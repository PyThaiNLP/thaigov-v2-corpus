รัฐบาลไทย-ข่าวทำเนียบรัฐบาล-ดีอีเอส - ปปส. หารือบูรณาการข้อมูลหน่วยงานในสังกัด ก.ยุติธรรม ให้เหมาะสมปลอดภัย หลัง พ.ร.บ.ข้อมูลส่วนบุคคลมีผลบังคับใช้  เน้นหนุนงานบำบัดรักษา-ฟื้นฟูผู้ติดยาเสพติด


วันพุธที่ 10 มีนาคม 2564
ดีอีเอส - ปปส. หารือบูรณาการข้อมูลหน่วยงานในสังกัด ก.ยุติธรรม ให้เหมาะสมปลอดภัย หลัง พ.ร.บ.ข้อมูลส่วนบุคคลมีผลบังคับใช้  เน้นหนุนงานบำบัดรักษา-ฟื้นฟูผู้ติดยาเสพติด
ดีอีเอส - ปปส. หารือบูรณาการข้อมูลหน่วยงานในสังกัด ก.ยุติธรรม ให้เหมาะสมปลอดภัย หลัง พ.ร.บ.ข้อมูลส่วนบุคคลมีผลบังคับใช้  เน้นหนุนงานบำบัดรักษา-ฟื้นฟูผู้ติดยาเสพติด
เมื่อวันที่ 9 มีนาคม 2564 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมหารือเรื่อง การบังคับใช้ พ.ร.บ.คุ้มครองข้อมูลส่วนบุคคล พ.ศ. 2562 กับการบริหารระบบข้อมูลเพื่อสนับสนุนงานด้านการบำบัดรักษาและฟื้นฟูผู้ติดยาเสพติด (บสต.) โดยรองปลัดฯ ทำหน้าที่ในฐานะเลขาธิการ สำนักงานคณะกรรมการคุ้มครองข้อมูลส่วนบุคคล (สคส.) ร่วมกับ สำนักงาน ป.ป.ส.กระทรวงยุติธรรม ซึ่งมี นายธนากร คัยนันท์ รองเลขาธิการ ปปส. พร้อมคณะร่วมประชุม ณ ห้องประชุม 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ในการนี้ที่ประชุมได้พิจารณาเรื่องการเชื่อมโยงแลกเปลี่ยนข้อมูลของ ปปส.กับหน่วยงานที่เกี่ยวข้อง ได้แก่หน่วยงานภายใต้สังกัดกระทรวงสาธารณสุขและกระทรวงยุติธรรม  ให้เหมาะสม ปลอดภัยและสอดคล้องกับพ.ร.บ.คุ้มครองข้อมูลส่วนบุคคล พ.ศ.2562
************

ที่มา : https://www.thaigov.go.th/news/contents/details/39841