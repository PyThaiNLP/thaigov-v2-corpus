รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิด “ศูนย์บริการนักท่องเที่ยว อุทยานประวัติศาสตร์ภูพระบาท”


วันเสาร์ที่ 20 มีนาคม 2564
ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิด “ศูนย์บริการนักท่องเที่ยว อุทยานประวัติศาสตร์ภูพระบาท”
ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิด “ศูนย์บริการนักท่องเที่ยว อุทยานประวัติศาสตร์ภูพระบาท”
วันที่ ๑๙ มีนาคม ๒๕๖๔ เวลา ๑๕.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิด “ศูนย์บริการนักท่องเที่ยว อุทยานประวัติศาสตร์ภูพระบาท” ในโอกาสนี้ได้เยี่ยมชมโบราณสถาน และสักการะสิ่งศักดิ์สิทธิ์ภายในเขตอุทยานฯ อาทิ หอนางอุสา ,หีบศพพ่อตา ,หีบศพท้าวบารส ,หีบศพนางอุสา ,วัดพ่อตา ,ถ้ำพระ ภายในอุทยานประวัติศาสตร์ภูพระบาท โดยมี นางยุพา ทวีวัฒนะกิจบวร ปลัดกระทรวงวัฒนธรรม นายเอนก สีหามาตย์ ที่ปรึกษารัฐมนตรีว่าการกระทรวงวัฒนธรรม นายพิกิฏ ศรีชนะ เลขานุการรัฐมนตรีว่าการกระทรวงวัฒนธรรม นายประทีป เพ็งตะโก อธิบดีกรมศิลปากร นายวันชัย จันทร์พร รองผู้ว่าราชการจังหวัดอุดรธานี คณะผู้บริหารกระทรวงวัฒนธรรม หน่วยงานภาครัฐ ภาคเอกชน สถาบันการศึกษา องค์กรปกครองส่วนท้องถิ่น พี่น้องประชาชน สื่อมวลชน และแขกผู้มีเกียรติเข้าร่วมงาน ณ อุทยานประวัติศาสตร์ภูพระบาท ตำบลพาน อำเภอบ้านผือ จังหวัดอุดรธานี
ทั้งนี้ กระทรวงวัฒนธรรม โดยกรมศิลปากร ได้ผลักดันอุทยานประวัติศาสตร์ภูพระบาทให้มีศักยภาพ ความพร้อมในทุกด้าน เพื่อนำเข้าสู่การพิจารณาขึ้นทะเบียนเป็นมรดกโลก โดยปรับปรุงศูนย์บริการนักท่องเที่ยว ให้ยกระดับขึ้นเป็นส่วนบริการสำคัญ ที่ได้มาตรฐานในระดับสากล เพื่ออำนวยความสะดวกแก่นักท่องเที่ยว พร้อมทั้งเป็นแหล่งเรียนรู้ เพื่อสร้างความรู้ ความเข้าใจ และความภาคภูมิใจในมรดกศิลปวัฒนธรรม ให้กับผู้เยี่ยมชม ตลอดจนช่วยส่งเสริมให้เกิดความรู้สึกมีส่วนร่วม และเห็นความสำคัญของการดูแลอนุรักษ์ และรักษา แหล่งมรดกทางวัฒนธรรมของชาติสืบไป

ที่มา : https://www.thaigov.go.th/news/contents/details/40179