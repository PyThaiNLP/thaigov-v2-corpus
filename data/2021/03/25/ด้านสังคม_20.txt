รัฐบาลไทย-ข่าวทำเนียบรัฐบาล-“บิ๊กณัฐ” นำทัพจิตอาสาลุยเก็บ กวาดขยะ ทาสี ปรับภูมิทัศน์ชุมชน ในกิจกรรม “เราทำความดี เพื่อชาติ ศาสน์ กษัตริย์”


วันศุกร์ที่ 5 มีนาคม 2564
“บิ๊กณัฐ” นำทัพจิตอาสาลุยเก็บ กวาดขยะ ทาสี ปรับภูมิทัศน์ชุมชน ในกิจกรรม “เราทำความดี เพื่อชาติ ศาสน์ กษัตริย์”
หนุนพลังจิตอาสา “เราทำความดี เพื่อชาติ ศาสน์ กษัตริย์”
โดยสำนักงานปลัดกระทรวงกลาโหม ขอร่วมเป็นส่วนหนึ่งของการบูรณาการร่วมกัน ระหว่างเทศบาลนครปากเกร็ด สถานีตำรวจภูธรปากเกร็ด ตลอดจนห้างสรรพสินค้าและประชาชนในพื้นที่ใกล้เคียง ในการปรับปรุงภูมิทัศน์พื้นที่สวนสมเด็จพระศรีนครินทราบรมราชชนนี รวมถึงโรงเรียนนวมินทราชินูทิศ หอวัง นนทบุรี ด้วยการทำความสะอาดคูคลองบ้านเก่า ทาสี ตัดแต่งกิ่งไม้ให้มีความสะอาดเรียบร้อย เพื่อสุขอนามัยที่ดีของกำลังพลและประชาชนในพื้นที่โดยรอบ
สำหรับประชาชนทุกคนที่มาร่วมกิจกรรมในครั้งนี้ ถือเป็นจิตอาสาพระราชทาน ที่เสียสละเพื่อส่วนรวม ตามพระราโชบายของพระบาทสมเด็จพระเจ้าอยู่หัว ที่ต้องการให้คนไทยมีความเสียสละ มีความรัก และมีความสามัคคีในการทำความดี โดยมี พลเอกณัฐ อินทรเจริญ ปลัดกระทรวงกลาโหม เป็นประธานในพิธีเปิดกิจกรรม พร้อมกันนี้ยังได้ตรวจเยี่ยมตามจุดต่างๆ และได้ร่วมทาสีฟุตบาทกับเด็กนักเรียนที่บริเวณด้านหน้าโรงเรียนนวมินทราชินูทิศ หอวัง นนทบุรี อีกด้วย

ที่มา : https://www.thaigov.go.th/news/contents/details/39666