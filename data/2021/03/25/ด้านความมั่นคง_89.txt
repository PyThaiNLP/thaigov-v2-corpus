รัฐบาลไทย-ข่าวทำเนียบรัฐบาล-วราวุธ นำทีมประชุมผู้บริหาร ทส. สัญจร  เน้นทำงานเชิงรุก "สานงานเดิม เพิ่มงานใหม่ ใส่ใจผลการปฏิบัติ"  


วันเสาร์ที่ 20 มีนาคม 2564
วราวุธ นำทีมประชุมผู้บริหาร ทส. สัญจร  เน้นทำงานเชิงรุก "สานงานเดิม เพิ่มงานใหม่ ใส่ใจผลการปฏิบัติ"
วราวุธ นำทีมประชุมผู้บริหาร ทส. สัญจร  เน้นทำงานเชิงรุก "สานงานเดิม เพิ่มงานใหม่ ใส่ใจผลการปฏิบัติ"
วราวุธ นำทีมประชุมผู้บริหาร ทส. สัญจร  เน้นทำงานเชิงรุก "สานงานเดิม เพิ่มงานใหม่ ใส่ใจผลการปฏิบัติ"
วันที่ 20 มีนาคม 2564 เวลา 14.00 น. นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมผู้บริหารกระทรวงทรัพยากรธรรมชาติและสิ่งแวดล้อม ครั้งที่ 2/2564 (นอกสถานที่) เพื่อพิจารณาแนวทางการดําเนินงานเพื่อแก้ไขปัญหาให้เกิดเป็นรูปธรรมและเกิดประโยชน์ต่อประชาชน โดยมีนายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหารจากทุกหน่วยงานในสังกัด ทส. เข้าร่วมประชุม ณ ศาลากลางจังหวัดมุกดาหาร
นายวราวุธ ศิลปอาชา ได้มอบนโยบายให้แก่ผู้บริหารว่า 1 ปี 8 เดือน ในการทำงานที่ผ่านมา วันนี้เป็นวันที่เดินทางครบ 76 จังหวัด แต่เป็นเพียงแค่จุดเริ่มต้นในการขับเคลื่อนงานให้ดำเนินต่อไปเท่านั้น การทำงานในช่วงต่อไปนี้ ขอให้ยึดตามนโยบาย "ทส.ยกกำลัง2 บวก4" ทำงานอย่างต่อเนื่อง และเน้นสร้างการรับรู้แก่ประชาชน รวมถึงให้ "สานงานเดิม เพิ่มงานใหม่ ใส่ใจผลการปฏิบัติ"
โดยในการทำงานทุกงาน ขอให้เอาตัวงานเป็นที่ตั้ง โดยให้ทุกหน่วยงานตระหนักในบทบาทภารกิจของตนเอง และบูรณาการการทำงานร่วมกันอย่างเป็นเอกภาพ เพื่อให้เป็น "ทส. หนึ่งเดียว" ในการดำเนินงานแก้ปัญหาให้ตรงความต้องการของประชาชน และขอฝากให้ทุกหน่วยงานกำหนดปฏิทินการปฏิบัติงาน และแนวทางการป้องกันไว้ล่วงหน้า ทั้งในช่วงเวลาที่ต้องเฝ้าระวัง และพื้นที่วิกฤตที่มักจะเกิดปัญหาซ้ำๆ อยู่เป็นประจำเพื่อวางแผนแนวทางการป้องกันและรับมือกับปัญหาที่จะเกิดขึ้น หากต้องปฏิบัติงานร่วมกับหน่วยงานอื่น ให้ถอดบทเรียนร่วมกันว่าจะบูรณาการการทำงานอย่างไร มีข้อดีข้อเสียอย่างไร เพื่อหาวิธีการป้องกันและแก้ไขปัญหาให้กับประชาชนได้อย่างตรงจุด
ทั้งนี้ ปลัดทส. ได้กล่าวทิ้งท้ายว่า "การทำงานในทุกย่างก้าวมีเรื่องราว ทุกเรื่องราวมีเหตุและผล ทุกเหตุและผลมีเป้าหมายคือประชาชน" โดยขอให้ปฏิบัติงานด้วยความตั้งใจ ซื่อสัตย์ และมีวินัย รวมถึงขอให้ผู้บริหารทุกหน่วยงานได้มีการถ่ายทอด สร้างการรับรู้ถึงนโยบายของรัฐบาลและกระทรวงฯ ไปยังเจ้าหน้าที่ ในทุกระดับ ทำคู่มือชี้แจงข้อปฏิบัติ ผลที่คาดหวังจากการทำงานในการแก้ไขปัญหาความเดือดร้อนของประชาชน

ที่มา : https://www.thaigov.go.th/news/contents/details/40183