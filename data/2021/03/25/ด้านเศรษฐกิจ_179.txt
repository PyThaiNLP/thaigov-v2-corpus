รัฐบาลไทย-ข่าวทำเนียบรัฐบาล-กรมทางหลวงชนบทแจ้งเลื่อนปิดการจราจรบางช่องทางบนสะพานภูมิพล 1 และสะพานภูมิพล 2 เป็นวันที่ 20 เม.ย. - 30 ก.ย. 64 เวลา 22.00 น. - 04.00 น. เพื่อปรับปรุงผิวจราจร


วันศุกร์ที่ 19 มีนาคม 2564
กรมทางหลวงชนบทแจ้งเลื่อนปิดการจราจรบางช่องทางบนสะพานภูมิพล 1 และสะพานภูมิพล 2 เป็นวันที่ 20 เม.ย. - 30 ก.ย. 64 เวลา 22.00 น. - 04.00 น. เพื่อปรับปรุงผิวจราจร
กรมทางหลวงชนบท (ทช.) กระทรวงคมนาคม โดยสำนักบำรุงทาง ขอแจ้งเลื่อนปิดการจราจรบางช่องทาง บนสะพานภูมิพล 1 และสะพานภูมิพล 2 เพื่อดำเนินการปรับปรุงผิวจราจรโครงการเสริมผิวลาดยางโพลีเมอร์โมดิฟายด์แอสฟัลต์คอนกรีต (PMA)
กรมทางหลวงชนบท (ทช.) กระทรวงคมนาคม โดยสำนักบำรุงทาง ขอแจ้งเลื่อนปิดการจราจรบางช่องทาง บนสะพานภูมิพล 1 และสะพานภูมิพล 2 เพื่อดำเนินการปรับปรุงผิวจราจรโครงการเสริมผิวลาดยางโพลีเมอร์โมดิฟายด์แอสฟัลต์คอนกรีต (PMA) จากเดิมวันที่ 15 มีนาคม 2564 ถึงวันที่ 30 กันยายน 2564 เป็นวันที่ 20 เมษายน 2564 ถึงวันที่ 30 กันยายน 2564 ตั้งแต่เวลา 22.00 - 04.00 น. ของวันรุ่งขึ้น ซึ่งในขณะทำการปรับปรุงผิวจราจรประชาชนยังสามารถสัญจรบนสะพานได้ปกติในวันเวลาดังกล่าว ทช. ขออภัยในความไม่สะดวกมา ณ โอกาสนี้
ทั้งนี้ ประชาชนสามารถสอบถามรายละเอียดเพิ่มเติมได้ที่ นายจรูญ แก้วนาง นายช่างโยธาชำนาญงาน สำนักบำรุงทาง ทช. หมายเลขโทรศัพท์ 0 2551 5250 หรือโทรสายด่วน 1146

ที่มา : https://www.thaigov.go.th/news/contents/details/40130