รัฐบาลไทย-ข่าวทำเนียบรัฐบาล-การประชุมชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์


วันศุกร์ที่ 12 มีนาคม 2564
การประชุมชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์
รองปลัด กษ. 'ประยูร' เป็นประธานการประชุมชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 ภาคเหนือตอนบน จำนวน 8 จังหวัด
วันพฤหัสบดีที่ 11 มีนาคม 2564 นายประยูร อินสกุล รองปลัดกระทรวงเกษตรและสหกรณ์ เป็นประธานการประชุมชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 ภาคเหนือตอนบน จำนวน 8 จังหวัด ครั้งที่ 1/2564 ณ ห้องประชุมสำนักงานชลประทานที่ 1 จังหวัดเชียงใหม่ เพื่อรับทราบปัญหาและอุปสรรคในการดำเนินงานของเกษตรและสหกรณ์จังหวัด (เชียงราย เชียงใหม่ น่าน พะเยา แพร่ แม่ฮ่องสอน ลำปาง ลำพูน) และหน่วยงานภายใต้การกำกับดูแลในจังหวัดเชียงใหม่ (สำนักงานชลประทานที่ 1 เชียงใหม่ สำนักงานการปฏิรูปที่ดินจังหวัดเชียงใหม่ สถานีพัฒนาที่ดิน เชียงใหม่ ศูนย์ปฏิบัติการฝนหลวงภาคภาคเหนือ การยางแห่งประเทศไทยจังหวัดเชียงใหม่) ในประเด็นสำคัญ ดังนี้
1) การขับเคลื่อน 5 ยุทธศาสตร์ และแนวทางนโยบายหลักสำหรับการขับเคลื่อนภาคเกษตรให้ประสบผลสำเร็จ 15 ด้าน ของดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์
2) โครงการ 1 ตำบล 1 กลุ่มเกษตรทฤษฎีใหม่
3) การประกันรายได้ของเกษตรกรผู้ปลูกข้าว ยางพารา มันสำปะหลัง ปาล์มน้ำมัน และข้าวโพดเลี้ยงสัตว์
4) การเพิ่มประสิทธิภาพการบริหารจัดการและแก้ไขปัญหาภัยพิบัติด้านการเกษตร
5) แผนแม่บทประเด็นการเกษตร เกษตรปลอดภัย เกษตรกรรมยั่งยืน
6) แผนการดำเนินการป้องกันแก้ไขปัญหาผลไม้ภาคเหนือ
จากนั้น ลงพื้นที่พบปะเกษตรกรและตรวจเยี่ยม โครงการ 1 ตำบล 1 กลุ่มเกษตรทฤษฎีใหม่ ตำบลหนองผึ้ง อำเภอสารภีจังหวัดเชียงใหม่ ของนางสาววิภาพร พัฒนาภรณ์ เกษตรกรผู้เข้าร่วมโครงการฯ บนพื้นที่ 3 ไร่ ซึ่งปัจจุบันอยู่ในขั้นตอนการปรับปรุงแปลงเกษตรทฤษฎีใหม่ และฝึกอบรมให้ความรู้แก่เกษตรกร

ที่มา : https://www.thaigov.go.th/news/contents/details/39901