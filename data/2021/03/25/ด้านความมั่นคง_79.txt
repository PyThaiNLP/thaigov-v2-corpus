รัฐบาลไทย-ข่าวทำเนียบรัฐบาล-“ปลัด ทส. ร่วมประชุมพัฒนาคลองแสนแสบ มุ่งสู่คลองสวย น้ำใส ปลอดภัยกับประชาชน”


วันพฤหัสบดีที่ 18 มีนาคม 2564
“ปลัด ทส. ร่วมประชุมพัฒนาคลองแสนแสบ มุ่งสู่คลองสวย น้ำใส ปลอดภัยกับประชาชน”
“ปลัด ทส. ร่วมประชุมพัฒนาคลองแสนแสบ มุ่งสู่คลองสวย น้ำใส ปลอดภัยกับประชาชน”
“ปลัด ทส. ร่วมประชุมพัฒนาคลองแสนแสบ มุ่งสู่คลองสวย น้ำใส ปลอดภัยกับประชาชน”
วันที่ 18 มีนาคม 2564 เวลา 10.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ร่วมประชุมคณะอนุกรรมการบริหาร พัฒนา อนุรักษ์ และฟื้นฟูคลองแสนแสบ ครั้งที่ 2/2564 โดยมี พล.อ. ประวิตร วงษ์สุวรรณ รองนายกรัฐมนตรี เป็นประธานการประชุม ณ ทตึกบัญชาการ 1 ทำเนียบรัฐบาล
ที่ประชุมได้มีการหารือเกี่ยวกับการแผนปฏิบัติการพัฒนา ฟื้นฟูสภาพแวดล้อมคลองแสนแสบ
ในการปรับปรุงภูมิทัศน์ให้สวยงาม แก้ไขปัญหามลภาวะและคุณภาพน้ำในคลองแสนแสบ พัฒนาเส้นทางสัญจรให้เกิดความปลอดภัย อีกทั้งยังได้หารือถึงแนวทางการป้องกันปราบปรามการบุกรุกทำลายทรัพยากรในคลองแสนแสบด้วย ซึ่งมีหลายหน่วยงานที่เกี่ยวข้องเข้าร่วมเป็นอนุกรรมการดำเนินงาน ได้แก่ กรุงเทพมหานคร กรมควบคุมมลพิษ กรมส่งเสริมคุณภาพสิ่งแวดล้อม สำนักงานทรัพยากรน้ำแห่งชาติ กรมโรงงานอุตสาหกรรม องค์การจัดการน้ำเสีย กรมเจ้าท่า กรมชลประทาน และจังหวัดฉะเชิงเทรา เป็นต้น
นายจตุพร ได้เสนอในที่ประชุม ถึงการสร้างการรับรู้แก่พี่น้องประชาชน เพื่อเป็นการส่งเสริมการมีส่วนร่วมอย่างเป็นรูปธรรม ก่อนที่ประธานการประชุมจะเน้นย้ำถึงการดำเนินงาน ต้องให้เกิดความรวดเร็ว และใช้งบประมาณอย่างประหยัด คุ้มค่า อีกทั้ง อย่างน้อยคลองแห่งนี้จะต้องมีน้ำใส และสร้างความปลอดภัยให้พี่น้องประชาชนที่ใช้เส้นทางในการคมนาคมด้วย

ที่มา : https://www.thaigov.go.th/news/contents/details/40104