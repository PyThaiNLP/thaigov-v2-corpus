รัฐบาลไทย-ข่าวทำเนียบรัฐบาล-ชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์


วันพฤหัสบดีที่ 18 มีนาคม 2564
ชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์
รองปลัด ประยูร ประชุมชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 ภาคเหนือตอนล่าง จำนวน 9 จังหวัด
วันพฤหัสบดีที่ 18 มีนาคม 2564 นายประยูร อินสกุล รองปลัดกระทรวงเกษตรและสหกรณ์ เป็นประธานการประชุมชี้แจงเร่งรัดการดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 ภาคเหนือตอนล่าง จำนวน 9 จังหวัด ครั้งที่ 2/2564 ณ ห้องประชุมสำนักงานชลประทานที่ 3 จังหวัดพิษณุโลก ผู้เข้าร่วมประชุมประกอบด้วย ผู้แทนจากสำนักงานเกษตรและสหกรณ์จังหวัด (พิษณุโลก สุโขทัย เพชรบูรณ์ ตาก อุตรดิตถ์ พิจิตร นครสวรรค์กำแพงเพชร อุทัยธานี) และหน่วยงานภายใต้การกำกับดูแลในจังหวัดพิษณุโลก (สำนักงานชลประทานที่ 3 จังหวัดพิษณุโลกสำนักงานพัฒนาที่ดินเขต 8 สถานีพัฒนาที่ดินพิษณุโลก สำนักงานการปฏิรูปที่ดินจังหวัดพิษณุโลก ศูนย์ปฏิบัติการฝนหลวงภาคเหนือตอนล่าง การยางแห่งประเทศไทยจังหวัดพิษณุโลก)
การประชุมครั้งนี้ รองปลัดฯ ได้รับทราบปัญหาและอุปสรรคในการดำเนินงานในพื้นที่ และได้ให้ข้อเสนอแนะ/แนวทางในการขับเคลื่อน 5 ยุทธศาสตร์ และ 15 แนวทางนโยบายหลัก ของ ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์และงานตามภารกิจสำคัญของกระทรวงเกษตรและสหกรณ์ ประกอบด้วย 1) โครงการ 1 ตำบล 1 กลุ่มเกษตรทฤษฎีใหม่ 2) การประกันรายได้ของเกษตรกรผู้ปลูกข้าว ยางพารา มันสำปะหลัง ปาล์มน้ำมัน และข้าวโพดเลี้ยงสัตว์ 3) การเพิ่มประสิทธิภาพการบริหารจัดการและแก้ไขปัญหาภัยพิบัติด้านการเกษตร 4) แผนแม่บทประเด็นการเกษตร เกษตรปลอดภัยเกษตรกรรมยั่งยืน และ 5) แผนการดำเนินการป้องกันแก้ไขปัญหาผลไม้ภาคเหนือ

ที่มา : https://www.thaigov.go.th/news/contents/details/40122