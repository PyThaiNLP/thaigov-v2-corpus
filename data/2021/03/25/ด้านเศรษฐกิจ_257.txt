รัฐบาลไทย-ข่าวทำเนียบรัฐบาล-รฟม. ชวน ชิม ช้อป ในงาน “MRT MARKET”


วันพฤหัสบดีที่ 25 มีนาคม 2564
รฟม. ชวน ชิม ช้อป ในงาน “MRT MARKET”
พบกับผลิตภัณฑ์ชุมชนจากแนวสายทางโครงการรถไฟฟ้าพร้อมรับของรางวัลมากมาย
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม จัดกิจกรรม “MRT MARKET ตลาดนัดผลิตภัณฑ์ชุมชน” ประจำปี 2564 นำสินค้าหลากหลายจากชุมชนตามแนวสายทางโครงการรถไฟฟ้า ทั้งอาหารรสเด็ด สินค้าอุปโภค บริโภค สมุนไพรเพื่อสุขภาพ กว่า 25 ร้านค้า มาจัดจำหน่าย ณ บริเวณลานหน้าอาคารจอดแล้วจร ฝั่งประตูทางออกที่ 2 MRT สถานีศูนย์วัฒนธรรมแห่งประเทศไทย ระหว่างวันที่ 29 มีนาคม - 2 เมษายน 2564
ทั้งนี้ กิจกรรมดังกล่าวจัดขึ้นอย่างต่อเนื่องเป็นปีที่ 5 เพื่อเสริมสร้างโอกาสและสร้างรายได้ให้แก่ชุมชนตามแนวสายทางโครงการรถไฟฟ้าของ รฟม. รวมถึงสร้างความสัมพันธ์อันดีระหว่างองค์กรกับชุมชน ตลอดจนผู้มีส่วนได้ส่วนเสียขององค์กร ซึ่งภายในงานมีกิจกรรมที่น่าสนใจพร้อมลุ้นรับของรางวัลต่างๆมากมาย สามารถติดตามรายละเอียดเพิ่มเติมได้ที่คลิปประชาสัมพันธ์กิจกรรมตาม QR CODE

ที่มา : https://www.thaigov.go.th/news/contents/details/40345