รัฐบาลไทย-ข่าวทำเนียบรัฐบาล-เช็กเงื่อนไขใหม่ 'เราเที่ยวด้วยกัน เฟส 3' คุมเข้มทุจริต


วันพฤหัสบดีที่ 25 มีนาคม 2564
เช็กเงื่อนไขใหม่ 'เราเที่ยวด้วยกัน เฟส 3' คุมเข้มทุจริต
...
ได้เฮกันอีกครั้ง... เมื่อโครงการ “เราเที่ยวด้วยกัน” ซึ่งถือเป็นอีกหนึ่งโครงการกระตุ้นเศรษฐกิจด้านการท่องเที่ยวที่ได้รับกระแสตอบรับเป็นอย่างมาก ล่าสุด ครม.มีมติอนุมัติขยายระยะเวลาโครงการเราเที่ยวด้วยกันเฟส 3 โดยขยายสิทธิเพิ่มเติมอีก 2,000,000 สิทธิ จากเดิมที่มีใช้ไปแล้ว 6,000,000 สิทธิ ในช่วงเฟส 1 และ เฟส 2 รวมเป็น 8,000,000 สิทธิ คาดว่าจะเริ่มใช้สิทธิได้ตั้งแต่เดือนพ.ค. 64 เป็นต้นไป
.
ซึ่งในครั้งนี้ มีการปรับรายละเอียดเงื่อนไข เพื่อป้องกันไม่ให้เกิดการฉวยโอกาสขึ้นราคาหรือทุจริตโครงการฯ โดยมีสาระสำคัญหลายเรื่อง
.
เริ่มต้นที่ ผู้ประกอบการโรงแรม – ที่พัก ต้องให้ความยินยอมให้การท่องเที่ยวแห่งประเทศไทย (ททท.) สามารถนำข้อมูลห้องพัก ที่ขึ้นทะเบียนไว้กับกระทรวงมหาดไทย และราคาสูงสุด - ต่ำสุดของห้องพัก ไปใช้ในการตรวจสอบการจองที่พักของโครงการ
.
สำหรับการใช้งานของผู้ใช้สิทธิเข้าร่วมโครงการ จะต้องลงทะเบียนจองห้องพักล่วงหน้าอย่างน้อย 7 วัน เพื่อให้ ธ.กรุงไทย ส่งข้อมูลให้ ททท. ตรวจสอบว่าการจองนั้นมีความผิดปกติหรือไม่
.
ผู้เข้าร่วมโครงการต้องชำระเงินค่าห้องพักผ่านแอปฯ เป๋าตังและถุงเงิน พร้อมเพิ่มระบบยืนยันตัวตนด้วยการสแกนใบหน้าเมื่อเช็กอินเข้าที่พัก
.
รัฐบาลจะสนับสนุนคูปองอาหาร/ท่องเที่ยว (e-voucher) ในลักษณะร่วมจ่ายในอัตราร้อยละ 40 แต่ไม่เกิน 600 บาท/คืน เป็นราคาเดียวกันทั้งวันธรรมดาและวันหยุด
.
ส่วนผู้ที่เข้าร่วมโครงการต้องใช้บริการโรงแรมที่พักและ e-voucher ในพื้นที่จังหวัดอื่น ที่ไม่ใช่จังหวัดในทะเบียนบ้าน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
ตั้งเป้า! พัฒนาร้านค้าปลีกสู่ “สมาร์ทโชวห่วย” 3,500 ร้านทั่วไทย
เห็นชอบ! ทุน สควค. สร้างครูวิทย์ ระยะ 4 เสริมกำลังพัฒนาประเทศ
ปรับกฎหมาย “ข้อมูลข่าวสารราชการ” หนุนประชาชนร่วมตรวจสอบภาครัฐ
เสนอต้มยำกุ้ง ขึ้นทะเบียนมรดกวัฒนธรรมที่จับต้องไม่ได้ของมนุษยชาติ
เปิดจองแล้ว ! เคหะสุขประชา บ้านเช่า สำหรับผู้มีรายได้น้อย

ที่มา : https://www.thaigov.go.th/news/contents/details/40357