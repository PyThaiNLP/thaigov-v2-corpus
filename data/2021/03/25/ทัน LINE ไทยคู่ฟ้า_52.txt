รัฐบาลไทย-ข่าวทำเนียบรัฐบาล-เช็กเลย! ประกาศผลทบทวนสิทธิ "เราชนะ" รอบสุดท้าย


วันจันทร์ที่ 22 มีนาคม 2564
เช็กเลย! ประกาศผลทบทวนสิทธิ "เราชนะ" รอบสุดท้าย
...
อัพเดทความคืบหน้าการประกาศผลทบทวนสิทธิ “เราชนะ” รอบสุดท้าย สำหรับประชาชนที่ไม่ผ่านการคัดกรองคุณสมบัติ ทั่วไป เช่น การเป็นผู้ประกันตนตามมาตรา 33 เป็นเจ้าหน้าที่หรือผู้ปฏิบัติงานอื่นใดในหน่วยงานของรัฐ ข้าราชการการเมือง ผู้รับบำนาญหรือเบี้ยหวัดจากส่วนราชการ หรือมีเงินฝากเกินเกณฑ์ที่กำหนด และยื่นขอทบทวนสิทธิทางเว็บไซต์ www.เราชนะ .com ระหว่างวันที่ 22 ก.พ. – 8 มี.ค. 64
.
รวมถึงผู้ที่มีเงินได้พึงประเมินปีภาษี 2562 เกินกว่าเกณฑ์ที่กำหนด และได้ยื่นแบบแสดงรายการภาษีเงินได้บุคคลธรรมดาของปีภาษี 2563 แล้ว ระหว่างวันที่ 8 ก.พ. – 8 มี.ค. 64
.
สามารถตรวจผลการทบทวนสอบสิทธิได้ตั้งแต่วันที่ 19 มี.ค. 64 เป็นต้นไป ทางเว็บไซต์ www. เราชนะ .com หรือ Call Center ของธนาคารกรุงไทย หมายเลขโทรศัพท์ 0 2111 1122
.
โดยผู้ที่ผ่านการคัดกรองคุณสมบัติ จะได้รับวงเงินครั้งเดียว 7,000 บาท ในวันที่ 25 มี.ค. 64 และสามารถใช้จ่ายผ่านแอป “เป๋าตัง” ผ่านผู้ประกอบการร้านค้าและผู้ให้บริการที่เข้าร่วมโครงการฯ ได้จนถึงวันที่ 31 พ.ค. 64
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40214