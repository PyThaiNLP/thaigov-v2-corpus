รัฐบาลไทย-ข่าวทำเนียบรัฐบาล-เป็นปลื้ม 


วันพุธที่ 17 มีนาคม 2564
เป็นปลื้ม
...
นายกรัฐมนตรี แสดงความยินดีที่โครงการปรับปรุงภูมิทัศน์คลองโอ่งอ่าง ได้รับรางวัล 2020 Asian Townscape Awards จากโครงการตั้งถิ่นฐานมนุษย์แห่งสหประชาชาติ ให้เป็นต้นแบบการปรับปรุงภูมิทัศน์ ที่มีความสอดคล้องระหว่างภูมิทัศน์ของเมืองกับรูปแบบการดำเนินชีวิต ถือเป็นความภาคภูมิใจในความสำเร็จของโครงการพัฒนาคูคลองของกรุงเทพมหานคร อันเป็นที่ยอมรับในระดับโลก
.
โครงการนี้จะเป็นต้นแบบของการปรับปรุงภูมิทัศน์พื้นที่อื่น ๆ ทั่วประเทศ รวมถึงเป็นต้นแบบการพัฒนาให้กับหลาย ๆ ประเทศทั่วโลก ให้สอดคล้องกับวิถีชีวิตของชุมชนได้อย่างมีประสิทธิภาพ
.
ที่ผ่านมา การปรับปรุงภูมิทัศน์โดยรอบบริเวณคูคลองเป็นเรื่องที่รัฐบาลให้ความสำคัญ เฉพาะในกรุงเทพมหานครมีการปรับปรุงและอยู่ระหว่างการปรับปรุงคลองแล้วหลายสาย เช่น คลองหลอด คลองผดุงกรุงเกษม คลองลาดพร้าว คลองช่องนนทรี โดยมีเป้าหมายสำคัญคือ ปรับภูมิทัศน์และรักษาเอกลักษณ์ของพื้นที่ เชื่อมโยงการเดินทาง การท่องเที่ยวกับวิถีชุมชนเข้าไว้ด้วยกัน เพื่อยกระดับคุณภาพชีวิตความเป็นอยู่ของประชาชนให้ดียิ่งขึ้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40006