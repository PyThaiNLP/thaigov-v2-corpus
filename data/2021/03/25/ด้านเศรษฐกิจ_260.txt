รัฐบาลไทย-ข่าวทำเนียบรัฐบาล-คณะกรรมการอ้อยและน้ำตาลทราย


วันพฤหัสบดีที่ 25 มีนาคม 2564
คณะกรรมการอ้อยและน้ำตาลทราย
กระทรวงเกษตรฯ ร่วมประชุมคณะกรรมการอ้อยและน้ำตาลทราย ครั้งที่ 3/2564
นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมการประชุมคณะกรรมการอ้อยและน้ำตาลทราย ครั้งที่ 3/2564 ในฐานะกรรมการ (ผู้แทนกระทรวงเกษตรและสหกรณ์) โดยมีนายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธาน ณ ห้องประชุมสำนักงานคณะกรรมการอ้อยและน้ำตาลทราย
ทั้งนี้ ที่ประชุมได้หารือและพิจารณาในประเด็นต่าง ๆ ที่สำคัญ ดังนี้
1. เห็นชอบการกำหนดปริมาณน้ำตาลทรายให้โรงงานผลิตในฤดูการผลิตปี 2563/2564 (บัญชีจัดสรรปริมาณน้ำตาลทรายครั้งที่ 2)
2. เห็นชอบการจัดซื้อเครื่องวิเคราะห์คุณภาพอ้อยฯ สำหรับโรงงานน้ำตาลรวมเกษตรกรอุตสาหกรรม (ขอนแก่น) และโรงงานน้ำตาลรวมเกษตรกรอุตสาหกรรม (ชัยภูมิ) ในฤดูการผลิตปี 2564/2565
3. เห็นชอบการกำหนดแนวทางการจ่ายเงินชดเชยกรณีราคาอ้อยขั้นสุดท้ายและผลตอบแทนการผลิตและการจำหน่ายน้ำตาลทรายขั้นสุดท้ายต่ำกว่าราคาขั้นต้น ฤดูการผลิตปี 2560/2561 และฤดูการผลิตปี 2561/2562 โดยใช้เงินรายได้ 20 บาท/ตันอ้อย ทยอยชำระหนี้เป็นปี ๆ ไปจนกว่าจะเสร็จสิ้น

ที่มา : https://www.thaigov.go.th/news/contents/details/40349