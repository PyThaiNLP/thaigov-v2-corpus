รัฐบาลไทย-ข่าวทำเนียบรัฐบาล-คืบหน้า! ไทยผลิตวัคซีนโควิด-19 ภายในประเทศ


วันอังคารที่ 16 มีนาคม 2564
คืบหน้า! ไทยผลิตวัคซีนโควิด-19 ภายในประเทศ
...
ปัจจุบันการผลิตวัคซีนภายในประเทศมีความก้าวหน้าโดยลำดับ ข้อมูลจากสถาบันวัคซีนแห่งชาติล่าสุดระบุว่า วัคซีนแอสตราเซเนกาที่บริษัทสยามไบโอไซเอนซ์รับการถ่ายทอดเทคโนโลยีมาผลิตนั้นได้ดำเนินการไปแล้วจำนวน 5 รุ่นการผลิต และอยู่ระหว่างการส่งตรวจคุณภาพ ณ ห้องปฏิบัติการที่ตั้งในสหราชอาณาจักร และสหรัฐอเมริกา
.
ทุกขั้นตอนถูกควบคุมคุณภาพอย่างใกล้ชิดจากผู้เชี่ยวชาญของแอสตราเซเนกาและทีมสาธารณสุขไทย ไม่ว่าจะเป็นสำนักงานคณะกรรมการอาหารและยา สถาบันชีววัตถุ กรมวิทยาศาสตร์การแพทย์ เพื่ออุดช่องว่างไม่ให้เกิดปัญหาต่าง ๆ ตามมา
.
ส่วนการส่งมอบวัคซีนจากแอสตราเซนเนกาที่ไทยได้สั่งจองล่วงหน้าไปแล้ว จะอยู่ในช่วงกลางปี 2564 โดยจะทยอยส่งมาประมาณเดือนละ 5 - 10 ล้านโดส จนครบ 61 ล้านโดส ตามแผนการฉีดวัคซีนที่รัฐบาลกำหนดไว้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40033