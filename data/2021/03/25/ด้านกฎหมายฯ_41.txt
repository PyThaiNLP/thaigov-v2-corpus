รัฐบาลไทย-ข่าวทำเนียบรัฐบาล- โฆษกกระทรวงยุติธรรม ร่วมกับคณะทำงานโฆษกฯ วางกลยุทธ์ด้านประชาสัมพันธ์ เพื่อสร้างการรับรู้สู่ประชาชน


วันพุธที่ 17 มีนาคม 2564
โฆษกกระทรวงยุติธรรม ร่วมกับคณะทำงานโฆษกฯ วางกลยุทธ์ด้านประชาสัมพันธ์ เพื่อสร้างการรับรู้สู่ประชาชน
โฆษกกระทรวงยุติธรรม ร่วมกับคณะทำงานโฆษกฯ วางกลยุทธ์ด้านประชาสัมพันธ์ เพื่อสร้างการรับรู้สู่ประชาชน
ในวันอังคารที่ ๑๖ มีนาคม ๒๕๖๔ เวลา ๑๔.๓๐ น.
ณ ห้องประชุมกระทรวงยุติธรรม ๔ - ๐๑ ชั้น ๔ อาคารกระทรวงยุติธรรม
ถนนแจ้งวัฒนะ กรุงเทพฯ
นายวัลลภ นาคบัว รองปลัดกระทรวงยุติธรรม และโฆษกกระทรวงยุติธรรม
เป็นประธานการประชุมคณะทำงานโฆษกกระทรวงยุติธรรม
ภายใต้โครงการประชุมเครือข่ายความร่วมมือด้านสื่อสารงานยุติธรรมสู่ประชาชน ครั้งที่ ๑/๒๕๖๔
โดยมี นายวันฉัตร วณิชพันธุ์ ที่ปรึกษารัฐมนตรีว่าการกระทรวงยุติธรรม (ด้านประชาสัมพันธ์)
พร้อมด้วยโฆษกประจำหน่วยงาน หัวหน้าฝ่ายประชาสัมพันธ์
และเจ้าหน้าที่ที่เกี่ยวข้องของหน่วยงานในสังกัดกระทรวงยุติธรรม เข้าร่วมประชุมฯ
เพื่อพิจารณาแนวทางการจัดส่งประเด็นและข้อมูลเพื่อการประชาสัมพันธ์
ของหน่วยงานในสังกัดกระทรวงยุติธรรม
การจัดทำวีดิทัศน์ของหน่วยงานในสังกัดกระทรวงยุติธรรม
เพื่อนำเสนอต่อคณะรัฐมนตรีและเพื่อเผยแพร่ประชาสัมพันธ์ต่อสาธารณชน
ให้ได้รับทราบผลการดำเนินงานของกระทรวงยุติธรรมอย่างแพร่หลาย
รวมทั้งหารือเรื่องการสร้างกลไกปฏิบัติการข่าวสารของกระทรวงยุติธรรม (Information Operations)
ที่มีประสิทธิภาพทั้งการปฏิบัติในเชิงรุกและเชิงรับ เพื่อสร้างมูลค่าการประชาสัมพันธ์ (PR Value) ให้เพิ่มมากขึ้น ตลอดจนปรับกลยุทธ์การประชาสัมพันธ์ให้เหมาะสมและทันต่อสถานการณ์
************************************

ที่มา : https://www.thaigov.go.th/news/contents/details/40045