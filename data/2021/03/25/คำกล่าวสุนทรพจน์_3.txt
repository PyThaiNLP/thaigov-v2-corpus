รัฐบาลไทย-ข่าวทำเนียบรัฐบาล-คำกล่าว  พลเอก ประยุทธ์ จันทร์โอชา  นายกรัฐมนตรี เนื่องในโอกาส “วันสตรีสากล ประจำปี 2564”  วันจันทร์ที่ 8 มีนาคม 2564 


วันอังคารที่ 9 มีนาคม 2564
พิมพ์
คำกล่าว  พลเอก ประยุทธ์ จันทร์โอชา  นายกรัฐมนตรี เนื่องในโอกาส “วันสตรีสากล ประจำปี 2564”  วันจันทร์ที่ 8 มีนาคม 2564
คำกล่าว พลเอก ประยุทธ์ จันทร์โอชา  นายกรัฐมนตรี
เนื่องในโอกาส “วันสตรีสากล ประจำปี 2564” วันจันทร์ที่ 8 มีนาคม 2564
คำกล่าว
พลเอก ประยุทธ์ จันทร์โอชา  นายกรัฐมนตรี
เนื่องในโอกาส “วันสตรีสากล ประจำปี 2564”
วันจันทร์ที่ 8 มีนาคม 2564
สวัสดีพี่น้องสตรีไทยและประชาชนชาวไทยที่เคารพรักทุกท่าน
เนื่องในโอกาสวันสตรีสากล ประจำปี 2564 ผมขอส่งความระลึกถึง
และความปรารถนาดีมายังพี่น้องสตรีไทย และผู้ที่ปฏิบัติงานด้านสตรีทุกท่าน ที่เป็นกำลังสำคัญในการพัฒนาและส่งเสริมศักยภาพสตรีในทุกมิติอย่างเข้มแข็ง
องค์การสหประชาชาติกำหนดให้วันที่ 8 มีนาคมของทุกปี เป็นวันสตรีสากล เพื่อให้สังคมตระหนักถึงความสำคัญ ความเสมอภาค และการได้รับเกียรติอย่างเท่าเทียมกันของสตรีในสังคม
รัฐบาลเห็นถึงความสำคัญของสตรีในการมีส่วนร่วมในกิจกรรมทางสังคม
และการยุติการเลือกปฏิบัติในสังคม จึงได้กำหนดยุทธศาสตร์ชาติ 20 ปี ในการส่งเสริม
ความเสมอภาคทางเพศ การมีส่วนร่วมการรับผิดชอบครอบครัวและพัฒนาสังคม พร้อมทั้งเพิ่มโอกาส บทบาทและการมีส่วนร่วมของสตรีในการทำงานเชิงเศรษฐกิจ การเมือง
และการบริหารในทุกระดับ
การจัดงานสตรีสากลในปีนี้ ได้จัดขึ้นภายใต้แนวคิด “การเสริมพลังสตรี
และเด็กหญิงสู่ความเสมอภาค ร่วมตัดสินใจ ไร้ความรุนแรง” เพื่อให้เห็นคุณค่าความเป็นมนุษย์และเคารพในศักดิ์ศรีอย่างเท่าเทียม และเป็นพื้นฐานสำคัญในการสร้างความเข้มแข็งให้แก่สังคม
ผมขอชื่นชมและแสดงความยินดีกับทุกท่านและทุกองค์กรที่ได้รับรางวัลเกียรติคุณในปีนี้ ทุกท่านนับเป็นส่วนสำคัญอย่างยิ่งในการร่วมเสริมสร้างศักยภาพของสตรีไทยให้เป็นพลังสำคัญในการพัฒนาประเทศอย่างยั่งยืน
โอกาสนี้ ผมขออาราธนาคุณพระศรีรัตนตรัยและสิ่งศักดิ์สิทธิ์ทั้งหลาย
ในสากล อีกทั้งพระบารมีแห่งองค์พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ได้โปรดดลบันดาลประทานพรให้พี่น้องสตรี ผู้ที่ปฏิบัติงานด้านสตรี ตลอดจน
ผู้ที่เกี่ยวข้องทุกท่าน พร้อมทั้งครอบครัว จงประสบแต่ความสุข ความเจริญ มีกำลังกาย กำลังใจ ในการพัฒนาประเทศ และมีความสำเร็จก้าวหน้าและสัมฤทธิผลในสิ่งอันพึงปรารถนาทุกประการโดยทั่วกัน

ที่มา : https://www.thaigov.go.th/news/contents/details/39772