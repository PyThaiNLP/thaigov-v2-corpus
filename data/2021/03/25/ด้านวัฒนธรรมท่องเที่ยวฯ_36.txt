รัฐบาลไทย-ข่าวทำเนียบรัฐบาล-วธ.ยกย่องชุมชนคุณธรรมฯ บ้านโนนกอก อุดรธานีเป็นต้นแบบ ดำเนินชีวิตตามหลักธรรมศาสนา ปรัชญาเศรษฐกิจพอเพียง สืบสานวิถีวัฒนธรรมไทย ต่อยอด “ผ้าหมี่ขิดโบราณบ้านโนนกอก”


วันจันทร์ที่ 22 มีนาคม 2564
วธ.ยกย่องชุมชนคุณธรรมฯ บ้านโนนกอก อุดรธานีเป็นต้นแบบ ดำเนินชีวิตตามหลักธรรมศาสนา ปรัชญาเศรษฐกิจพอเพียง สืบสานวิถีวัฒนธรรมไทย ต่อยอด “ผ้าหมี่ขิดโบราณบ้านโนนกอก”
วธ.ยกย่องชุมชนคุณธรรมฯ บ้านโนนกอก อุดรธานีเป็นต้นแบบ ดำเนินชีวิตตามหลักธรรมศาสนา ปรัชญาเศรษฐกิจพอเพียง สืบสานวิถีวัฒนธรรมไทย ต่อยอด “ผ้าหมี่ขิดโบราณบ้านโนนกอก”
วธ.ยกย่องชุมชนคุณธรรมฯ บ้านโนนกอก อุดรธานีเป็นต้นแบบ ดำเนินชีวิตตามหลักธรรมศาสนา ปรัชญาเศรษฐกิจพอเพียง สืบสานวิถีวัฒนธรรมไทย ต่อยอด “ผ้าหมี่ขิดโบราณบ้านโนนกอก” จำหน่ายมีรายได้ พร้อมเปิดบ้าน บวร On Tour ท่องเที่ยววิถีวัฒนธรรม – ผลิตภัณฑ์วัฒนธรรมไทย CPOT ต้อนรับนักท่องเที่ยวแล้ว
เมื่อวันที่ 19 มีนาคม 2564 นางยุพา ทวีวัฒนะกิจบวร ปลัดกระทรวงวัฒนธรรม พร้อมคณะผู้บริหารเดินทางลงพื้นที่ชุมชนคุณธรรมน้อมนำหลักปรัชญาของเศรษฐกิจพอเพียงขับเคลื่อนด้วยพลังบวร บ้านโนนกอก ตำบลหนองนาคำ อำเภอเมืองอุดรธานี  จังหวัดอุดรธานี โดยมีนายวันชัย จันทร์พร รองผู้ว่าราชการจังหวัดอุดรธานี หัวหน้าส่วนราชการ วัฒนธรรมจังหวัดอุดรธานี วัฒนธรรมจังหวัดสกลนคร วัฒนธรรมจังหวัดเลย วัฒนธรรมจังหวัดบึงกาฬ ประธานชุมชนคุณธรรมบ้านโนนกอก องค์กรปกครองส่วนท้องถิ่น ผู้แทนสถานศึกษา  ศิลปินพื้นบ้าน และชาวชุมชนคุณธรรมฯ บ้านโนนกอก ให้การต้อนรับ
ในโอกาสนี้ ปลัดวธ. ได้เยี่ยมชมกิจกรรมชุมชนฯ ณ อาคารกลุ่มทอผ้าโบราณบ้านโนนกอก นิทรรศการผ้าโบราณบ้านโนนกอกและหมอนขิดอีสานโบราณ ลานสาธิตภูมิปัญญา จุดย้อมผ้า อาทิ การสาธิตย้อมเส้นไหม ฝ้าย
การมัดย้อมผ้าฝ้ายจากสีดอกบัวแดงและสายบัวแดง โดยที่นี่มีการย้อมผ้าที่เป็นเอกลักษณ์ คือ การย้อมสีผ้าด้วยกลีบดอกบัว ดอกบัวแดงย้อมได้ถึง 3 สี กลายเป็นอัตลักษณ์ของชุมชนว่า มาที่โนนกอกต้องมาดูผ้าย้อมบัวแดง การสาธิตบีบข้าวปุ้นสด การสาธิตทำข้าวเขียบ (ข้าวโป่งโบราณ) จากนั้นเยี่ยมชมโรงทอผ้าโบราณโนน การสาธิตงานประดิษฐ์ ใบตอง ใบเตย ขันหมากเบ็ง การสาธิตผลิตภัณฑ์ทางวัฒนธรรม ของโรงเรียนบ้านหนองนาคำ ฯลฯ
ปลัดกระทรวงวัฒนธรรม กล่าวว่า กระทรวงวัฒนธรรม (วธ.) ขับเคลื่อนโครงการชุมชนคุณธรรมน้อมนำหลักปรัชญาของเศรษฐกิจพอเพียงขับเคลื่อนด้วยพลังบวร ตามยุทธศาสตร์ชาติ 20 ปี นโยบายรัฐบาล และนโยบายของนายอิทธิพล คุณปลื้ม รัฐมนตรีว่าการกระทรวงวัฒนธรรม ในเรื่องของการสืบสานงานวัฒนธรรมของชาติ  การรักษา และหวงแหนมรดกทางวัฒนธรรม การต่อยอดวัฒนธรรมด้วยการนำคุณค่าของวัฒนธรรมสร้างสรรค์สินค้าและบริการเพื่อเพิ่มมูลค่าทางเศรษฐกิจ สร้างรายได้จากการท่องเที่ยวและบริการทางวัฒนธรรม  โดยการนำพลัง บวร  บ้าน วัด โรงเรียน มาสร้างสังคมไทยให้มีความเข้มแข็ง มีความโดดเด่น 3 ด้าน คือ 1. คนในชุมชนประพฤติตามหลักศาสนาที่ตัวเองนับถือ 2. น้อมนำหลักปรัชญาของเศรษฐกิจพอเพียงมาใช้ในการดำเนินชีวิต 3. สืบสานวิถีชีวิต วัฒนธรรมไทย
“ขอชื่นชมชาวชุมชนคุณธรรมฯ บ้านโนนกอก และทุกภาคส่วนที่ได้ร่วมดำเนินชีวิตตามหลักธรรมศาสนา น้อมนำหลักปรัชญาของเศรษฐกิจพอเพียงมาเป็นหลักในการพัฒนาคุณภาพชีวิต และดำรงชีวิตตามวิถีวัฒนธรรมไทยอันดีงาม ชุมชนมีความเรียบง่ายแบบสังคมชนบท คนในชุมชนพึ่งพาอาศัยซึ่งกันและกัน มีความภาคภูมิใจในวิถีของตนเอง ร่วมอนุรักษ์วัฒนธรรมประเพณีท้องถิ่น ดำรงชีวิตตามหลักปรัชญาของเศรษฐกิจพอเพียง จึงทำให้ชุมชนคุณธรรมบ้านโนนกอกแห่งนี้เป็น 1 ใน 100 ชุมชนต้นแบบ ที่ได้รับรางวัลในระดับประเทศ ที่ได้ใช้พลัง บวร  ในการนำทุนทางวัฒนธรรมที่ดีงาม ที่เป็นอัตลักษณ์ของท้องถิ่นไปต่อยอด ส่งเสริมการท่องเที่ยวชุมชน ยกระดับเป็นชุมชนคุณธรรมฯ บวร On Tour บ้านโนนกอก และได้พัฒนาแหล่งเรียนรู้กลุ่มทอผ้าโบราณบ้านโนนกอก รวมทั้งมีศูนย์เรียนรู้เศรษฐกิจพอเพียง นำภูมิปัญญาท้องถิ่นมาพัฒนาต่อยอดเป็นสินค้าและบริการทางวัฒนธรรม ผลิตภัณฑ์วัฒนธรรมไทย หรือ CPOT เช่น ผลิตภัณฑ์ผ้าหมี่ขิดโบราณบ้านโนนกอก สร้างงาน สร้างรายได้ให้กับชาวชุมชน เป็นตัวอย่างแลกเปลี่ยนเรียนรู้ขยายสู่ชุมชนอื่นต่อไป” ปลัด วธ. กล่าว

ที่มา : https://www.thaigov.go.th/news/contents/details/40211