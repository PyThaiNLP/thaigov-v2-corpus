รัฐบาลไทย-ข่าวทำเนียบรัฐบาล-รมว.ทส.​ 'วราวุธ'​ ลงพื้นที่ทะเลน้อย​ จ.พัทลุง ให้ขวัญกำลังใจเจ้าหน้าที่ พร้อมเน้นย้ำ​ การมีวินัย​ ปฏิบัติหน้่าที่ด้วยความซื่อสัตย์​ เสียสละ​ และอดทน​


วันจันทร์ที่ 8 มีนาคม 2564
รมว.ทส.​ 'วราวุธ'​ ลงพื้นที่ทะเลน้อย​ จ.พัทลุง ให้ขวัญกำลังใจเจ้าหน้าที่ พร้อมเน้นย้ำ​ การมีวินัย​ ปฏิบัติหน้่าที่ด้วยความซื่อสัตย์​ เสียสละ​ และอดทน​
รมว.ทส.​ 'วราวุธ'​ ลงพื้นที่ทะเลน้อย​ จ.พัทลุง ให้ขวัญกำลังใจเจ้าหน้าที่ พร้อมเน้นย้ำ​ การมีวินัย​ ปฏิบัติหน้่าที่ด้วยความซื่อสัตย์​ เสียสละ​ และอดทน​
รมว.ทส.​ 'วราวุธ'​ ลงพื้นที่ทะเลน้อย​ จ.พัทลุง ให้ขวัญกำลังใจเจ้าหน้าที่ พร้อมเน้นย้ำ​ การมีวินัย​ ปฏิบัติหน้่าที่ด้วยความซื่อสัตย์​ เสียสละ​ และอดทน​
วันนี้​ (5​ มีนาคม​ 2564) เวลา​ 13.30 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​​ (รมว.ทส.) พร้อมด้วย​​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.)​ ผู้บริหารระดับสูง​ หัวหน้าหน่วยงานในสังกัด​กระทรวงฯ​ ลงพื้นที่ตรวจเยี่ยม​พบปะพูดคุย​ให้ขวัญกำลังใจเจ้าหน้าที่พิทักษ์ป่าและเครือข่าย​อาสาสมัครฯ​ ในการปฏิบัติงาน​ พร้อมมอบเงินสนับสนุนเครือข่ายแก้ไขปัญหาไฟป่าและหมอกควัน​ รวมถึงมอบถุงยังชีพและอุปกรณ์สำหรับใช้ในการปฏิบัติงาน​แก่เจ้าหน้าที่อุทยานฯ และเขตรักษาพันธุ์สัตว์ป่าในพื้นที่จังหวัดพัทลุง ณ​ ศูนย์ศึกษาธรรมชาติและสัตว์ป่าทะเลน้อย​ อ.ควนขนุน​ จ.พัทลุง​
รมว.ทส. ได้กล่าวขอบคุณเจ้าหน้าที่​ เครือข่ายอาสาสมัครฯ​ และประชาชนทุกคน​ ที่ได้ช่วยกันปฏิบัติหน้าที่อย่างเข้มแข็ง​ ในการดูแลรักษาทรัพยากรธรรมชาติและสิ่งแวดล้อม​ ของศูนย์ศึกษาธรรมชาติและสัตว์ป่าทะเลน้อย​ ให้คงความอุดมสมบูรณ์​ ตนได้มีโอกาสลงพื้นที่ไปให้กำลังใจเจ้าหน้าที่ในหลายจังหวัด​ จังหวัดพัทลุงเป็นจังหวัดที่​ 69​ ซึ่งที่ผ่านมาได้เห็นการทำงานของเจ้าหน้าที่และเครือข่าย​ ที่ต้องปฏิบัติงานด้วยความยากลำบาก​ ดังนั้น​ ขอเป็นกำลังใจให้ทุกคน​ ขอให้มีใจรัก​ มีความศรัทธา​ในงานที่ทำ และขอให้ปฏิบัติหน้าที่ด้วยความมีวินัย​ เสียสละ​ อดทน​ และซื่อสัตย์​ ทั้งยังได้กล่าวเน้นย้ำ​ว่า ตนจะทำหน้าที่ให้ดีที่สุดในการดูแล​ สร้างขวัญกำลังใจ​ และดูแลเรื่องสวัสดิการต่าง ๆ​ ให้แก่เจ้าหน้าที่ทุกคน​  นอกจากนี้​ รมว.ทส.​ และ​ปกท.ทส.​ ยังได้ร่วมปลูกต้นหว้านา​ และต้นจิกทะเล​ ในโอกาสนี้ด้วย

ที่มา : https://www.thaigov.go.th/news/contents/details/39722