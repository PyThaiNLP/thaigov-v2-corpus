รัฐบาลไทย-ข่าวทำเนียบรัฐบาล-นายสมชาย สุมนัสขจรกุล รองอธิบดีกรมเจ้าท่า เป็นองค์ปาถกฐาในหัวข้อ การพัฒนาที่ยั่งยืนในบริบททางทะเลกรณีศึกษาของประเทศไทย 


วันพุธที่ 24 มีนาคม 2564
นายสมชาย สุมนัสขจรกุล รองอธิบดีกรมเจ้าท่า เป็นองค์ปาถกฐาในหัวข้อ การพัฒนาที่ยั่งยืนในบริบททางทะเลกรณีศึกษาของประเทศไทย
ในระหว่างการประชุมเชิงปฏิบัติการระดับภูมิภาคว่าด้วยกรอบความร่วมมือเพื่อการพัฒนาที่ยั่งยืนของสหประชาชาติในบริบทการขนส่งทางทะเล (United Nations Sustainable Development Cooperation Framework : A Process to Mainstream the Maritime Sector)
โดยมีผู้แทนกลุ่มประเทศหมู่เกาะแปซิฟิก องค์การระหว่างประเทศ และหน่วยงานเอกชนระหว่างประเทศเข้าร่วมประชุม ผ่านระบบการประชุมทางไกล ในวันที่ 23 มีนาคม 2564
นายสมชาย สุมนัสขจรกุล กล่าวว่า การประชุมดังกล่าว จัดขึ้นโดยใช้รูปแบบการประชุมฯ ที่ประเทศไทยร่วมเป็นเจ้าภาพจัดขึ้นเมื่อปี พ.ศ. 2562 เป็นต้นแบบ มีวัตถุประสงค์เพื่อสร้างเครือข่ายระหว่างผู้ปฏิบัติงานในอุตสาหกรรมการขนส่งทางทะเลในภูมิภาคของประเทศหมู่เกาะแปซิฟิก นำไปสู่การนำเสนอแนวความคิดความร่วมมือเพื่อเป้าหมายเพื่อการพัฒนาอย่างยั่งยืน (UN Sustainable Development Goals : UNSDGs) ในบริบทการขนส่งทางทะเล รวมถึงแลกเปลี่ยนประสบการณ์ แนวคิด และเครื่องมือในการพัฒนาให้บรรลุเป้าหมาย ซึ่งผลลัพธ์ของการประชุมฯ ในครั้งนี้จะช่วยสร้างบทบาทให้ประเทศไทยในเวทีระหว่างประเทศและสนับสนุนการดำเนินงานด้านการพัฒนาที่ยั่งยืนในบริบทการขนส่งทางทะเลขององค์การระหว่างประเทศต่อไป

ที่มา : https://www.thaigov.go.th/news/contents/details/40304