รัฐบาลไทย-ข่าวทำเนียบรัฐบาล-ปลัดฯ กอบชัยเยี่ยมชมโรงงานประกอบหุ่นยนต์ จ.สมุทรปราการ


วันศุกร์ที่ 12 มีนาคม 2564
พิมพ์
ปลัดฯ กอบชัยเยี่ยมชมโรงงานประกอบหุ่นยนต์ จ.สมุทรปราการ
ปลัดกระทรวงอุตสาหกรรมเยี่ยมชมโรงงานประกอบหุ่นยนต์ จ.สมุทรปราการ
จ.สมุทรปราการ  : วันนี้ (12  มีนาคม  2564)  นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วยนางวรวรรณ ชิตอรุณ รองปลัดกระทรวงอุตสาหกรรม และนายเดชา จาตุธนานันท์  ผู้ตรวจราชการกระทรวงอุตสาหกรรม  ลงพื้นที่เยี่ยมชมโรงงานบริษัท โรบอท ซิสเต็ม จำกัด ซึ่งเป็นผู้ประกอบการที่รับออกแบบ และแก้ไขปรับปรุงระบบหุ่นยนต์อุตสาหกรรมทั้งในและต่างประเทศสำหรับใช้ในธุรกิจขนาดใหญ่ และเยี่ยมชมชมการใช้งานการจำลองภาพเสมือนจริง 3 มิติที่จำลองการทำงานของหุ่นยนต์และระบบหุ่นยนต์ โดยโรงงานนี้เป็นผู้ได้รับสินเชื่อเอสเอ็มอีตามแนวประชารัฐจากโครงการสินเชื่อ SME โตไว ไทยยั่งยืนด้วย โดยมีนายกัมปนาท ตันพิทักษ์สิทธิ์ กรรมการผู้จัดการบริษัท โรบอท ซิสเต็ม จำกัด ให้การต้อนรับ ณ โรงงานบริษัท โรบอท ซิสเต็ม จำกัด อ.บางพลี จ.สมุทรปราการ

ที่มา : https://www.thaigov.go.th/news/contents/details/39937