รัฐบาลไทย-ข่าวทำเนียบรัฐบาล-ชาวนาเฮ! ไทยเตรียมส่งออกข้าวปีละล้านตัน สู่ตลาดอินโดฯ


วันศุกร์ที่ 12 มีนาคม 2564
ชาวนาเฮ! ไทยเตรียมส่งออกข้าวปีละล้านตัน สู่ตลาดอินโดฯ
...
ในแต่ละปีประเทศไทยมีกำลังการผลิตข้าว ซึ่งเป็นพืชเศรษฐกิจอันดับต้น ๆ ได้หลายล้านตัน เพียงพอที่จะบริโภคภายใน และส่งออกไปขายต่างประเทศ บางช่วงผลผลิตล้นตลาดจนต้องมีโครงการชะลอการขายข้าวทุกปี
.
ปีนี้มีข่าวดี เมื่อรัฐบาลอินโดนีเซียมีหนังสือมายังไทยเพื่อขอสานต่อความร่วมมือทางการค้าข้าว รัฐบาลจึงจะมีบันทึกความเข้าใจ (MOU) ระหว่างกัน ซึ่ง ครม.ได้อนุมัติร่าง MOU แล้ว โดยไทยจะส่งออกขาวข้าวประมาณ 15 – 25% ไปยังอินโดนีเซีย ในปริมาณไม่เกิน 1 ล้านตันต่อปี หรือขึ้นกับสถานการณ์การผลิตของทั้ง 2 ประเทศและระดับราคาในตลาดโลก ติดต่อกันเป็นระยะเวลา 4 ปี
.
MOU นี้ ถือเป็นความสัมพันธ์และความร่วมมืออันดีของทั้ง 2 ประเทศ โดยอินโดนีเซียได้สำรองข้าวเพื่อความมั่นคงทางอาหารภายในประเทศ ส่วนไทยเราก็จะได้ขยายตลาดข้าว ช่วยเพิ่มปริมาณการส่งออก สร้างรายได้ให้แก่เกษตรกรและอุตสาหกรรมการค้าข้าวได้มากขึ้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39904