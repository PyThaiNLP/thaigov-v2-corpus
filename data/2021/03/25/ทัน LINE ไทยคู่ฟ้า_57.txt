รัฐบาลไทย-ข่าวทำเนียบรัฐบาล-เช็กลิสต์ 'ม33เรารักกัน' ใช้จ่ายร้านไหน ซื้ออะไรได้บ้าง!!


วันจันทร์ที่ 22 มีนาคม 2564
เช็กลิสต์ 'ม33เรารักกัน' ใช้จ่ายร้านไหน ซื้ออะไรได้บ้าง!!
...
เช้าวันนี้ (22 มี.ค.) เป็นวันแรกที่ผู้ประกันตนมาตรา 33 ได้รับวงเงินสิทธิช่วยเหลือตามโครงการ "ม33เรารักกัน" งวดแรก ซึ่งหลังจากผู้มีสิทธิเปิดใช้งานและยืนยันตัวตนผ่านแอปพลิเคชัน "เป๋าตัง" จะได้รับวงเงินเป็นรายสัปดาห์ครั้งละ 1,000 บาท จนครบ 4,000 บาท และวงเงินคงเหลือสามารถสะสมแล้วนำไปใช้ได้จนถึงวันสิ้นสุดโครงการ คือ 31 พ.ค. 64
.
ผู้ได้รับสิทธิ สามารถนำไปใช้จ่ายผ่านร้านค้าที่ร่วมโครงการ ทั้งร้านถุงเงินธงฟ้าประชารัฐ, ร้านค้าคนละครึ่ง, ร้านค้าเราชนะ รวมถึง ขนส่งสาธารณะที่เข้าร่วมโครงการ
.
สำหรับร้านค้าที่เข้าร่วมมาตรการ สามารถแยกเป็นประเภทต่าง ๆ ได้ดังนี้
1. ร้านอาหารและเครื่องดื่ม
2. ร้านถุงเงินธงฟ้าฯ
3. สินค้าโอทอป
4. สินค้าทั่วไป เช่น ร้านขายของฝาก ร้านซ่อมทุกประเภท เช่ารถยนต์/มอเตอร์ไซค์ ร้านขายอุปกรณ์เพื่อการกีฬา ร้านขายสินค้าเกษตร ร้านบริการเกี่ยวกับสัตว์เลี้ยง/ขายอาหารสัตว์ ร้านบริการจัดสวน ร้านขายเสื้อผ้า มินิมาร์ท ตลาดสด
5. โรงแรม/ที่พัก เช่น โฮมสเตย์ หอพัก แมนชั่น อพาร์ทเมนท์ แฟลต
6. สุขภาพ/ความงาม เช่น ร้านขายเครื่องสำอางและบำรุงผิว ร้านขายยาและอาหารเสริม ร้านเสริมสวย ร้านทำเล็บ ร้านสปา ร้านนวด
7. ขนส่งสาธารณะ ได้แก่ แท็กซี่ รถตู้ จักรยานยนต์ สามล้อถีบ รถสองแถว รถไฟฟ้า รถไฟ เรือ รถ บขส.
8. รับเหมา/งานช่าง/ทำความสะอาด
9. สุขภาพ/การแพทย์ เช่น สถานพยาบาลประเภทที่ไม่รับผู้ป่วยค้างคืน กลุ่มบริการด้านสุขภาพและการแพทย์ คลินิก
.
นอกจากนี้ ยังสามารถค้นหาร้านค้าที่อยู่ในละแวกใกล้ที่พักหรือที่ทำงาน ที่เข้าร่วมโครงการ ในเว็บไซต์ www.ม33เรารักกัน .com เลือกเมนูค้นหาร้านค้าเพื่อใช้จ่ายสิทธิ และกรอกรายการที่ต้องการค้นหาตามประเภทของร้านค้าและบริการ หรือจะค้นหาเป็นรายจังหวัดก็สามารถทำได้ โดยจะมีแผนที่ระบุที่ตั้งไว้อย่างชัดเจน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40240