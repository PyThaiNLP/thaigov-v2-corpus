รัฐบาลไทย-ข่าวทำเนียบรัฐบาล-กลุ่มเกษตรกรเลี้ยงไก่ชนขอบคุณนายกรัฐมนตรีและรัฐบาล ที่มีมาตรการผ่อนคลายทำให้ประชาชนที่มีอาชีพชนไก่ได้กลับมาประกอบอาชีพอีกครั้ง หลังจากสถานการณ์การแพร่ระบาดของโควิด-19 คลี่คลาย


วันพฤหัสบดีที่ 25 มีนาคม 2564
พิมพ์
กลุ่มเกษตรกรเลี้ยงไก่ชนขอบคุณนายกรัฐมนตรีและรัฐบาล ที่มีมาตรการผ่อนคลายทำให้ประชาชนที่มีอาชีพชนไก่ได้กลับมาประกอบอาชีพอีกครั้ง หลังจากสถานการณ์การแพร่ระบาดของโควิด-19 คลี่คลาย
กลุ่มเกษตรกรเลี้ยงไก่ชนขอบคุณนายกรัฐมนตรีและรัฐบาล ที่มีมาตรการผ่อนคลายทำให้ประชาชนที่มีอาชีพชนไก่ได้กลับมาประกอบอาชีพอีกครั้ง หลังจากสถานการณ์การแพร่ระบาดของโควิด-19 คลี่คลาย
วันนี้ (25 มีนาคม 2564)  ณ อาคารที่ทำการกระทรวงยุติธรรม ถนนแจ้งวัฒนะ เขตหลักสี่ กรุงเทพฯ   พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้พบปะกับเกษตรกรเลี้ยงไก่ชนจังหวัดสุโขทัย พร้อมรับกระเช้าดอกไม้จากนายกสมาคมเกษตรกรเลี้ยงไก่ชนจังหวัดสุโขทัย เพื่อขอบคุณที่รัฐบาลได้มีมาตรการผ่อนคลายทำให้ประชาชนที่มีอาชีพชนไก่ได้กลับมาประกอบอาชีพอีกครั้งหลังจากสถานการณ์การแพร่ระบาดของโควิด-19 คลี่คลายลง  โดยนายกรัฐมนตรีกล่าวว่า จากสถานการณ์โควิด - 19 ในช่วงที่ผ่านมาทำให้รัฐบาลมีความจำเป็นต้องออกมาตรการต่าง ๆ เพื่อป้องกันการแพร่ระบาดของโควิด – 19 ทำให้เกิดผลกระทบต่อการประกอบอาชีพของประชาชน แต่หลังจากสถานการณ์คลี่คลายลงรัฐบาลจึงได้มีการออกมาตรการผ่อนคลายทั้งในส่วนของกิจกรรมกีฬาพื้นบ้าน เช่น สนามไก่ชน สนามกัดปลา โดยย้ำให้มีการกำกับดูแล กำหนดขอบเขตที่ชัดเจน และปฏิบัติตามมาตรการ DMHTT รวมทั้งขอความร่วมมือในการปฏิบัติตามมาตรการป้องกันโควิด – 19 อย่างเคร่งครัดในช่วงเทศกาลสงกรานต์ที่จะถึงนี้ และฝากถึงการประกอบอาชีพให้ขยายสู่ช่องทางออนไลน์ที่สามารถสร้างรายได้เพิ่มขึ้น โดยให้พัฒนาเศรษฐกิจควบคู่กันทั้งส่วนบน ส่วนกลาง และส่วนล่าง ซึ่งจะเป็นการปฏิรูปเศรษฐกิจไทยในอนาคต ทั้งนี้ ยืนยันรัฐบาลจะดำเนินงานอย่างเต็มที่ในการดูแลพี่น้องประชาชนทุกกลุ่ม
.......................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/40365