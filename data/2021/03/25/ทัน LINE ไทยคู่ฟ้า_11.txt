รัฐบาลไทย-ข่าวทำเนียบรัฐบาล-เอาจริง! ปลด 70 ร้านค้าผิดเงื่อนไข “คนละครึ่ง – เราชนะ”


วันศุกร์ที่ 5 มีนาคม 2564
เอาจริง! ปลด 70 ร้านค้าผิดเงื่อนไข “คนละครึ่ง – เราชนะ”
...
เรียกได้ว่าฮอตสุด ๆ ครับ กับพ่อค้าแม่ขายที่พากันมาสมัครร่วมโครงการคนละครึ่ง เราชนะ รวมถึงน้องใหม่อย่าง “ม.33 เรารักกัน” มากขึ้น
.
แต่ขณะเดียวกันก็มีการร้องเรียนจากประชาชนว่ามีร้านค้าที่ร่วมโครงการ ไม่ว่าจะเป็นร้านธงฟ้าฯ หรือร้านค้ารายย่อย ฉวยโอกาสปรับขึ้นราคาสินค้า รับแลกเงินสด ไม่ปิดป้ายราคา รวมถึงขายเหล้า – บุหรี่ ซึ่งผิดเงื่อนไขของโครงการฯ
.
กระทรวงพาณิชย์จึงเร่งตรวจสอบร้านค้าทั่วประเทศ พบว่า มีร้านค้าที่ทำผิดเงื่อนไขจริง และได้ดำเนินคดีไปแล้วกว่า 70 ราย (ตั้งแต่ ธ.ค. 63 – มี.ค. 64)
.
นอกจากนี้ ร้านค้าที่กระทำผิดจะถูกเพิกถอนสิทธิ์ในการร่วมโครงการบัตรสวัสดิการแห่งรัฐ ถูกเรียกคืนเครื่อง EDC รวมทั้งไม่สามารถรับชำระเงินจากแอปพลิเคชัน “เป๋าตัง” ได้อีกต่อไป
.
จึงขอความร่วมมือประชาชน หากพบร้านค้าฉวยโอกาสขึ้นราคาสินค้า ไม่ปิดป้ายแสดงราคา หรือทำผิดเงื่อนไขโครงการฯ สามารถแจ้งได้ที่สายด่วนกรมการค้าภายใน โทร.1569 หรือ สนง.พาณิชย์จังหวัดทั่วประเทศ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39650