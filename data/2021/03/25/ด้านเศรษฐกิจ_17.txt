รัฐบาลไทย-ข่าวทำเนียบรัฐบาล-ลูกค้า ธอส. เข้ามาตรการ COVID-19 ระลอกใหม่(M9-M12) เกือบ 1.2 แสนล้านบาท พร้อมเปิดลงทะเบียนลูกค้าเดิมในมาตรการ 2 เป็นการเฉพาะให้ได้รับความช่วยเหลือต่อถึงสิ้นปี 64


วันพุธที่ 3 มีนาคม 2564
พิมพ์
ลูกค้า ธอส. เข้ามาตรการ COVID-19 ระลอกใหม่(M9-M12) เกือบ 1.2 แสนล้านบาท พร้อมเปิดลงทะเบียนลูกค้าเดิมในมาตรการ 2 เป็นการเฉพาะให้ได้รับความช่วยเหลือต่อถึงสิ้นปี 64
ธอส.เผยจำนวนลูกค้าที่ได้รับผลกระทบจากโควิด-19 ระลอกใหม่ (M9-M12) ลงทะเบียนแจ้งความประสงค์ 4 มาตรการตามโครงการ ธอส. รวมไทย สร้างชาติ ปี 2564 รวมเกือบ 1.24 แสนบัญชี เงินต้นคงเหลือกว่า 1.2 แสนล้านบาท
ธนาคารอาคารสงเคราะห์ เผย จำนวนลูกค้าที่ได้รับผลกระทบจากโควิด-19 ระลอกใหม่ (M9-M12) ลงทะเบียนแจ้งความประสงค์เข้า 4 มาตรการตาม “โครงการ ธอส. รวมไทย สร้างชาติ ปี 2564” รวมเกือบ 1.24 แสนบัญชี เงินต้นคงเหลือกว่า 1.2 แสนล้านบาท พร้อมประกาศขยายความช่วยเหลือเป็นการเฉพาะของลูกค้าในมาตรการที่ 2 พักชำระเงินต้นและชำระเฉพาะดอกเบี้ยรายเดือน เป็นระยะเวลา 1 ปี ซึ่งจะครบกำหนดระยะเวลาความช่วยเหลือตามมาตรการในวันที่ 31 มีนาคม และ 30 มษายน 2564 หากยังมีผลกระทบด้านรายได้สามารถลงทะเบียนแจ้งความประสงค์เพื่อขอขยายความช่วยเหลือไปจนถึง 31 ธันวาคม 2564 ผ่าน Application : GHB ALL ภายในวันที่ 29 มีนาคม 2564
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า หลังจาก ธอส. จัดทำ “โครงการ ธอส.รวมไทย สร้างชาติ ปี 2564” ได้จัดทำ 4 มาตรการ (M9-M12) ลดเงินงวดผ่อนชำระ(ตัดเงินต้นและตัดดอกเบี้ย) นานสูงสุด 6 เดือน เพื่อช่วยเหลือผู้ที่ได้รับผลกระทบด้านรายได้จากการระบาดของเชื้อไวรัสโคโรนา 2019 (COVID-19) ที่ระบาดระลอกใหม่ตามนโยบายของกระทรวงการคลัง และล่าสุดได้ครบกำหนดระยะเวลาความช่วยเหลือในระยะแรกที่ธนาคารเปิดให้ลงทะเบียนแจ้งความประสงค์เข้ามาตรการแล้วจำนวน 3 มาตรการ จาก 4 มาตรการ โดยปรากฏว่ามีลูกค้าลงทะเบียนแจ้งความประสงค์เข้าร่วมมาตรการรวมทั้งสิ้น 123,985 บัญชี เงินต้นคงเหลือรวม 119,878 ล้านบาท แบ่งเป็น มาตรการที่ 9 สำหรับลูกค้าที่เคยเข้าร่วมหรืออยู่ระหว่างใช้มาตรการช่วยเหลือฯ ของ ธอส. จำนวน 105,469 บัญชี เงินต้นคงเหลือ 98,210 ล้านบาท (ปิดลงทะเบียนเมื่อวันที่ 29 มกราคม 2564) มาตรการที่ 10 สำหรับลูกหนี้สถานะ NPL และลูกหนี้สถานะ NPL ที่อยู่ระหว่างการปรับโครงสร้างหนี้ จำนวน 5,186 บัญชี เงินต้นคงเหลือ 5,053 ล้านบาท (ปิดลงทะเบียนเมื่อวันที่ 26 กุมภาพันธ์ 2564) มาตรการที่ 11 สำหรับลูกค้าที่ไม่เคยเข้าร่วมมาตรการช่วยเหลือฯ ของ ธอส.จำนวน 13,156 บัญชี เงินต้นคงเหลือ 15,749 ล้านบาท (ปิดลงทะเบียน วันที่ 26 กุมภาพันธ์ 2564) และมาตรการที่ 12 สำหรับลูกค้าผู้ประกอบการ SMEs สินเชื่อประเภทแฟลต จำนวน 174 บัญชี เงินต้นคงเหลือ 866 ล้านบาท (เปิดให้ลงทะเบียนถึงวันที่ 31 มีนาคม 2564)
นอกจากนี้ เพื่อเป็นการบรรเทาความเดือดร้อนให้กับลูกค้าเดิมที่อยู่ระหว่างการได้รับความช่วยเหลือตาม “โครงการ ธอส. ช่วยคนไทย ร่วมสร้างชาติ” มาตรการที่ 2 พักชำระเงินต้นและชำระเฉพาะดอกเบี้ยรายเดือน เป็นระเวลา 1 ปี ซึ่งจะครบกำหนดระยะเวลาความช่วยเหลือในวันที่ 31 มีนาคม และ 30 เมษายน 2564 ธนาคารจึงเปิดให้ลูกค้าที่อยู่ในมาตรการดังกล่าวจำนวน 49,700 บัญชี เงินต้นคงเหลือ 48,500 ล้านบาท หากยังคงได้รับผลกระทบด้านรายได้จาก COVID-19 สามารถลงทะเบียนเป็นการเฉพาะ เพื่อแจ้งความประสงค์ในการ “ขยาย” ความช่วยเหลือตามมาตรการดังกล่าวต่อไปได้จนถึงวันที่ 31 ธันวาคม 2564 โดยสามารถลงทะเบียนพร้อมกับ Upload หลักฐานยืนยันว่ามีผลกระทบทางรายได้ผ่าน  Application : GHB ALL ระหว่างวันที่ 1- 29 มีนาคม 2564 สอบถามรายละเอียดเพิ่มเติมที่ศูนย์ลูกค้าสัมพันธ์(Call Center) โทร 0-2645-9000, www.ghbank.co.th, Facebook Fanpage ธนาคารอาคารสงเคราะห์ และ Application : GHB ALL

ที่มา : https://www.thaigov.go.th/news/contents/details/39562