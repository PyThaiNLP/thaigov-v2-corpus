รัฐบาลไทย-ข่าวทำเนียบรัฐบาล-ย้ำ! ยังไม่เปิดลงทะเบียนจอง - ขอรับฉีดวัคซีนด้วยตนเอง


วันพฤหัสบดีที่ 4 มีนาคม 2564
ย้ำ! ยังไม่เปิดลงทะเบียนจอง - ขอรับฉีดวัคซีนด้วยตนเอง
...
กระแสการฉีดวัคซีนโควิด-19
ส่งผลให้ประชาชนตื่นตัว
และให้ความสนใจที่จะเข้าร่วม
รับบริการฉีดวัคซีนแบบสมัครใจ
.
สำหรับการฉีดวัคซีนในระยะแรกนั้น
ยังไม่เปิดระบบให้ลงทะเบียนจอง
หรือขอรับฉีดด้วยตนเองนะครับ
.
ปัจจุบันวัคซีนโควิดของซิโนแวค
2 แสนโดสได้ถูกส่งไปใน 13 จังหวัด
ที่เป็นพื้นที่เสี่ยง ซึ่งทางโรงพยาบาล
ในจังหวัดนั้น ๆ จะเป็นผู้จัดลำดับ
การได้รับวัคซีนก่อน - หลัง
และจะติดต่อกลุ่มเป้าหมายที่ผ่านเกณฑ์
เพื่อนัดหมายฉีดวัคซีนต่อไป
.
โดยกลุ่มเป้าหมาย 4 กลุ่ม ประกอบด้วย
1. กลุ่มที่เป็นโรคเรื้อรัง
2. กลุ่มเสี่ยงตามหลักระบาดวิทยา
3. กลุ่มบุคลากรทางการแพทย์
และสาธารณสุขด่านหน้า
4. บุคลากรอื่น ๆ ที่เป็นด่านหน้า เช่น อสม.
.
นอกจากนี้ ผู้ที่ได้รับเลือกให้ฉีดวัคซีนโควิด
จะต้องลงทะเบียนในไลน์ “หมอพร้อม”
เพื่อตรวจสอบรายชื่อ รับข้อมูลต่าง ๆ
ที่เกี่ยวกับการฉีดวัคซีน และติดตามอาการ
.
สำหรับประชาชนที่ได้รับเลือก
แต่ไม่มีสมาร์ทโฟน ไม่ต้องกังวลใจ
จะมีเจ้าหน้าที่สาธารณสุข และอสม.
ติดตามท่าน เพื่อชี้แจงรายละเอียดต่าง ๆ ให้ทราบ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39603