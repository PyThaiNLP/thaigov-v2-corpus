รัฐบาลไทย-ข่าวทำเนียบรัฐบาล-วธ.เปิดอบรมเสริมสร้างบุคลิกภาพและพัฒนาสมรรถนะการปฏิบัติงานพิธีฯ ตำแหน่ง “จ่าปี่”  เน้นมีความรู้ ความสามารถปฏิบัติงานได้อย่างถูกต้องตามขนบธรรมเนียมและจารีตประเพณีของราชสำนัก


วันจันทร์ที่ 8 มีนาคม 2564
วธ.เปิดอบรมเสริมสร้างบุคลิกภาพและพัฒนาสมรรถนะการปฏิบัติงานพิธีฯ ตำแหน่ง “จ่าปี่”  เน้นมีความรู้ ความสามารถปฏิบัติงานได้อย่างถูกต้องตามขนบธรรมเนียมและจารีตประเพณีของราชสำนัก
วธ.เปิดอบรมเสริมสร้างบุคลิกภาพและพัฒนาสมรรถนะการปฏิบัติงานพิธีฯ ตำแหน่ง “จ่าปี่”  เน้นมีความรู้ ความสามารถปฏิบัติงานได้อย่างถูกต้องตามขนบธรรมเนียมและจารีตประเพณีของราชสำนัก
วธ.เปิดอบรมเสริมสร้างบุคลิกภาพและพัฒนาสมรรถนะการปฏิบัติงานพิธีฯ ตำแหน่ง “จ่าปี่”  เน้นมีความรู้ ความสามารถปฏิบัติงานได้อย่างถูกต้องตามขนบธรรมเนียมและจารีตประเพณีของราชสำนัก
เมื่อเร็วๆนี้ นางยุพา ทวีวัฒนะกิจบวร ปลัดกระทรวงวัฒนธรรม เป็นประธานพิธีเปิดโครงการเสริมสร้างบุคลิกภาพและพัฒนาสมรรถนะการปฏิบัติงานพิธี หลักสูตรพัฒนาบุคลิกภาพและเสริมสร้างสมรรถนะการปฏิบัติงานพิธี (บรรจุใหม่) รุ่นที่ 1 ประจำปีงบประมาณ พ.ศ. 2564 โดยมี นายวินัย วรวัตร์ ผู้อำนวยการศูนย์เทคโนโลยีสารสนเทศและการสื่อสาร รักษาราชการแทนผู้อำนวยการกองพิธีการศพที่ได้รับพระราชทาน ผู้บริหาร ข้าราชการ และเจ้าหน้าที่ที่เกี่ยวข้องเข้าร่วม ณ อาคารไทยนิทัศน์ ศูนย์วัฒนธรรมแห่งประเทศไทย โดยมีเจ้าหน้าที่บรรจุใหม่เข้าอบรมครั้งนี้ 16 คน
ปลัดกระทรวงวัฒนธรรม กล่าวว่า กระทรวงวัฒนธรรม (วธ.)  สนองงานตามพระบรมราโชบายอย่างสมพระเกียรติ และเป็นการสืบทอดขนบธรรมเนียม จารีตประเพณีของราชสำนักเกี่ยวกับพิธีการศพที่ได้รับพระราชทาน โดยภารกิจพิธีการศพที่ได้รับพระราชทาน เป็นภารกิจที่ต้องปฏิบัติให้ถูกต้องตามแนวปฏิบัติที่สำนักพระราชวังกำหนด ซึ่งเป็นไปตามโบราณราชประเพณี  ของราชสำนัก เจ้าหน้าที่ผู้ปฏิบัติงานต้องได้รับการอบรมฝึกฝนให้มีความรู้ความเชี่ยวชาญ และมีความพร้อม  ในการปฏิบัติงานตามหมายรับสั่งมิให้บกพร่อง
ทั้งนี้ การอบรมดังกล่าวจัดขึ้นเพื่อให้ผู้เข้ารับการฝึกอบรมมีความรู้ ความเข้าใจ สามารถเป็นผู้ปฏิบัติงานพิธีการศพที่ได้รับพระราชทานได้ โดยเฉพาะตำแหน่งเจ้าหน้าที่ปฏิบัติงานพิธี (จ่าปี่)  ซึ่งเป็นตำแหน่งที่ต้องให้ผู้เข้ารับการฝึกอบรม มีความรู้ ความเข้าใจ สามารถอธิบายกฎระเบียบ วิธีปฏิบัติพิธีการศพที่ได้รับพระราชทานได้อย่างถูกต้องและผู้เข้ารับการฝึกอบรม จะต้องมีความรู้ ความเข้าใจ และมีทักษะในการเป่าปี่ไฉน เพลงพญาโศกลอยลม ที่สำคัญเพื่อให้ผู้เข้ารับการฝึกอบรม สามารถปฏิบัติงานพิธีการศพที่ได้รับพระราชทานได้อย่างถูกต้องแม่นยำ และถูกต้องตามขนบธรรมเนียมและจารีตประเพณีของราชสำนัก ซึ่งการเสริมสร้างสมรรถนะให้กับบุคลากรเป็นแนวทางหนึ่งในการพัฒนาคนและสังคมไทยตามนโยบายรัฐบาล ซึ่งถือเป็นเรื่องที่มีความละเอียดอ่อนและมีความสำคัญ ดังนั้น ขอให้ผู้ที่ผ่านการอบรมครั้งนี้ นำความรู้ที่ได้รับไปใช้ในการปฏิบัติงานได้อย่างมีประสิทธิภาพ
ทั้งนี้ ปี่ไฉน ใช้เป่านำหมู่กลองชนะ สำหรับประโคมในงานพระราชทานเพลิงศพที่ได้รับพระราชทาน คนเป่าปี่นำ เรียกว่า จ่าปี่
----------------------

ที่มา : https://www.thaigov.go.th/news/contents/details/39731