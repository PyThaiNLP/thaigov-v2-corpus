รัฐบาลไทย-ข่าวทำเนียบรัฐบาล-บริษัท รถไฟฟ้า ร.ฟ.ท. จำกัด เตรียมความพร้อมเปิดเดินรถเสมือนจริงรถไฟฟ้าสายสีแดง


วันอังคารที่ 23 มีนาคม 2564
บริษัท รถไฟฟ้า ร.ฟ.ท. จำกัด เตรียมความพร้อมเปิดเดินรถเสมือนจริงรถไฟฟ้าสายสีแดง
วันที่ 23 มีนาคม 2564 นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด พร้อมด้วยคณะผู้บริหาร และพนักงานเข้าพื้นที่โครงการระบบรถไฟชานเมือง ( สายสีแดง ) เพื่อเตรียมความพร้อมในการเปิดเดินรถเสมือนจริงในวันที่ 26 มีนาคม 2564
วันที่ 23 มีนาคม 2564 นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด พร้อมด้วยคณะผู้บริหาร และพนักงานเข้าพื้นที่โครงการระบบรถไฟชานเมือง ( สายสีแดง ) เพื่อเตรียมความพร้อมในการเปิดเดินรถเสมือนจริงในวันที่ 26 มีนาคม 2564  ณ สถานีกลางบางซื่อ
โครงการระบบรถไฟชานเมือง ( สายสีแดง ) มีความพิเศษที่ตัวขบวนรถไฟฟ้าที่มีความสวยงามเหมือนรถไฟฟ้าในประเทศญี่ปุ่น วิ่งด้วยความเร็ว 160 กิโลเมตรต่อชั่วโมง สร้างความสะดวกสบาย และความรวดเร็วให้แก่ประชาชนในการเดินทางเส้นทางชานเมือง โดยแบ่งออกเป็น 2 เส้นทาง ได้แก่ สายสีแดงเข้ม  และสายสีแดงอ่อน ซึ่งในช่วงแรกเปิดให้บริการ 13 สถานี ประกอบด้วย สถานีกลางบางซื่อ , สถานีจตุจักร , สถานีวัดเสมียนนารี , สถานีบางเขน ,สถานีทุ่งสองห้อง , สถานีหลักสี่ , สถานีการเคหะ , สถานีดอนเมือง , สถานีหลักหก , สถานีรังสิต , สถานีบางซ่อน , สถานีบางบำหรุ และสถานีตลิ่งชัน อัตราค่าโดยสารเริ่มต้น 14 บาท  ( อาจมีการเปลี่ยนแปลง ) โดยในอนาคตโครงการสายสีแดงเข้มจะมีส่วนต่อขยาย รังสิต - อยุธยา และสายสีแดงอ่อน ตลิ่งชัน - ศาลายา
โครงการระบบรถไฟชานเมือง (สายสีแดง)  มีกำหนดเปิดให้บริการแก่ประชาชนที่วไปในช่วงปลายปี 2564 ที่จะถึงนี้ ซึ่งคาดว่าจะสามารถช่วยอำนวยความสะดวกให้แก่ประชาชนที่อาศัยอยู่ในเขตพื้นที่ชานเมือง ซึ่งต้องการจะเดินทางเข้าสู่ใจกลางเมืองได้เป็นอย่างดี

ที่มา : https://www.thaigov.go.th/news/contents/details/40267