รัฐบาลไทย-ข่าวทำเนียบรัฐบาล-องค์การขนส่งมวลชนกรุงเทพเปิดเส้นทางเดินรถโดยสารปรับอากาศ สาย 132 พระโขนง (สถานีรถไฟฟ้าอ่อนนุช) - การเคหะแห่งชาติโครงการวาระที่ 2 (บางพลี)


วันพฤหัสบดีที่ 4 มีนาคม 2564
องค์การขนส่งมวลชนกรุงเทพเปิดเส้นทางเดินรถโดยสารปรับอากาศ สาย 132 พระโขนง (สถานีรถไฟฟ้าอ่อนนุช) - การเคหะแห่งชาติโครงการวาระที่ 2 (บางพลี)
องค์การขนส่งมวลชนกรุงเทพ (ขสมก.) กระทรวงคมนาคม เปิดเส้นทางเดินรถโดยสารปรับอากาศ สาย 132 เส้นทางพระโขนง (สถานีรถไฟฟ้าอ่อนนุช) - การเคหะแห่งชาติโครงการวาระที่ 2 (บางพลี) เพื่ออำนวยความสะดวกและเพิ่มทางเลือกให้กับประชาชนในการเดินทาง
องค์การขนส่งมวลชนกรุงเทพ (ขสมก.) กระทรวงคมนาคม เปิดเส้นทางเดินรถโดยสารปรับอากาศ สาย 132 เส้นทางพระโขนง (สถานีรถไฟฟ้าอ่อนนุช) - การเคหะแห่งชาติโครงการวาระที่ 2 (บางพลี) เพื่ออำนวยความสะดวกและเพิ่มทางเลือกให้กับประชาชนในการเดินทาง โดยจะเริ่มให้บริการ ตั้งแต่วันที่ 5 มีนาคม 2564 เป็นต้นไป
นายสุระชัย  เอี่ยมวชิรสกุล ผู้อำนวยการองค์การขนส่งมวลชนกรุงเทพ เปิดเผยว่า ตามที่ผู้ประกอบการรถโดยสารเอกชนร่วมบริการ สาย 132 ได้ยุติการเดินรถตั้งแต่เดือนธันวาคม 2562 ส่งผลให้ประชาชนที่พักอาศัยบริเวณการเคหะแห่งชาติ (บางพลี) ได้รับความเดือดร้อน เนื่องจากไม่มีรถโดยสารประจำทางวิ่งให้บริการ ทำให้ไม่ได้รับความสะดวกในการเดินทาง ขสมก. มีความห่วงใยประชาชน จึงเปิดเส้นทางเดินรถโดยสารปรับอากาศ สาย 132 วิ่งระหว่างพระโขนง (สถานีรถไฟฟ้าอ่อนนุช) - การเคหะแห่งชาติโครงการวาระที่ 2 (บางพลี) เพื่ออำนวยความสะดวกและเพิ่มทางเลือกให้กับประชาชนในการเดินทาง ตั้งแต่วันที่ 5 มีนาคม 2564 เป็นต้นไป โดยใช้รถโดยสารปรับอากาศยูโรทู (ปรับเปลี่ยนเครื่องยนต์เป็น NGV) จำนวน 15 คัน จัดเก็บค่าโดยสารตามระยะทาง ในอัตรา 13, 15, 17, 19, 21, 23 และ 25 บาท ให้บริการตั้งแต่เวลา 05.00 - 22.00 น.  โดยมีรายละเอียดเส้นทาง ดังนี้
- เที่ยวไป เริ่มต้นจากอู่บางพลี ไปตามถนนโครงการการเคหะแห่งชาติ (บางพลี) ผ่านการเคหะแห่งชาติโครงการวาระที่ 2 (บางพลี) เลี้ยวซ้ายเข้าถนนบางนา - ตราด ถึงสี่แยกบางนา เลี้ยวขวาเข้าถนนสุขุมวิท สุดเส้นทางที่พระโขนง (บริเวณสถานีรถไฟฟ้าอ่อนนุช)
- เที่ยวกลับ เริ่มต้นจากพระโขนง (บริเวณสถานีรถไฟฟ้าอ่อนนุช) ไปตามถนนสุขุมวิท
ถึงสี่แยกบางนา เลี้ยวซ้ายเข้าถนนบางนา - ตราด ถึง กม.23 ขึ้นสะพานกลับรถ เลี้ยวซ้ายเข้าถนนโครงการการเคหะแห่งชาติ (บางพลี) ผ่านการเคหะแห่งชาติโครงการวาระที่ 2 (บางพลี) สุดเส้นทางที่อู่บางพลี
ทั้งนี้ สามารถสอบถามรายละเอียดเพิ่มเติมเกี่ยวกับการใช้บริการเส้นทางรถเมล์ หรือแนะนำบริการได้ที่ www.bmta.co.th facebook bmta@bmta.co.th หรือ Call Center 1348 ทุกวัน ตั้งแต่เวลา 05.00 - 22.00 น.

ที่มา : https://www.thaigov.go.th/news/contents/details/39616