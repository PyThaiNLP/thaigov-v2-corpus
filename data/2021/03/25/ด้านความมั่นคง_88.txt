รัฐบาลไทย-ข่าวทำเนียบรัฐบาล-"วราวุธ” ชื่นใจ ความสำเร็จน้ำบาดาลเพื่อการเกษตรที่อำนาจเจริญ หลังช่วยชาวบ้านหนองเม็ก พ้นภัยแล้งซ้ำซาก ปลูกผักอินทรีย์ขายได้เดือนละ 8 แสนบาท


วันเสาร์ที่ 20 มีนาคม 2564
"วราวุธ” ชื่นใจ ความสำเร็จน้ำบาดาลเพื่อการเกษตรที่อำนาจเจริญ หลังช่วยชาวบ้านหนองเม็ก พ้นภัยแล้งซ้ำซาก ปลูกผักอินทรีย์ขายได้เดือนละ 8 แสนบาท
"วราวุธ” ชื่นใจ ความสำเร็จน้ำบาดาลเพื่อการเกษตรที่อำนาจเจริญ หลังช่วยชาวบ้านหนองเม็ก พ้นภัยแล้งซ้ำซาก ปลูกผักอินทรีย์ขายได้เดือนละ 8 แสนบาท
"วราวุธ” ชื่นใจ ความสำเร็จน้ำบาดาลเพื่อการเกษตรที่อำนาจเจริญ หลังช่วยชาวบ้านหนองเม็ก พ้นภัยแล้งซ้ำซาก ปลูกผักอินทรีย์ขายได้เดือนละ 8 แสนบาท
วันนี้ (20 มี.ค. 64) เวลา 10.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม นำทีมลงพื้นที่ติดตามผลการดำเนินงานโครงการพัฒนาน้ำบาดาลเพื่อการเกษตรบ้านหนองเม็ก จ.อำนาจเจริญ พร้อมเยี่ยมชมระบบการบริหารจัดการน้ำบาดาล ของกลุ่มผักอินทรีย์บ้านหนองเม็ก การให้น้ำระบบน้ำหยดและระบบพ่นหมอกในแปลงปลูกผักอินทรีย์ รวมถึงขั้นตอนต่างๆ ในโรงงานบรรจุผลผลิต หลังโครงการสำเร็จช่วยชาวบ้านพ้นภัยแล้งซ้ำซาก มีน้ำบาดาลใช้ ปลูกผักอินทรีย์ขายรายได้ถึงเดือนละ 8 แสนบาท โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. เข้าร่วม และมีนายพิจิตร บุญทัน รองผู้ว่าราชการจังหวัดอำนาจเจริญ พร้อมประชาชนในพื้นที่ร่วมให้การต้อนรับ
นายวราวุธ ศิลปอาชา ได้ให้ความสนใจและชื่นชมการดำเนินงานของกลุ่มเกษตรกร ที่มีความเข้มแข็ง สามารถต่อยอดผลผลิตจากแหล่งน้ำบาดาลจนเกิดเป็นผลสำเร็จของชุมชนได้เป็นอย่างดี  โดยโครงการพัฒนาน้ำบาดาล เพื่อการเกษตรบ้านหนองเม็ก เป็นอีกหนึ่งต้นแบบความสำเร็จในการช่วยเหลือและบรรเทาความเดือดร้อนของประชาชนในพื้นที่ประสบปัญหาภัยแล้งขาดแคลนน้ำ ภายใต้การทำงานแบบบูรณาการร่วมกันของทุกหน่วยงานที่เกี่ยวข้อง เพื่อให้บรรลุเป้าหมายสำคัญคือ การทำให้ประชาชนกินดีอยู่ดี มีความสุข โดยเฉพาะเรื่องน้ำกินน้ำใช้ และน้ำเพื่อการเกษตร
ทั้งนี้ ในปีงบประมาณ 2562 และ 2563 ได้จัดสรรงบประมาณในการจัดทำโครงการเพื่อให้มีน้ำเพียงพอต่อการทำการเกษตร โดยสามารถผลิตน้ำสำหรับใช้ในการเกษตรเพิ่มขึ้น กว่า 32,850 ลูกบาศก์เมตรต่อปี พื้นที่ที่ได้รับประโยชน์เพิ่มขึ้น 477 ไร่ เกษตรกรได้รับประโยชน์ 39 ราย และมีโรงเรือนปลูกผักเพิ่มขึ้น 160 โรงเรือน ส่งผลให้ปัจจุบันกลุ่มเกษตรอินทรีย์บ้านหนองเม็กสามารถผลิตสินค้าที่ได้คุณภาพมาตรฐานเพิ่มมากขึ้น และมีรายได้จากการจำหน่ายผลผลิตถึงเดือนละ 800,000 บาท

ที่มา : https://www.thaigov.go.th/news/contents/details/40181