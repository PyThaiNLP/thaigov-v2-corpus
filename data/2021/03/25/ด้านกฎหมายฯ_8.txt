รัฐบาลไทย-ข่าวทำเนียบรัฐบาล-ปลัดกระทรวงยุติธรรม รับเรื่องจากผู้แทนเครือข่ายประชาชน ๙ เครือข่าย เพื่อขอให้กรมคุ้มครองสิทธิฯ ยกร่างพระราชบัญญัติขจัดการเลือกปฏิบัติต่อบุคคล


วันอังคารที่ 2 มีนาคม 2564
ปลัดกระทรวงยุติธรรม รับเรื่องจากผู้แทนเครือข่ายประชาชน ๙ เครือข่าย เพื่อขอให้กรมคุ้มครองสิทธิฯ ยกร่างพระราชบัญญัติขจัดการเลือกปฏิบัติต่อบุคคล
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม รับเรื่องจากผู้แทนเครือข่ายประชาชน ๙ เครือข่าย เพื่อขอให้กรมคุ้มครองสิทธิฯ ยกร่างพระราชบัญญัติขจัดการเลือกปฏิบัติต่อบุคคล
ในวันจันทร์ที่ ๑ มีนาคม ๒๕๖๔ เวลา ๑๐.๐๐ น.
ณ ห้องสนฉัตร ชั้น ๓ อาคารที่ทำการกระทรวงยุติธรรม ถนนแจ้งวัฒนะ กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
พร้อมด้วย นายเรืองศักดิ์ สุวารี อธิบดีกรมคุ้มครองสิทธิและเสรีภาพ
รับเรื่องจากผู้แทนเครือข่ายประชาชน ๙ เครือข่าย ประกอบด้วย เครือข่ายผู้ติดเชื้อเอชไอวี/เอดส์ เครือข่ายคนพิการ
เครือข่ายความหลากหลายทางเพศ เครือข่ายชาติพันธุ์ เครือข่ายผู้หญิง เครือข่ายเด็กและเยาวชน
เครือข่ายผู้สูงอายุ เครือข่ายแรงงาน และเครือข่ายผู้ใช้ยา จำนวน ๓๐ คน เพื่อขอให้กรมคุ้มครองสิทธิและเสรีภาพ กระทรวงยุติธรรม
ดำเนินการยกร่างพระราชบัญญัติขจัดการเลือกปฏิบัติต่อบุคคล เนื่องในวันยุติการเลือกปฏิบัติสากล
วันที่ ๑ มีนาคม ๒๕๖๔ เพื่อนำเสนอต่อคณะรัฐมนตรีและรัฐสภาพิจารณา ในการประกาศใช้เป็นกฎหมายต่อไป

ที่มา : https://www.thaigov.go.th/news/contents/details/39528