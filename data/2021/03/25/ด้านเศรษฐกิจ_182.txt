รัฐบาลไทย-ข่าวทำเนียบรัฐบาล-การอบรมเชิงปฏิบัติการฯ การบริหารจัดการลุ่มน้ำและพัฒนาระบบธรรมาภิบาลสิ่งแวดล้อมอย่างยั่งยืน 


วันศุกร์ที่ 19 มีนาคม 2564
พิมพ์
การอบรมเชิงปฏิบัติการฯ การบริหารจัดการลุ่มน้ำและพัฒนาระบบธรรมาภิบาลสิ่งแวดล้อมอย่างยั่งยืน
ปลัดฯกอบชัย เป็นประธานเปิดการอบรมเชิงปฏิบัติการฯ การบริหารจัดการลุ่มน้ำและพัฒนาระบบธรรมาภิบาลสิ่งแวดล้อมอย่างยั่งยืน
วันนี้ (19 มีนาคม 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานในพิธีเปิดการอบรมเชิงปฏิบัติการเพื่อเสริมสร้างองค์ความรู้ในการปฏิบัติงานการบริหารจัดการลุ่มน้ำและพัฒนาระบบธรรมาภิบาลสิ่งแวดล้อมอย่างยั่งยืนให้แก่สำนักงานอุตสาหกรรมจังหวัด ประจำปีงบประมาณ พ.ศ. 2564 ซึ่งจัดโดยกองยุทธศาสตร์และแผนงาน สำนักงานปลัดกระทรวงอุตสาหกรรม โดยมีนายสหวัฒน์ โสภา ผู้ช่วยปลัดกระทรวงอุตสาหกรรม เป็นผู้กล่าวรายงาน ณ โรงแรมพูลแมน คิง เพาเวอร์  กรุงเทพฯ
ปลัดกระทรวงอุตสาหกรรม กล่าวว่า “การปฏิบัติงานการบริหารจัดการลุ่มน้ำและพัฒนาระบบธรรมาภิบาลสิ่งแวดล้อมอย่างยั่งยืนเป็นหนึ่งในภารกิจในการขับเคลื่อนนโยบายที่สำคัญอย่างหนึ่งของกระทรวงอุตสาหกรรม ซึ่งการดำเนินงานเพื่อขับเคลื่อนภารกิจดังกล่าว ต้องอาศัยความร่วมมือร่วมใจของทุกภาคส่วน ในการร่วมกันดูแล และอนุรักษ์สิ่งแวดล้อมเพื่อให้ประชาชนและโรงงานอุตสาหกรรมสามารถอยู่ร่วมกันได้อย่างมีความสุข”

ที่มา : https://www.thaigov.go.th/news/contents/details/40134