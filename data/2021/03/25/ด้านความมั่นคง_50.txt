รัฐบาลไทย-ข่าวทำเนียบรัฐบาล-"รัฐมนตรีช่วยว่าการกระทรวงกลาโหม ติดตามปัญหา ข้อขัดข้อง และข้อเสนอแนะ ในพื้นที่จังหวัดชายแดนภาคใต้"


วันศุกร์ที่ 12 มีนาคม 2564
"รัฐมนตรีช่วยว่าการกระทรวงกลาโหม ติดตามปัญหา ข้อขัดข้อง และข้อเสนอแนะ ในพื้นที่จังหวัดชายแดนภาคใต้"
พล.อ.ชัยชาญ ช้างมงคล รมช.กห./หัวหน้าผู้แทนพิเศษของรัฐบาล เดินทางไปปฏิบัติราชการในพื้นที่จังหวัดชายแดนภาคใต้
โดยเป็นประธานการประชุมผู้แทนพิเศษของรัฐบาล ได้รับทราบผลการดำเนินงานการขับเคลื่อนการแก้ไขปัญหาจังหวัดชายแดนภาคใต้ ในห้วงที่ผ่านมา หลังจากนั้น
ได้ร่วมประชุมกับผู้ว่าราชการจังหวัดปัตตานี ยะลา นราธิวาส ซึ่งเป็นประธานคณะกรรมการขับเคลื่อนไทยไปด้วยกันของแต่ละจังหวัด เพื่อติดตามปัญหา ข้อขัดข้อง และข้อเสนอแนะ ที่จังหวัดต้องการให้คณะทำงานที่รัฐมนตรีกำกับดูแลพื้นที่จังหวัดชายแดนภาคใต้ช่วยประสานงานกับหน่วยงานที่เกี่ยวข้องในการขับเคลื่อนโครงการ/แผนงานที่แต่ละจังหวัดจัดทำให้สามารถดำเนินการได้อย่างมีประสิทธิภาพบรรลุเป้าหมายตามกรอบเวลา อันจะก่อให้เกิดประโยชน์ต่อประชาชนในพื้นที่ที่จะได้รับจากการพัฒนาพื้นที่ให้เจริญก้าวหน้า มีความสงบสุข สร้างฐานรากที่มั่นคงในอนาคตต่อไป (12 มี.ค.64)

ที่มา : https://www.thaigov.go.th/news/contents/details/39914