รัฐบาลไทย-ข่าวทำเนียบรัฐบาล-เปิดสถิติ คนไทยใช้บริการจัดหางานกับหน่วยงานรัฐพุ่ง 50%


วันอังคารที่ 2 มีนาคม 2564
เปิดสถิติ คนไทยใช้บริการจัดหางานกับหน่วยงานรัฐพุ่ง 50%
...
การให้บริการจัดหางาน
ถือเป็นอีกหนึ่งนโยบายของรัฐบาล
เพื่อส่งเสริมการมีงานทำให้แก่ประชาชนที่ต้องการหางานทำ
หรือต้องการเปลี่ยนงาน มีอาชีพ มีรายได้ที่เหมาะสม
นายจ้าง/สถานประกอบการที่ประสงค์รับคนเข้าทำงาน
สามารถเข้าถึงข้อมูลและบริการของกรมการจัดหางาน
โดยไม่ต้องเสียค่าใช้จ่ายแต่อย่างใด
.
โดยมีช่องทางการให้บริการหลากหลาย ทั้งระบบออนไลน์
ที่เว็บไซต์ smartjob.doe.go.th หรือ www.ไทยมีงานทำ .com
รวมถึงการให้บริการ ณ สำนักงานจัดหางานจังหวัดทั่วประเทศ
และสำนักงานจัดหางานกรุงเทพมหานครพื้นที่ 1 - 10
.
ล่าสุด กระทรวงแรงงาน เปิดเผยสถิติการใช้บริการจัดหางาน
ในช่วง ต.ค. 63 – ม.ค. 64 พบว่า
มีผู้ใช้บริการจัดหางาน ณ สำนักงานฯ และผ่านเว็บไซต์เพิ่มมากขึ้น ดังนี้
.
• มีผู้ลงทะเบียนสมัครงาน 67,017 คน
เพิ่มขึ้นจากช่วงเดียวกันของปีก่อน ร้อยละ 56
• นายจ้าง/สถานประกอบการ ประกาศตำแหน่งงานว่าง 111,451 อัตรา
เพิ่มขึ้นจากช่วงเดียวกันของปีก่อน ร้อยละ 26
• มีผู้สมัครงานได้รับการบรรจุงาน 107,492 คน
เพิ่มขึ้นจากช่วงเดียวกันของปีก่อน ร้อยละ 33
.
โดยในเดือนม.ค. 64 ที่ผ่านมา
มีผู้สมัครงานได้รับการบรรจุงาน 22,887 คน
.
ถือเป็นอีกเรื่องดี ๆ ที่นอกจากนายจ้าง
จะได้คนทำงานที่มีคุณสมบัติตรงความต้องการแล้ว
ผู้สมัครงานยังมีโอกาสได้งานที่เร็วขึ้น
ช่วยลดระยะเวลา และค่าใช้จ่ายต่าง ๆ อีกด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39525