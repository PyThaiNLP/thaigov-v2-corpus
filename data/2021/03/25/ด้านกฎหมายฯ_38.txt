รัฐบาลไทย-ข่าวทำเนียบรัฐบาล-กระทรวงยุติธรรมจัด “การประชุมสหประชาชาติว่าด้วยการป้องกันอาชญากรรมและความยุติธรรมทางอาญา สมัยที่ ๑๔ โดยคณะผู้แทนไทย” อำนวยความสะดวกการประชุมทางไกลแก่หน่วยงานที่เกี่ยวข้อง 


วันพุธที่ 17 มีนาคม 2564
กระทรวงยุติธรรมจัด “การประชุมสหประชาชาติว่าด้วยการป้องกันอาชญากรรมและความยุติธรรมทางอาญา สมัยที่ ๑๔ โดยคณะผู้แทนไทย” อำนวยความสะดวกการประชุมทางไกลแก่หน่วยงานที่เกี่ยวข้อง
กระทรวงยุติธรรมจัด “การประชุมสหประชาชาติว่าด้วยการป้องกันอาชญากรรมและความยุติธรรมทางอาญา สมัยที่ ๑๔ โดยคณะผู้แทนไทย” อำนวยความสะดวกการประชุมทางไกลแก่หน่วยงานที่เกี่ยวข้อง
ระหว่างวันที่ ๘ - ๑๒ มีนาคม ๒๕๖๔ กระทรวงยุติธรรมได้จัด “การประชุมสหประชาชาติว่าด้วยการป้องกันอาชญากรรมและความยุติธรรมทางอาญา สมัยที่ ๑๔ โดยคณะผู้แทนไทย” เพื่อให้หน่วยงานในคณะผู้แทนไทยสำหรับการประชุม UN Crime Congress สมัยที่ ๑๔ ได้มีโอกาสมาประชุมในสถานที่เดียวกัน และได้ร่วมแลกเปลี่ยนข้อมูลและข้อคิดเห็นระหว่างการประชุม อันจะเป็นการเพิ่มประสิทธิผลของการเข้าร่วมการประชุมในรูปแบบทางไกล แม้มิได้เดินทางเข้าร่วมการประชุมที่ประเทศเจ้าภาพ (นครเกียวโต ประเทศญี่ปุ่น) เนื่องจากมาตรการป้องกันการแพร่ระบาดของโรคติดเชื้อไวรัสโคโรนา ๒๐๑๙ (COVID-19) โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วย ผู้แทนกระทรวงการต่างประเทศ ผู้แทนสำนักงานอัยการสูงสุด ผู้แทนสำนักงานตำรวจแห่งชาติ ผู้แทนสำนักงาน ป.ป.ช. ผู้แทนสถาบันเพื่อการยุติธรรมแห่งประเทศไทย ผู้แทนสำนักงานศาลยุติธรรม ผู้แทนสำนักงานสภาความมั่นคงแห่งชาติ ผู้แทนกระทรวงสาธารณสุข ผู้แทนสำนักงาน ป.ป.ท. ผู้แทนหน่วยงานต่างๆ ในกระทรวงยุติธรรม ผู้แทนกองพัฒนานวัตกรรมการยุติธรรม สำนักงานปลัดกระทรวงยุติธรรม เข้าร่วมประชุมฯ
นอกจากการกล่าวถ้อยแถลงของนายสมศักดิ์ เทพสุทิน รัฐมนตรีว่าการกระทรวงยุติธรรมในนามหัวหน้าคณะผู้แทนไทยแล้ว ผู้แทนหน่วยงานในคณะผู้แทนไทยได้มาที่กระทรวงยุติธรรม เพื่อกล่าวถ้อยแถลงต่อที่ประชุมตามวาระการประชุมหลัก (Plenary) ผ่านระบบทางไกลตามหัวข้อดังนี้
พันตำรวจเอก สุระพันธุ์ ไทยประเสริฐ รองผู้บังคับการกองการต่างประเทศ สำนักงานตำรวจแห่งชาติ กล่าวถ้อยแถลงตามระเบียบวาระการประชุมที่ ๓ หัวข้อ มาตรการการป้องกันอาชญากรรมที่มีความครอบคลุมเพื่อส่งเสริมการพัฒนาทางสังคมและเศรษฐกิจ (Comprehensive strategies for crime prevention towards social and economic development)
พันตำรวจโท ดร.พงษ์ธร ธัญญสิริ ผู้อำนวยการสำนักงานกิจการยุติธรรม กล่าวถ้อยแถลงตามระเบียบวาระการประชุมที่ ๔ หัวข้อ วิธีการเชิงบูรณาการเพื่อรับมือกับความท้าทายในระบบความยุติธรรมทางอาญา (Integrated approaches to challenges facing the criminal justice system)
นางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ กรมคุ้มครองสิทธิและเสรีภาพ กล่าวถ้อยแถลงตามระเบียบวาระการประชุมที่ ๕ หัวข้อ แนวทางพหุมิติของรัฐบาลในการส่งเสริมหลักนิติธรรม ซึ่งรวมถึงการสนับสนุนการเข้าถึงความยุติธรรมสำหรับทุกคน สร้างสถาบันที่มีประสิทธิผล พร้อมรับผิด มีความเป็นกลาง และมีส่วนร่วม คำนึงถึงมาตรการทางสังคม การศึกษา และอื่นๆ ที่เกี่ยวข้อง ตลอดจนสร้างเสริมวัฒนธรรม   การเคารพกฎหมาย โดยให้ความเคารพอัตลักษณ์ทางวัฒนธรรมตามกรอบปฏิญญาโดฮา (Multidimensional approaches by Governments to promoting the rule of law by, inter alia, providing access to justice for all; building effective, accountable, impartial and inclusive institutions; and considering social, educational and other relevant measures, including fostering a culture of lawfulness while respecting cultural identities, in line with the Doha Declaration)
นายชัชชม อรรฆภิญญ์ รองอัยการสูงสุด ถ้อยแถลงตามระเบียบวาระการประชุมที่ ๖ หัวข้อ ความร่วมมือระหว่างประเทศและการให้ความช่วยเหลือทางวิชาการเพื่อป้องกันและแก้ไขอาชญากรรมทุกรูปแบบ (a) การก่อการร้ายในทุกรูปแบบและการแสดงออกที่เกิดขึ้น (b) อาชญากรรมรูปแบบใหม่ (International cooperation and technical assistance to prevent and address all forms of crime: (a) Terrorism in all its forms and manifestations; (b) New and emerging forms of crime)
///////////////////////////////////

ที่มา : https://www.thaigov.go.th/news/contents/details/40042