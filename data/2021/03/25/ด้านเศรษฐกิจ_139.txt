รัฐบาลไทย-ข่าวทำเนียบรัฐบาล-การรถไฟแห่งประเทศไทยชี้แจงเหตุความสะอาดของตู้โดยสาร ชั้น 1


วันอังคารที่ 16 มีนาคม 2564
การรถไฟแห่งประเทศไทยชี้แจงเหตุความสะอาดของตู้โดยสาร ชั้น 1
ตามที่ได้ปรากฎภาพข่าวในสื่อโซเชียลมีเดีย ของผู้ใช้ทวิตเตอร์ นามว่า t (@treeserver)
ได้โพสต์ข้อความ เกี่ยวกับเรื่องความสะอาดของตู้โดยสาร ชั้น 1 ตู้โดยสารเก่า อุปกรณ์ชำรุด
ตามที่ได้ปรากฎภาพข่าวในสื่อโซเชียลมีเดีย ของผู้ใช้ทวิตเตอร์ นามว่า t (@treeserver) ได้โพสต์ข้อความ เกี่ยวกับเรื่องความสะอาดของตู้โดยสาร ชั้น 1 ตู้โดยสารเก่า อุปกรณ์ชำรุด ดังแจ้งแล้ว นั้น
นายนิรุฒ มณีพันธ์ ผู้ว่าการรถไฟแห่งประเทศไทย กล่าวว่า ตามข้อมูลที่มีผู้ร้องเรียน ทางสื่อโซเชียลมีเดีย นั้น รฟท. ได้ดำเนินการให้ผู้เกี่ยวข้องตรวจสอบข้อเท็จจริงแล้ว พบว่า ขบวนรถดังกล่าวเป็นขบวนรถด่วนพิเศษ ที่ 38 สุไหลโกลก - กรุงเทพ ซึ่งผู้โดยสารได้ใช้บริการ เมื่อวันที่ 14 มีนาคม 2564 เป็นรถนอนชั้น 1 ปรับอากาศ คันที่ 1 เลขที่ 11-12 เดินทางจากสถานีหาดใหญ่ - กรุงเทพ พบว่า อุปกรณ์ในห้องโดยสารดังกล่าวชำรุดจริง
รฟท. ได้รับทราบปัญหาที่เกิดขึ้นและได้สั่งการให้เจ้าหน้าที่เข้าไปดูแล อำนวยความสะดวกในทันที รวมทั้งได้นำตู้โดยสารดังกล่าวมาปรับปรุงซ่อมแซมทันที เพื่อให้ตู้โดยสารมีสภาพพร้อมใช้งาน และได้กำชับให้เจ้าหน้าที่ฝ่ายปฏิบัติงานที่เกี่ยวข้องตรวจสอบความเรียบร้อยของตู้โดยสาร ก่อนนำออกมาให้บริการแก่ผู้โดยสารทุกครั้ง เพื่อไม่ให้เกิดเหตุการณ์เช่นนี้อีก และขอขอบคุณผู้ใช้ทวิตเตอร์ นามว่า t (@treeserver) ที่ได้แจ้งข้อมูลให้ รฟท. ทราบ เพื่อนำไปปรับปรุงการให้บริการให้ดียิ่งขึ้นต่อไป และขออภัยในความไม่สะดวกมา ณ โอกาสนี้

ที่มา : https://www.thaigov.go.th/news/contents/details/40011