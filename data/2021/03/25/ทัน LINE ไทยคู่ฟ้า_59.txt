รัฐบาลไทย-ข่าวทำเนียบรัฐบาล-เตือนผู้รับสิทธิ “คนละครึ่ง” รีบใช้ให้ครบก่อนหมดเขต !!


วันอังคารที่ 23 มีนาคม 2564
เตือนผู้รับสิทธิ “คนละครึ่ง” รีบใช้ให้ครบก่อนหมดเขต !!
...
ไม่รีบไม่ได้แล้ว...แจ้งเตือนไปยังผู้ได้รับสิทธิโครงการ “คนละครึ่ง” ทั้งเฟส 1 และเฟส 2 ที่ได้รับสิทธิวงเงินสูงสุด 3,500 บาทตลอดโครงการ ผ่านแอปฯ เป๋าตัง เพื่อนำไปใช้จ่ายในร้านค้าที่ร่วมโครงการ
.
ซึ่งอีกเพียงไม่กี่วันโครงการฯ นี้ จะสิ้นสุดลงในวันที่ 31 มี.ค. 64 จึงขอเชิญผู้ได้รับสิทธิที่ยังมีวงเงินคงเหลืออยู่ เร่งใช้จ่ายให้ครบ 3,500 บาท หากพ้นกำหนดดังกล่าวจะไม่สามารถใช้สิทธิวงเงินที่เหลือได้ ซึ่งนอกจากจะเป็นการรักษาสิทธิของตนเองแล้ว ยังช่วยฟื้นฟูเศรษฐกิจฐานรากผ่านการบริโภคภายในประเทศอีกด้วย
.
อย่างไรก็ตาม ข้อมูลล่าสุดจากกระทรวงการคลังระบุว่า โครงการคนละครึ่ง ประสบความสำเร็จเป็นอย่างสูงในการส่งเสริมการบริโภคภายในประเทศ และฟื้นฟูเศรษฐกิจจนถึงระดับฐานรากทั่วประเทศ มีร้านค้าลงทะเบียนเข้าร่วมโครงการกว่า 1,500,000 ร้านค้า และมีผู้ใช้สิทธิจำนวน 14,793,502 คน
.
สำหรับยอดการใช้จ่ายสะสมอยู่ที่ 98,860 ล้านบาท แบ่งเป็นเงินที่ประชาชนจ่าย 50,610.3 ล้านบาท และภาครัฐร่วมจ่ายอีก 48,249.7 ล้านบาท โดยจังหวัดที่มีการใช้จ่ายสะสมมากที่สุด 5 อันดับแรก ได้แก่ กรุงเทพมหานคร ชลบุรี สมุทรปราการ สงขลา และเชียงใหม่
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40270