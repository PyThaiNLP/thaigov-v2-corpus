รัฐบาลไทย-ข่าวทำเนียบรัฐบาล-เร่ง สำรวจ - พัฒนา คุณภาพชีวิต “บางกลอยล่าง”


วันจันทร์ที่ 22 มีนาคม 2564
เร่ง สำรวจ - พัฒนา คุณภาพชีวิต “บางกลอยล่าง”
...
จากเสียงสะท้อนจากชาวบ้าน “บางกลอยล่าง” ถึงปัญหาเรื่องการทำกินในที่ดินที่ทางราชการจัดสรรให้ จนเป็นเหตุให้ชาวบ้านบางส่วนเดินทางกลับขึ้นไปยัง “ใจแผ่นดิน” ซึ่งเป็นพื้นที่ป่าต้นน้ำ ต้นกำเนิดแม่น้ำเพชรบุรี
.
รัฐบาลโดยกระทรวงทรัพยากรธรรมชาติและสิ่งแวดล้อม จึงเร่งสำรวจปัญหาของพื้นที่ ระบบสาธารณูปโภค และชีวิตความเป็นอยู่ของชาวบ้าน โดยมีผู้นำชุมชนของ 2 ชุมชน คือ บ้านโป่งลึก และบ้านบางกลอย ให้ข้อมูลและร่วมวางแนวทางการแก้ปัญหา
.
ผลการสำรวจพื้นที่พบว่าปัจจุบัน บ้างโป่งลึก มีโครงการพัฒนาของหน่วยงานต่างๆ รองรับความเป็นอยู่ของชาวบ้านอย่างเพียงพอ แต่ทางบ้านบางกลอยล่าง ยังขาดแคลน จึงได้มีแผนการแก้ไขปัญหาและพัฒนาคุณภาพชีวิตให้กับชาวบ้านบางกลอยล่าง
.
เริ่มจากการสำรวจที่ดินทำกินและที่อยู่อาศัย แก้ปัญหาชาวบ้านไม่ได้รับจัดสรรที่ดินทำกิน บริหารจัดการน้ำและสิ่งแวดล้อม เช่น เร่งติดตั้งระบบผลิตน้ำดื่มจากน้ำบาดาลให้ทั้ง 2 บ้านมีน้ำสะอาดใช้ดื่มกิน และระบบพัฒนาแหล่งน้ำผิวดินเพื่อกระจายน้ำสำหรับทำเกษตรอย่างเพียงพอ
.
นอกจากนี้ ยังพัฒนาฟื้นฟูคุณภาพดินให้สามารถทำการเกษตรต่อไปได้ ทำแปลงสาธิตการใช้ประโยชน์ที่ดินอย่างยั่งยืน พัฒนาอาชีพทางเลือกและการสร้างรายได้ พัฒนาการท่องเที่ยวทางธรรมชาติและวัฒนธรรม ตลอดจนสื่อสารสร้างการรับรู้
.
คาดว่าการสำรวจที่ดินทำกินและที่อยู่อาศัยจะแล้วเสร็จภายใน 1 - 2 วัน ส่วนแผนด้านการบริหารจัดการน้ำ คาดว่าจะวางแผนได้แล้วเสร็จใน 1 - 2 เดือน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40215