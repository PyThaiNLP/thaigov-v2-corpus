รัฐบาลไทย-ข่าวทำเนียบรัฐบาล-ปลัดกอบชัยฯ ตรวจเยี่ยม SME D Bank สาขาหนองคาย พร้อมมอบนโยบายและแนวทางการปฏิบัติงาน เน้นนำแพลตฟอร์มแอพพลิเคชั่นมาใช้พัฒนาผู้ประกอบการ


วันศุกร์ที่ 5 มีนาคม 2564
พิมพ์
ปลัดกอบชัยฯ ตรวจเยี่ยม SME D Bank สาขาหนองคาย พร้อมมอบนโยบายและแนวทางการปฏิบัติงาน เน้นนำแพลตฟอร์มแอพพลิเคชั่นมาใช้พัฒนาผู้ประกอบการ
นายกอบชัย สังสิทธิสวัสดิ์ ปลัดกระทรวงอุตสาหกรรม ในฐานะประธานบอร์ดธนาคารพัฒนาวิสาหกิจขนาดกลางและขนาดย่อมแห่งประเทศไทย ลงพื้นที่ตรวจเยี่ยมธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สาขาหนองคาย
วันนี้ (5 มีนาคม 2564) เวลา 08.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม ในฐานะประธานบอร์ดธนาคารพัฒนาวิสาหกิจขนาดกลางและขนาดย่อมแห่งประเทศไทย ลงพื้นที่ตรวจเยี่ยมธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สาขาหนองคาย พร้อมมอบนโยบายและแนวทางการปฏิบัติงานพร้อมให้กำลังใจในการปฏิบัติงานแก่ผู้บริหารและเจ้าหน้าที่สาขา พร้อมได้ฝากถึงการพัฒนาแพลตฟอร์มหรือแอพพลิเคชั่นเพื่อนำมาเป็นเครื่องมือในการเชื่อมโยงระบบของธนาคารฯ กับลูกค้า SME D Bank รวมทั้งกำชับให้กำกับดูแลในส่วนของขั้นตอนและระยะเวลาการดำเนินการในการให้ความช่วยเหลือผู้ประกอบการให้รวดเร็วและครบถ้วน
โดยมีนายสมพล โนดไธสง ผู้ตรวจราชการกระทรวงอุตสาหกรรม นายพัตทอง กิตติวัฒน์ อุตสาหกรรมจังหวัดขอนแก่น ร่วมลงพื้นที่ และมีนายพิชิต มิทราวงศ์ ผู้ช่วยกรรมการผู้จัดการ SME D Bank นายวีระพันธ์ ชัยจักร์ ผู้จัดการ SME D Bank สาขาหนองคาย ให้การต้อนรับ
#กระทรวงอุตสาหกรรม #prindustry #แพลตฟอร์มแอพพลิเคชั่น #SMEDBank

ที่มา : https://www.thaigov.go.th/news/contents/details/39649