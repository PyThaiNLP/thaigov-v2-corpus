รัฐบาลไทย-ข่าวทำเนียบรัฐบาล-ศบค.มท. สั่งการผู้ว่าฯ ทุกจังหวัด กำกับดูแลและกำชับการปฏิบัติในตลาดและพื้นที่อื่น ๆ ทั่วประเทศ ให้เป็นไปตามมาตรการกระทรวงสาธารณสุขโดยเคร่งครัด เพื่อป้องกันและสกัดโควิด-19


วันพุธที่ 17 มีนาคม 2564
พิมพ์
ศบค.มท. สั่งการผู้ว่าฯ ทุกจังหวัด กำกับดูแลและกำชับการปฏิบัติในตลาดและพื้นที่อื่น ๆ ทั่วประเทศ ให้เป็นไปตามมาตรการกระทรวงสาธารณสุขโดยเคร่งครัด เพื่อป้องกันและสกัดโควิด-19
ศบค.มท. สั่งการผู้ว่าฯ ทุกจังหวัด กำกับดูแลและกำชับการปฏิบัติในตลาดและพื้นที่อื่น ๆ ทั่วประเทศ ให้เป็นไปตามมาตรการกระทรวงสาธารณสุขโดยเคร่งครัด เพื่อป้องกันและสกัดโควิด-19
เมื่อวันที่ 16 มี.ค. 64 ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย (ศบค.มท.) เปิดเผยว่า เนื่องด้วยสถานการณ์การแพร่ระบาดของโรคติดเชื้อไวรัสโคโรนา 2019 ในช่วงวันที่ 7 - 13 มีนาคม 64 ได้มีการตรวจพบผู้ติดเชื้อบริเวณตลาดในพื้นที่เขตบางแค กรุงเทพมหานคร เป็นจำนวนมาก
เพื่อเป็นการป้องกันและควบคุมสถานการณ์ การแพร่ระบาดของโรคโควิด-19 ในพื้นที่ตลาดรวมถึงพื้นที่เสี่ยงอื่น ๆ ทั่วประเทศ นายฉัตรชัย พรหมเลิศ ปลัดกระทรวงมหาดไทย ในฐานะหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับการสั่งการและประสานกับผู้ว่าราชการจังหวัดและผู้ว่าราชการกรุงเทพมหานคร ได้สั่งการไปยังผู้ว่าราชการจังหวัดทุกจังหวัด กำกับดูแลและกำชับการปฏิบัติให้เป็นไปตามมาตรการป้องกันการแพร่ระบาดของกระทรวงสาธารณสุขโดยเคร่งครัด โดยในการเข้าใช้บริการตลาดและพื้นที่เสี่ยงอื่น ๆ ต้องจัดให้มีทางเข้าออกพื้นที่ทางเดียว พร้อมกำชับการปฏิบัติตามมาตรการสาธารณสุข D-M-H-T-T คือ Distancing เว้นระยะห่างระหว่างกัน Mask Wearing สวมหน้ากากผ้า/หน้ากากอนามัยตลอดเวลา Hand Washing ล้างมือบ่อยๆ Testing ตรวจวัดอุณหภูมิร่างกายก่อนเข้าพื้นที่ และ Thai Cha na ใช้แอปไทยชนะหรือหมอชนะอย่างเคร่งครัด นอกจากนี้ให้แจ้งนายอำเภอทุกอำเภอมอบหมายกำนัน ผู้ใหญ่บ้าน กรรมการหมู่บ้าน และพิจารณาสั่งใช้สมาชิกกองอาสารักษาดินแดน (อส.) สนับสนุนการปฏิบัติขององค์กรปกครองส่วนท้องถิ่น อาสาสมัครสาธารณสุขประจําหมู่บ้าน (อสม.) และหน่วยงานที่เกี่ยวข้องในพื้นที่ในการกำกับให้การปฏิบัติเป็นไปตามมาตรการโดยเคร่งครัด

ที่มา : https://www.thaigov.go.th/news/contents/details/40059