รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงยุติธรรม รับหนังสือจากประชาชนตำบลบางคลาน ขอให้ตรวจสอบการทำงานของรักษาการเจ้าอาวาสวัดหลวงพ่อเงินบางคลาน จังหวัดพิจิตร หวั่นกระทบความมั่นคงทางศาสนา


วันพฤหัสบดีที่ 4 มีนาคม 2564
เลขานุการรัฐมนตรีว่าการกระทรวงยุติธรรม รับหนังสือจากประชาชนตำบลบางคลาน ขอให้ตรวจสอบการทำงานของรักษาการเจ้าอาวาสวัดหลวงพ่อเงินบางคลาน จังหวัดพิจิตร หวั่นกระทบความมั่นคงทางศาสนา
ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม รับหนังสือร้องเรียนจากนายกิตติศักดิ์ รัตนวราหะ สมาชิกวุฒิสภา และกลุ่มประชาชนในพื้นที่ตำบลบางคลาน อำเภอโพทะเล จังหวัดพิจิตร
ในวันอังคารที่ ๒ มีนาคม ๒๕๖๔ เวลา ๑๐.๐๐ น.
ณ ศูนย์บริการประชาชน สํานักงานปลัดสํานักนายกรัฐมนตรี เขตดุสิต กรุงเทพฯ
ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
รับหนังสือร้องเรียนจากนายกิตติศักดิ์ รัตนวราหะ สมาชิกวุฒิสภา
และกลุ่มประชาชนในพื้นที่ตำบลบางคลาน อำเภอโพทะเล จังหวัดพิจิตร
โดยมี นายสุภรณ์ อัตถาวงศ์ ผู้ช่วยรัฐมนตรีประจำนายกรัฐมนตรี
พร้อมด้วยนายธนกร วังบุญคงชนะ เลขานุการรัฐมนตรีประจำสำนักนายกรัฐมนตรี เข้าร่วมหารือ
เพื่อร้องเรียนและขอให้นายกรัฐมนตรีพิจารณาเกี่ยวกับการคัดค้านการแต่งตั้งพระครูพิสุทธิวรากร
เป็นผู้รักษาการเจ้าอาวาส วัดหิรัญญาราม (วัดหลวงพ่อเงินบางคลาน) ตำบลบางคลาน อำเภอโพทะเล จังหวัดพิจิตร
เนื่องจากเห็นว่าการแต่งตั้งดังกล่าวไม่มีความเหมาะสม ถูกต้อง ชอบธรรมตามระเบียบและกฎหมาย
รวมทั้งมีเจตนาเอื้อประโยชน์ให้แก่ตนเองและพวกพ้อง
ซึ่งเป็นการใช้อำนาจหน้าที่โดยมิชอบอันเป็นการกระทบต่อความมั่นคงทางศาสนา
รวมทั้งขอให้กระทรวงยุติธรรม มอบหมายกรมคุ้มครองสิทธิและเสรีภาพ
ให้ความช่วยเหลือชาวบ้านที่ถูกฟ้องดำเนินคดี
โดยเลขานุการรัฐมนตรีว่าการกระทรวงยุติธรรม ได้สั่งการให้กรมคุ้มครองสิทธิและเสรีภาพ และกรมสอบสวนคดีพิเศษ
ตรวจสอบหาข้อเท็จจริงและให้ความเป็นธรรมกับทุกฝ่าย

ที่มา : https://www.thaigov.go.th/news/contents/details/39629