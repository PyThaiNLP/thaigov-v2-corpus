รัฐบาลไทย-ข่าวทำเนียบรัฐบาล-ดีอีเอส มุ่งสร้างข้าราชการที่ดี จัดอบรมข้าราชการบรรจุใหม่ เน้นเข้าใจบทบาทภารกิจของกระทรวงฯ ตามระเบียบ กพ.


วันพุธที่ 17 มีนาคม 2564
ดีอีเอส มุ่งสร้างข้าราชการที่ดี จัดอบรมข้าราชการบรรจุใหม่ เน้นเข้าใจบทบาทภารกิจของกระทรวงฯ ตามระเบียบ กพ.
ดีอีเอส มุ่งสร้างข้าราชการที่ดี จัดอบรมข้าราชการบรรจุใหม่ เน้นเข้าใจบทบาทภารกิจของกระทรวงฯ ตามระเบียบ กพ.
เมื่อวันที่ 16 มีนาคม 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานในพิธีเปิดโครงการฝึกอบรมหลักสูตรการเป็นข้าราชการที่ดี ครั้งที่ 1 ประจำปีงบประมาณ พ.ศ.2564 โดยมีข้าราชการบรรจุใหม่ สังกัดกระทรวงดิจิทัลฯ อาทิ กรมอุตุนิยมวิทยา สำนักงานสถิติแห่งชาติ และสำนักงานปลัดกระทรวงดิจิทัลฯ เข้ารับการอบรม ณ ห้องจูปิเตอร์ โรงแรมมิราเคิล แกรนด์ คอนเวนชั่น กรุงเทพฯ ทั้งนี้เพื่อให้ข้าราชการบรรจุใหม่เข้าใจแนวทางปฏิบัติที่สำนักงาน กพ.กำหนด ซึ่งข้าราชการบรรจุใหม่จำเป็นต้องมีความรู้ความเข้าใจในพื้นฐานระบบราชการที่ถูกต้อง รู้เรื่องกฎหมายของราชการ ซึ่งการอบรมครั้งนี้ จะทำให้กระทรวงฯมีบุคลากรที่มีความรู้ความสามารถ เข้าใจถึงกฎระเบียบในการปฏิบัติงาน ส่งผลให้ทำงานอย่างมีประสิทธิภาพ ตลอดจนมีความคิดริเริ่มสร้างสรรค์ในการทำงานที่เข้าถึงบริบทภารกิจหน้าที่ของการเป็นราชการที่ดี และจะเป็นกำลังสำคัญของกระทรวงฯ ต่อไป
*******************

ที่มา : https://www.thaigov.go.th/news/contents/details/40053