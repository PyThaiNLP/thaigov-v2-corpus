รัฐบาลไทย-ข่าวทำเนียบรัฐบาล-พิธีเปิดศูนย์ฝึกอบรม Lean IoT Plant Management Execution (LIPE)


วันพุธที่ 3 มีนาคม 2564
พิมพ์
พิธีเปิดศูนย์ฝึกอบรม Lean IoT Plant Management Execution (LIPE)
รองปลัดจุลพงษ์ฯ เป็นประธานในพิธีเปิดศูนย์ฝึกอบรม Lean IoT Plant Management Execution (LIPE)
วันนี้ (3 มีนาคม 2564) นายจุลพงษ์ ทวีศรี รองปลัดกระทรวงอุตสาหกรรม เป็นประธานในพิธีเปิดศูนย์ฝึกอบรม Lean IoT Plant Management Execution (LIPE) พร้อมเยี่ยมชม ศูนย์ฝึกอบรม Lean IoT Plant Management Execution (LIPE) ที่มีการจัดหลักสูตรการฝึกอบรมผู้ประกอบการ ในปี พ.ศ. 2564 นี้ จำนวน 20 รุ่น รวมทั้งหมด 400 คน โดยโครงการนี้มีวัตถุประสงค์เพื่อช่วยยกระดับการพัฒนาบุคลากรในภาคอุตสาหกรรมในการนำระบบ IoT มาประยุกต์ใช้ในอุตสาหกรรมการผลิตของประเทศ เพื่อการพัฒนาและปรับปรุงกระบวนการผลิตให้มีประสิทธิภาพเพิ่มขึ้น รวมทั้งสร้างรากฐานที่สำคัญสำหรับการนำเทคโนโลยีระบบอัตโนมัติเข้ามาเพิ่มประสิทธิภาพในภาคอุตสาหกรรมการผลิตของไทยมากขึ้น ซึ่งเป็นส่วนหนึ่งในการขับเคลื่อนอุตสาหกรรมประเทศให้ก้าวสู่ Industry 4.0 ตามนโยบายของรัฐบาล อีกทั้งยังเป็นความร่วมมือกับรัฐบาลประเทศญี่ปุ่น ผ่านทางกระทรวงพาณิชย์และอุตสาหกรรม (METI) เพื่อยกระดับการพัฒนาอุตสาหกรรมไทยสู่อุตสาหกรรม 4.0 ภายใต้กรอบโครงการ “Connected Industry” โดยมีนายภาสกร ชัยรัตน์ และนายเจตนิพิฐ รอดภัย รองอธิบดีกรมส่งเสริมอุตสาหกรรม ณ อาคารกองพัฒนานวัตกรรมและเทคโนโลยีอุตสาหกรรม กรมส่งเสริมอุตสาหกรรม (กล้วยน้ำไท)

ที่มา : https://www.thaigov.go.th/news/contents/details/39595