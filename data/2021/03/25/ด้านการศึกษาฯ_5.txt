รัฐบาลไทย-ข่าวทำเนียบรัฐบาล-ดีอีเอส ติวเข้มจัดอบรมการใช้งานระบบบริหารจัดการองค์กรภาครัฐ (Back Office) เพิ่มประสิทธิภาพการทำงานขององค์กร


วันศุกร์ที่ 5 มีนาคม 2564
ดีอีเอส ติวเข้มจัดอบรมการใช้งานระบบบริหารจัดการองค์กรภาครัฐ (Back Office) เพิ่มประสิทธิภาพการทำงานขององค์กร
ดีอีเอส ติวเข้มจัดอบรมการใช้งานระบบบริหารจัดการองค์กรภาครัฐ (Back Office) เพิ่มประสิทธิภาพการทำงานขององค์กร
เมื่อวันที่ 5 มีนาคม 2564 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เป็นประธานเปิดการฝึกอบรมการใช้งานระบบบริหารจัดการองค์กรภาครัฐ (Back Office) ซึ่งประกอบด้วยระบบงานด้านงบประมาณ (สำหรับการบันทึกและขอใช้เงินงบประมาณ) และระบบนโยบาย แผนงาน โครงการ (สำหรับบันทึก ติดตาม และพิมพ์รายงานโครงการ) โดยมีบุคลากรและเจ้าหน้าที่เกี่ยวข้องจากสำนักงานปลัดกระทรวงดิจิทัล เข้าร่วมอบรม ณ  ห้องฝึกอบรมคอมพิวเตอร์ ชั้น 6 กระทรวงดิจิทัลฯ ศูนย์ราชการ แจ้งวัฒนะ  ซึ่งเป็นส่วนหนึ่งที่เสริมทักษะให้แก่บุคลากรสามารถพัฒนาขีดความสามารถของตนเอง เพิ่มประสิทธิภาพของการทำงานให้ดียิ่งขึ้น โดยที่ผ่านมากระทรวงฯ ได้จัดกิจกรรมอบรมองค์ความรู้ใหม่ๆ อย่างต่อเนื่อง อาทิ ฝึกอบรมเสริมสร้างความรู้ความเข้าใจในการจัดเก็บข้อมูลที่มีอยู่ในความครอบครองของรัฐ แนวทางการดำเนินการธรรมาภิบาลข้อมูลภาครัฐ (data governance for government) เชื่อว่ากิจกรรมดังกล่าวจะเป็นประโยชน์ต่อการทำงานขององค์กร จะทำให้องค์กรมีทิศทางการทำงานที่ชัดเจนต่อไป
*****************

ที่มา : https://www.thaigov.go.th/news/contents/details/39679