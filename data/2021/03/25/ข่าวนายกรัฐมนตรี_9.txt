รัฐบาลไทย-ข่าวทำเนียบรัฐบาล-นายกรัฐมนตรียืนยันเคารพกติกาของพรรคการเมืองในการคัดสรรตำแหน่งรัฐมนตรีที่ว่าง


วันพุธที่ 3 มีนาคม 2564
พิมพ์
นายกรัฐมนตรียืนยันเคารพกติกาของพรรคการเมืองในการคัดสรรตำแหน่งรัฐมนตรีที่ว่าง
นายกรัฐมนตรียืนยันเคารพกติกาของพรรคการเมืองในการคัดสรรตำแหน่งรัฐมนตรีที่ว่าง
วันนี้ (3 มีนาคม 2564) เวลา 11.00 น. ณ บริเวณทางเชื่อมตึกภักดีบดินทร์ ทำเนียบรัฐบาล  พลเอก ประยุทธ์  จันทร์โอชา นายกรัฐมนตรีและรัฐมนตรีว่าการกระทรวงกลาโหมให้สัมภาษณ์กรณีการคัดสรรรัฐมนตรีในตำแหน่งที่ว่างลงว่า  ตนเคารพกติกาของพรรคการเมือง และนายกรัฐมนตรีมีหน้าที่คัดสรรคนที่ถูกเสนอเข้ามาบรรจุเป็นรัฐมนตรีทดแทนตำแหน่งที่ว่างลง ซึ่งไม่มีปัญหาใด ๆ  ขอให้ติดตามการตัดสินใจในตอนท้าย  พร้อมชี้แจงการพัฒนาระบบการขนส่งมวลชนระบบราง ทุกสายอยู่ในกระบวนการที่จะแก้ไขปัญหาที่เกิดขึ้นมาโดยคณะทำงานต่างๆ  เป็นความรับผิดชอบของแต่ละหน่วยงาน หากมีการฟ้องร้องก็ต้องหาวิธีการแก้ปัญหา ทุกอย่างต้องร่วมมือกันหาทางแก้ปัญหา เพื่อไม่ให้เกิดผลกระทบทางด้านกฎหมายต่างๆ
.................................

ที่มา : https://www.thaigov.go.th/news/contents/details/39574