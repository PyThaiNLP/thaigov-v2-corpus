รัฐบาลไทย-ข่าวทำเนียบรัฐบาล-ขยายเวลาคุ้มครองสิ่งแวดล้อม เกาะสมุย และ เกาะพงัน


วันศุกร์ที่ 12 มีนาคม 2564
พิมพ์
ขยายเวลาคุ้มครองสิ่งแวดล้อม เกาะสมุย และ เกาะพงัน
วันพุธที่ 10 มีนาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขยายเวลากำหนดเขตพื้นที่และคุ้มครองสิ่งแวดล้อมบริเวณท้องที่ ต.ตลิ่งงาม บ่อผุด มะเร็ต แม่น้ำ หน้าเมือง อ่างทอง ลิปะน้อย ใน อ.เกาะสมุย และ ต.เกาะพงัน บ้านใต้ เกาะเต่า ใน อ.เกาะพงัน จ.สุราษฎร์ธานี ต่อไปอีก 2 ปี จากเดิมสิ้นสุด 31 พ.ค. 64 เป็น 31 พ.ค. 66 เพื่อคุ้มครองสิ่งแวดล้อมในพื้นที่ที่มีความสูงจากระดับน้ำทะเลและพื้นที่ที่มีความลาดชัน รวมทั้งห้ามทำเหมืองแร่ ขุดเจาะ ผลิตน้ำมัน ก๊าซธรรมชาติ สร้างสนามกอล์ฟ หรือกระทำใดๆ ที่อาจเป็นอันตรายสิ่งมีชีวิตในท้องทะเล เช่น เต่าทะเล ปะการัง และปลาสวยงาม เป็นต้น เพื่อให้แหล่งท่องเที่ยวทางธรรมชาติของไทยคงความสวยงามและอุดมสมบูรณ์ สร้างความสมดุลระหว่างการอนุรักษ์และการใช้ประโยชน์ทรัพยากรธรรมชาติอย่างยั่งยืน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/39898