รัฐบาลไทย-ข่าวทำเนียบรัฐบาล-ธพส. เปิดเว็บแอปพลิเคชัน “ศูนย์ราชการฯ พารวย” สำหรับผู้สนใจเช่าพื้นที่เชิงพาณิชย์


วันอังคารที่ 16 มีนาคม 2564
พิมพ์
ธพส. เปิดเว็บแอปพลิเคชัน “ศูนย์ราชการฯ พารวย” สำหรับผู้สนใจเช่าพื้นที่เชิงพาณิชย์
ธพส. ผู้บริหารโครงการศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐ เปิดตัวเว็บแอปพลิเคชัน “ศูนย์ราชการฯ พารวย e-Reservation” ช่องทางอำนวยความสะดวกสำหรับผู้ที่สนใจเช่าพื้นที่ในศูนย์ราชการเฉลิมพระเกียรติฯ แจ้งวัฒนะ สามารถเข้าถึงข้อมูล
บริษัท ธนารักษ์พัฒนาสินทรัพย์ จำกัด หรือ ธพส. ผู้บริหารโครงการศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐ เปิดตัวเว็บแอปพลิเคชัน “ศูนย์ราชการฯ พารวย e-Reservation” ช่องทางอำนวยความสะดวกสำหรับผู้ที่สนใจเช่าพื้นที่ในศูนย์ราชการเฉลิมพระเกียรติฯ แจ้งวัฒนะ สามารถเข้าถึงข้อมูล และทำการจองพื้นที่เช่าผ่านเว็บแอปพลิเคชัน บนอุปกรณ์สมาร์ทโฟน แท็บเล็ต และคอมพิวเตอร์ ทั้งยังสามารถบันทึกและเก็บข้อมูล ตลอดจนติดตามสถานะการจอง ได้อีกด้วย
ดร.นาฬิกอติภัค แสงสนิท กรรมการผู้จัดการ บริษัท ธนารักษ์พัฒนาสินทรัพย์ จำกัด เปิดเผยว่า เว็บแอปพลิเคชัน “ศูนย์ราชการฯ พารวย e-Reservation” เป็นแพลตฟอร์มที่พัฒนาขึ้นมาเพื่อรองรับการจองพื้นที่เช่าผ่านระบบออนไลน์ เพื่อยกระดับมาตรฐานการให้บริการพื้นที่เช่าพาณิชย์ภายในศูนย์ราชการเฉลิมพระเกียรติฯ แจ้งวัฒนะ ให้มีความสะดวก โปร่งใส และตรวจสอบได้ พร้อมทั้งเป็นการเปิดโอกาสในการเข้าถึงให้กับผู้ที่กำลังมองหาอาชีพค้าขายต่าง ๆ ซึ่งถือว่าเป็นการตอบรับตามนโยบายส่งเสริมการลงทุนเพื่อกระตุ้นให้เม็ดเงินไหลเวียนในระบบเศรษฐกิจ
ผู้ที่สนใจเช่าพื้นที่สามารถจองพื้นที่เช่าพาณิชย์ พื้นที่ลานอเนกประสงค์ และพื้นที่โฆษณาประชาสัมพันธ์ ผ่านเว็บแอปพลิเคชัน https://ereservation.dad.co.th/ ด้วยขั้นตอนง่าย ๆ เพียง ค้นหาพื้นที่ จองพื้นที่เช่า ตรวจสอบสถานะของพื้นที่เช่า และดาวน์โหลดเอกสาร หรือสอบถามรายละเอียดเพิ่มเติมได้ที่ โทรศัพท์ 0 2142 2275 อีเมล: info@dad.co.th
ฝ่ายสื่อสารองค์กร  ธพส.
โทร. 0 2142 2264

ที่มา : https://www.thaigov.go.th/news/contents/details/40026