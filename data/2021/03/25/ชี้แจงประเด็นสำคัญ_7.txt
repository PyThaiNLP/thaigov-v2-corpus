รัฐบาลไทย-ข่าวทำเนียบรัฐบาล-อธิบดีกรมราชทัณฑ์ แจงปล่อยตัวพักโทษนายสรยุทธฯ กรมราชทัณฑ์มีระเบียบ หลักเกณฑ์ในการดำเนินการที่ชัดเจนในทุกโครงการฯ   


วันจันทร์ที่ 15 มีนาคม 2564
พิมพ์
อธิบดีกรมราชทัณฑ์ แจงปล่อยตัวพักโทษนายสรยุทธฯ กรมราชทัณฑ์มีระเบียบ หลักเกณฑ์ในการดำเนินการที่ชัดเจนในทุกโครงการฯ
อธิบดีกรมราชทัณฑ์ แจงปล่อยตัวพักโทษนายสรยุทธฯ กรมราชทัณฑ์มีระเบียบ หลักเกณฑ์ในการดำเนินการที่ชัดเจนในทุกโครงการฯ  โดยมีนักโทษเด็ดขาดที่ได้รับการปล่อยตัวพักการลงโทษในโครงการเดียวกันนี้แล้วกว่า 13,000 ราย
วันนี้ (15 มี.ค.64) นายอายุตม์ สินธพพันธุ์ อธิบดีกรมราชทัณฑ์ ชี้แจงกรณีมีการวิจารณ์การปล่อยตัวพักโทษนายสรยุทธ สุทัศนะจินดา เป็นการปฏิบัติสองมาตรฐาน หรือได้รับสิทธิพิเศษหรือไม่ว่า การพักการลงโทษกรณีมีเหตุพิเศษของนายสรยุทธฯ นั้น ได้รับประโยชน์ดังกล่าวจากการทำหน้าที่ผลิตสื่อ “เรื่องเล่าชาวเรือนจำ”และ“กำลังใจสู่ชาวเรือนจำ” ซึ่งการพักการลงโทษกรณีมีเหตุพิเศษ โครงการพักการลงโทษนักโทษเด็ดขาดที่มีโทษระยะสั้นที่นายสรุยุทธฯ ได้รับ เป็นโครงการสำหรับนักโทษเด็ดขาดชั้นกลางขึ้นไป จำคุกครั้งแรกที่ได้รับโทษมาแล้ว ไม่น้อยกว่า 1 ใน 3 ของกำหนดโทษ และเหลือโทษที่ต้องได้รับต่อไปอีกไม่เกิน 5 ปี โดยนอกจากกรณีนายสรยุทธฯ ยังมีนักโทษเด็ดขาดที่ได้รับการปล่อยตัวพักการลงโทษในโครงการเดียวกันนี้แล้วกว่า 13,000 ราย ยืนยันการพิจารณาเพื่อพักการลงโทษในทุกโครงการฯ กรมราชทัณฑ์มีระเบียบและหลักเกณฑ์ในการดำเนินการที่ชัดเจน และต้องผ่านการพิจารณาจากคณะอนุกรรมการเพื่อพิจารณาวินิจฉัยการพักการลงโทษ อันประกอบด้วย รองปลัดกระทรวงยุติธรรม เป็นประธานคณะ อนุกรรมการฯ และผู้แทนจากหน่วยงานต่างๆ รวม 19 ท่าน นอกจากนั้น จะต้องได้รับการอนุมัติจากรัฐมนตรีว่าการกระทรวงยุติธรรมอีกชั้นหนึ่ง จึงจะถือว่าได้รับการพักการลงโทษ
--------------------

ที่มา : https://www.thaigov.go.th/news/contents/details/39997