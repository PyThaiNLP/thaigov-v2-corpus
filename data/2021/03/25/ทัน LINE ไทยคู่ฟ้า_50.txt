รัฐบาลไทย-ข่าวทำเนียบรัฐบาล-เจ๋ง! พาลีปราบยา...ยึดทรัพย์แล้ว 135 ล้านบาท


วันศุกร์ที่ 19 มีนาคม 2564
เจ๋ง! พาลีปราบยา...ยึดทรัพย์แล้ว 135 ล้านบาท
...
ที่ผ่านมารัฐบาลได้เร่งแก้ไขปัญหายาเสพติดตามนโยบายยุทธศาสตร์ชาติ ด้านความมั่นคงมาอย่างต่อเนื่อง แต่ยังคงพบอุปสรรคคือเส้นทางการเงินของผู้ต้องสงสัย ซึ่งเป็นข้อมูลสำคัญต่อการสืบสวนของเจ้าหน้าที่ ดังนั้นทีมปฏิบัติการ “พาลีปราบยา” 16 ชุดจึงเกิดขึ้น
.
พาลีปราบยา เป็นความร่วมมือระหว่างหน่วยงานภาครัฐ ธนาคารและสถาบันการเงินต่าง ๆ ที่มาทำงานร่วมกันเพื่อประสานและแลกเปลี่ยนข้อมูลทางการเงิน ดำเนินการตาม พ.ร.บ.มาตรการในการปราบปรามผู้กระทำความผิดเกี่ยวกับยาเสพติด พ.ศ. 2534 และ พ.ร.บ.การฟอกเงิน เพราะข้อมูลธุรกรรมทางการเงินที่มีความเคลื่อนไหวผิดปกติ และไม่สอดคล้องกับฐานะ อาจเข้าข่ายเชื่อมโยงกับขบวนการค้ายาเสพติด ซึ่งเจ้าหน้าที่ที่เกี่ยวข้องสามารถเรียกเจ้าของบัญชีมาชี้แจง หากอธิบายไม่ได้ก็สามารถยึดทรัพย์ได้ พร้อมขยายผลสืบสวนต่อไป
.
มาวันนี้ ทีมพาลีปราบยาชุดที่ 13 ได้ทำการสืบสวนเส้นทางการเงินของขบวนการค้ายาเสพติดรายใหญ่ในพื้นที่ภาคตะวันออก ซึ่งพบความเชื่อมโยงกับนักค้ายาเสพติดรายสำคัญ ๆ ในภาคเหนือ ใต้ ตะวันออก ตะวันตก และได้รวบรวมหลักฐานต่าง ๆ ส่งให้ทาง ป.ป.ส. จนนำไปสู่การยึดและอายัดบัญชีผู้ค้ายาเสพติด มียอดเงินในบัญชีกว่า 135,038,186 บาท
.
นอกจากนี้ ได้สืบสวนเส้นทางการเงินในบัญชีอื่น ๆ เพิ่มอีก 1,239 บัญชี หากตรวจสอบพบว่าบัญชีเหล่านี้มีความเคลื่อนไหวที่ผิดปกติ เกี่ยวข้องกับเครือข่ายยาเสพติด จะดำเนินการออกคำสั่งยึด/อายัดบัญชีเพิ่มเติม เพื่อเป็นการตัดวงจรเส้นทางการเงินเครือข่ายยาเสพติดต่อไป
.
สำหรับประชาชนที่ต้องการให้สังคมไทยน่าอยู่ และปลอดภัย สามารถร่วมมือกันแจ้งเบาะแสยาเสพติดได้ที่
1. สายด่วน 1386 ตลอด 24 ชั่วโมง
2. แจ้งด้วยตนเอง/ส่งหนังสือร้องเรียน
ถึงสำนักงาน ป.ป.ส. ทั้งในส่วนกลางและภูมิภาค
3. เว็บไซต์ ป.ป.ส. https://1386.oncb.go.th
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
ตั้งเป้า! พัฒนาร้านค้าปลีกสู่ “สมาร์ทโชวห่วย” 3,500 ร้านทั่วไทย
เช็กเงื่อนไขใหม่ 'เราเที่ยวด้วยกัน เฟส 3' คุมเข้มทุจริต
เห็นชอบ! ทุน สควค. สร้างครูวิทย์ ระยะ 4 เสริมกำลังพัฒนาประเทศ
ปรับกฎหมาย “ข้อมูลข่าวสารราชการ” หนุนประชาชนร่วมตรวจสอบภาครัฐ
เสนอต้มยำกุ้ง ขึ้นทะเบียนมรดกวัฒนธรรมที่จับต้องไม่ได้ของมนุษยชาติ

ที่มา : https://www.thaigov.go.th/news/contents/details/40147