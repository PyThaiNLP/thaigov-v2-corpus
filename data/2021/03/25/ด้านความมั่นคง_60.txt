รัฐบาลไทย-ข่าวทำเนียบรัฐบาล-ปลัด ทส. ยืนยันเร่งพัฒนาโครงสร้างพื้นฐาน บ้านบางกลอยล่าง ให้เพียงพอ เพื่อแก้ไขปัญหาให้กับชาวบ้านที่ยังขาดแลน


วันอาทิตย์ที่ 14 มีนาคม 2564
ปลัด ทส. ยืนยันเร่งพัฒนาโครงสร้างพื้นฐาน บ้านบางกลอยล่าง ให้เพียงพอ เพื่อแก้ไขปัญหาให้กับชาวบ้านที่ยังขาดแลน
ปลัด ทส. ยืนยันเร่งพัฒนาโครงสร้างพื้นฐาน บ้านบางกลอยล่าง ให้เพียงพอ เพื่อแก้ไขปัญหาให้กับชาวบ้านที่ยังขาดแลน
ปลัด ทส. ยืนยันเร่งพัฒนาโครงสร้างพื้นฐาน บ้านบางกลอยล่าง ให้เพียงพอ เพื่อแก้ไขปัญหาให้กับชาวบ้านที่ยังขาดแลน
วันนี้ (14 มีนาคม 2564) นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ลงพื้นที่ติดตามสถานการณ์การแก้ไขปัญหาโครงสร้างพื้นฐานให้กับชาวบ้านบางกลอยล่าง ณ ต.ห้วยแม่เพรียง อ.แก่งกระจาน จ.เพชรบุรี ตามนโยบายของรองนายกรัฐมนตรี (พลเอก ประวิตร วงษ์สุวรรณ) และรัฐมนตรีว่าการกระทรวงทรัพยากรธรรมชาติและสิ่งแวดล้อม (นายวราวุธ ศิลปอาชา) ที่ยืนยันให้เร่งแก้ไขปัญหาโครงสร้างพื้นฐานให้กับชาวบ้านบางกลอยล่าง เพื่อพัฒนาคุณภาพชีวิตให้ชาวบ้านสามารถทำกินในพื้นที่ที่จัดสรรให้ ได้โดยเร็ว
โดยนายจตุพร บุรุษพัฒน์ ปลัดกระทรวงฯ ได้ลงพื้นที่สำรวจสภาพแวดล้อมของพื้นที่โดยรอบบ้านบางกลอยล่าง พร้อมพูดคุยสอบถามถึงสภาพพื้นที่ สภาพปัญหา และสภาพความเป็นอยู่ของชาวบ้านอย่างชัดเจนร่วมกับผู้นำชุมชนทั้ง 2 หมู่บ้าน พร้อมตรวจติดตามการดำเนินงานระบบโครงสร้างพื้นฐานของบ้านโป่งลึกและบ้านบางกลอยล่าง อาทิ โครงการพัฒนาแหล่งน้ำบ้านบางกลอย โครงการพัฒนาระบบผลิตน้ำดื่มจากน้ำบาดาล และการสำรวจแปลงที่ดินทำกิน นอกจากนี้ ยังได้เดินดู
ในโอกาสนี้ นายจตุพร ยังได้แวะเยี่ยมบ้านของ นอแอ๊ะ มีมิ ลูกชายของปู่คออี้ มีมิ อดีตผู้นำทางจิตวิญญาณของชาวบ้านบางกลอย พร้อมมอบข้าวสารและอาหารแห้งให้กับชาวบ้าน และมอบทุนอาหารกลางวันให้กับเด็กนักเรียนโรงเรียนตำรวจตระเวนชายแดนบ้านโป่งลึก-บางกลอย
นายจตุพร กล่าวว่า “วันนี้การทำงานของภาครัฐต้องปรับท่าที ต้องพูดคุยทำความเข้าใจกันด้วยความอะลุ้มอล่วย ส่วนเรื่องไหนที่ผิดกฎหมายก็ต้องว่าไปตามขั้นตอน ต้องชัดเจน ส่วนโครงสร้างพื้นฐานที่เป็นปัญหาอยู่ต้องสะสางโดยเร็ว โดยเริ่มต้นต้องช่วยกันเคลียร์พื้นที่ร่วมกับชุมชน เพื่อให้เกิดการพัฒนาพื้นที่ให้ใช้ประโยชน์จากที่ดินได้ ส่วนเรื่องการพัฒนาแหล่งน้ำเพิ่มเติม ให้เร่งสำรวจและวางระบบกระจายน้ำให้ครอบคลุมพื้นที่ทั้งบ้านโป่งลึกและบ้านบางกลอยล่างต่อไป โดยให้ชาวบ้านในพื้นที่เข้ามามีส่วนร่วมด้วย”

ที่มา : https://www.thaigov.go.th/news/contents/details/39959