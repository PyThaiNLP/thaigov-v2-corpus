รัฐบาลไทย-ข่าวทำเนียบรัฐบาล-“อิทธิพล” นั่งประธานฯ คณะอนุฯ CPTPP ด้านพาณิชย์อิเล็กทรอนิกส์ เร่งศึกษาประเมินความพร้อมของไทย


วันพฤหัสบดีที่ 25 มีนาคม 2564
“อิทธิพล” นั่งประธานฯ คณะอนุฯ CPTPP ด้านพาณิชย์อิเล็กทรอนิกส์ เร่งศึกษาประเมินความพร้อมของไทย
“อิทธิพล” นั่งประธานฯ คณะอนุฯ CPTPP ด้านพาณิชย์อิเล็กทรอนิกส์ เร่งศึกษาประเมินความพร้อมของไทย
เมื่อวันที่ 25 มีนาคม 2564 นายอิทธิพล คุณปลื้ม รัฐมนตรีว่าการกระทรวงวัฒนธรรม และรักษาการรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมคณะอนุกรรมการขับเคลื่อนการดำเนินการตามมติคณะรัฐมนตรีเกี่ยวกับเรื่อง CPTPP ด้านพาณิชย์อิเล็กทรอนิกส์ ครั้งที่ 1/2564 โดยมีนายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม พร้อมด้วย นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เข้าร่วมการประชุม ณ ห้องประชุม MDES 1 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม ในการนี้ที่ประชุมได้พิจารณาวาระสำคัญ เรื่องการประเมินความพร้อม และแผนการดำเนินการเพื่อปรับตัวตามข้อสังเกตของคณะกรรมาธิการวิสามัญพิจารณาศึกษาผลกระทบจากการเข้าร่วมความตกลง CPTPP ในประเด็นด้านพาณิชย์อิเล็กทรอนิกส์ ทั้งนี้ คณะอนุกรรมการด้านพาณิชย์อิเล็กทรอนิกส์ เป็น 1 ใน 8 คณะอนุกรรมการฯ แต่งตั้งขึ้นเพื่อให้หน่วยงานที่เกี่ยวข้องร่วมกันประเมินความพร้อมของไทย และจัดทำแผนงานการปรับตัวตามผลการศึกษาของคณะกรรมาธิการวิสามัญพิจารณาศึกษาผลกระทบจากการเข้าร่วม CPTPP และให้เสนอแผนงานฯ ต่อที่ประชุม คณะกรรมการนโยบายเศรษฐกิจระหว่างประเทศ (กนศ.) เพื่อประมวลความพร้อมหรือไม่พร้อมของประเทศไทยในประเด็นต่างๆ และพิจารณานำเสนอ ครม. ให้ทันภายใน 90 วัน หรือภายในกลางเดือนเมษายนนี้ ตามมติที่ประชุม ครม. เมื่อวันที่ 5 กุมภาพันธ์ 2564
************************

ที่มา : https://www.thaigov.go.th/news/contents/details/40368