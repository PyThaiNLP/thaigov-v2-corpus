รัฐบาลไทย-ข่าวทำเนียบรัฐบาล- รมว.วราวุธ ร่วมก้าวปันสุข วิ่งปันบ้าน หารายได้ให้ผู้ยากไร้ จ.มุกดาหาร


วันอาทิตย์ที่ 21 มีนาคม 2564
รมว.วราวุธ ร่วมก้าวปันสุข วิ่งปันบ้าน หารายได้ให้ผู้ยากไร้ จ.มุกดาหาร
รมว.วราวุธ ร่วมก้าวปันสุข วิ่งปันบ้าน หารายได้ให้ผู้ยากไร้ จ.มุกดาหาร
รมว.วราวุธ ร่วมก้าวปันสุข วิ่งปันบ้าน หารายได้ให้ผู้ยากไร้ จ.มุกดาหาร
วันที่ 21 มีนาคม 2564 เวลา 06.00 น. นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดกิจกรรม "โครงการก้าวปันสุข วิ่งปันบ้าน จังหวัดมุกดาหาร ประจำปี 2564" พร้อมให้สัญญาณปล่อยตัวผู้เข้าร่วมกิจกรรมฯ ประเภท Mini marathon และ Fun run โดยมีนายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม คณะผู้บริหารทส. และนักวิ่งเข้าร่วมกว่า 2,000 คน ณ ศาลากลางจังหวัดมุกดาหาร
นายวราวุธ ศิลปอาชา ได้กล่าวขอบคุณทุกฝ่ายที่ได้จัดกิจกรรมดีๆ เพื่อสังคม ซึ่งได้ทั้งบุญ สุขภาพ และความสามัคคีร่วมกัน พร้อมแสดงความเป็นห่วงนักวิ่งและผู้เข้าร่วมกิจกรรมทุกท่าน ให้วิ่งเข้าสู่เส้นชัยด้วยความปลอดภัย ป้องกันตนเองตามมาตรการป้องกันการแพร่ระบาดของโรคโควิด-19 และรักษากฎระเบียบที่เจ้าหน้าที่ได้จัดไว้
โครงการก้าวปันสุข วิ่งปันบ้าน จังหวัดมุกดาหาร ประจำปี 2564 จัดขึ้นเพื่อจัดหารายได้ไปสร้างบ้านให้กับผู้ยากไร้ในจังหวัดมุกดาหาร รวมถึงกระตุ้นให้เยาวชนและประชาชนหันมาออกกำลังกายเพื่อสุขภาพ โดยแบ่งเป็น 3 ระยะทาง คือ Haft marathon 21 กม. Mini marathon 10 กม. และ Fun run 5 กม. ให้นักวิ่งได้วิ่งไปตามเส้นทางแลนมาร์คที่สำคัญในจังหวัดมุกดาหาร ในโอกาสนี้ กระทรวงทรัพยากรธรรมชาติและสิ่งแวดล้อม ได้ร่วมบริจาคสมทบทุนสร้างบ้านให้กับผู้ยากไร้ จำนวน 300,000 บาท ด้วย

ที่มา : https://www.thaigov.go.th/news/contents/details/40188