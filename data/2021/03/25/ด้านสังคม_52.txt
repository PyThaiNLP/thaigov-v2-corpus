รัฐบาลไทย-ข่าวทำเนียบรัฐบาล-สดช. ผนึก  กรมราชทัณฑ์  ร่วมพัฒนาศักยภาพผู้ต้องขัง


วันพฤหัสบดีที่ 11 มีนาคม 2564
พิมพ์
สดช. ผนึก  กรมราชทัณฑ์  ร่วมพัฒนาศักยภาพผู้ต้องขัง
ปรับองค์ความรู้ เตรียมความพร้อมผู้ต้องขัง พร้อมสู่สังคมยุคดิจิทัลหลังพ้นโทษ
สำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) จับมือ กรมราชทัณฑ์ ร่วมพัฒนาศักยภาพผู้ต้องขังหลังพ้นโทษผ่านโครงการพัฒนาศักยภาพผู้ต้องขังให้พร้อมเข้าสู่ยุคเศรษฐกิจและสังคมดิจิทัลเล็งพัฒนาองค์ความรู้ ทักษะฝีมือแรงงานสำหรับการประกอบวิชาชีพด้วยเทคโนโลยีดิจิทัล เรียนรู้สังคมออนไลน์ และแพลตฟอร์มต่าง ๆ ที่จำเป็นต่อการดำรงชีวิต เพิ่มโอกาสเข้าถึงแหล่งจ้างงาน สร้างรายได้ พึ่งพาตนเอง ส่งเสริมให้เกิดการปรับเปลี่ยนทัศนคติ และภาพลักษณ์ที่มีต่อผู้พ้นโทษ ภายใต้โครงการ “พัฒนาศักยภาพผู้ต้องขังให้พร้อมเข้าสู่ยุคเศรษฐกิจและสังคมดิจิทัล” โดยมีนางวรรณพร เทพหัสดิน ณ อยุธยา เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (ลดช.) พร้อมด้วย นายอายุตม์ สินธพพันธุ์ อธิบดีกรมราชทัณฑ์
เป็นประธานในพิธีลงนามบันทึกข้อตกลงความร่วมมือ การพัฒนาศักยภาพผู้ต้องขังให้พร้อมเข้าสู่ยุคเศรษฐกิจและสังคมดิจิทัล ระหว่าง สำนักงานคณะกรรมการดิจิทัลเพื่อเศรษฐกิจและสังคมแห่งชาติ และกรมราชทัณฑ์ เมื่อวันที่ 10 มี.ค. 64 ณ โรงแรมเซ็นทรา บาย เซ็นทารา ศูนย์ราชการและคอนเวนชันเซนเตอร์ แจ้งวัฒนะ

ที่มา : https://www.thaigov.go.th/news/contents/details/39842