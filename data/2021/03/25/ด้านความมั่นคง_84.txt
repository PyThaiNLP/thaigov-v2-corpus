รัฐบาลไทย-ข่าวทำเนียบรัฐบาล-“รมว.วราวุธ ” ส่งมอบน้ำบาดาลเพื่อการเกษตรแปลงใหญ่  พลิก 728 ไร่ แก้ภัยแล้ง - เกษตรกรยโสธร ยิ้มลั่นทุ่ง ชูสร้างเงินจากแตงโมอินทรีย์รูปหัวใจ


วันศุกร์ที่ 19 มีนาคม 2564
“รมว.วราวุธ ” ส่งมอบน้ำบาดาลเพื่อการเกษตรแปลงใหญ่  พลิก 728 ไร่ แก้ภัยแล้ง - เกษตรกรยโสธร ยิ้มลั่นทุ่ง ชูสร้างเงินจากแตงโมอินทรีย์รูปหัวใจ
“รมว.วราวุธ ” ส่งมอบน้ำบาดาลเพื่อการเกษตรแปลงใหญ่  พลิก 728 ไร่ แก้ภัยแล้ง - เกษตรกรยโสธร ยิ้มลั่นทุ่ง ชูสร้างเงินจากแตงโมอินทรีย์รูปหัวใจ
“รมว.วราวุธ ” ส่งมอบน้ำบาดาลเพื่อการเกษตรแปลงใหญ่  พลิก 728 ไร่ แก้ภัยแล้ง - เกษตรกรยโสธร ยิ้มลั่นทุ่ง ชูสร้างเงินจากแตงโมอินทรีย์รูปหัวใจ
วันนี้ (19 มี.ค. 64) เวลา 16.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. ลงพื้นที่บ้านดู่ทุ่ง หมู่ที่ 10 ตำบลดู่ทุ่ง อำเภอเมือง จังหวัดยโสธร ส่งมอบโครงการพัฒนาน้ำบาดาลเพื่อการเกษตรแปลงใหญ่ และเปิดน้ำบาดาลเข้าระบบแปลงเกษตร รวมถึงพบปะพูดคุยกับประชาชนที่มาร่วมงาน พร้อมเยี่ยมชมการปลูกแตงโมอินทรีย์รูปหัวใจของเกษตรกรที่ใช้น้ำบาดาลจากโครงการฯ เป็นแหล่งน้ำต้นทุนสำหรับการให้น้ำด้วยระบบน้ำหยดในโรงเรือน และจำหน่ายได้ถึงลูกละ 1,000 บาท โดยมี นายชลธี ยังตรง ผู้ว่าราชการจังหวัดยโสธร ให้การต้อนรับ
นายวราวุธ ศิลปอาชา กล่าวว่า วันนี้ได้มีโอกาสมาส่งมอบโครงการพัฒนาน้ำบาดาลเพื่อการเกษตรแปลงใหญ่บ้านดู่ทุ่ง ซึ่งเป็น 1 ใน 6 พื้นที่นำร่องที่ดำเนินการในปีงบประมาณ 2563 ที่จะช่วยแก้ปัญหาภัยแล้งซ้ำซากให้กับพี่น้องประชาชน ทำให้มีน้ำใช้เพิ่มปีละเกือบ 200,000 ลูกบาศก์เมตร พื้นที่รับประโยชน์กว่า 728 ไร่ ในการนำไปอุปโภคบริโภค และทำการเกษตรน้ำน้อย โดยขอฝากไว้ว่า เมื่อนำน้ำใต้ดินมาใช้แล้ว ขอให้ใช้อย่างประหยัดและรู้คุณค่า และช่วยธรรมชาติเติมน้ำกลับไปเก็บไว้ใต้ดิน เพื่อนำมาใช้ในยามแล้งต่อไปด้วย
โครงการพัฒนาน้ำบาดาลเพื่อการเกษตรแปลงใหญ่บ้านดู่ทุ่ง ประกอบด้วย บ่อน้ำบาดาล ขนาด 6 นิ้ว จำนวน 4 บ่อ และระบบเครื่องสูบน้ำระยะไกลแบบผิวดิน ขนาด 5.5 แรงม้า มีเครื่องกำเนิดกระแสไฟฟ้าขนาด 8,000 วัตต์ หอถังเหล็กเก็บน้ำ ความสูง 9 เมตร ขนาดความจุ 100 ลูกบาศก์เมตร (100,000 ลิตร) จำนวน 3 ชุด และมีระบบท่อกระจายน้ำระยะทางรวม 6,500 เมตร ครอบคลุมพื้นที่ของกลุ่มเกษตรกรที่ได้รับประโยชน์ 92 ราย พื้นที่ที่ได้รับประโยชน์ไม่น้อยกว่า 728 ไร่ สามารถผลิตน้ำสำหรับใช้ในการเกษตรได้ไม่น้อยกว่า 197,640 ลูกบาศก์เมตรต่อปี
ผลผลิตส่วนใหญ่ในพื้นที่เป็นข้าวอินทรีย์ และเมล็ดพันธุ์ข้าวอินทรีย์ภายใต้แบรนด์ ข้าวสาร “ฮักแพง แบ่งปัน” ถั่วลิสง “ปันฮัก” ข้าวผงพร้อมชง/น้ำข้าวกล้องงอก “เสี่ยวฮัก” และแตงโมรูปหัวใจ ผลจากโครงการช่วยให้การผลิตมีประสิทธิภาพเพิ่มขึ้น มีผลผลิตที่มากขึ้น คุณภาพตรงกับความต้องการของตลาด ถือว่าเป็นการใช้ประโยชน์น้ำบาดาลอย่างคุ้มค่า สร้างรายได้ สร้างความสุข ตรงตามวัตถุประสงค์โครงการ

ที่มา : https://www.thaigov.go.th/news/contents/details/40159