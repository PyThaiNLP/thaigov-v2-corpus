รัฐบาลไทย-ข่าวทำเนียบรัฐบาล-​นายกรัฐมนตรีขอทุกฝ่ายเคารพกฎหมาย นึกถึงบ้านเรือนเป็นหลัก ประชาธิปไตยแบบไหนก็ตามก็ต้องมีกฎหมาย  ย้ำหารือ 2 หัวหน้าพรรคการเมืองร่วมรัฐบาลเน้นการทำงานเป็นหลัก


วันจันทร์ที่ 1 มีนาคม 2564
พิมพ์
​นายกรัฐมนตรีขอทุกฝ่ายเคารพกฎหมาย นึกถึงบ้านเรือนเป็นหลัก ประชาธิปไตยแบบไหนก็ตามก็ต้องมีกฎหมาย  ย้ำหารือ 2 หัวหน้าพรรคการเมืองร่วมรัฐบาลเน้นการทำงานเป็นหลัก
​นายกรัฐมนตรีขอทุกฝ่ายเคารพกฎหมาย นึกถึงบ้านเรือนเป็นหลัก ประชาธิปไตยแบบไหนก็ตามก็ต้องมีกฎหมาย ย้ำหารือ 2 หัวหน้าพรรคการเมืองร่วมรัฐบาลเน้นการทำงานเป็นหลัก
วันนี้  (1 มีนาคม 2564) เวลา 11.00 น. ณ บริเวณทางเชื่อมตึกภักดีบดินทร์ ทำเนียบรัฐบาล  พลเอก ประยุทธ์  จันทร์โอชา นายกรัฐมนตรีและรัฐมนตรีว่าการกระทรวงกลาโหมให้สัมภาษณ์ ขอให้ทุกฝ่ายนึกถึงบ้านเมืองเป็นหลัก เคารพกฎหมาย เพราะไม่ว่าจะเป็นประชาธิปไตยแบบไหนก็ตามก็ต้องมีกฎหมาย ขอให้ปฏิบัติดูแลคุ้มครองในสิทธิของเขา  ขอร้องสื่อมวลชนเสนอข่าวอย่างตรงไปตรงมา พิจารณาสถานการณ์รอบด้าน  ตำรวจมีความจำเป็นต้องใช้มาตรการตามมาตรฐานสากลออกไป
นายกรัฐมนตรียังตอบข้อซักถามในส่วนของการปรับคณะรัฐมนตรีว่า ยังไม่ได้มีการคุยในรายละเอียดทั้งหมด  หากเสนอมานายกรัฐมนตรีจะเป็นผู้พิจารณาในภาพรวม เรื่องการเมืองขอให้เป็นเรื่องการเมือง  วันนี้ได้มีการพูดคุยกับหัวหน้าพรรคทั้ง 2 พรรค เรื่องการทำงานต่างๆ  โดยขอความร่วมมือในการทำงานเพื่อบ้านเมืองให้เดินไปข้างหน้า  ซึ่งได้มีการพูดคุยกันไม่มีปัญหาอะไร ทุกอย่างอยู่ที่นายกรัฐมนตรี ส่วนที่จะมีการปรับใหญ่หรือปรับแค่ 3 ตำแหน่งนั้น ต้องดูว่าจะมีผลกระทบอย่างไร ทุกอย่างเป็นไปตามเดิม ไม่ต้องพูดถึงเรื่องสัดส่วน
...............

ที่มา : https://www.thaigov.go.th/news/contents/details/39499