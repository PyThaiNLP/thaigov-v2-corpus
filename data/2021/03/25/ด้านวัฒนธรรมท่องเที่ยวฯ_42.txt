รัฐบาลไทย-ข่าวทำเนียบรัฐบาล-รมว.วธ.ร่วมเป็นประธานการแถลงข่าวโครงการ WAT (Worship Activities Tradition) “ศรัทธานำทาง เส้นทางนำเที่ยว”


วันพฤหัสบดีที่ 25 มีนาคม 2564
รมว.วธ.ร่วมเป็นประธานการแถลงข่าวโครงการ WAT (Worship Activities Tradition) “ศรัทธานำทาง เส้นทางนำเที่ยว”
รมว.วธ.ร่วมเป็นประธานการแถลงข่าวโครงการ WAT (Worship Activities Tradition) “ศรัทธานำทาง เส้นทางนำเที่ยว”
วันที่ ๒๕ มีนาคม ๒๕๖๔ เวลา ๐๙.๓๐ น. นายอนุชา นาคาศัย รัฐมนตรีประจำสำนักนายกรัฐมนตรี นายอิทธิพล คุณปลื้ม รัฐมนตรีว่าการกระทรวงวัฒนธรรม นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา ร่วมเป็นประธานการแถลงข่าวโครงการ WAT (Worship Activities Tradition) “ศรัทธานำทาง เส้นทางนำเที่ยว” และโครงการประกวดรางวัลอุตสาหกรรมท่องเที่ยวไทย ครั้งที่ ๑๓ โดยมี นายยุทธศักดิ์ สุภสร ผู้ว่าการการท่องเที่ยวแห่งประเทศไทย นางสาวเพชรรัตน์ สายทอง ผู้ช่วยปลัดกระทรวงวัฒนธรรม ผู้บริหารกระทรวงวัฒนธรรม ผู้บริหารกระทรวงการท่องเที่ยวและกีฬา ผู้บริหารการท่องเที่ยวแห่งประเทศไทย ตัวแทนหน่วยงานที่เกี่ยวข้อง และสื่อมวลชน เข้าร่วม ณ ห้องสินธร ชั้น ๒ โรงแรม สินธร เคมปินสกี้ กรุงเทพฯ
ทั้งนี้ โครงการ WAT (Worship Activities Tradition) “ศรัทธานำทาง เส้นทางนำเที่ยว” เป็นอีกหนึ่งโครงการที่นักท่องเที่ยวชาวไทยและชาวต่างชาติจะได้มีข้อมูลและแนวทางในการเดินทางท่องเที่ยว เพื่อสักการะ ไหว้พระ ขอพรสิ่งศักดิ์สิทธิ์ และได้สัมผัสความหลากหลายทางศิลปวัฒนธรรมในแต่ละพื้นที่ ยังเป็นการส่งเสริมให้เกิดการอนุรักษ์วัฒนธรรมไทย ทั้งในด้านศาสนา ประวัติศาสตร์ และกระตุ้นให้เกิดการสร้างงาน สร้างรายได้ในพื้นที่ต่างๆ

ที่มา : https://www.thaigov.go.th/news/contents/details/40351