รัฐบาลไทย-ข่าวทำเนียบรัฐบาล-ดีอีเอส เปิดเวทีประชุมเชิงปฏิบัติการเพื่อระดมความคิดเห็นต่อ (ร่าง) กรอบแผนแม่บทการดำเนินงานด้านการส่งเสริมและการคุ้มครองข้อมูลส่วนบุคคล พ.ศ. 2564-2568  


วันจันทร์ที่ 15 มีนาคม 2564
ดีอีเอส เปิดเวทีประชุมเชิงปฏิบัติการเพื่อระดมความคิดเห็นต่อ (ร่าง) กรอบแผนแม่บทการดำเนินงานด้านการส่งเสริมและการคุ้มครองข้อมูลส่วนบุคคล พ.ศ. 2564-2568
ดีอีเอส เปิดเวทีประชุมเชิงปฏิบัติการเพื่อระดมความคิดเห็นต่อ (ร่าง) กรอบแผนแม่บทการดำเนินงานด้านการส่งเสริมและการคุ้มครองข้อมูลส่วนบุคคล พ.ศ. 2564-2568
เมื่อวันที่ 15 มีนาคม 2564 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เข้าร่วมประชุมเชิงปฏิบัติการเพื่อระดมความคิดเห็นต่อ (ร่าง) กรอบแผนแม่บทการดำเนินงานด้านการส่งเสริมและการคุ้มครองข้อมูลส่วนบุคคล พ.ศ. 2564-2568  ณ โรงแรมเซ็นทรา ศูนย์ราชการแจ้งวัฒนะ โดยการจัดทำแผนแม่บทดังกล่าว มีวัตถุประสงค์เพื่อกำหนดเป้าหมาย ทิศทางการดำเนินงานที่เกี่ยวข้องกับการส่งเสริม และการคุ้มครองข้อมูลส่วนบุคคล รวมทั้งแนวทางการแก้ไขปัญหา อุปสรรค และการบูรณาการจัดสรรทรัพยากร เพื่อประโยชน์สำหรับการคุ้มครองข้อมูลส่วนบุคคลของประเทศให้มีความสอดคล้อง เป็นไปในทิศทางเดียวกัน และสอดคล้องกับแนวทางการคุ้มครองข้อมูลส่วนบุคคลในระดับสากล ซึ่งจะจัดให้มีการประชุมเชิงปฏิบัติการฯ จำนวน 5 ครั้ง ในรูปแบบออนไลน์ เพื่อรับฟังความคิดเห็นจากทุกภาคส่วนที่เกี่ยวข้อง ทั้งในกรุงเทพฯ ปริมณฑล และส่วนภูมิภาค อย่างรอบด้าน รวมทั้งได้มีการศึกษาแผนงานที่เกี่ยวข้องกับการคุ้มครองข้อมูลส่วนบุคคลของต่างประเทศ เพื่อนำมากำหนดเป็น (ร่าง) กรอบแผนแม่บทฯ จากนั้นจะนำความคิดเห็นดังกล่าวไปปรับปรุงเป็น (ร่าง) แผนแม่บทฯ เพื่อเสนอต่อคณะกรรมการคุ้มครองข้อมูลส่วนบุคคล และคณะกรรมการดิจิทัลเพื่อเศรษฐกิจและสังคมแห่งชาติ ตามลำดับต่อไป
*******************

ที่มา : https://www.thaigov.go.th/news/contents/details/40000