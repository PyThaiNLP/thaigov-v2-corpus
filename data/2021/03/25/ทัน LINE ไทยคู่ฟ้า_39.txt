รัฐบาลไทย-ข่าวทำเนียบรัฐบาล-ดีเดย์ เช็กสิทธิ - ยืนยันตัวตน รับเงิน “ม33เรารักกัน”


วันจันทร์ที่ 15 มีนาคม 2564
ดีเดย์ เช็กสิทธิ - ยืนยันตัวตน รับเงิน “ม33เรารักกัน”
...
เริ่มแล้ววันนี้... กับการเปิดให้ผู้ประกันตนมาตรา 33 ที่ลงทะเบียน โครงการ "ม33เรารักกัน" ตรวจสอบสิทธิผู้ผ่านการคัดกรองคุณสมบัติ โดยสามารถตรวจสอบรายชื่อได้ที่ www.ม33เรารักกัน .com ตั้งแต่วันที่ 15 - 21 มี.ค. 64
.
ผู้ได้รับสิทธิให้ทำการ "ยืนยันตัวตน" ผ่านแอปฯ เป๋าตัง ตั้งแต่บัดนี้ - 31 พ.ค. 64 ส่วนผู้ที่เช็กสิทธิแล้วพบว่า "ไม่ได้รับสิทธิ" สามารถยื่นทบทวนสิทธิ ได้ตั้งแต่วันที่ 15 - 28 มี.ค. 64
.
ส่วนกลุ่มไม่มีสมาร์ทโฟน และฝากผู้อื่นลงทะเบียนให้แต่ไม่สามารถยืนยันตัวตน ผ่านแอปฯ เป๋าตังได้ ขอให้ติดต่อสำนักงานประกันสังคมทุกแห่งทั่วประเทศ เพื่อยืนยันรับสิทธิภายในวันที่ 24 มี.ค. 64
.
สำหรับผู้ไม่มีสมาร์ทโฟนและยังไม่ลงทะเบียน ขอให้นำบัตรประชาชนแบบสมาร์ทการ์ดที่ยังไม่หมดอายุ ไปแสดงตัวตนเพื่อลงทะเบียนรับสิทธิได้ที่ สำนักงานประกันสังคมทุกสาขา ตั้งแต่วันนี้ - 28 มี.ค. 64
.
ผู้ที่ได้รับสิทธิสามารถใช้จ่ายซื้อสินค้าและบริการผ่านร้านค้า/ผู้ประกอบการ/บริการ ในร้านธงฟ้าที่ใช้แอปพลิเคชัน "ถุงเงิน" หรือภายใต้โครงการ "คนละครึ่ง" และโครงการ "เราชนะ" ได้ตั้งแต่วันที่ 22 มี.ค. 64 เป็นต้นไป และสามารถสะสมใช้ได้ถึงวันที่ 31 พ.ค. 64
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39977