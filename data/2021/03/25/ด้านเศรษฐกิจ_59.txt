รัฐบาลไทย-ข่าวทำเนียบรัฐบาล-ปลัดกอบชัยฯ นำคณะลงพื้นที่ตรวจเยี่ยมโรงงานผลิตสินค้าแปรรูปเกษตร ประเภทมะเขือเทศ ผัก และผลไม้แปรรูปชนิดอื่นๆ ภายใต้ตราสินค้า “บัคเลน” จ.หนองคาย


วันจันทร์ที่ 8 มีนาคม 2564
พิมพ์
ปลัดกอบชัยฯ นำคณะลงพื้นที่ตรวจเยี่ยมโรงงานผลิตสินค้าแปรรูปเกษตร ประเภทมะเขือเทศ ผัก และผลไม้แปรรูปชนิดอื่นๆ ภายใต้ตราสินค้า “บัคเลน” จ.หนองคาย
นายกอบชัย สังสิทธิสวัสดิ์ ปลัดกระทรวงอุตสาหกรรม นำคณะลงพื้นที่ตรวจเยี่ยมโรงงานผลิตสินค้าแปรรูปเกษตร ประเภทมะเขือเทศ ผัก และผลไม้แปรรูปชนิดอื่นๆ ภายใต้ตราสินค้า “บัคเลน” จ.หนองคาย
วันนี้ (5 มีนาคม 2564) เวลา 10.30 น. นายกอบชัย สังสิทธิสวัสดิ์ ปลัดกระทรวงอุตสาหกรรม ในฐานะประธานกรรมการธนาคารพัฒนาวิสาหกิจขนาดกลางและขนาดย่อมแห่งประเทศไทย นำคณะลงพื้นที่ตรวจเยี่ยมบริษัท ศรีเชียงใหม่อุตสาหกรรม จำกัด อำเภอศรีเชียงใหม่ จังหวัดหนองคาย ประกอบกิจการโรงงานผลิตสินค้าแปรรูปเกษตร ประเภทมะเขือเทศ ผัก และผลไม้แปรรูปชนิดอื่นๆ ภายใต้ตราสินค้า “บัคเลน” นอกจากนี้บริษัทฯ ยัง เป็นผู้ผลิตและรับจ้างผลิตสินค้า (OEM) อาหาร เครื่องดื่ม และอาหารเสริมสำหรับเด็ก โดยมีนวัตกรรมการเก็บรักษาคุณภาพของอาหารที่ยาวนาน บรรจุในบรรจุภัณฑ์ที่หลากหลายรูปแบบ มีสายการผลิตที่รองรับในหลากหลายกลุ่ม ไม่ว่าจะเป็นเนื้อสัตว์ อาหารทะเล ผักผลไม้ ซุป เครื่องดื่ม และอาหารเสริมสำหรับเด็ก พร้อมทีมวิจัยและพัฒนาด้วยนวัตกรรม เพิ่มมูลค่าให้ผลิตภัณฑ์  โดยบริษัทฯ ได้รับการสนับสนุนจากกระทรวงอุตสาหกรรม ภายใต้โครงการกองทุนพัฒนาเอสเอ็มอีตามแนวประชารัฐ เพื่อซื้อเครื่องจักรเพิ่มศักยภาพในการผลิต ทั้งนี้ผู้ประกอบการได้มีการนำนวัตกรรมที่ทันสมัยมาใช้ในกระบวนการผลิต และปลัดกระทรวงอุตสาหกรรม ได้มอบหมายให้ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สาขาหนองคาย เข้ามาหารือเกี่ยวกับกองทุนเพื่อช่วยเหลือกิจการต่อไป
โดยมีนางวรวรรณ ชิตอรุณ รองปลัดกระทรวงอุตสาหกรรม นายสมพล โนดไธสง ผู้ตรวจราชการกระทรวงอุตสาหกรรม นายณัฐ อารีกุล อุตสาหกรรมจังหวัดหนองคาย นายพัตทอง กิตติวัฒน์ อุตสาหกรรมจังหวัดขอนแก่น นายติณห์ เจริญใจ ผู้อำนวยการศูนย์ส่งเสริมอุตสาหกรรมภาคที่ 4 นายพิชิต มิทราวงศ์ ผู้ช่วยกรรมการผู้จัดการ SME D Bank ร่วมลงพื้นที่ และมีนายศักดิ์ชัย อุ่นจิตติกุล กรรมการผู้จัดการบริษัทฯ ให้การต้อนรับ #กระทรวงอุตสาหกรรม #prindustrymoi #SMEDBank #เกษตรแปรรูป

ที่มา : https://www.thaigov.go.th/news/contents/details/39717