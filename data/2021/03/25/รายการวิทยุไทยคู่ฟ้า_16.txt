รัฐบาลไทย-ข่าวทำเนียบรัฐบาล-ปรับเกณฑ์ค่ารักษาพยาบาล ผู้มีสิทธิที่ติดเชื้อ HIV - ไตวายเรื้อรัง


วันพฤหัสบดีที่ 18 มีนาคม 2564
พิมพ์
ปรับเกณฑ์ค่ารักษาพยาบาล ผู้มีสิทธิที่ติดเชื้อ HIV - ไตวายเรื้อรัง
วันพฤหัสบดีที่ 18 มีนาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบปรับอัตราค่ารักษาพยาบาล กรณีผู้มีสิทธิสวัสดิการรักษาพยาบาลข้าราชการหรือบุคคลในครอบครัว ซึ่งได้รับการวินิจฉัยจากแพทย์ว่าเป็นผู้ป่วยโรคไตวายเรื้อรังที่ติดเชื้อเอชไอวี มีความจำเป็นต้องล้างไต ให้มีสิทธิได้รับค่าฟอกเลือดด้วยเครื่องไตเทียมที่สถานพยาบาลของรัฐและเอกชน จากเดิมครั้งละไม่เกิน 2,000 บาท ปรับเพิ่มเป็นครั้งละไม่เกิน 4,000 บาท เพื่อบรรเทาภาระค่าใช้จ่ายให้แก่ผู้มีสิทธิและบุคคลในครอบครัว ให้สามารถเข้าถึงบริการสาธารณสุขได้อย่างทั่วถึง มีคุณภาพชีวิตที่ดีขึ้น สอดคล้องกับสิทธิของสำนักงานหลักประกันสุขภาพแห่งชาติ ที่ได้ปรับอัตราการจ่ายเงินชดเชยค่าบริการฟอกเลือดด้วยเครื่องไตเทียมไปก่อนหน้านี้ โดยจะเริ่มมีผลตั้งแต่วันที่ 15 มี.ค. 64 เป็นต้นไป
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/40048