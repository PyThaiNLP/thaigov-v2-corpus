รัฐบาลไทย-ข่าวทำเนียบรัฐบาล-ไฟเขียว! ร่างกฎหมายตรวจสอบการใช้เงิน - ภาษี เอ็นจีโอ


วันจันทร์ที่ 1 มีนาคม 2564
ไฟเขียว! ร่างกฎหมายตรวจสอบการใช้เงิน - ภาษี เอ็นจีโอ
...
ปัจจุบันในประเทศไทยมีการจัดตั้งองค์กรที่ไม่แสวงหารายได้
หรือกำไรมาแบ่งปันกัน (NGO) เป็นจำนวนมาก
ซึ่งมีการจดทะเบียนถูกต้องเพียง 87 องค์กร
ทำให้การกำกับดูแลของรัฐไม่ทั่วถึง
และมีหลายองค์กรที่อ้างว่าเป็นองค์กรที่ไม่แสวงหารายได้
แต่ไม่ได้ทำตามวัตถุประสงค์ขององค์กร
เพื่อสาธารณะประโยชน์ และมีความไม่โปร่งใสเกิดขึ้น
.
เพื่อให้การดำเนินการเป็นไปอย่างโปร่งใส ตรวจสอบได้
เกิดประโยชน์ต่อประชาชนและประเทศอย่างแท้จริง
ครม. ได้เห็นชอบให้มีกฎหมายกลางเพื่อกำกับดูแล
และกำหนดให้องค์กร NGO ต้องดำเนินการ ดังนี้
.
1. จดแจ้งการเป็นองค์กรที่ไม่แสวงหารายได้ฯ กับกรมการปกครอง
2. เปิดเผยแหล่งที่มาและจำนวนของเงินหรือทรัพย์สินที่ใช้ดำเนินกิจกรรมในแต่ละปี และต้องยื่นแบบรายการภาษีเงินได้ทุกปี
3. เสนอรายงานการสอบบัญชี ต่อผู้รับจดแจ้งภายใน 60 วัน
นับแต่วันสิ้นปีบัญชี และให้ผู้รับจดแจ้งเผยแพร่ต่อสาธารณะ
4. กำหนดให้องค์กรที่ไม่แสวงหารายได้ฯ จะรับเงิน
หรือทรัพย์สินจากบุคคลธรรมดา นิติบุคคล หรือคณะบุคคล
ที่ไม่มีสัญชาติไทย หรือไม่ได้จดทะเบียนจัดตั้งในไทย
มาใช้ในการดำเนินกิจกรรมในไทยได้เฉพาะกิจกรรม
ที่กฎหมายกำหนด
.
ร่างกฎหมายดังกล่าวจะช่วยส่งเสริมและกำกับดูแล
องค์กรไม่แสวงหารายได้ฯ ให้ดำเนินการอย่างโปร่งใส
ตรวจสอบได้ และบรรลุวัตถุประสงค์ร่วมกันพัฒนาประเทศ
และสาธารณะประโยชน์ แต่ไม่ใช่การจำกัดสิทธิเสรีภาพ
ขององค์กรแต่อย่างใด
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39507