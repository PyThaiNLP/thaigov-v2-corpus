รัฐบาลไทย-ข่าวทำเนียบรัฐบาล-เห็นชอบ! ทุน สควค. สร้างครูวิทย์ ระยะ 4 เสริมกำลังพัฒนาประเทศ


วันพฤหัสบดีที่ 25 มีนาคม 2564
เห็นชอบ! ทุน สควค. สร้างครูวิทย์ ระยะ 4 เสริมกำลังพัฒนาประเทศ
...
นโยบายขับเคลื่อนประเทศหลายเรื่อง เช่น ประเทศไทย 4.0 เขตพัฒนาเศรษฐกิจพิเศษ EEC อุตสาหกรรมเป้าหมาย (S-Curve) โมเดลเศรษฐกิจ BCG ฯลฯ ล้วนแล้วแต่ต้องใช้วิทยาศาสตร์ เทคโนโลยีและนวัตกรรม เป็นฐานในการพัฒนา
.
การผลิตกำลังคนที่มีคุณภาพเพื่อรองรับการเติบโตของประเทศในอนาคตจึงเป็นงานสำคัญ โดย ครม. ได้เห็นชอบ ทุน สควค. หรือ โครงการส่งเสริมการผลิตครูที่มีความสามารถพิเศษทางวิทยาศาสตร์และคณิตศาสตร์ ในระยะที่ 4 ปี 2564-2567 เพื่อสร้างครูด้านวิทยาศาสตร์ที่มีศักยภาพสูง ช่วยยกระดับการศึกษาขั้นพื้นฐาน
.
ทุนนี้จะผลิตครูคุณภาพสูง เพื่อสอนวิชา ฟิสิกส์ เคมี ชีววิทยา คณิตศาสตร์ และคอมพิวเตอร์ โดยแบ่งเป็น 2 ประเภททุน
.
1) ทุนปริญญาตรี-โท ภาคปกติในประเทศ ป.ตรี สาขาวิทยาศาสตร์ และ ป.โท สาขาวิทยาศาสตร์ศึกษา ระยะเวลารับทุน 6 ปี จำนวน 4 รุ่น ปีละไม่เกิน 150 ทุน
.
2) ทุนระดับปริญญาโท ภาคปกติในประเทศ ในสาขาวิทยาศาสตร์ศึกษา ระยะเวลารับทุน 2 ปี จำนวน 4 รุ่น ปีละไม่เกิน 150 ทุน
.
ครูจากทุน สควค. นี้ จะบรรจุเข้าสู่โรงเรียนมัธยม ตั้งแต่ปี 2570-2573 โดยจะกระจายไปจังหวัดละ 1-2 คน เพื่อให้โรงเรียนทุกจังหวัดที่มีความขาดแคลนได้ครูวิทย์ที่มีศักยภาพสูงเข้าไปช่วยทำงาน
.
ผู้สนใจสอบถามรายละเอียดได้ที่ สถาบันส่งเสริมการสอนวิทยาศาสตร์และเทคโนโลยี หรือ สสวท.
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
ตั้งเป้า! พัฒนาร้านค้าปลีกสู่ “สมาร์ทโชวห่วย” 3,500 ร้านทั่วไทย
เช็กเงื่อนไขใหม่ 'เราเที่ยวด้วยกัน เฟส 3' คุมเข้มทุจริต
ปรับกฎหมาย “ข้อมูลข่าวสารราชการ” หนุนประชาชนร่วมตรวจสอบภาครัฐ
เสนอต้มยำกุ้ง ขึ้นทะเบียนมรดกวัฒนธรรมที่จับต้องไม่ได้ของมนุษยชาติ
เปิดจองแล้ว ! เคหะสุขประชา บ้านเช่า สำหรับผู้มีรายได้น้อย

ที่มา : https://www.thaigov.go.th/news/contents/details/40337