รัฐบาลไทย-ข่าวทำเนียบรัฐบาล-“บอกดิน” ให้รัฐช่วยสำรวจที่ดินเพื่อออกโฉนด


วันจันทร์ที่ 15 มีนาคม 2564
“บอกดิน” ให้รัฐช่วยสำรวจที่ดินเพื่อออกโฉนด
...
ข่าวดีสำหรับประชาชนที่มีที่ดิน แต่ไม่มีเอกสารสิทธิ หรือมี ส.ค.1/ น.ส.3/ น.ส.3ก และต้องการให้ภาครัฐเข้าไปช่วยจัดการที่ดินให้ถูกต้องตามกฎหมาย วันนี้สามารถแจ้งข้อมูลที่ดินของตนเองได้ง่าย ๆ แล้วครับ
.
เพียงใช้สมาร์ทโฟนที่เชื่อมต่อระบบอินเทอร์เน็ต แจ้งข้อมูลและแชร์ตำแหน่งที่ดิน ผ่าน 4 ช่องทาง ดังนี้
1.เว็บไซต์ https://bokdin2.dol.go.th
2.LINE Official Account @teedin คลิกเมนู “บอกดิน”
3.Mobile Application “SMARTLANDS” คลิกเมนู “บอกดิน”
4.สแกนเข้าระบบบน “บัตรบอกดิน” ที่สำนักงานที่ดิน 461 แห่งทั่วประเทศ
จากนั้น กรอกข้อมูลส่วนตัว และแนบหลักฐานในที่ดิน (ถ้ามี) แล้วกดส่งข้อมูล
.
เพียงเท่านี้ กรมที่ดินจะเร่งตรวจสอบ รวบรวมข้อเท็จจริง หลักฐานต่าง ๆ และแจ้งกลับให้เราทราบว่าจะมีวิธีดำเนินการอย่างไร มีข้อจำกัดในเงื่อนไขกฎหมายหรือปัญหาเขตพื้นที่อย่างไร เพื่อสร้างความเข้าใจและช่วยเหลือประชาชนที่ประสบปัญหาเรื่องที่ดินโดยเร็วที่สุด
.
สอบถามข้อมูลเพิ่มเติมได้ที่ Call Center กรมที่ดิน 0-2141-5555 ตลอด 24 ชม.
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39974