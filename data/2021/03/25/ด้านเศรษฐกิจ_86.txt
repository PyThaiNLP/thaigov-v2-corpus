รัฐบาลไทย-ข่าวทำเนียบรัฐบาล-ก.ล.ต. ไทยร่วมประชุม ASIFMA: 7th EU-Asia Financial Services Dialogue วันที่ 12 มีนาคม 2564


วันพุธที่ 10 มีนาคม 2564
พิมพ์
ก.ล.ต. ไทยร่วมประชุม ASIFMA: 7th EU-Asia Financial Services Dialogue วันที่ 12 มีนาคม 2564
ก.ล.ต. ร่วมประสานงานกับ Asia Securities Industry & Financial Markets Association (ASIFMA) และ Afore Consulting ในการจัดประชุม EU-Asia Financial Services Dialogue ซึ่งจัดขึ้นในรูปแบบการประชุมออนไลน์ (virtual meeting) เป็นครั้งแรก
ก.ล.ต. ร่วมประสานงานกับ Asia Securities Industry & Financial Markets Association (ASIFMA) และ Afore Consulting ในการจัดประชุม EU-Asia Financial Services Dialogue ซึ่งจัดขึ้นในรูปแบบการประชุมออนไลน์ (virtual meeting) เป็นครั้งแรก เพื่อหารือและแลกเปลี่ยนประสบการณ์ที่ท้าทาย รวมถึงพัฒนาการต่าง ๆ ที่เกิดขึ้นในภูมิภาคยุโรปและเอเชีย ในวันที่ 12 มีนาคม 2564 นี้
นางสาวรื่นวดี สุวรรณมงคล เลขาธิการ ก.ล.ต. กล่าวว่า “สำนักงานได้เสนอเป็นเจ้าภาพจัดประชุม IOSCO Asia-Pacific Regional Committee (APRC) เมื่อเดือนพฤษภาคม 2562 และได้ประสานกับ ASIFMA และ Afore Consulting ในการจัดประชุม EU-Asia Financial Services Dialogue ต่อเนื่องในวันที่ 12 มีนาคม 2564 ซึ่งได้รับเกียรติจากนายอาคม เติมพิทยาไพสิฐ รัฐมนตรีว่าการกระทรวงการคลัง กล่าวเปิดการประชุม ดังกล่าว
การจัดประชุม EU-Asia Financial Services Dialogue ในครั้งนี้ นับเป็นโอกาสอันดีที่มีผู้แทนจากหลายหน่วยงาน ทั้งหน่วยงานกำกับดูแล หน่วยงานกำหนดนโยบาย และองค์กรระหว่างประเทศ เช่น IOSCO, European Commission (EC), European Securities and Markets Authority (ESMA) รวมทั้ง ภาคเอกชนและผู้ประกอบธุรกิจจากทั้งภูมิภาคยุโรปและเอเชีย ร่วมแลกเปลี่ยนประสบการณ์ในประเด็นความท้าทายต่อการพัฒนาตลาดทุน รวมถึงพัฒนาการต่าง ๆ ที่เกิดขึ้นในแต่ละภูมิภาค ในหัวข้อ Regulatory Alignment & Deference (การลดความไม่สอดคล้องกันของแนวทางการกำกับดูแลและการออกกฎเกณฑ์ต่าง ๆ) และ Use of technology in financial services (การใช้เทคโนโลยีในการให้บริการทางการเงิน) รวมไปถึงการฟื้นตัวจากการแพร่ระบาดของ COVID-19 และการเงินที่ยั่งยืน ซึ่งจะเป็นส่วนสำคัญที่ช่วยขับเคลื่อนให้ไปสู่เป้าหมายการพัฒนาตลาดทุนไทยที่เติบโตอย่างยั่งยืนและทัดเทียมสากล”

ที่มา : https://www.thaigov.go.th/news/contents/details/39834