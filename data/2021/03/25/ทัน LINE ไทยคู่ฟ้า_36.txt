รัฐบาลไทย-ข่าวทำเนียบรัฐบาล-ปรับเกณฑ์ค่ารักษาข้าราชการติดเชื้อ HIV - ไตวายเรื้อรัง


วันจันทร์ที่ 15 มีนาคม 2564
ปรับเกณฑ์ค่ารักษาข้าราชการติดเชื้อ HIV - ไตวายเรื้อรัง
...
แจ้งข่าวบอกกล่าว... สำหรับผู้มีสิทธิเบิกจ่ายค่ารักษาพยาบาล (สวัสดิการรักษาพยาบาลข้าราชการ) กรมบัญชีกลาง ได้ปรับปรุงหลักเกณฑ์และอัตราค่ารักษาพยาบาล กรณีผู้มีสิทธิหรือบุคคลในครอบครัว ซึ่งได้รับการวินิจฉัยจากแพทย์ว่าเป็นผู้ป่วยโรคไตวายเรื้อรังที่เป็นผู้ติดเชื้อเอชไอวีและมีความจำเป็นต้องล้างไต ให้มีสิทธิได้รับค่าฟอกเลือดด้วยเครื่องไตเทียมที่สถานพยาบาลของรัฐและเอกชน จากเดิมครั้งละไม่เกิน 2,000 บาท ปรับเพิ่มเป็นครั้งละไม่เกิน 4,000 บาท
.
การปรับอัตราค่ารักษานี้ เพื่อบรรเทาภาระค่าใช้จ่ายให้แก่ผู้มีสิทธิและบุคคลในครอบครัว ให้สามารถเข้าถึงบริการสาธารณสุขได้อย่างทั่วถึง มีคุณภาพชีวิตที่ดีขึ้น สอดคล้องกับสิทธิของสำนักงานหลักประกันสุขภาพแห่งชาติ ที่ได้ปรับอัตราการจ่ายเงินชดเชยค่าบริการฟอกเลือดด้วยเครื่องไตเทียมให้ผู้ป่วยสามารถเข้าถึงได้มากขึ้นไปก่อนหน้านี้แล้ว
.
หลักเกณฑ์ดังกล่าว จะเริ่มมีผลตั้งแต่วันที่ 15 มี.ค. 64 เป็นต้นไป โดยผู้มีสิทธิและบุคคลในครอบครัวที่ต้องการเข้ารับการรักษา สามารถตรวจสอบการให้บริการกับสถานพยาบาลเอกชนได้จากแอพพลิเคชัน “CGD.iHealthCare” เลือกเมนูสถานพยาบาลที่เข้าร่วม เลือกกลุ่มเฉพาะโรค (ฟอกไต) และใส่จังหวัดหรือชื่อสถานพยาบาลที่ต้องการค้นหา หรือติดต่อสอบถามที่ Call Center กรมบัญชีกลาง 0 2270 6400
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39972