รัฐบาลไทย-ข่าวทำเนียบรัฐบาล-ดีอีเอส เตรียมพร้อมจัด Big Cleaning Day ต้นเดือนสิงหาคม 64


วันศุกร์ที่ 26 มีนาคม 2564
ดีอีเอส เตรียมพร้อมจัด Big Cleaning Day ต้นเดือนสิงหาคม 64
ดีอีเอส เตรียมพร้อมจัด Big Cleaning Day ต้นเดือนสิงหาคม 64
26 มี.ค.64 นางคนึงนิจ คชศิลา ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการบริหารกิจกรรม 5 ส ครั้งที่ 2/2564 โดยมีผู้แทนจากฝ่ายต่างๆของกระทรวงฯ ร่วมประชุม ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ที่ประชุมได้พิจารณาผลการติดตามการดำเนินกิจกรรม 5 ส ครั้งที่ 1/2564 ที่ผ่านมา และเรื่องการเตรียมจัดกิจกรรม Big Cleaning Day ครั้งที่ 2 ซึ่งจะจัดขึ้นระหว่างวันที่ 2 - 6 สิงหาคม 2564 เพื่อให้บุคลากรในสังกัดฯ ได้ดำเนินกิจกรรมปรับปรุงสภาพแวดล้อมในที่ทำงาน และสถานที่ทำงานให้สะอาดมีความเป็นระเบียบเรียบร้อย ส่งผลให้ปฏิบัติงานอย่างมีประสิทธิภาพและประสิทธิผลยิ่งขึ้น ที่ผ่านมากระทรวงดิจิทัลฯ กระตุ้นให้บุคลากรร่วมกิจกรรม 5ส อย่างต่อเนื่อง ซึ่งเป็นไปตามมติคณะรัฐมนตรี ที่ให้หน่วยงานราชการต่างๆ เพิ่มประสิทธิภาพในการบริหารจัดการโดยใช้กิจกรรม 5 ส.(สะสาง สะดวก สะอาด สุขลักษณะ สร้างนิสัย)
******************

ที่มา : https://www.thaigov.go.th/news/contents/details/40413