รัฐบาลไทย-ข่าวทำเนียบรัฐบาล- “วราวุธ” เปิดโครงการเพิ่มความหลากหลายในไร่นา จ.สุพรรณบุรี ขยายความมั่นคงทางอาหาร สู่ความมั่นคงทางเศรษฐกิจ เพิ่มคุณภาพชีวิตเกษตรกร


วันศุกร์ที่ 26 มีนาคม 2564
“วราวุธ” เปิดโครงการเพิ่มความหลากหลายในไร่นา จ.สุพรรณบุรี ขยายความมั่นคงทางอาหาร สู่ความมั่นคงทางเศรษฐกิจ เพิ่มคุณภาพชีวิตเกษตรกร
“วราวุธ” เปิดโครงการเพิ่มความหลากหลายในไร่นา จ.สุพรรณบุรี ขยายความมั่นคงทางอาหาร สู่ความมั่นคงทางเศรษฐกิจ เพิ่มคุณภาพชีวิตเกษตรกร
“วราวุธ” เปิดโครงการเพิ่มความหลากหลายในไร่นา จ.สุพรรณบุรี ขยายความมั่นคงทางอาหาร สู่ความมั่นคงทางเศรษฐกิจ เพิ่มคุณภาพชีวิตเกษตรกร
วันนี้ ( 26 มีนาคม 2564) เวลา 14.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.)  เป็นประธาน ในพิธีมอบปัจจัยการผลิตให้แก่เกษตรกร 3 อำเภอ ในโครงการ “การเพิ่มความหลากหลายทางชีวภาพในไร่นา เพื่อสิ่งแวดล้อมและความมั่นคงทางอาหาร ตามหลักปรัชญาของเศรษฐกิจพอเพียงที่เป็นมิตรกับสิ่งแวดล้อม จังหวัดสุพรรณบุรี” ของมูลนิธิข้าวขวัญ โดยมีเกษตรกร ๗ ตำบล ในพื้นที่ 3 อำเภอ ภายใต้โครงการได้แก่ อำเภอเมือง อำเภอเดิมบางนางบวช และอำเภอศรีประจันต์ เข้ารับมอบ ณ มูลนิธิข้าวขวัญ ตำบลสระแก้ว อำเภอเมือง จังหวัดสุพรรณบุรี โดยมี นายณัฐภัทร สุวรรณประทีป ผู้ว่าราชการจังหวัดสุพรรณบุรี พร้อมด้วยเจ้าหน้าที่หน่วยงานที่เกี่ยวข้องให้การต้อนรับ
โดยโครงการฯ ดังกล่าว เป็นโครงการที่ได้รับการสนับสนุนงบประมาณจากกองทุนสิ่งแวดล้อม ในวงเงิน 8.9 ล้านบาท เพื่อดำเนินการบริหารจัดการทรัพยากรธรรมชาติและสิ่งแวดล้อมบนฐานของการบูรณาการความร่วมมือระหว่างภาคส่วนต่าง ๆ ที่เกี่ยวข้องทั้ง ภาครัฐ องค์กรชุมชน เครือข่ายเกษตรกร เครือข่ายผู้บริโภค นักวิชาการ และสื่อมวลชน เพื่อส่งเสริมให้เกิดความมั่นคงทางอาหารในพื้นที่การเกษตร ที่จะนำไปสู่ความมั่นคงทางเศรษฐกิจ และยกระดับคุณภาพชีวิตให้กับเกษตรกรไทยได้ต่อไป ซึ่งจะเป็นการขับเคลื่อนประเทศไทยไปสู่เป้าหมายการพัฒนาที่ยั่งยืน บนพื้นฐานของการผลิตและการบริโภคที่ยั่งยืน และเป็นมิตรกับสิ่งแวดล้อมในระดับพื้นที่อีกด้วย

ที่มา : https://www.thaigov.go.th/news/contents/details/40418