รัฐบาลไทย-ข่าวทำเนียบรัฐบาล-รมว.วธ.เป็นประธานงานประกาศรางวัลภาพยนตร์แห่งชาติ “สุพรรณหงส์ ครั้งที่ ๒๙”


วันจันทร์ที่ 1 มีนาคม 2564
รมว.วธ.เป็นประธานงานประกาศรางวัลภาพยนตร์แห่งชาติ “สุพรรณหงส์ ครั้งที่ ๒๙”
รมว.วธ.เป็นประธานงานประกาศรางวัลภาพยนตร์แห่งชาติ “สุพรรณหงส์ ครั้งที่ ๒๙”
วันอาทิตย์ที่ ๒๘ กุมภาพันธ์ ๒๕๖๔ เวลา ๑๘.๓๐ น. นายวิษณุ เครืองาม รองนายกรัฐมนตรี มอบหมายให้นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานงานประกาศรางวัลภาพยนตร์แห่งชาติ “สุพรรณหงส์ ครั้งที่ ๒๙” โดยมีนางยุพา ทวีวัฒนะกิจบวร ปลัดกระทรวงวัฒนธรรม นายวิเชียร จันทรโณทัย ผู้ว่าราชการจังหวัดนครราชสีมา นายสมชัย ฉัตรพัฒนศิริ ประธานสมาพันธ์สมาคมภาพยนตร์แห่งชาติ ดร.สรจักร เกษมสุวรรณ เลขาธิการสมาพันธ์สมาคมภาพยนตร์แห่งชาติ คณะกรรมการสมาพันธ์สมาคมภาพยนตร์แห่งชาติ ผู้บริหาร เจ้าหน้าที่ที่เกี่ยวข้อง ผู้กำกับ ดารานักแสดง แขกผู้มีเกียรติ และสื่อมวลชน เข้าร่วมงาน ณ MCC HALL ชั้น ๓ เดอะมอลล์โคราช จังหวัดนครราชสีมา
ทั้งนี้ มีผู้ได้รับรางวัล อาทิ ผู้แสดงสมทบหญิงยอดเยี่ยม ได้แก่ แพรวา สุธรรมพงษ์ จากภาพยนตร์เรื่อง Where We Belong ที่ตรงนั้น มีฉันหรือเปล่า
ผู้แสดงสมทบชายยอดเยี่ยม ได้แก่ จิรายุ ตันตระกูล
จากภาพยนตร์เรื่อง จอมขมังเวทย์ ๒๐๒๐
ผู้แสดงนำหญิงยอดเยี่ยม ได้แก่ ภัณฑิรา พิพิธยากร
จากภาพยนตร์เรื่อง แสงกระสือ
ผู้แสดงนำชายยอดเยี่ยม ได้แก่ ศดานนท์ ดุรงคเวโรจน์ จากภาพยนตร์เรื่อง ดิว ไปด้วยกันนะ
ผู้กำกับภาพยนตร์ยอดเยี่ยม ได้แก่ คงเดช จาตุรันต์รัศมี จากภาพยนตร์เรื่อง Where We Belong ที่ตรงนั้น มีฉันหรือเปล่า
และภาพยนตร์ยอดเยี่ยม ได้แก่ ภาพยนตร์เรื่อง Where We Belong ที่ตรงนั้น มีฉันหรือเปล่า

ที่มา : https://www.thaigov.go.th/news/contents/details/39488