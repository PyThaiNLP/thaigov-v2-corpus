รัฐบาลไทย-ข่าวทำเนียบรัฐบาล-โฆษกกระทรวงดิจิทัลฯ ร่วมงาน "สื่อสารงานรัฐ พัฒนางานข่าว สร้างความเข้าใจให้ประชาชน" มุ่งเน้น "แนวทางการบริหารจัดการข้อมูลข่าวสารภาครัฐ 2021"


วันจันทร์ที่ 29 มีนาคม 2564
โฆษกกระทรวงดิจิทัลฯ ร่วมงาน "สื่อสารงานรัฐ พัฒนางานข่าว สร้างความเข้าใจให้ประชาชน" มุ่งเน้น "แนวทางการบริหารจัดการข้อมูลข่าวสารภาครัฐ 2021"
โฆษกกระทรวงดิจิทัลฯ ร่วมงาน "สื่อสารงานรัฐ พัฒนางานข่าว สร้างความเข้าใจให้ประชาชน" มุ่งเน้น "แนวทางการบริหารจัดการข้อมูลข่าวสารภาครัฐ 2021"
เมื่อวันที่ 29 มีนาคม 2564 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม และโฆษกกระทรวงดิจิทัลฯ เข้าร่วมกิจกรรม "สื่อสารงานรัฐ พัฒนางานข่าว สร้างความเข้าใจให้ประชาชน" ซึ่งจัดขึ้นโดยกรมประชาสัมพันธ์ โดยมีนายวิษณุ เครืองาม รองนายกรัฐมนตรีเป็นประธาน ภายในงานมีโฆษกกระทรวงต่างๆ และผู้ปฏิบัติหน้าที่ด้านงานประชาสัมพันธ์ภาครัฐเข้าร่วม ณ ห้องเมย์แฟร์ แกรนด์บอลรูม ชั้น 11 โรงแรม เดอะ เบอร์เคลีย์ กรุงเทพมหานคร โอกาสนี้ รัฐมนตรีประจำสำนักนายกรัฐมนตรีได้กล่าวบรรยายสรุป ในหัวข้อ "แนวทางการบริหารจัดการข้อมูลข่าวสารภาครัฐ 2021" โดยย้ำว่าในการประชาสัมพันธ์ภาครัฐแม้จะดูเหมือนง่ายแต่ในความเป็นจริงแล้วเป็นงานที่มีความยากและท้าทาย ที่สำคัญต้องมีการรับฟังเสียงของพี่น้องประชาชนก่อนนำมากำหนดทิศทางในการสื่อสารหรือส่งต่อข้อมูลข่าวสารของรัฐไปสู่ประชาชน ต้องมีการศึกษาวิเคราะห์ความสนใจของกลุ่มเป้าหมาย ก่อนที่จะนำมาผลิตสื่อในการประชาสัมพันธ์ผ่านช่องทางต่างๆ ขณะเดียวกัน การประชาสัมพันธ์ภาครัฐต้องต่อสู้กับข่าวลวง หรือ Fake News ที่เกิดขึ้นได้ง่ายในยุคการสื่อสารดิจิทัล ซึ่งปัจจุบันเป็นสิ่งที่สร้างความเสียหายกับประเทศเป็นอย่างมาก
*****************

ที่มา : https://www.thaigov.go.th/news/contents/details/40468