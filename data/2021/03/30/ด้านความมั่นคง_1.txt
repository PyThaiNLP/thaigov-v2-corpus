รัฐบาลไทย-ข่าวทำเนียบรัฐบาล-พล.อ. ประยุทธ์ จันทร์โอชา นรม.​ และ​ รมว.กห.​ ในฐานะผู้ได้รับมอบพระราชอำนาจในการแต่งตั้งและถอดถอนตุลาการศาลทหาร​ ก.ท.


วันจันทร์ที่ 29 มีนาคม 2564
พล.อ. ประยุทธ์ จันทร์โอชา นรม.​ และ​ รมว.กห.​ ในฐานะผู้ได้รับมอบพระราชอำนาจในการแต่งตั้งและถอดถอนตุลาการศาลทหาร​ ก.ท.
เป็นสักขีพยานในพิธีถวายสัตย์ปฏิญาณของตุลาการศาลทหารกรุงเทพ ประจำปี 2564 จำนวน 92 นาย ณ ห้องพินิตประชานาถ ในศาลาว่าการกลาโหม เมื่อ​ 26​ มี.ค.64, 1300
พล.อ.ชัยชาญ ช้างมงคล รมช.กห. พล.อ.สุชาติ หนองบัว​ ​ลก.รมว.กห.​ พล.อ.ณัฐ อินทรเจริญ​ รวมทั้ง รอง​ ปล.กห. ผบ.ทหารสูงสุด​ และ ผบ.เหล่าทัพ เข้าร่วมพิธี โดยมี​ พล.อ.​ ประชาพัฒน์ วัจนะรัตน์ จก.ธน. เป็นผู้กราบบังคมทูลขอนำตุลาการศาลทหาร​ ก.ท. เข้าถวายสัตย์ปฏิญาณ
ในการนี้ พล.ร.ต. ชัยณรงค์ บุณยรัตกลิน​ ร.น. ในฐานะตุลาการศาลทหารอาวุโส เป็นผู้นำกล่าวคำถวายสัตย์ปฏิญาณต่อพระบรมฉายาลักษณ์พระบาทสมเด็จพระเจ้าอยู่หัว​ว่า​ จะจงรักภักดีต่อพระมหากษัตริย์​ และจะปฏิบัติหน้าที่ในพระปรมาภิไธยด้วยความซื่อสัตย์สุจริต โดยปราศจากอคติทั้งปวง​ เพื่อให้เกิดความยุติธรรมแก่ประชาชน​ และความสงบสุขแห่งราชอาณาจักร​ ทั้งจะรักษาไว้​ และปฏิบัติตามซึ่งการปกครองระบอบประชาธิปไตยอันมีพระมหากษัตริย์ทรงเป็นประมุขตามรัฐธรรมนูญแห่งราชอาณาจักรไทย​ และกฎหมายทุกประการ
การถวายสัตย์ปฏิญาณของศาลทหาร​ ก.ท.​ เป็นไปตามรัฐธรรมนูญแห่งราชอาณาจักรไทย พุทธศักราช 2560 ซึ่ง กระทรวงกลาโหมต้องจัดให้มีพิธีถวายสัตย์ปฏิญาณต่อพระบรมฉายาลักษณ์พระบาทสมเด็จพระเจ้าอยู่หัว ก่อนที่ตุลาการศาลทหาร​ก.ท.​ จะเข้ารับหน้าที่ ตามข้อบังคับกระทรวงกลาโหมว่าด้วยการถวายสัตย์ปฏิญาณของตุลาการศาลทหาร พ.ศ.2551

ที่มา : https://www.thaigov.go.th/news/contents/details/40444