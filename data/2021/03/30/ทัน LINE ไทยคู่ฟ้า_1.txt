รัฐบาลไทย-ข่าวทำเนียบรัฐบาล-โค้งสุดท้าย! รีบยื่นทบทวนสิทธิ “ม33เรารักกัน” ก่อนปิดรับ 28 มี.ค. นี้


วันจันทร์ที่ 29 มีนาคม 2564
โค้งสุดท้าย! รีบยื่นทบทวนสิทธิ “ม33เรารักกัน” ก่อนปิดรับ 28 มี.ค. นี้
...
แจ้งข่าวบอกกล่าวไปยังผู้ประกันตนตามมาตรา33 ที่ไม่ผ่านการคัดกรองคุณสมบัติโครงการ “ม.33เรารักกัน” และประสงค์จะขอทบทวนสิทธิ ขอให้รีบดำเนินการโดยด่วนภายในวันที่ 28 มี.ค. นี้
.
สำหรับผู้ได้รับ SMS จากธนาคารกรุงไทยว่า ชื่อ-นามสกุลผิด ขอให้กดปุ่มทบทวนสิทธิผ่านเว็บไซต์ www.ม33เรารักกัน .com
.
ส่วนผู้ที่ไม่มีสมาร์ทโฟน หรือลงทะเบียนแล้วพบข้อความว่า ลงทะเบียนไม่สำเร็จเนื่องจากท่านไม่ได้เป็นผู้ประกันตนมาตรา 33 ในระบบประกันสังคม ขอให้นำบัตรประชาชนแบบสมาร์ทการ์ดที่ยังไม่หมดอายุ ไปขอทบทวนสิทธิที่สำนักงานประกันสังคมพื้นที่ทั่วประเทศ ตั้งแต่เวลา 08.30 – 18.30 น. ไม่เว้นวันหยุดราชการ
.
ซึ่งระบบจะประกาศผลการทบทวนสิทธิ ตั้งแต่วันที่ 5 -11 เม.ย. 64 ที่ www.ม33เรารักกัน .com โดยแบ่งช่วงเวลาการกดยืนยันสิทธิออกเป็น 2 ช่วง
.
กดใช้งานและยืนยันตัวตนเพื่อรับสิทธิ ระหว่างวันที่ 5 – 11 เม.ย. 64 จะได้รับวงเงินสะสมในวันที่ 12 เม.ย. 64 จำนวน 4,000 บาท
กดใช้งานและยืนยันตัวตนเพื่อรับสิทธิ ระหว่างวันที่ 12 เม.ย. – 31 พ.ค. 64 จะได้รับวงเงินสะสมในวันที่กดใช้งาน จำนวน 4,000 บาท
.
หากมีข้อสงสัย สามารถสอบถามเพิ่มเติมได้ที่ สายด่วนกระทรวงแรงงาน โทร. 1506 กด 1
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40439