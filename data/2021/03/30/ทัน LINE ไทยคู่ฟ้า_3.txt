รัฐบาลไทย-ข่าวทำเนียบรัฐบาล-เฮ! อันดับไทยดีขึ้น ลดขยะพลาสติกในทะเลสำเร็จ


วันจันทร์ที่ 29 มีนาคม 2564
เฮ! อันดับไทยดีขึ้น ลดขยะพลาสติกในทะเลสำเร็จ
...
ข่าวดี! อันดับของประเทศไทยในด้านการจัดการขยะพลาสติกในทะเลขยับลง แปลว่าดีขึ้น โดยเลื่อนลงมาอยู่อันดับที่ 10 จากเดิมปีที่แล้วอยู่ในอันดับที่ 6 ปีนี้ เนื่องจากเราสามารถลดปริมาณการใช้ถุงพลาสติกได้มากกว่า 25,284 ล้านใบ หรือคิดเป็นน้ำหนัก 228,820 ตัน ดังนั้น จำนวนขยะพลาสติดในทะเลจึงลดลงตามไปด้วย
.
รัฐบาลมีนโยบายแก้ไขปัญหานี้อย่างจริงจัง เช่น การจัดทำ Roadmap การจัดการขยะพลาสติก ปี 2561-2573
.
ตั้งเป้าเลิกใช้พลาสติกหุ้มฝาขวดน้ำดื่ม พลาสติกผสมสารอ็อกโซ่ และไมโครบีดส์ ภายในปี 2562
.
เลิกใช้ถุงพลาสติกแบบหูหิ้ว ที่มีความหนาน้อยกว่า 36 ไมครอน กล่องโฟม หลอด แก้วพลาสติกแบบใช้ครั้งเดียว ภายในปี 2565
.
และนำพลาสติกกลับมาใช้ใหม่ 100% ภายในปี 2570
.
จากนี้ไปจะเดินหน้าแก้ไขปัญหาขยะพลาสติกทะเลต่อเนื่อง ตามแผนแม่บทการบริหารจัดการขยะมูลฝอยของประเทศ ซึ่งสอดคล้องกับแนวทางเศรษฐกิจ BCG
.
นอกจากนี้ ยังนำข้อเสนอแนะของผู้ตรวจการแผ่นดินมาดำเนินการด้วย เช่น นำระบบมัดจำค่าขวดพลาสติกมาใช้ ออกกฎหมายให้ผู้ผลิตรับผิดชอบในการรีไซเคิลบรรจุภัณฑ์ที่ตนผลิต ให้มีเรือเก็บขยะที่เพียงพอทั้งในแม่น้ำ ลำคลอง และทะเล สนับสนุนให้ประชาชนคัดแยกขยะ ฯลฯ
.
หากทุกฝ่ายร่วมมือกันก็จะทำให้ปริมาณขยะในทะเลและที่อื่น ๆ ลดน้อยลง และช่วยให้เป้าหมายที่ประเทศไทยจะหลุดพ้นจากอันดับ 1 ใน 10 ของประเทศที่มีปริมาณขยะพลาสติกทะเลมากที่สุดในโลกสำเร็จได้โดยเร็ว
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40441