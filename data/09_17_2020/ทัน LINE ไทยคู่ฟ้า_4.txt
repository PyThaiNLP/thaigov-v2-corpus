รัฐบาลไทย-ข่าวทำเนียบรัฐบาล-ผู้ประกันตนเฮ! ลดจ่ายเงินสมทบเหลือ 2% นาน 3 เดือน


วันอังคารที่ 8 กันยายน 2563
พิมพ์
ผู้ประกันตนเฮ! ลดจ่ายเงินสมทบเหลือ 2% นาน 3 เดือน
--
#ไทยคู่ฟ้า นอกจากการจ่ายเงินช่วยเหลือเยียวยาผู้ประกันตนหรือพี่น้องแรงงาน และการลดภาระของนายจ้างที่ได้รับผลกระทบจากการระบาดของโรคโควิด-19 แล้ว รัฐบาลยังออกมาตรการลดหย่อนการจ่ายเงินสมทบเข้ากองทุนประกันสังคมให้กับทั้ง 2 ฝ่าย เพื่อช่วยบรรเทาความเดือดร้อน รักษาระดับการจ้างงาน และเพิ่มกำลังซื้อของตลาดในประเทศด้วย
ล่าสุด ครม. ได้เห็นชอบการลดหย่อนจ่ายเงินสมทบเข้ากองทุนประกันสังคมต่อเนื่อง โดย >>
1) ลดหย่อนการจ่ายเงินสมทบ สำหรับนายจ้างและผู้ประกันตนตาม ม.33 (ลูกจ้างในสถานประกอบการ) งวดเดือน ก.ย. - พ.ย. 63 โดยให้จ่ายเงินสมทบฝ่ายละ 2% ของค่าจ้างของผู้ประกันตน
2) ลดหย่อนการจ่ายเงินสมทบ สำหรับผู้ประกันตนตาม ม.39 (เคยเป็นลูกจ้างแล้วลาออก) งวดเดือน ก.ย. - พ.ย. 63 โดยให้จ่ายเงินสมทบเดือนละ 96 บาท
หากจ่ายเงินสมทบเกินกว่าจำนวนเงินที่กำหนดไว้ นายจ้างและผู้ประกันตน สามารถยื่นคำร้องขอรับเงินส่วนที่เกินคืนได้ที่ สำนักงานประกันสังคม กทม. พื้นที่ สำนักงานประกันสังคมจังหวัด หรือสำนักงานประกันสังคมจังหวัดสาขา โดยตรวจสอบที่ตั้งและเบอร์โทรศัพท์ ได้ที่ https://www.sso.go.th/eform_news/assets/sso-contacts.pdf หรือสอบถามข้อมูลเพิ่มเติมที่สายด่วน 1506 (24 ชั่วโมง)

ที่มา : https://www.thaigov.go.th/news/contents/details/34870