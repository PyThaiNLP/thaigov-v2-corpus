รัฐบาลไทย-ข่าวทำเนียบรัฐบาล-พิธีลงนามบันทึกความเข้าใจว่าด้วยการบูรณาการความร่วมมือในการจัดการด้านการเปลี่ยนแปลงสภาพภูมิอากาศ เพื่อประเทศไทยบรรลุเป้าหมายลดการปล่อยก๊าซเรือนกระจก สาขากระบวนการทางอุตสาหกรรมและกา


วันอังคารที่ 1 กันยายน 2563
พิมพ์
พิธีลงนามบันทึกความเข้าใจว่าด้วยการบูรณาการความร่วมมือในการจัดการด้านการเปลี่ยนแปลงสภาพภูมิอากาศ เพื่อประเทศไทยบรรลุเป้าหมายลดการปล่อยก๊าซเรือนกระจก สาขากระบวนการทางอุตสาหกรรมและกา
นายกอบชัย สังสิทธิสวัสดิ์ เป็นประธานร่วมในพิธีลงนามบันทึกความเข้าใจว่าด้วยการบูรณาการความร่วมมือในการจัดการด้านการเปลี่ยนแปลงสภาพภูมิอากาศ ณ โรงแรมแชงกรี-ลา กรุงเทพฯ
วันนี้ (31 สิงหาคม 2563) นายกอบชัย สังสิทธิสวัสดิ์ เป็นประธานร่วมในพิธีลงนามบันทึกความเข้าใจว่าด้วยการบูรณาการความร่วมมือในการจัดการด้านการเปลี่ยนแปลงสภาพภูมิอากาศ เพื่อประเทศไทยบรรลุเป้าหมายลดการปล่อยก๊าซเรือนกระจก สาขากระบวนการทางอุตสาหกรรมและการใช้ผลิตภัณฑ์: มาตรการทดแทนปูนเม็ด โดยมีนายประกอบ วิวิธจินดา อธิบดีกรมโรงงานอุตสาหกรรม นายธนะ อัลภาชน์ รองเลขาธิการสำนักงานมาตรฐานผลิตภัณฑ์อุตสาหกรรม พร้อมหน่วยงานภาครัฐและเอกชน เข้าร่วม ณ โรงแรมแชงกรี-ลา กรุงเทพฯ
สำหรับการบูรณาการความร่วมมือฯ นี้ ได้รับความร่วมมือจากทุกภาคส่วน เพื่อสนับสนุนนโยบายภาครัฐให้เกิดผลในทางปฏิบัติ สามารถลดการปล่อยก๊าซเรือนกระจกได้ไม่น้อยกว่า 300,000 ตันในปี พ.ศ. 2565 ส่งผลให้ประเทศไทยมีศักยภาพในการพัฒนาอย่างยั่งยืน และบรรลุเป้าหมายลดการปล่อยก๊าซเรือนกระจกของประเทศไทยที่ได้แสดงเจตจำนง รวมถึงเป็นส่วนหนึ่งในการช่วยลดปัญหาภาวะโลกร้อน (Global Warming) ร่วมกับประชาคมโลกอีกด้วย

ที่มา : https://www.thaigov.go.th/news/contents/details/34712