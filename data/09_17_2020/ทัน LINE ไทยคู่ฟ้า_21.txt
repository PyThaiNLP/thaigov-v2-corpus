รัฐบาลไทย-ข่าวทำเนียบรัฐบาล-ฮือฮา! บนดาวศุกร์อาจมีสิ่งมีชีวิต


วันพุธที่ 16 กันยายน 2563
พิมพ์
ฮือฮา! บนดาวศุกร์อาจมีสิ่งมีชีวิต
--
#ไทยคู่ฟ้า วงการดาราศาสตร์ตื่นตัวกับการค้นพบ “ฟอสฟีน” (Phosphine) บนดาวศุกร์ เพราะบนโลกนั้นฟอสฟีนมีแหล่งกำเนิดเพียง 2 แหล่ง คือ เป็นผลิตภัณฑ์ที่เกิดขึ้นจากอุตสาหกรรม หรือเกิดขึ้นจากสิ่งมีชีวิตที่อาศัยอยู่ในสภาพแวดล้อมที่ปราศจากออกซิเจน ทำให้เกิดสมมติฐานว่าอาจมีสิ่งมีชีวิตอยู่บนดาวศุกร์
.
การค้นพบฟอสฟีนนี้เป็นเรื่องที่น่าตื่นเต้นอย่างมาก แต่การจะยืนยันว่าดาวศุกร์นั้นมีสิ่งมีชีวิตยังเป็นเรื่องที่ห่างไกลอีกมาก เพราะแม้ว่าชั้นบรรยากาศตอนบนของดาวศุกร์ที่มีอุณหภูมิเพียง 30 องศา แต่ก็มีกรดกำมะถันกว่า 90% ซึ่งสิ่งมีชีวิตไม่น่าจะอยู่รอดในสภาวะเช่นนั้นได้ และหากมีสิ่งมีชีวิตจริงก็เป็นไปได้ว่าจะแตกต่างกันโดยสิ้นเชิงกับสิ่งมีชีวิตบนโลก หลังจากนี้ทีมนักวิจัยนี้จะศึกษากันต่อ เพื่อค้นหาว่าฟอสฟีนมีอยู่ในบริเวณอื่นบนเมฆของดาวศุกร์หรือไม่ และจะมีโมเลกุลอะไรอีกที่จะช่วยยืนยันถึงการมีอยู่ของสิ่งมีชีวิตบนดาวศุกร์
.
“ฟอสฟีน” เป็นโมเลกุลที่เป็นสารประกอบระหว่างธาตุฟอสฟอรัสและไฮโดรเจน มีสูตรทางเคมี PH3 คล้ายกับโมเลกุลของแอมโมเนียที่ถูกแทนที่ด้วยฟอสฟอรัสบนโลก และมีสถานะเป็นแก๊สที่ไม่มีสี ไวไฟ และเป็นพิษต่อสิ่งมีชีวิตเป็นอย่างมาก
.
อ่านรายละเอียดเพิ่ม ได้ที่ https://www.facebook.com/148300028566953/posts/3495937540469835/

ที่มา : https://www.thaigov.go.th/news/contents/details/35116