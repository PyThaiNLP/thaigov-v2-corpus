รัฐบาลไทย-ข่าวทำเนียบรัฐบาล-พิธีลงนามบันทึกข้อตกลงความร่วมมือระหว่างบริษัท เอเอ็มอาร์ เอเซีย และบริษัทไอทีเซค (ไทยแลนด์) จำกัด


วันศุกร์ที่ 28 สิงหาคม 2563
พิมพ์
พิธีลงนามบันทึกข้อตกลงความร่วมมือระหว่างบริษัท เอเอ็มอาร์ เอเซีย และบริษัทไอทีเซค (ไทยแลนด์) จำกัด
นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นประธานในพิธีลงนามบันทึกข้อตกลงความร่วมมือระหว่างบริษัท เอเอ็มอาร์ เอเชีย และบริษัทไอทีเซค (ไทยแลนด์) จำกัด ณ โรงแรม เดอะเวสทิน แกรนด์ สุขุมวิท กรุงเทพฯ
วันนี้ (28 สิงหาคม 2563) นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นประธานในพิธีลงนามบันทึกข้อตกลงความร่วมมือระหว่างบริษัท เอเอ็มอาร์ เอเชีย และบริษัทไอทีเซค (ไทยแลนด์) จำกัด โดยมี นายมารุต ศิริโก (กรรมการผู้จัดการบริษัท เอเอ็มอาร์ เอเซีย จำกัด) และ นายวารินทร์ แคร่า (CEO บริษัท ITSEC ASIA Co.,LTD) ให้การต้อนรับ ณ โรงแรม เดอะเวสทิน แกรนด์ สุขุมวิท กรุงเทพฯ
พิธีลงนามฯ ดังกล่าว มีวัตถุประสงค์เพื่อพัฒนาธุรกิจให้สอดคล้องกับแนวทางยุทธศาสตร์ของภาครัฐ ในเรื่องการรักษาความมั่นคงปลอดภัยไซเบอร์แห่งชาติ ซึ่งเป็นการพัฒนาให้สอดคล้องกับแนวทางยุทธศาสตร์ กระทรวงอุตสาหกรรม ในด้านการส่งเสริมและพัฒนาอุตสาหกรรมผู้ประกอบการ ให้มีทักษะการผลิต การบริหารจัดการเทคโนโลยีและนวัตกรรมให้เกิดสมรรถนะสูงสุด รวมถึงความมั่นคงปลอดภัยไซเบอร์ ให้เท่าเทียมกับระดับนานาชาติ และสามารถพัฒนาอุตสาหกรรมที่ใช้ปัจจัยการผลิตภายในประเทศให้มีความมั่นคงปลอดภัยไซเบอร์ในการเพิ่มมูลค่าให้สูงขึ้น ให้เป็นไปตามความต้องการในภาคอุตสาหกรรมอย่างต่อเนื่อง และตามมาตรฐานสากล

ที่มา : https://www.thaigov.go.th/news/contents/details/34661