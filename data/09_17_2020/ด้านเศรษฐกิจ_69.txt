รัฐบาลไทย-ข่าวทำเนียบรัฐบาล-“รมช.ประภัตร” มอบถ้วยพระราชทานการประกวดโค-แพะ ในงานมหกรรมประกวดสัตว์ปากน้ำโพ 2563


วันศุกร์ที่ 28 สิงหาคม 2563
“รมช.ประภัตร” มอบถ้วยพระราชทานการประกวดโค-แพะ ในงานมหกรรมประกวดสัตว์ปากน้ำโพ 2563
“รมช.ประภัตร” มอบถ้วยพระราชทานการประกวดโค-แพะ ในงานมหกรรมประกวดสัตว์ปากน้ำโพ 2563
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ เป็นประธานพิธีมอบถ้วยพระราชทานสมเด็จพระกนิษฐาธิราชเจ้า กรมสมเด็จพระเทพพระรัตนราชสุดาฯ สยามบรมราชกุมารี ให้กับผู้ชนะการประกวดโคเนื้อลูกผสมสายเลือดยุโรป และการประกวดแพะเนื้อ ในงาน “มหกรรมประกวดสัตว์ปากน้ำโพ ปี 2563” ณ สนามด้านหน้าแผนกอาหารสัตว์ กองการสัตว์และเกษตรกรรมที่ 3 กรมการสัตว์ทหารบก (กองเสบียงสัตว์) อ.เมือง จ.นครสวรรค์
ทั้งนี้ งานดังกล่าวจัดขึ้นระหว่างวันที่ 28 - 30 สิงหาคม 2563 ซึ่งวันที่ 29 สิงหาคมจะมีพิธีเปิดอย่างเป็นทางการ จัดโดยสำนักงานปศุสัตว์จังหวัดนครสวรรค์ วัตถุประสงค์ เพื่อส่งเสริมการพัฒนาปรับปรุงพันธุ์สัตว์ให้มีผลผลิตสูงตรงตามความต้องการของตลาด สร้างรายได้จากการขายผลผลิต รวมทั้งเพื่อเป็นเวทีแลกเปลี่ยนเรียนรู้ระหว่างเกษตรกร ผู้ประกอบการและปรับตัวในการแข่งขันกับตลาดโลก ตลอดจนเพื่อขับเคลื่อนให้จังหวัดนครสวรรค์ เป็นจุดศูนย์กลางของการผลิตสินค้าปศุสัตว์ และเป็นศูนย์กลางการประกวดสัตว์ที่มีมาตรฐาน ต่อไป

ที่มา : https://www.thaigov.go.th/news/contents/details/34656