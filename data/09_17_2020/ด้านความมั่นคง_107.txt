รัฐบาลไทย-ข่าวทำเนียบรัฐบาล-"วราวุธ" รมว.ทส.​ ลุยต่อวันหยุด​ ลงพื้นที่จังหวัดสุพรรณบุรีเปิดโครงการพัฒนาน้ำบาดาลเพื่อการเกษตร "เร่งแก้ไขปัญหา​และพัฒนาคุณภาพชีวิตประชาชนให้มีความสุขอย่างยั่งยืน"


วันอาทิตย์ที่ 13 กันยายน 2563
พิมพ์
"วราวุธ" รมว.ทส.​ ลุยต่อวันหยุด​ ลงพื้นที่จังหวัดสุพรรณบุรีเปิดโครงการพัฒนาน้ำบาดาลเพื่อการเกษตร "เร่งแก้ไขปัญหา​และพัฒนาคุณภาพชีวิตประชาชนให้มีความสุขอย่างยั่งยืน"
"วราวุธ" รมว.ทส.​ ลุยต่อวันหยุด​ ลงพื้นที่จังหวัดสุพรรณบุรีเปิดโครงการพัฒนาน้ำบาดาลเพื่อการเกษตร "เร่งแก้ไขปัญหา​และพัฒนาคุณภาพชีวิตประชาชนให้มีความสุขอย่างยั่งยืน"
"วราวุธ" รมว.ทส.​ ลุยต่อวันหยุด​ ลงพื้นที่จังหวัดสุพรรณบุรีเปิดโครงการพัฒนาน้ำบาดาลเพื่อการเกษตร "เร่งแก้ไขปัญหา​และพัฒนาคุณภาพชีวิตประชาชนให้มีความสุขอย่างยั่งยืน"
วันที่ 12 กันยายน 2563​  นายวราวุธ  ศิลปอาชา
รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.) พร้อมด้วย​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.) ลงพื้นที่บ้านหนองบัว หมู่ที่ 7 ตำบลตลิ่งชัน อำเภอเมือง จังหวัดสุพรรณบุรี​ เปิดโครงการพัฒนาน้ำบาดาลเพื่อการเกษตร​ และมอบแกลลอนน้ำ 20 ลิตร เพื่อแก้ปัญหาการขาดแคลนน้ำเพื่อการอุปโภค​ บริโภค​ และน้ำเพื่อการเกษตร​ของประชาชน​ และเกษตรกรในพื้นที่จังหวัดสุพรรณบุรี​ รวมทั้ง​ พบปะพูดคุย พร้อมรับฟังปัญหาต่าง​ ๆ​ ของพี่น้องประชาชนและเกษตรกร​ที่มาร่วมงานฯ​ นอกจากนี้​ ยังได้เยี่ยมชม​แปลงเกษตร​ของเกษตรกรที่เข้าร่วมโครงการฯ​ ในโอกาสนี้ด้วย
โครงการพัฒนาน้ำบาดาลเพื่อการเกษตร กระทรวงทรัพยากรธรรมชาติและสิ่งแวดล้อม​ ได้ดำเนินการตามนโยบายรัฐบาล​ นำโดย พลเอก​ ประยุทธ์จันทร์โอชา​ นายกรัฐมนตรี​ เพื่อดำเนินการขับเคลื่อนไทยไปด้วยกัน​ ซึ่งทุกหน่วยงานในกระทรวงทรัพยากรธรรมชาติและสิ่งแวดล้อม จะเป็นกลไกหลักในการสนับสนุนการทำงานทั้งในเรื่องการท่องเที่ยว การเกษตร การจัดหาที่ดิน การแก้ไขปัญหาพิบัติภัยด้านต่าง ๆ การจัดการสิ่งแวดล้อม​ โดยรัฐมนตรีฯ​ จะทำหน้าที่ในการประสานทุกภาคส่วนให้ร่วมกันแก้ไขปัญหา เร่งรัดการฟื้นฟูเศรษฐกิจ และพัฒนาคุณภาพชีวิตของพี่น้องประชาชนให้มีความสุขอย่างยั่งยืน​
ทั้งนี้​ ในช่วง 1 ปีที่ผ่านมา กระทรวงทรัพยากรธรรมชาติและสิ่งแวดล้อม​ ภายใต้การกำกับของ​ รมว.ทส.​ 'วราวุธ'​ ​ได้มีการช่วยเหลือพี่น้องประชาชน และดูแลทรัพยากรธรรมชาติและสิ่งแวดล้อมของประเทศมาอย่างต่อเนื่อง​ อาทิ​​ การจ้างงานผู้ได้รับผลกระทบจากสถานการณ์ COVID 19  การนำระบบการจองล่วงหน้าผ่าน Application มาใช้ในการให้บริการอุทยานแห่งชาติ และสวนสัตว์ทั่วประเทศ เพื่อควบคุมจำนวนนักท่องเที่ยวรองรับสถานการณ์ COVID 19 การหยุดยั้งการบุกรุกทำลายทรัพยากรป่าไม้และการจัดที่ดินทำกินตามกลไก คทช.​ การเร่งรัดการแก้ไขปัญหาการขาดแคลนน้ำเพื่อการเกษตรกรรมในช่วงฤดูแล้ง การแก้ไขปัญหาหมอกควันและสิ่งแวดล้อม การพัฒนาแหล่งท่องเที่ยวทางธรรมชาติ  เป็นต้น

ที่มา : https://www.thaigov.go.th/news/contents/details/35040