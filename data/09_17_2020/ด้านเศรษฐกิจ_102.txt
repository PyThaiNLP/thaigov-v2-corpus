รัฐบาลไทย-ข่าวทำเนียบรัฐบาล-กระทรวงอุตสาหกรรม เปิดงานใหญ่ ตลาดนัด SME “เราช่วยไทย ไทยช่วยกัน” ยกขบวนสินค้าและบริการมาให้ ชิม เที่ยว ช้อป พร้อมไอเดียต่อยอดธุรกิจเอสเอ็มอี ตลอด 3 วันเต็ม


วันเสาร์ที่ 5 กันยายน 2563
พิมพ์
กระทรวงอุตสาหกรรม เปิดงานใหญ่ ตลาดนัด SME “เราช่วยไทย ไทยช่วยกัน” ยกขบวนสินค้าและบริการมาให้ ชิม เที่ยว ช้อป พร้อมไอเดียต่อยอดธุรกิจเอสเอ็มอี ตลอด 3 วันเต็ม
กระทรวงอุตสาหกรรม เปิดงานใหญ่ ตลาดนัด SME “เราช่วยไทย ไทยช่วยกัน” ยกขบวนสินค้าและบริการมาให้ ชิม เที่ยว ช้อป พร้อมไอเดียต่อยอดธุรกิจเอสเอ็มอี ตลอด 3 วันเต็ม
กระทรวงอุตสาหกรรม และกองทุนพัฒนาเอสเอ็มอีตามแนวประชารัฐ จัดงานตลาดนัด SME “เราช่วยไทย ไทยช่วยกัน” ที่คัดสรรของดีชื่อดังจากทุกภาคในประเทศไทยมาให้ประชาชน ได้ออกมาจับจ่ายสินค้าบริการระดับพรีเมี่ยมในราคาพิเศษสุด เพื่อส่งเสริมและสนับสนุนผู้ประกอบการเอสเอ็มอี พร้อมรองรับยุคเศรษฐกิจตามวิถีนิวนอร์มอล งานจัดขึ้นระหว่างวันที่ 4-6 กันยายน 2563 ณ ศูนย์แสดงสินค้าและการประชุมอิมแพ็ค เมืองทองธานี ฮอลล์ 5-7
นายกอบชัย สังสิทธิสวัสดิ์ ปลัดกระทรวงอุตสาหกรรม กล่าวว่า “กระทรวงอุตสาหกรรม ได้รวบรวมสินค้าและบริการระดับพรีเมี่ยม มาให้ประชาชนได้เลือกช้อปปิ้งในราคาพิเศษสุดคุ้ม ซึ่งงานนี้ยังถือเป็นงานใหญ่ที่ช่วยส่งเสริมให้ทุกธุรกิจสามารถขับเคลื่อน กระตุ้นเศรษฐกิจภายหลังการระบาดของโรคโควิด-19  อีกทั้งเป็นการช่วยผู้ประกอบการเอสเอ็มอี ได้มีพื้นที่หรือช่องทางจำหน่ายสินค้าเพิ่มสภาพคล่องทางธุรกิจให้เกิดขึ้น รวมถึงยังมีกิจกรรมสัมมนาและเวิร์คช้อปจากกูรูที่มาร่วมให้ความรู้แก่ผู้เข้าร่วมงานและผู้ประกอบการเอสเอ็มอีเกี่ยวกับการฟื้นฟูธุรกิจ แนวทางการปรับตัวให้อยู่รอดในภาวะปัจจุบันและแนวทางการดำเนินธุรกิจในอนาคตอีกด้วย”
ภายในงาน ตลาดนัด SME “เราช่วยไทย ไทยช่วยกัน” พบกับสินค้าและบริการจากเหล่าผู้ประกอบการ เอสเอ็มอี ผู้ได้รับสินเชื่อกองทุนพัฒนาเอสเอ็มอีตามแนวประชารัฐ และวิสาหกิจชุมชนเต็มพื้นที่ 6 โซนหลัก กว่า 600 บูธ ชิมอาหารขนมของอร่อย 4 ภาค สินค้าเกษตรแปรรูป เลือกซื้อเสื้อผ้า/สิ่งทอ/เครื่องนุ่งห่ม อัญมณี/เครื่องประดับ ของใช้และของตกแต่งบ้าน แพ็กเกจท่องเที่ยว โรงแรม สปา ราคาพิเศษและกิจกรรมมากมาย ร่วมรับฟังสัมมนาจากวิทยากรมากความสามารถผู้เชี่ยวชาญด้านธุรกิจที่มา แนะแนวความรู้ในหัวข้อต่าง ๆ อาทิ “SME ต้องรู้ การตลาดบน TikTok” กับคุณคณากร คงประทีป New Partner TikTok Thailand ผู้บรรยาย TikTok ในรูปแบบธุรกิจเป็นคนแรกของไทย “ฝ่าวิกฤตโควิด ด้วยพลังความคิดสร้างโอกาสทอง” กับผู้ประกอบการ แบรนด์ดัง คุณสุรนาม พาณิชการ จากธุรกิจนมถั่วเหลืองแปรรูปแบรนด์ TOFUSAN คุณคมชาญ อุณหสุทธิยานนท์ จากธุรกิจโรงแรม ห้องพักและห้องจัดประชุม ประจวบ แกรนด์ โฮเทล และ คุณสรรพชัย เสริมศิริธรรม จากธุรกิจ Cafe & Restaurants B-Story Garden “How to Live (ไลฟ์สด) ขายสินค้าให้ปัง” โดย คุณณัฐพงศ์ วุฒิกร วิทยากรผู้เชี่ยวชาญด้าน Online Marketing จาก A’O academy “จัดสวนเสริมทิศ พิชิตทางรวย ด้วยฮวงจุ้ย” โดย ซินแส เป็นหนึ่ง และอื่น ๆ อีกมากมาย รวมไปถึงเคล็ดลับการเพิ่มยอดขายด้วยเทคนิคการถ่ายภาพ สร้างกลยุทธ์พิชิตใจลูกค้าที่จะมาสนับสนุนต่อยอดธุรกิจทางการตลาด พร้อมพบกับบูธให้คำปรึกษาจากกองทุนพัฒนาเอสเอ็มอีตามแนวประชารัฐ ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สำนักงานวิสาหกิจขนาดกลางและขนาดย่อม (สสว.) และการท่องเที่ยวแห่งประเทศไทย (ททท.) ที่จะมาออกบูธ ให้ความรู้พร้อมบริการ คำปรึกษาแนะนำ
สนับสนุนด้านเงินทุนและสินเชื่อต่าง ๆ เพื่อเพิ่มช่องทางการตลาด และการเข้าถึงแหล่งเงินทุนให้กับผู้ประกอบการเพื่อช่วยฟื้นฟูธุรกิจ แนวทางการปรับตัวให้อยู่รอดในภาวะปัจจุบัน นอกจากนี้ ยังมีนิทรรศการผลงานของกระทรวงอุตสาหกรรม ทั้งในช่วงก่อนและหลังโควิด-19 และนิทรรศการของกองทุน ฯ ที่นำเสนอเรื่องราวความสำเร็จของผู้ประกอบการที่ได้รับสินเชื่อ ห้ามพลาด งานตลาดนัด SME “เราช่วยไทย ไทยช่วยกัน” จัดขึ้นระหว่างวันที่ 4-6 กันยายน 2563 ศูนย์แสดงสินค้าและการประชุม  อิมแพ็ค เมืองทองธานี ฮอลล์ 5-7 ผู้สนใจสามารถติดตามข้อมูลเพิ่มเติมได้ ทาง Facebook กระทรวงอุตสาหกรรม www.facebook.com/industryprmoi

ที่มา : https://www.thaigov.go.th/news/contents/details/34825