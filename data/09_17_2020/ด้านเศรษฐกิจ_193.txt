รัฐบาลไทย-ข่าวทำเนียบรัฐบาล-กยศ. รับรางวัลทุนหมุนเวียนดีเด่น ในรางวัลประสิทธิภาพด้านการบริหารจัดการดีเด่น


วันพฤหัสบดีที่ 17 กันยายน 2563
พิมพ์
กยศ. รับรางวัลทุนหมุนเวียนดีเด่น ในรางวัลประสิทธิภาพด้านการบริหารจัดการดีเด่น
กยศ.รับรางวัลทุนหมุนเวียนดีเด่น ประจำปี 2563 ในรางวัลประสิทธิภาพด้านการบริหารจัดการดีเด่น โดยได้รับเกียรติจากพลเอกประยุทธ์ จันทร์โอชา นายกรัฐมนตรี เป็นประธานในพิธี เมื่อวันพฤหัสบดีที่ 17 กันยายน 2563 ณ ตึกสันติไมตรี ทำเนียบรัฐบาล
กองทุนเงินให้กู้ยืมเพื่อการศึกษา (กยศ.) รับรางวัลทุนหมุนเวียนดีเด่น ประจำปี 2563 ในรางวัลประสิทธิภาพด้านการบริหารจัดการดีเด่น โดยได้รับเกียรติจาก พลเอกประยุทธ์ จันทร์โอชา นายกรัฐมนตรี เป็นประธานในพิธี เมื่อวันพฤหัสบดีที่ 17 กันยายน 2563 ณ ตึกสันติไมตรี ทำเนียบรัฐบาล
นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา ได้เปิดเผยว่า “จากการดำเนินงานที่ผ่านมา กองทุนได้รับรางวัลทุนหมุนเวียนดีเด่น ประจำปี 2563 ในรางวัลประสิทธิภาพด้านการบริหารจัดการดีเด่น โดยกองทุน กยศ. เป็นหนึ่งในทุนหมุนเวียนที่ได้รับพิจารณาคัดเลือกให้ได้รับรางวัลจากหน่วยงานทุนหมุนเวียนที่มีอยู่ทั้งหมดจำนวน 115 ทุนหมุนเวียน รางวัลดังกล่าวถือเป็นรางวัลแห่งความภาคภูมิใจของกองทุนเงินให้กู้ยืมเพื่อการศึกษาในฐานะทุนหมุนเวียนที่เป็นกลไกสำคัญในการสร้างโอกาสทางการศึกษาให้แก่เยาวชนไทยตลอดมา
ในปีที่ผ่านมา กองทุนมุ่งมั่นพัฒนากระบวนการบริหารจัดการในทุกด้านทั้งภายในและภายนอก   ในการให้กู้ยืมเงินแก่นักเรียน นักศึกษาที่ขาดแคลนทุนทรัพย์ ควบคู่ไปกับการสร้างจิตสำนึกความรับผิดชอบและวินัยทางการเงินให้แก่ผู้กู้ยืม กองทุนขอขอบคุณกรมบัญชีกลาง กรมสรรพากร กระทรวงการคลัง สถานศึกษา หน่วยงานองค์กรนายจ้างทั้งภาครัฐและภาคเอกชน และผู้ที่มีส่วนสนับสนุน การดำเนินงานกองทุน ซึ่งทำให้กองทุนเป็นทุนหมุนเวียนที่สามารถดำเนินงานได้ โดยไม่ต้องใช้งบประมาณแผ่นดิน” ผู้จัดการกองทุนฯ กล่าวในที่สุด

ที่มา : https://www.thaigov.go.th/news/contents/details/35193