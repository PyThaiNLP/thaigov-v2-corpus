รัฐบาลไทย-ข่าวทำเนียบรัฐบาล-รัฐมนตรีสุริยะฯ ลงพื้นที่ติดตามและรับฟังความคืบหน้าโครงการพัฒนานิคมอุตสาหกรรม Smart Park


วันจันทร์ที่ 24 สิงหาคม 2563
พิมพ์
รัฐมนตรีสุริยะฯ ลงพื้นที่ติดตามและรับฟังความคืบหน้าโครงการพัฒนานิคมอุตสาหกรรม Smart Park
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม   ลงพื้นที่ติดตามและรับฟังความคืบหน้าโครงการพัฒนานิคมอุตสาหกรรม Smart Park
จ.ระยอง : วันนี้ (24 สิงหาคม 2563) เวลา 15.00 น. นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม พร้อมด้วย นายกอบชัย สังสิทธิสวัสดิ์ ปลัดกระทรวงอุตสาหกรรม และคณะผู้บริหารกระทรวงอุตสาหกรรม ลงพื้นที่ติดตามและรับฟังความคืบหน้าโครงการพัฒนานิคมอุตสาหกรรม Smart Park นิคมอุตสาหกรรมสมาร์ท ปาร์ค (Smart Park) สร้างขึ้นเพื่อรองรับการลงทุนอุตสาหกรรมด้านเทคโนโลยีนวัตกรรมใหม่และอุตสาหกรรมแห่งอนาคต (New S-curve) ตั้งอยู่บริเวณนิคมอุตสาหกรรมมาบตาพุด จังหวัดระยอง เป็นนิคมอุตสาหกรรมที่ กนอ.ดำเนินการเอง พื้นที่ประมาณ 1,383 ไร่ มีจุดเด่นคือ การเป็นนิคมอุตสาหกรรมต้นแบบที่ทันสมัย ทั้งด้านเทคโนโลยีอุตสาหกรรม ระบบการสื่อสาร ระบบการขนส่ง ระบบพลังงาน และเป็นมิตรกับสิ่งแวดล้อมตามแนวคิดเมืองอุตสาหกรรมเชิงนิเวศ เพื่อรองรับกลุ่มอุตสาหกรรมในอนาคต (New S-Curve) อาทิ กลุ่มอุตสาหกรรมการบินและโลจิสติกส์ (Aviation & Logistics) กลุ่มอุตสาหกรรมการแพทย์ (Medical Device) กลุ่มอุตสาหกรรมหุ่นยนต์ (Robotics) และกลุ่มอุตสาหกรรมดิจิทัล (Digital)

ที่มา : https://www.thaigov.go.th/news/contents/details/34508