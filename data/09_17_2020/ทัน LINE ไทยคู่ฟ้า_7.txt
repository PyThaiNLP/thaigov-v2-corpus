รัฐบาลไทย-ข่าวทำเนียบรัฐบาล-แจงให้ 3 พัน 15 ล้านสิทธิ์ ประชาชนได้ประโยชน์


วันอังคารที่ 8 กันยายน 2563
พิมพ์
แจงให้ 3 พัน 15 ล้านสิทธิ์ ประชาชนได้ประโยชน์
--
#ไทยคู่ฟ้า น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เปิดเผยว่า กรณีที่มีสื่อออนไลน์บางสำนักรายงานข่าวโครงการกระตุ้นเศรษฐกิจให้กับประชาชน 15 ล้านสิทธิ์ รับ 3,000 บาท จะเป็นการเอื้อทุนใหญ่ทำให้เงินเข้ากระเป๋าห้างสรรพสินค้า และร้านสะดวกซื้อนั้น ที่จริงโครงการดังกล่าวเป็นมาตรการทางเศรษฐกิจ เพื่อลดภาระค่าครองชีพของประชาชนที่ต่อยอดจากโครงการชิมชอปใช้ โดยร้านค้าที่เข้ามาร่วมโครงการจะยังเหมือนเดิม
วัตถุประสงค์หลักของโครงการนี้ เพื่อขยายร้านค้าที่เข้าร่วมโครงการ มีกลุ่มเป้าหมาย คือ ร้านค้าหาบเร่แผงลอย ร้านโชห่วย ร้านขายข้าวแกง ร้านขายอาหาร และร้านเครื่องมือตามตลาด หรือตลาดนัด ช่วยลดภาระค่าครองชีพของประชาชน กระตุ้นเศรษฐกิจให้ลงไปสู่ผู้ค้ารายเล็กรายน้อย หลังจากที่ได้ผลกระทบจากการระบาดของโรคโควิด-19 โดยไม่ได้ตั้งเป้าให้เงินเข้ากระเป๋าทุนใหญ่แต่อย่างใด เพราะหากพิจารณาหลักเกณฑ์การใช้จ่าย จะพบว่าเป็นการกระตุ้นให้มีการซื้อของกับผู้ประกอบการรายเล็กรายน้อยจริง ๆ

ที่มา : https://www.thaigov.go.th/news/contents/details/34873