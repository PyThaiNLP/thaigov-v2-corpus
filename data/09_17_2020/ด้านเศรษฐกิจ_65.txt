รัฐบาลไทย-ข่าวทำเนียบรัฐบาล-พิธีแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2563 


วันศุกร์ที่ 28 สิงหาคม 2563
พิมพ์
พิธีแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2563
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานในพิธีแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2563 ณ ห้องโถง ชั้น 1 อาคารสำนักงานปลัดกระทรวงอุตสาหกรรม
วันนี้ (28 สิงหาคม 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานในพิธีแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2563 โดยมีนายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม นายกฤชนนท์ อัยยปัญยา เลขานุการรัฐมนตรีว่าการกระทรวงอุตสาหกรรม นายกอบชัย สังสิทธิสวัสดิ์ ปลัดกระทรวงอุตสาหกรรม นางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม และคณะผู้บริหารกระทรวงอุตสาหกรรม ร่วมงาน ณ ห้องโถง ชั้น 1 อาคารสำนักงานปลัดกระทรวงอุตสาหกรรม
งานแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2563 จัดขึ้นเพื่อระลึกถึงคุณงามความดีของข้าราชการ ลูกจ้างประจำ และพนักงานรัฐวิสาหกิจในสังกัดกระทรวงอุตสาหกรรม ที่ได้ทุ่มเทกำลังสติปัญญาร่วมกันพัฒนากระทรวงอุตสาหกรรมให้มีความเจริญก้าวหน้าและเป็นฟันเฟืองในการขับเคลื่อนประเทศชาติ ซึ่งมีผู้บริหาร จำนวน 5 ท่าน เกษียณอายุราชการ ประกอบด้วย นายกรณ์ภัฐวีญ์ ม่วงน้อย รองอธิบดีกรมโรงงานอุตสาหกรรม นายอิทธิชัย ยศศรี รองผู้อำนวยการสำนักงานเศรษฐกิจอุตสาหกรรม นางสุวัฒนา กมลวัทนนิศา นางสาวกฤตยาพร ทัพภะทัต นายวิฑูรย์ อยู่ทิม รองผู้ว่าการการนิคมอุตสาหกรรมแห่งประเทศไทย รวมทั้งเจ้าหน้าที่ ที่เป็นกำลังสำคัญและอุทิศตนในการพัฒนาอุตสาหกรรม ของประเทศจนครบวาระเกษียณ รวมทั้งสิ้น 171 ท่าน

ที่มา : https://www.thaigov.go.th/news/contents/details/34650