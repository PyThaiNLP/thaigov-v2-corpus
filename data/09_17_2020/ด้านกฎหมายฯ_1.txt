รัฐบาลไทย-ข่าวทำเนียบรัฐบาล-ปลัดกระทรวงยุติธรรม ลงพื้นที่ตรวจเยี่ยมหน่วยงานในสังกัดกระทรวงฯ พื้นที่จังหวัดระยอง


วันอังคารที่ 25 สิงหาคม 2563
ปลัดกระทรวงยุติธรรม ลงพื้นที่ตรวจเยี่ยมหน่วยงานในสังกัดกระทรวงฯ พื้นที่จังหวัดระยอง
ปลัดกระทรวงยุติธรรม ลงพื้นที่ตรวจเยี่ยมหน่วยงานในสังกัดกระทรวงฯ พื้นที่จังหวัดระยอง
ในวันจันทร์ที่ ๒๔ สิงหาคม ๒๕๖๓ เวลา ๑๔.๓๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ลงพื้นที่ตรวจเยี่ยมหน่วยงานในสังกัดกระทรวงยุติธรรมพื้นที่จังหวัดระยอง ได้แก่ สำนักงานยุติธรรมจังหวัดระยอง สำนักงานคุมประพฤติจังหวัดระยอง สำนักงานบังคับคดีจังหวัดระยอง และสถานพินิจและคุ้มครองเด็กและเยาวชน รวมทั้งติดตามความคืบหน้าการสร้างอาคารบูรณาการกระทรวงยุติธรรมจังหวัดระยอง
ทั้งนี้ ปลัดกระทรวงยุติธรรม ได้ติดตามการดำเนินงาน สอบถามถึงประเด็นปัญหาอุปสรรคต่างๆ ในการให้บริการประชาชนของหน่วยงานในสังกัด เพื่อพัฒนาระบบการทำงานและการให้บริการประชาชนให้มีความรวดเร็ว และรอบด้าน พร้อมทั้งให้กำลังใจแก่ข้าราชการ เจ้าหน้าที่ ที่ปฏิบัติงานด้วยความมุ่งมั่นตั้งใจ

ที่มา : https://www.thaigov.go.th/news/contents/details/34541