รัฐบาลไทย-ข่าวทำเนียบรัฐบาล-ธ.ก.ส. ร่วมประชาสัมพันธ์ โครงการ New Gen Hug บ้านเกิด


วันอังคารที่ 8 กันยายน 2563
พิมพ์
ธ.ก.ส. ร่วมประชาสัมพันธ์ โครงการ New Gen Hug บ้านเกิด
นายศรายุทธ ยิ้มยวน และนายธนารัตน์ งามวลัยรัตน์ รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) พร้อมด้วยผู้บริหารและพนักงาน ร่วมกิจกรรมประชาสัมพันธ์ โครงการ New Gen Hug บ้านเกิด
นายศรายุทธ ยิ้มยวน และนายธนารัตน์ งามวลัยรัตน์ รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) พร้อมด้วยผู้บริหารและพนักงาน ร่วมกิจกรรมประชาสัมพันธ์ โครงการ New Gen Hug บ้านเกิด ซึ่งเป็นโครงการที่ค้นหาและสนับสนุนคนรุ่นใหม่ให้สามารถพึ่งตนเองได้ พร้อมสร้างมูลค่าเพิ่มให้แก่ชุมชน โดยนำเสนอผ่านรูปแบบรายการ ภายใต้ชื่อ “New Gen Hug บ้านเกิด” ซึ่งสามารถติดตามรายการและร่วมให้กำลังใจผู้เข้าแข่งขันได้ ตั้งแต่วันที่ 5 - 27 กันยายน 2563 ทุกวันเสาร์และอาทิตย์ เวลา 10.00 - 11.00 น. ออกอากาศทางช่อง ONE 31 จำนวน 8 ตอน ณ โถงชั้น 2 อาคาร Tower ธ.ก.ส. สำนักงานใหญ่ บางเขน   เมื่อวันที่ 3 กันยายน 2563
นอกจากนี้ โครงการดังกล่าวยังได้มีการสนับสนุนสินเชื่อ New Gen Hug บ้านเกิด สินเชื่อพอเพียงเพื่อเลี้ยงชีพ และสินเชื่อระยะสั้นฤดูการผลิตใหม่ วงเงินรวม 170,000 ล้านบาท เพื่อเป็นทุนในการเริ่มต้นดำเนินธุรกิจด้านการเกษตรให้กับคนรุ่นใหม่ รวมถึงผู้ที่ทำงานในเมือง แต่สนใจที่จะนำความรู้ความสามารถกลับไปพัฒนาบ้านเกิด โดยสามารถติดต่อขอรับสินเชื่อได้ที่ ธ.ก.ส. ทุกสาขาทั่วประเทศ หรือทาง Line Official BAAC Family หรือสอบถามรายละเอียดได้ที่ Call Center 02 555 0555

ที่มา : https://www.thaigov.go.th/news/contents/details/34883