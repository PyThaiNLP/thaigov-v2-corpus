รัฐบาลไทย-ข่าวทำเนียบรัฐบาล-1,000 ล้านบาทสุดท้ายกับการลงทุนพันธบัตรออมทรัพย์รุ่น “วอลเล็ต สบม.” และเตรียมพร้อมกับการซื้อแบบไม่จำกัดวงเงินรุ่น “ก้าวไปด้วยกัน”


วันพฤหัสบดีที่ 3 กันยายน 2563
พิมพ์
1,000 ล้านบาทสุดท้ายกับการลงทุนพันธบัตรออมทรัพย์รุ่น “วอลเล็ต สบม.” และเตรียมพร้อมกับการซื้อแบบไม่จำกัดวงเงินรุ่น “ก้าวไปด้วยกัน”
ขณะนี้วงเงินจำหน่ายพันธบัตรออมทรัพย์รุ่นวอลเล็ต สบม. ครั้งที่ 2 อายุ 4 ปี อัตราดอกเบี้ยร้อยละ 1.70 ต่อปี มียอดจำหน่ายคงเหลือเพียง 1,000 ล้านบาทเท่านั้น
ขณะนี้วงเงินจำหน่ายพันธบัตรออมทรัพย์รุ่นวอลเล็ต สบม. ครั้งที่ 2 อายุ 4 ปี อัตราดอกเบี้ยร้อยละ 1.70 ต่อปี มียอดจำหน่ายคงเหลือเพียง 1,000 ล้านบาทเท่านั้น ผู้สนใจลงทุนง่ายๆ กับวอลเล็ต สบม. สามารถดาวน์โหลดแอปพลิเคชันเป๋าตัง ลงทะเบียน เติมเงินเข้าวอลเล็ตผ่านพร้อมเพย์ ด้วย Mobile Banking ของทุกธนาคารตลอด 24 ชั่วโมง ไม่เว้นวันหยุด หากมีข้อสงสัยเกี่ยวกับวอลเล็ต สบม. สามารถสอบถามข้อมูลเพิ่มเติมได้ที่ Call Center โทร. 02-111-1111 และที่ธนาคารกรุงไทยฯทุกสาขา
สำหรับพันธบัตรออมทรัพย์รุ่นก้าวไปด้วยกัน อายุ 7 ปี อัตราดอกเบี้ยร้อยละ 2.22 ต่อปี จะเปิดจำหน่ายแบบไม่จำกัดวงเงิน เพื่อรองรับความต้องการลงทุนของผู้ลงทุนรายใหญ่ที่มีเงินออมสูงและนิติบุคคลที่ไม่แสวงหากำไร ในวันที่ 4 กันยายน 2563 เป็นวันแรก จึงเป็นโอกาสสุดท้ายที่ประชาชนผู้สนใจจะซื้อพันธบัตรออมทรัพย์รุ่น 7 ปี ผ่านช่องทางการจำหน่ายของ 4 ธนาคารตัวแทนจำหน่าย (ธนาคารกรุงไทยฯ ธนาคารกรุงเทพฯ ธนาคารกสิกรไทยฯ และธนาคารไทยพาณิชย์ฯ) เพื่อไม่ให้พลาดโอกาสการลงทุนครั้งนี้
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5307

ที่มา : https://www.thaigov.go.th/news/contents/details/34788