รัฐบาลไทย-ข่าวทำเนียบรัฐบาล-รมว.ทส.​ 'วราวุธ'​ ประชุมผู้บริหารกระทรวงฯ​ เตรียมพร้อมกำหนดทิศทางการดำเนินงานตามนโยบายรัฐบาล​ในปี​ ๒๕๖๔ เดินหน้าปกป้องทรัพยากรธรรมชาติและสิ่งแวดล้อม​ อย่างต่อเนื่อง


วันศุกร์ที่ 28 สิงหาคม 2563
พิมพ์
รมว.ทส.​ 'วราวุธ'​ ประชุมผู้บริหารกระทรวงฯ​ เตรียมพร้อมกำหนดทิศทางการดำเนินงานตามนโยบายรัฐบาล​ในปี​ ๒๕๖๔ เดินหน้าปกป้องทรัพยากรธรรมชาติและสิ่งแวดล้อม​ อย่างต่อเนื่อง
รมว.ทส.​ 'วราวุธ'​ ประชุมผู้บริหารกระทรวงฯ​ เตรียมพร้อมกำหนดทิศทางการดำเนินงานตามนโยบายรัฐบาล​ในปี​ ๒๕๖๔ เดินหน้าปกป้องทรัพยากรธรรมชาติและสิ่งแวดล้อม​ อย่างต่อเนื่อง
รมว.ทส.​ 'วราวุธ'​ ประชุมผู้บริหารกระทรวงฯ​ เตรียมพร้อมกำหนดทิศทางการดำเนินงานตามนโยบายรัฐบาล​ในปี​ ๒๕๖๔ เดินหน้าปกป้องทรัพยากรธรรมชาติและสิ่งแวดล้อม​ อย่างต่อเนื่อง
วันนี้​ (๒๘​ สิงหาคม​ ๒๕๖๓) เวลา​ ๑๔.๐๐ น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ เป็นประธานการประชุมผู้บริหารกระทรวงทรัพยากรธรรมชาติและสิ่งแวดล้อม​ เรื่อง​ นโยบายรัฐบาล​และการกำหนดทิศทางการดำเนินงานในปีงบประมาณ​ พ.ศ.​ ๒๕๖๔ เพื่อชี้แจงนโยบายรัฐบาล​ในส่วนที่เกี่ยวข้องกับกระทรวงทรัพยากรธรรมชาติและสิ่งแวดล้อม​ และวางแผนการดำเนินงานด้านต่าง​ ๆ​​ ติดตามผลการดำเนินงาน​สำคัญของหน่วยงาน การจัดซื้อจัดจ้าง​ เร่งรัดการเบิกจ่ายงบประมาณในปี​ พ.ศ.​ ๒๕๖๓​ รวมถึงการเตรียมความพร้อมในการวางแผนการเบิกจ่ายงบประมาณ​ในปี​ พ.ศ.๒๕๖๔ ให้เป็นไปตามเป้าหมาย​ นอกจากนี้​ ได้พิจารณาหารือกรอบการปรับปรุงบทบาทภารกิจและการปรับเปลี่ยนโครงสร้างส่วนราชการที่จะรองรับบทบาทภารกิจด้านสิ่งแวดล้อม​ โดยมี​ ​นายยุทธพล​ อังกินันทน์​ ที่ปรึกษารัฐมนตรีฯ​ นายธเนศพล​ ธนบุณยวัฒน์ เลขานุการรัฐมนตรี​ฯ​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ผู้บริหารระดับสูง​ หัวหน้าหน่วยงานในสังกัด​ และเจ้าหน้าที่ที่เกี่ยวข้อง เข้าร่วมการประชุม​ ณ​ ห้องคอนเวนชั่น​ ๓​ โรงแรมอวานี จังหวัดขอนแก่น
รมว.ทส.​ ได้มอบนโยบายการดำเนินงาน​ โดยแนวทางในการดำเนินงานจากนี้ไป​ ให้ทุกหน่วยงานคำนึงถึงผลลัพธ์ว่าต้องการอะไร​ แล้วนำมาวางแผนการดำเนินงาน​ ใช้งบประมาณให้คุ้มค่าและเกิดประโยชน์สูงสุด​ และบทบาทของกระทรวงฯ​ จากนี้ไป​ จะต้องทำให้สังคมเห็นความสำคัญของทรัพยากรธรรมชาติและสิ่งแวดล้อม​ สร้างความตระหนัก​ให้ประชาชนร่วมมือในการดำเนินงาน​ รวมทั้ง​ การปฏิบัติงานของเจ้าหน้าที่ทุกคน​ ต้องมีความรอบคอบ​ ไม่ให้เกิดความผิดพลาด มีความกระตือรือร้น​ ตื่นตัวให้มากขึ้น​ ร่วมมือกันทำงาน​ ไม่แตกแยก​ และฝากให้ผู้บริหารทุกท่าน​ นำไปถ่ายทอดให้เจ้าหน้่าที่ทุกระดับทราบด้วย

ที่มา : https://www.thaigov.go.th/news/contents/details/34657