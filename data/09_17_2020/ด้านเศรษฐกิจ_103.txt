รัฐบาลไทย-ข่าวทำเนียบรัฐบาล-ปลัดกอบชัยฯ ลงพื้นที่เยี่ยมชมโรงงาน บริษัท วู๊ดเวอร์คฟาร์ม จำกัด จ.ตรัง


วันเสาร์ที่ 5 กันยายน 2563
พิมพ์
ปลัดกอบชัยฯ ลงพื้นที่เยี่ยมชมโรงงาน บริษัท วู๊ดเวอร์คฟาร์ม จำกัด จ.ตรัง
ปลัดกอบชัยฯ ลงพื้นที่เยี่ยมชมโรงงาน บริษัท วู๊ดเวอร์คฟาร์ม จำกัด จ.ตรัง
วันนี้ (5 กันยายน 63) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นางวรวรรณ ชิตอรุณ นายภานุวัฒน์ ตริยางกูรศรี รองปลัดกระทรวงอุตสาหกรรม นายนิรันดร์ ยิ่งมหิศรานนท์ ผู้ตรวจราชการกระทรวงอุตสาหกรรม นายเอกภัทร วังสุวรรณ เลขาธิการคณะกรรมการอ้อยและน้ำตาลทราย นายสหวัฒน์ โสภา ผู้ช่วยปลัดกระทรวงอุตสาหกรรม และคณะผู้บริหารกระทรวงอุตสาหกรรม ลงพื้นที่เยี่ยมชมโรงงานผลิตก้อนเชื้อเห็ดของบริษัท วู้ดเวอร์คฟาร์ม จำกัด โดยมี นายวิถี สุพิทักษ์ ประธานกรรมการบริษัท วู้ดเวอร์ค จำกัด ผู้ประกอบธุรกิจแปรรูปไม้ยางพารา ให้การต้อนรับและนำเยี่ยมชมโรงงานฯ
บริษัท วู้ดเวอร์คฟาร์ม จำกัด ดำเนินกิจการเกี่ยวกับการผลิตก้อนเชื้อเห็ด การเพาะเห็ด และผลิตภัณฑ์อื่นๆ จากการนำขี้เลื่อยซึ่งเป็นวัตถุดิบที่เหลือใช้จากการผลิตไม้ยางพาราแปรรูปของโรงงานมาเพิ่มประสิทธิภาพ เพิ่มมูลค่าและผลิตภัณฑ์ของบริษัทฯ นอกจากนี้ บริษัทยังมีโรงเรือนปลูกผักในดินผักปลอดภัย โดยตระหนักถึงความสดสะอาด ปลอดภัย เป็นหลัก

ที่มา : https://www.thaigov.go.th/news/contents/details/34826