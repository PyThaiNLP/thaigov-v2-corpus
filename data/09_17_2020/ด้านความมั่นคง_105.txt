รัฐบาลไทย-ข่าวทำเนียบรัฐบาล-‘ก.แรงงาน’ เปิดเวทีเสวนาเชิงนโยบาย (Policy dialogue) “การพัฒนาและขับเคลื่อนข้อเสนอเชิงนโยบายเพื่อสุขภาวะของแรงงานข้ามชาติที่ยังมิได้รับการคุ้มครองในกลุ่มคนทำงานบ้าน และคนทำงานภาคเก


วันอาทิตย์ที่ 13 กันยายน 2563
‘ก.แรงงาน’ เปิดเวทีเสวนาเชิงนโยบาย (Policy dialogue) “การพัฒนาและขับเคลื่อนข้อเสนอเชิงนโยบายเพื่อสุขภาวะของแรงงานข้ามชาติที่ยังมิได้รับการคุ้มครองในกลุ่มคนทำงานบ้าน และคนทำงานภาคเก
ปลัดกระทรวงแรงงาน เปิดเวทีเสวนาเชิงนโยบาย (Policy dialogue)  “การพัฒนาและขับเคลื่อนข้อเสนอเชิงนโยบายเพื่อสุขภาวะของแรงงานข้ามชาติที่ยังมิได้รับการคุ้มครองในกลุ่มคนทำงานบ้าน และคนทำงานภาคเกษตร” จัดโดย คณะมนุษยศาสตร์ มหาวิทยาลัยเชียงใหม่
วันที่ 13 กันยายน 2563 เวลา 09.30 น. นายสุทธิ สุโกศล ปลัดกระทรวงแรงงาน เป็นประธานเปิดเวทีเสวนาเชิงนโยบาย (Policy dialogue)  “การพัฒนาและขับเคลื่อนข้อเสนอเชิงนโยบายเพื่อสุขภาวะของแรงงานข้ามชาติที่ยังมิได้รับการคุ้มครองในกลุ่มคนทำงานบ้าน และคนทำงานภาคเกษตร” จัดโดย คณะมนุษยศาสตร์ มหาวิทยาลัยเชียงใหม่ ภายใต้การสนับสนุนโครงการจาก สำนักงานกองทุนสนับสนุนการสร้างเสริมสุขภาพ (สสส.) โดยมี นายมนัส โกศล คณะที่ปรึกษารัฐมนตรีว่าการกระทรวงแรงงาน นายอนันต์ บวรเนาวรักษ์ รองอธิบดีกรมสวัสดิการและคุ้มครองแรงงาน คณะกรรมการกำกับทิศทางแรงงานฯ สสส. กลุ่มแรงงานข้ามชาติที่ทำงานบ้าน กลุ่มแรงงานข้ามชาติที่ทำงานในภาคการเกษตร กลุ่มแรงงานนอกระบบ ตลอดจนองค์กรภาคแรงงานและภาคประชาสังคมที่ทำงานด้านแรงงาน จำนวน 77 คน เข้าร่วมงาน ณ ห้องประชุม ศ.นิคม จันทรวิทุร ชั้น 5 อาคารกระทรวงแรงงาน
นายสุทธิฯ กล่าวว่า เวทีเสวนาเชิงนโยบายในครั้งนี้ จัดขึ้นเพื่อพัฒนาและขับเคลื่อนข้อเสนอเชิงนโยบายสำหรับแรงงานข้ามชาติที่ยังมิได้ถูกครอบคลุมในกฎหมายเกี่ยวกับการจ้างงาน ให้ได้รับความคุ้มครองในการจ้างงานและเข้าถึงการให้บริการสุขภาพอย่างเป็นธรรม และเพื่อให้เกิดการปรับปรุงแก้ไขนโยบายที่เกี่ยวข้อง ผ่านกลไกความร่วมมือทั้งในส่วนของหน่วยงานภาครัฐ นายจ้าง ลูกจ้าง และองค์กรภาคประชาสังคมด้านแรงงาน
“กระทรวงแรงงานมีความมุ่งมาดปรารถนาที่จะดูแลและคุ้มครองแรงงานทุกคนที่มาทำงาน ดังนั้นหากมีแนวทางการปรับปรุงแก้ไขนโยบายที่เกี่ยวข้อง ผ่านการมีกลไกความร่วมมือทั้งในส่วนของหน่วยงานภาครัฐ นายจ้าง ลูกจ้าง และองค์กรภาคประชาสังคม ต่อการคุ้มครองกลุ่มแรงงานข้ามชาติที่ทำงานบ้านและกลุ่มแรงงานข้ามชาติที่ทำงานภาคเกษตร รวมถึงกลุ่มอื่นๆ ทางกระทรวงแรงงานก็พร้อมรับข้อเสนอและร่วมทำงานกับกลุ่มต่างๆ  ในอนาคตต่อไป” ปลัดกระทรวงแรงงาน กล่าวในท้ายสุด

ที่มา : https://www.thaigov.go.th/news/contents/details/35036