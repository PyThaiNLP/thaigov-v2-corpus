รัฐบาลไทย-ข่าวทำเนียบรัฐบาล-กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 4 ปี 


วันพุธที่ 16 กันยายน 2563
กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 4 ปี
กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 4 ปี
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในพิธีจุดธูป เทียน ถวายเครื่องราชสักการะองค์ท้าวมหาพรหม ณ บริเวณศาลพระพรหม ศูนย์ราชการเฉลิมพระเกียรติ 80 พรรษา เมื่อวันที่ 16 กันยายน 2563 เนื่องในโอกาสวันคล้ายวันสถาปนากระทรวงดิจิทัลเพื่อเศรษฐกิจและสังคม ครบรอบ 4 ปี โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ผู้บริหารกระทรวง และหัวหน้าหน่วยงานในสังกัดเข้าร่วมงานอย่างพร้อมเพรียงกัน จากนั้นได้เดินทางไปในพิธีเจริญพระพุทธมนต์ ร่วมถวายจตุปัจจัยเครื่องไทยธรรมและถวายภัตตาหารเพล (ถวายปิ่นโต) แด่พระสงฆ์ จำนวน 9 รูป ซึ่งพระสงฆ์ได้อนุโมทนาและให้พร ประพรมน้ำพระพุทธมนต์ เพื่อเป็นสิริมงคล ณ ชั้น 9 กระทรวงดิจิทัลเพื่อเศรษฐกิจและสังคม ศูนย์ราชการเฉลิมพระเกียรติ 80 พรรษา
*************

ที่มา : https://www.thaigov.go.th/news/contents/details/35128