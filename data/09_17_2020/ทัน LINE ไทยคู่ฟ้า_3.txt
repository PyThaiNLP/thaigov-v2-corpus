รัฐบาลไทย-ข่าวทำเนียบรัฐบาล-เคาะ 3 มาตรการ กระตุ้นการใช้จ่าย - จ้างงานเด็กจบใหม่


วันพุธที่ 2 กันยายน 2563
เคาะ 3 มาตรการ กระตุ้นการใช้จ่าย - จ้างงานเด็กจบใหม่
--
#ไทยคู่ฟ้า การประชุมศูนย์บริหารสถานการณ์เศรษฐกิจจากผลกระทบจากการระบาดของโรคติดเชื้อไวรัสโคโรนา 2019 (โควิด-19) หรือ ศบศ. วันนี้ เห็นชอบ 3 มาตรการสำคัญเพื่อกระตุ้นเศรษฐกิจและช่วยเหลือประชาชนจากวิกฤตโควิด-19 >>
.
1. มาตรการกระตุ้นการท่องเที่ยวในประเทศ
1) เพิ่มสิทธิให้ผู้ลงทะเบียน "เราเที่ยวด้วยกัน"
• เพิ่มส่วนลดค่าที่พัก 40% จำนวน 10 คืน/คน
• เพิ่มคูปองอาหารต่อการท่องเที่ยวสูงสุด 900 บ./วัน (วันจันทร์ – พฤหัสบดี 900 บ. และวันศุกร์ – อาทิตย์ 600 บ.)
• ให้เงินคืนค่าตั๋วเครื่องบิน จำนวน 2,000 บ./ที่นั่ง เริ่ม 1 ก.ย. 63
2) ให้ข้าราชการ พนักงาน ลูกจ้าง และพนักงานรัฐวิสาหกิจ ที่ลงทะเบียนและใช้สิทธิในแพ็กเกจเราเที่ยวด้วยกัน ไปพักผ่อนในวันธรรมดาเพิ่มได้ 2 วัน โดยไม่ถือเป็นวันลา
.
2. มาตรการกระตุ้นการใช้จ่าย
สนับสนุนค่าใช้จ่าย 50% สำหรับการจ่ายผ่าน G-Wallet ณ ร้านค้ารายย่อย ร้านหาบเร่แผงลอยทั่วประเทศ กลุ่มเป้าหมาย คือ คนไทยอายุ 18 ปีขึ้นไป ราว 15 ล้านคน โดยจะเร่งดำเนินการภายในเดือน ต.ค. 63
.
3. มาตรการส่งเสริมการจ้างงานสำหรับผู้เรียนจบใหม่
สนับสนุนการจ้างงานผู้จบการศึกษาใหม่ 3 กลุ่ม (ป.ตรี ปวส. และ ปวช.) ทั้งในหน่วยงานภาครัฐและเอกชน รวม 260,000 อัตรา ตามอัตราค่าจ้าง ดังนี้
• ป.ตรี 15,000 บาท/เดือน
• ปวส. 11,500 บาท/เดือน
• ปวช. 9,400 บาท/เดือน
โดยรัฐบาลจะสนับสนุนเงินค่าจ้าง 50% ของเงินเดือนตามวุฒิการศึกษา เป็นเวลา 12 เดือน (1 ต.ค. 63 – 30 ก.ย. 64)
.
**เงื่อนไข >> ลูกจ้างต้องมีสัญชาติไทย และจบการศึกษาในปี 2562 - 2563 ส่วนนายจ้างต้องอยู่ในระบบประกันสังคม ยืนยันตัวตนผ่านกระทรวงแรงงาน และต้องมีสถิติการเลิกจ้างลูกจ้างเดิมไม่เกิน 15% ภายใน 1 ปี

ที่มา : https://www.thaigov.go.th/news/contents/details/34773