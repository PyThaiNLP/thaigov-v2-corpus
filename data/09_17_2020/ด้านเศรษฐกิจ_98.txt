รัฐบาลไทย-ข่าวทำเนียบรัฐบาล-การประชุมคณะกรรมการบริหารการป้องกันและแก้ไขปัญหาฝุ่นละอองขนาดเล็กไม่เกิน​ 2.5​ ไมครอน​ (PM​ 2.5) จากภาคอุตสาหกรรม


วันศุกร์ที่ 4 กันยายน 2563
พิมพ์
การประชุมคณะกรรมการบริหารการป้องกันและแก้ไขปัญหาฝุ่นละอองขนาดเล็กไม่เกิน​ 2.5​ ไมครอน​ (PM​ 2.5) จากภาคอุตสาหกรรม
รองปลัดฯ ภานุวัฒน์ เป็นประธานการประชุมคณะกรรมการบริหารการป้องกันและแก้ไขปัญหาฝุ่นละอองขนาดเล็กไม่เกิน​ 2.5​ ไมครอน​ (PM​ 2.5) จากภาคอุตสาหกรรม
วันนี้ (3 กันยายน 2563) นายภานุวัฒน์​ ตริยางกูรศรี รองปลัดกระทรวงอุตสาหกรรม เป็นประธานในการประชุมคณะกรรมการบริหารการป้องกันและแก้ไขปัญหาฝุ่นละอองขนาดเล็กไม่เกิน​ 2.5​ ​ไมครอน ​(PM​ 2.5) จากภาคอุตสาหกรรม โดยมี นางวรวรรณ ชิตอรุณ รองปลัดกระทรวงอุตสาหกรรม และ นายทาวัน ทวีถาวรสวัสดิ์ รองอธิบดีกรมโรงงานอุตสาหกรรม ร่วมเป็นกรรมการในการประชุมด้วย ณ ห้องประชุม​ อก.1 ชั้น​ 2 อาคารสำนักงานปลัดกระทรวงอุตสาหกรรม
การประชุมในครั้งนี้ เพื่อรายงานความก้าวหน้าของการดำเนินการตามแผนงานในการป้องกันและแก้ไขปัญหา​ฝุ่น PM 2.5​ ทั้งนี้เพื่อให้ภาคอุตสาหกรรมเป็นส่วนหนึ่งที่ช่วยบรรเทาวิกฤตฝุ่นละอองขนาดเล็ก​ ซึ่งคาดว่าจะกลับมาอีกครั้งในช่วงปลายปีนี้

ที่มา : https://www.thaigov.go.th/news/contents/details/34810