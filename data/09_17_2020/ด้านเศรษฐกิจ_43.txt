รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมสมาคมผู้ใช้ดิจิทัลไทย จัดงาน eGovernment Forum 2020


วันพฤหัสบดีที่ 27 สิงหาคม 2563
กระทรวงดิจิทัลฯ ร่วมสมาคมผู้ใช้ดิจิทัลไทย จัดงาน eGovernment Forum 2020
กระทรวงดิจิทัลฯ ร่วมสมาคมผู้ใช้ดิจิทัลไทย จัดงาน eGovernment Forum 2020
กระทรวงดิจิทัลฯ ร่วมสมาคมผู้ใช้ดิจิทัลไทย จัดงาน eGovernment Forum 2020 เปิดเวทีถกกระบวนทัศน์การทำงานและการให้บริการของภาครัฐ ด้วยการใช้เทคโนโลยีดิจิทัล นำประเทศไทยเข้าสู่ Digital Economy
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานเปิดงานและเป็นองค์ปาฐกถาพิเศษในงาน August Series 2020 ซึ่งประกอบด้วยงาน eGovernment Forum, Digtal HR Forum, Big Data & Clound โดยงาน eGovernment Forum 2020 จัดขึ้นภายใต้แนวคิดหลัก Empowering Thailand Through Trusted Digital Public Service  ซึ่งเป็นความร่วมมือระหว่างกระทรวงดิจิทัลเพื่อเศรษฐกิจและสังคม และสมาคมผู้ใช้ดิจิทัลไทย (DUGA) เป็นเจ้าภาพในการจัดงาน โดยจัดขึ้นระหว่างวันที่ 26 - 27 สิงหาคม 2563 ณ ศูนย์ประชุมวายุภักษ์ ห้องวายุภักษ์ 2-4 ชั้น 4 โรงแรมเซ็นทราศูนย์ราชการ แจ้งวัฒนะ กรุงเทพฯ
ทั้งนี้ภายในงานมีการจัดแสดงนวัตกรรมและสัมมนาวิชาการ การปาฐกถาพิเศษผู้บริหารระดับสูงจากภาครัฐ การเสวนาแลกเปลี่ยนความรู้จากผู้ทรงคุณวุฒิทั้งจากภาครัฐ และเอกชน การสัมมนาวิชาการนำเสนอหัวข้อเทคโนโลยีและโชลูชั่น และการถ่ายทอดประสบการณ์จากผู้เชี่ยวชาญ ความก้าวหน้า และประโยชน์จากเทคโนโลยี จากผู้ประกอบการ และผู้ใช้ไอซีที ในการนี้ นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ร่วมเป็นวิทยากรในงานอบรมสัมมนา Big Data & Cloud Computting 2020 หัวข้อเสวนา1: Emphasizing Privacy Protection in Data Activities อีกด้วย
สำหรับวัตถุประสงค์การจัดงานครั้งนี้ เพื่อเพิ่มประสิทธิภาพและประสิทธิผลในการใช้ดิจิทัลเทคโนโลยีการบริหาร การบริการ และการพัฒนาเพื่อให้พร้อมรองรับการเดินหน้าประเทศไทยเข้าสู่ Digital Economy ที่ digital technology จะไม่ได้เป็นเพียงเครื่องมือสนับสนุนการทำงาน หากแต่จะหลอมรวมเข้ากับทุกกระบวนการ และเป็นตัวขับเคลื่อนทุกกิจกรรมอย่างแท้จริง การปฏิรูปกระบวนทัศน์การทำงานและการให้บริการของภาครัฐ ด้วยการใช้เทคโนโลยีดิจิทัล และการใช้ประโยชน์จากข้อมูล จึงเป็นสิ่งที่หลีกเลี่ยงไม่ได้ ประเทศไทยจึงจำเป็นต้องมีแผนพัฒนารัฐบาลดิจิทัลที่มีความชัดเจนเกี่ยวกับทิศทางการพัฒนาในระดับประเทศที่สอดคล้องกันระหว่างทุกหน่วยงาน โดยมีองค์ประกอบของยุทธศาสตร์กรอบการพัฒนา และแผนการดำเนินงาน (Roadmap) เพื่อเป็นแนวทางการยกระดับขีดความสมารถเชิงดิจิทัลของภาครัฐไทย
*****************

ที่มา : https://www.thaigov.go.th/news/contents/details/34595