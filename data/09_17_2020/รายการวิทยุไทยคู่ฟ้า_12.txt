รัฐบาลไทย-ข่าวทำเนียบรัฐบาล-รัฐบาลเห็นชอบยกเว้นค่าทางด่วนหมายเลข 7และ 9 ช่วงวันหยุดยาวต่อเนื่อง


วันอังคารที่ 8 กันยายน 2563
พิมพ์
รัฐบาลเห็นชอบยกเว้นค่าทางด่วนหมายเลข 7และ 9 ช่วงวันหยุดยาวต่อเนื่อง
วันศุกร์ที่ 4 กันยายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบยกเว้นค่าธรรมเนียมการใช้ยานยนต์บนทางหลวงพิเศษหมายเลข 7 ช่วงกรุงเทพฯ - เมืองพัทยา และทางหลวงพิเศษหมายเลข 9 สายถนนวงแหวนรอบนอกกรุงเทพฯ (ถนนกาญจนาภิเษก) ตอนบางปะอิน – บางพลี และ ตอนพระประแดง – บางแค ช่วงพระประแดง – ต่างระดับบางขุนเทียน เพื่ออำนวยความสะดวกให้กับประชาชนที่เดินทางในช่วงวันหยุดยาว หลัง ครม. มีมติให้วันที่ 4 และ 7 ก.ย. 63 เป็นวันหยุดชดเชยเทศกาลสงกรานต์ปี 2563 โดยมีผลตั้งแต่เวลา 00.01 น. ของวันที่ 3 ก.ย. 63 จนถึงเวลา 24.00 น. ของวันที่ 8 ก.ย. 63 ซึ่งคาดว่าจะช่วยลดปัญหาการจราจรติดขัดบริเวณหน้าด่านเก็บเงิน ช่วยประหยัดพลังงาน และส่งเสริมการท่องเที่ยวภายในประเทศอีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/34783