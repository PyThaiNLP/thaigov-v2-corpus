รัฐบาลไทย-ข่าวทำเนียบรัฐบาล-สรรพากรแนะ ใบ Pay In Slip ภ.ง.ด.90, 91 หมดอายุ ให้พิมพ์ใหม่ได้ เพื่อจ่ายภาษีภายใน 31 สิงหาคม 2563


วันพุธที่ 26 สิงหาคม 2563
พิมพ์
สรรพากรแนะ ใบ Pay In Slip ภ.ง.ด.90, 91 หมดอายุ ให้พิมพ์ใหม่ได้ เพื่อจ่ายภาษีภายใน 31 สิงหาคม 2563
กรมสรรพากรขอให้ผู้เสียภาษีเงินได้บุคคลธรรมดาที่ยื่นแบบฯ ภ.ง.ด.90 ภ.ง.ด.91 ผ่านทางอินเทอร์เน็ตแล้ว แต่ยังไม่ชำระภาษี ตรวจสอบชุดชำระเงิน (Pay In Slip) หากพ้นกำหนดเวลาชำระแล้วให้พิมพ์ชุดชำระเงินฉบับใหม่ได้ที่เว็บไซต์กรมสรรพากร www.rd.go.th
กรมสรรพากรขอให้ผู้เสียภาษีเงินได้บุคคลธรรมดาที่ยื่นแบบฯ ภ.ง.ด.90 ภ.ง.ด.91 ผ่านทางอินเทอร์เน็ตแล้ว แต่ยังไม่ชำระภาษี ตรวจสอบชุดชำระเงิน (Pay In Slip) หากพ้นกำหนดเวลาชำระแล้วให้พิมพ์ชุดชำระเงินฉบับใหม่ได้ที่เว็บไซต์กรมสรรพากร www.rd.go.th เพื่อรับสิทธิชำระภาษีได้ภายใน 31 สิงหาคม 2563
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “กรมสรรพากรสนับสนุนให้ผู้มีเงินได้บุคคลธรรมดายื่นแบบ ภ.ง.ด.90 ภ.ง.ด.91 ผ่านทางอินเทอร์เน็ต หากมีภาษีที่ต้องชำระก็สามารถชำระผ่านช่องทางอิเล็กทรอนิกส์ได้หลากหลายช่องทาง เช่น e-Payment, Internet Banking, Mobile Banking เป็นต้น สำหรับผู้ที่พิมพ์ชุดชำระเงิน (Pay In Slip) ไว้แล้วโปรดตรวจสอบกำหนดเวลาการชำระภาษีในชุดชำระเงินของท่าน หากพ้นกำหนดเวลาแล้วและยังไม่ได้ ชำระภาษีให้เข้าระบบ e-Filing และพิมพ์ชุดชำระเงิน (Pay In Slip) ฉบับใหม่ เพื่อรับสิทธิชำระภาษีภายในวันที่ 31 สิงหาคม 2563 ทั้งนี้ กรมสรรพากรได้ร่วมมือกับ 20 ธนาคารชั้นนำ ยกเว้นค่าธรรมเนียมการชำระภาษี  ผ่านช่องทางอิเล็กทรอนิกส์ จนถึงวันที่ 31 ธันวาคม 2563”
หากมีข้อสงสัยสามารถสอบถามรายละเอียดได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร (RD Intelligence Center) โทร. 1161
กรมสรรพากร สำนักงานเลขานุการกรม
โทร. 0 2272 9529-30   โทรสาร 0 2617 3324 หรือศูนย์สารนิเทศสรรพากร 1161 (RD Intelligence Center)

ที่มา : https://www.thaigov.go.th/news/contents/details/34559