รัฐบาลไทย-ข่าวทำเนียบรัฐบาล-​ปลัดกระทรวงกลาโหม สร้างโอกาสทางการศึกษา มอบทุนเรียนดี สานต่อความฝันน้องๆ ร.ร. กลาโหมอุทิศ


วันจันทร์ที่ 14 กันยายน 2563
​ปลัดกระทรวงกลาโหม สร้างโอกาสทางการศึกษา มอบทุนเรียนดี สานต่อความฝันน้องๆ ร.ร. กลาโหมอุทิศ
สำนักงานปลัดกระทรวงกลาโหม ได้เล็งเห็นความสำคัญของการศึกษา โดย พลเอก ณัฐ อินทรเจริญ ปลัดกระทรวงกลาโหม พร้อมคุณรมิดา อินทรเจริญ นายกสมาคมภริยาข้าราชการสำนักงานปลัดกระทรวงกลาโหม ประธานในพิธีมอบทุนการศึกษา ประจำปี 2563
ทั้งนี้ เป็นการมอบทุนจำนวน 50 ทุน อีกทั้ง ยังมอบเงินสนับสนุนอุปกรณ์การศึกษา และสนับสนุนอาหารกลางวัน รวมเป็นเงินทั้งสิ้น 160,000 บาท เพื่อเป็นกำลังใจให้กับน้องๆ ที่เรียนดีแต่ขาดแคลนทุนทรัพย์ ณ โรงเรียนกลาโหมอุทิศ จ.นนทบุรี
โดยนักเรียนที่ได้รับทุนจะเป็นน้องๆ ที่เรียนดี ประพฤติดี แต่ขาดแคลนทุนทรัพย์ บุตรข้าราชการทหาร และมอบเกียรติบัตรให้แก่นักเรียนที่ทำคุณความดี อันเป็นประโยชน์แก่โรงเรียน พร้อมมอบโล่เกียรติยศให้กับคณะครู และบุคคลที่อุทิศตนสร้างคุณประโยชน์ด้านการศึกษา เพื่อเป็นการสร้างขวัญกำลังใจแก่นักเรียน และผู้ที่ทำประโยชน์ให้กับโรงเรียนกลาโหมอุทิศให้มีการพัฒนาอย่างต่อเนื่อง

ที่มา : https://www.thaigov.go.th/news/contents/details/35072