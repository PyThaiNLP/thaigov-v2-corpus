รัฐบาลไทย-ข่าวทำเนียบรัฐบาล-ปลัดกอบชัยฯ เปิดงานตลาดนัด SME “เราช่วยไทย ไทยช่วยกัน” ยกขบวนสินค้าและบริการมาให้ ชิม เที่ยว ช้อป พร้อมไอเดียต่อยอดธุรกิจเอสเอ็มอี ตลอด 3 วันเต็ม


วันศุกร์ที่ 4 กันยายน 2563
พิมพ์
ปลัดกอบชัยฯ เปิดงานตลาดนัด SME “เราช่วยไทย ไทยช่วยกัน” ยกขบวนสินค้าและบริการมาให้ ชิม เที่ยว ช้อป พร้อมไอเดียต่อยอดธุรกิจเอสเอ็มอี ตลอด 3 วันเต็ม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดงานตลาดนัด SME “เราช่วยไทย ไทยช่วยกัน” ยกขบวนสินค้าและบริการมาให้ ชิม เที่ยว ช้อป พร้อมไอเดียต่อยอดธุรกิจเอสเอ็มอี ตลอด 3 วันเต็ม ณ ฮอลล์ 5-7 ศูนย์แสดงสินค้าและการประชุมอิมแพ็ค เมืองทองธาน
วันนี้ (4 กันยายน 2563) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดงานตลาดนัด SME “เราช่วยไทย ไทยช่วยกัน” เพื่อส่งเสริมและสนับสนุนผู้ประกอบการเอสเอ็มอี พร้อมรองรับยุคเศรษฐกิจตามวิถีนิวนอร์มอล โดยจัดขึ้นระหว่างวันที่ 4-6 กันยายน 2563 โดยมีนางวรวรรณ ชิตอรุณ นายภานุวัฒน์ ตริยางกูรศรี รองปลัดกระทรวงอุตสาหกรรม นายเดชา จาตุธนานันท์ นายสมพล โนดไธสง นายบรรจง สุกรีฑา ผู้ตรวจราชการกระทรวงอุตสาหกรรม นายสหวัฒน์ โสภา ผู้ช่วยปลัดกระทรวงอุตสาหกรรม ผู้บริหารระดับสูงของกระทรวงอุตสาหกรรม อุตสาหกรรมจังหวัดทั่วประเทศ หน่วยงานภาครัฐภาคเอกชน ร่วมงาน ณ ฮอลล์ 5-7 ศูนย์แสดงสินค้าและการประชุมอิมแพ็ค เมืองทองธานี
ภายในงาน ตลาดนัด SME “เราช่วยไทย ไทยช่วยกัน” พบกับสินค้าและบริการจากผู้ประกอบการเอสเอ็มอี ผู้ได้รับสินเชื่อกองทุนพัฒนาเอสเอ็มอีตามแนวประชารัฐ และวิสาหกิจชุมชนในพื้นที่ 6 โซนหลัก กว่า 600 บูธ ชิมอาหารขนมของอร่อย 4 ภาค สินค้าเกษตรแปรรูป เลือกซื้อเสื้อผ้า/สิ่งทอ/เครื่องนุ่งห่ม อัญมณี/เครื่องประดับ ของใช้และของตกแต่งบ้าน แพ็กเกจท่องเที่ยว โรงแรม สปา ราคาพิเศษ พร้อมการสัมมนาจากวิทยากรผู้เชี่ยวชาญด้านธุรกิจที่ในหัวข้อต่าง ๆ เคล็ดลับการเพิ่มยอดขายด้วยเทคนิคการถ่ายภาพ สร้างกลยุทธ์พิชิตใจลูกค้าที่จะมาสนับสนุนต่อยอดธุรกิจทางการตลาด พร้อมพบกับบูธให้คำปรึกษาจากกองทุนพัฒนาเอสเอ็มอีตามแนวประชารัฐ ธนาคารพัฒนาวิสาหกิจขนาดกลางและขนาดย่อมแห่งประเทศไทย สำนักงานวิสาหกิจขนาดกลางและขนาดย่อม และการท่องเที่ยวแห่งประเทศไทย ที่จะมาออกบูธให้ความรู้พร้อมบริการ คำปรึกษาแนะนำ สนับสนุนด้านเงินทุนและสินเชื่อต่าง ๆ

ที่มา : https://www.thaigov.go.th/news/contents/details/34820