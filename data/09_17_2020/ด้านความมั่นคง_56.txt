รัฐบาลไทย-ข่าวทำเนียบรัฐบาล-กระทรวงกลาโหม สร้างความร่วมมือด้านอุตสาหกรรมป้องกันประเทศ กับ กระทรวงกลาโหมมิตรประเทศเพื่อพัฒนาความร่วมมือทั้งในระดับทวิภาคี และพหุภาคี


วันพุธที่ 2 กันยายน 2563
กระทรวงกลาโหม สร้างความร่วมมือด้านอุตสาหกรรมป้องกันประเทศ กับ กระทรวงกลาโหมมิตรประเทศเพื่อพัฒนาความร่วมมือทั้งในระดับทวิภาคี และพหุภาคี
พล.อ.นภนต์ สร้างสมวงษ์ รองปลัดกระทรวงกลาโหม เป็นประธานในการประชุมสัมมนา และดูงานด้านอุตสาหกรรมป้องกันประเทศของ ผู้ช่วยทูตทหารต่างประเทศ/กรุงเทพฯ ระหว่างวันที่ 1-2 กันยายน 2563
ณ ห้องประชุม ชั้น 6 อาคารสำนักงานปลัดกระทรวงกลาโหม (พื้นที่ศรีสมาน) และ จ.ลพบุรี
โดยมีวัตถุประสงค์เพื่อชี้แจงและประชาสัมพันธ์แนวคิดทางยุทธศาสตร์ในด้านอุตสาหกรรมป้องกันประเทศ การดูงานหน่วยงานด้านอุตสาหกรรมป้องกันประเทศของกระทรวงกลาโหม กับกระทรวงกลาโหมมิตรประเทศเพื่อพัฒนาความสัมพันธ์อันดี และสอดประสานการปฏิบัติงานร่วมกันกับ ผู้ช่วยทูตทหารต่างประเทศ/กรุงเทพ
ทั้งนี้ การประชุมสัมมนาฯ ดังกล่าวจะทำให้ กระทรวงกลาโหมมิตรประเทศมีความรู้ความเข้าใจในแนวคิดทางยุทธศาสตร์ในด้านอุตสาหกรรมป้องกันประเทศ และได้ทราบถึงศักยภาพของหน่วยงานด้านอุตสาหกรรมป้องกันประเทศของกระทรวงกลาโหม และภาคเอกชนมากขึ้น อีกทั้ง จะเป็นการเอื้อประโยชน์ต่อการพัฒนาความร่วมมือทั้งในระดับทวิภาคี และพหุภาคีอันจะนำไปส่งเสริมความสัมพันธ์อันดีระหว่างกระทรวงกลาโหม กับกระทรวงกลาโหมมิตรประเทศ ตลอดจนความร่วมมือด้านอุตสาหกรรมป้องกันประเทศต่อไป

ที่มา : https://www.thaigov.go.th/news/contents/details/34746