รัฐบาลไทย-ข่าวทำเนียบรัฐบาล-รมว.ทส.​ ร่วมคณะรองนายกรัฐมนตรี​ 


วันศุกร์ที่ 28 สิงหาคม 2563
พิมพ์
รมว.ทส.​ ร่วมคณะรองนายกรัฐมนตรี​
พลเอก​ ประวิตร​ วงษ์สุวรรณ​ รองนายกรัฐมนตรี เป็นประธานพิธี​มอบสัญญาเช่าที่ราชพัสดุ​ การมอบ​ สปก.-๔๐๑​  และเป็นสักขีพยานการมอบหนังสืออนุญาตให้เข้าทำประโยชน์หรืออยู่อาศัย​ในเขตป่าสงวนแห่งชาติ ให้แก่ผู้ว่าราชการจังหวัดขอนแก่น​ มอบนโยบายการดำเนินงาน​ พร้
รมว.ทส.​ ร่วมคณะรองนายกรัฐมนตรี​ "พลเอก​ ประวิตร" ​ลงพื้นที่ตรวจราชการ​ ​โครงการมอบสัญญาเช่าที่ราชพัสดุ​ มอบ​ สปก.-๔๐๑​ และมอบหนังสืออนุญาตให้เข้าทำประโยชน์หรืออยู่อาศัยฯ​ ในพื้นที่จังหวัดขอนแก่น
พลเอก​ ประวิตร​ วงษ์สุวรรณ​ รองนายกรัฐมนตรี เป็นประธานพิธี​มอบสัญญาเช่าที่ราชพัสดุ​ การมอบ​ สปก.-๔๐๑​  และเป็นสักขีพยานการมอบหนังสืออนุญาตให้เข้าทำประโยชน์หรืออยู่อาศัย​ในเขตป่าสงวนแห่งชาติ ให้แก่ผู้ว่าราชการจังหวัดขอนแก่น​ มอบนโยบายการดำเนินงาน​ พร้อมพบปะกับพี่น้องประชาชนในพื้นที่​ ณ​ ศาลาอนุสรณ์ราชประชาสมาสัยฯ​ กรมธนารักษ์​ ตำบลโนนสมบูรณ์​ อำเภอบ้านแฮด​จังหวัดขอนแก่น​
วันนี้ (๒๘ สิงหาคม ๒๕๖๓) เวลา ๐๙.๓๐ น.​ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ และนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ร่วมลงพื้นที่ตรวจราชการกับ​ พลเอก​ ประวิตร​ วงษ์สุวรรณ​ รองนายกรัฐมนตรี และคณะ​ เพื่อติดตามงานและเป็นประธานในพิธีมอบสัญญาเช่าที่ราชพัสดุ​ กรมธนารักษ์ การมอบหนังสืออนุญาตที่ดินทำกิน สปก.-๔๐๑​ และมอบหนังสืออนุญาตให้เข้าทำประโยชน์หรืออยู่อาศัยภายในเขตป่าสงวนแห่งชาติ​ (พื้นที่ลุ่มน้ำ​ ๓,๔,๕) ตามมาตรา​ ๑๖​ แห่ง​พระราชบัญญัติป่าสงวนแห่งชาติ​ พ.ศ.​๒๕๐๗  ในพื้นที่เป้าหมายการจัดที่ดินทำกินให้ชุมชน​ (คทช.)​ ซึ่งเป็นการอนุญาตให้เข้าทำประโยชน์ในที่ดินของรัฐในลักษณะแปลงรวม​ เพื่อแก้ไขปัญหาที่ดินทำกิน​ ที่อยู่อาศัย​ ลดความเหลื่อมล้ำ​ ให้ประชาชนมีที่อยู่อาศัย​ ที่ทำกิน​ อย่างเป็นธรรม​ มั่นคง​และยั่งยืน​
โอกาสนี้​ รมว.ทส.​ ได้กล่าวรายงานผลการดำเนินงานโครงการจัดที่ดินทำกินให้ชุมชนตามนโยบายรัฐบาล​ ภายใต้คณะกรรมการนโยบายที่ดินแห่งชาติ​ (คทช.)​ ซึ่งมีนายกรัฐมนตรีเป็นประธาน​ และมอบหนังสืออนุญาตให้เข้าทำประโยชน์หรืออยู่อาศัยภายในเขตป่าสงวนแห่งชาติ​ ให้แก่ผู้ว่าราชการจังหวัดขอนแก่น​จำนวน​ ๒ พื้นที่​ เนื้อที่รวม​ ๙,๔๔๒-๒-๓๘​ ไร่ ได้แก่​ ป่าสงวนแห่งชาติ​ ป่าภูเวียง​ จำนวน​ ๘๗๒-๑-๙๑​ ไร่​ และป่าดงมูล​ จำนวน​ ๘,๕๗๐-๐-๔๗ ไร่​ โดยมีรองนายกรัฐมนตรี​ (พลเอกประวิตรฯ)​ ร่วมเป็นสักขีพยาน
พลเอกประวิตรฯ​ ได้กล่าวแสดงความยินดี​ กับประชาชน​ และเกษตรกร​ ผู้ที่ได้รับเอกสารสิทธิการเช่าที่ดินราชพัสดุ​ เอกสารสิทธิ​ สปก.-๔๐๑​ และหนังสืออนุญาตให้เข้าทำประโยชน์หรืออยู่อาศัยในพื้นที่เป้าหมาย​ คทช.​ ทุกคน​ และขอบคุณผู้บริหาร​ เจ้าหน้าที่​ ทุกหน่วยงานที่เกี่ยวข้อง​ ที่ร่วมกันดำเนินการจนสำเร็จลุล่วงด้วยดี​ รวมทั้ง​ ได้ฝากเน้นย้ำ​ ให้ประชาชน​ เกษตรกร​ ทุกคนที่ได้รับสิทธิ​ฯ​ไปแล้ว​ ให้ช่วยกันรักษาและทำประโยชน์ในพื้นที่อย่างเต็มความสามารถ​ และให้เกิดความมั่นคงและยั่งยืนต่อไป

ที่มา : https://www.thaigov.go.th/news/contents/details/34633