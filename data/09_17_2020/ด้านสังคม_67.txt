รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมเป็นเจ้าภาพ “เทศน์มหาชาติเฉลิมพระเกียรติ ประจำปี 2563”


วันอังคารที่ 8 กันยายน 2563
กระทรวงดิจิทัลฯ ร่วมเป็นเจ้าภาพ “เทศน์มหาชาติเฉลิมพระเกียรติ ประจำปี 2563”
กระทรวงดิจิทัลฯ ร่วมเป็นเจ้าภาพ “เทศน์มหาชาติเฉลิมพระเกียรติ ประจำปี 2563”
เมื่อวันที่ 8 กันยายน 2563 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานและเป็นเจ้าภาพ “เทศน์มหาชาติเฉลิมพระเกียรติ พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง” โดยมีเจ้าหน้าที่ พนักงานข้าราชการจากกระทรวงดิจิทัลเพื่อเศรษฐกิจและสังคมเข้าร่วม ณ หอประชุมพุทธมณฑล อำเภอพุทธมณฑล จังหวัดนครปฐม การจัดงานฯ ในปีนี้ กำหนดจัดขึ้น ระหว่างวันที่ 5-8 กันยายน 2563  ตามที่รัฐบาลได้เห็นชอบให้สำนักงานพระพุทธศาสนาแห่งชาติ โดยสำนักงานพุทธมณฑล จัดงานเนื่องในวโรกาสต่างๆ ตั้งแต่พุทธศักราช 2533 เป็นต้นมา
**************

ที่มา : https://www.thaigov.go.th/news/contents/details/34898