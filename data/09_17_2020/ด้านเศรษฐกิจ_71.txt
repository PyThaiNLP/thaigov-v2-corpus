รัฐบาลไทย-ข่าวทำเนียบรัฐบาล-การสัมมนาเชิงปฏิบัติการเพื่อทบทวนแผนปฎิบัติราชการระยะ 3 ปี (พ.ศ.2563 - 2565) ของกระทรวงอุตสาหกรรม และการจัดทำแผนปฎิบัติราชการรายปีของกระทรวงอุตสาหกรรม 


วันศุกร์ที่ 28 สิงหาคม 2563
พิมพ์
การสัมมนาเชิงปฏิบัติการเพื่อทบทวนแผนปฎิบัติราชการระยะ 3 ปี (พ.ศ.2563 - 2565) ของกระทรวงอุตสาหกรรม และการจัดทำแผนปฎิบัติราชการรายปีของกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการเพื่อทบทวนแผนปฎิบัติราชการระยะ 3 ปี (พ.ศ.2563 - 2565) ของกระทรวงอุตสาหกรรม ณ ห้องประชุม อก. 1 สำนักงานปลัดกระทรวงอุตสาหกรรม
วันนี้ (28 สิงหาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการเพื่อทบทวนแผนปฎิบัติราชการระยะ 3 ปี (พ.ศ.2563 - 2565) ของกระทรวงอุตสาหกรรม และการจัดทำแผนปฎิบัติราชการรายปีของกระทรวงอุตสาหกรรม โดยมีนางวรวรรณ ชิตอรุณ รองปลัดกระทรวงอุตสาหกรรม ร่วมเปิดสัมมนา ณ ห้องประชุม อก. 1 สำนักงานปลัดกระทรวงอุตสาหกรรม
ปลัดกระทรวงอุตสาหกรรม กล่าวว่า กระทรวง อุตสาหกรรมให้ความสำคัญกับการพัฒนาแผน ปฏิบัติราชการและการผลักดันแผนระดับที่ 3 ของกระทรวงอุตสาหกรรม และบูรณาการ นโยบายเชิงพื้นที่ตามแนวทางที่สำนักงาน พัฒนาการเศรษฐกิจและสังคมแห่งชาติ (สศช.) กำหนดเพื่อเป็นการปฏิบัติตามกฎหมายที่เกี่ยวข้อง การสัมมนาในครั้งนี้เป็นโอกาสอันดี ที่หน่วยงานในสังกัดกระทรวงอุตสาหกรรม จะ ได้รับทราบข้อมูลภาพรวมของแผนฯ และงบประมาณของกระทรวงอุตสาหกรรม สำหรับเป็น กรอบแนวทางในการดำเนินงานของหน่วยงาน และเตรียมความพร้อมในการจัดทำคำของบประมาณ ประจำปีงบประมาณ พ.ศ. 2565 เพื่อ นำไปสู่การปฏิบัติอย่างมีประสิทธิภาพ แผนระดับที่ 3 ของกระทรวงอุตสาหกรรม มี ความสอดคล้องกับแผนระดับที่ 1 และระดับที่ 2 ภายใต้ประเด็นแผนแม่บทภายใต้ยุทธศาสตร์ ชาติหลักที่เกี่ยวข้อง ได้แก่ การพัฒนา อุตสาหกรรมและบริการแห่งอนาคต พัฒนา เศรษฐกิจฐานราก การพัฒนาผู้ประกอบการ และ วิสาหกิจขนาดกลางและขนาดย่อมยุคใหม่ การ พัฒนาเขตเศรษฐกิจพิเศษ การเติบโตอย่าง ยั่งยืน เพื่อขับเคลื่อนเศรษฐกิจภาค อุตสาหกรรมรวมถึงนโยบายรัฐบาล

ที่มา : https://www.thaigov.go.th/news/contents/details/34660