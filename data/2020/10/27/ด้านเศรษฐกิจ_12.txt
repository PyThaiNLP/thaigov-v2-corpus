รัฐบาลไทย-ข่าวทำเนียบรัฐบาล-ไทยร่วมประชุมคณะทำงานความร่วมมือด้านการเกษตรล้านช้าง – แม่โขง 


วันจันทร์ที่ 26 ตุลาคม 2563
ไทยร่วมประชุมคณะทำงานความร่วมมือด้านการเกษตรล้านช้าง – แม่โขง
ไทยร่วมประชุมคณะทำงานความร่วมมือด้านการเกษตรล้านช้าง – แม่โขง หารือและรายงานความก้าวหน้าในรอบปีที่ผ่านมา พร้อมหารือแผนงานในระยะต่อไป
นายระพีภัทร์ จันทรศรีวงศ์ รองปลัดกระทรวงเกษตรและสหกรณ์ เป็นประธานคณะทำงานฝ่ายไทยในการประชุมคณะทำงานความร่วมมือด้านการเกษตรล้านช้าง – แม่โขง ครั้งที่ 3 (The 3rd Meeting of Lancang – Mekong Cooperation (LMC) Joint Working Group on Agriculture) โดยการประชุมทางไกลผ่าน Video Conference ณ ห้องประชุมกระทรวงเกษตรและสหกรณ์
ทั้งนี้ ได้มีการหารือและรายงานความก้าวหน้าของความร่วมมือด้านการเกษตรภายใต้ LMC ในรอบปีที่ผ่านมา รวมถึงความก้าวหน้าในการดำเนินโครงการที่ได้รับการสนับสนุนงบประมาณจากกองทุนพิเศษแม่โขง-ล้านช้าง โดยประเทศสมาชิก LMC ประกอบด้วย ประเทศกัมพูชา จีน ลาว เมียนมา ไทย และเวียดนาม ร่วมรายงาน พร้อมทั้งหารือเกี่ยวกับแผนงานในระยะต่อไป ซึ่งจะเป็นประโยชน์อย่างยิ่งต่อทั้งประเทศสมาชิกลุ่มแม่น้ำโขงและสาธารณรัฐประชาชนจีนในการพัฒนานโยบายด้านการเกษตรและแลกเปลี่ยนข้อมูลด้านสินค้าเกษตรและเทคโนโลยีการเกษตร เพื่ออำนวยความสะดวกด้านการค้าการลงทุนในอนาคต

ที่มา : https://www.thaigov.go.th/news/contents/details/36236