รัฐบาลไทย-ข่าวทำเนียบรัฐบาล-เดินหน้าคลายล็อกสิทธิบัตรทอง รักษาได้ทุกที่ ไม่ต้องมีใบส่งตัว


วันจันทร์ที่ 26 ตุลาคม 2563
พิมพ์
เดินหน้าคลายล็อกสิทธิบัตรทอง รักษาได้ทุกที่ ไม่ต้องมีใบส่งตัว
--
#ไทยคู่ฟ้า นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า นายกรัฐมนตรีมอบให้กระทรวงสาธารณสุขดำเนินการตามนโยบายของรัฐบาล เพื่อยกระดับ หรือคลายล็อกระบบสวัสดิการแห่งรัฐด้านสาธารณสุข สำหรับประชาชนผู้มีสิทธิหลักประกันสุขภาพแห่งชาติ (บัตรทอง) ดังนี้
.
1. ประชาชนสามารถรับการรักษาพยาบาลที่ใดก็ได้
โดยจะเริ่มทดลองกับประชาชนใน กทม. ให้สามารถไปรับบริการที่คลินิกชุมชนอบอุ่น และหน่วยบริการเฉพาะทางชุมชนอบอุ่นได้ทุกแห่ง ตั้งแต่วันที่ 1 พ.ย. 63 เป็นต้นไป
.
2. “ผู้ป่วยใน” ไม่ต้องใช้ใบส่งตัวอีกต่อไป หากผู้ป่วยไปรับบริการที่โรงพยาบาลที่มีศักยภาพแล้ว โรงพยาบาลวินิจฉัยว่าต้องแอดมิท หรือนอนรักษาตัวที่โรงพยาบาล ผู้ป่วยสามารถเข้ารับการรักษาพยาบาลได้ทันที โดยไม่ต้องกลับไปรับใบส่งตัวอีก
.
3. ประชาชนแจ้งย้ายหน่วยบริการเมื่อใด รักษาที่ใหม่ได้ทันที โดยไม่ต้องรอกระบวนการ 15 วัน อีกต่อไป
.
4. ผู้ป่วยที่เป็นโรคมะเร็งจะได้รับการรักษาในโรงพยาบาลที่มีศักยภาพและไม่แออัด โดยหน่วยบริการผู้วินิจฉัยจะส่งข้อมูลผู้ป่วยไปให้ สปสช. เพื่อประสานจัดหาโรงพยาบาลได้ทันที พร้อมทั้งบริการให้ยาเคมีบำบัดที่บ้าน และติดตามอาการและแนะนำการทานยาผ่านระบบสื่อสารทางไกล (Telehealth)

ที่มา : https://www.thaigov.go.th/news/contents/details/36212