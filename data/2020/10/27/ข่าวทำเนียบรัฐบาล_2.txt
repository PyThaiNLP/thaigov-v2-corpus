รัฐบาลไทย-ข่าวทำเนียบรัฐบาล-นายกรัฐมนตรี ยืนยันสนับสนุนการแก้ไขรัฐธรรมนูญ โดยเสนอร่าง พ.ร.บ. ประชามติเข้ารัฐสภาสัปดาห์หน้า 


วันจันทร์ที่ 26 ตุลาคม 2563
พิมพ์
นายกรัฐมนตรี ยืนยันสนับสนุนการแก้ไขรัฐธรรมนูญ โดยเสนอร่าง พ.ร.บ. ประชามติเข้ารัฐสภาสัปดาห์หน้า
พลเอก ประยุทธ์ จันทร์โอชา นายกรัฐมนตรี ยืนยันสนับสนุนการแก้ไขรัฐธรรมนูญ โดยเสนอร่าง พ.ร.บ. ประชามติเข้ารัฐสภาสัปดาห์หน้า
วันนี้ (26 ต.ค.63)  เวลา 15.25 น. ณ ห้องประชุมสภาผู้แทนราษฎร อาคารรัฐสภา ชั้น 2 ถนนสามเสน แขวงถนนนครไชยศรี เขตดุสิต กรุงเทพฯ  พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ยืนยันระหว่างการประชุมร่วมกันของรัฐสภา ครั้งที่ 1 (สมัยวิสามัญ) ว่าเมื่อวันอังคารที่ 6 ตุลาคม 2563 โดยได้เชิญหัวหน้าพรรคร่วมรัฐบาล เพื่อมาหารือร่วมกันว่า ควรจะเดินหน้าแก้ไขรัฐธรรมนูญในรัฐสภาอย่างไร ซึ่งได้แจ้งให้คณะรัฐมนตรีทราบแล้ว ว่าในเดือนพฤศจิกายนนี้  รัฐสภาจะพิจารณารัฐธรรมนูญ ซึ่งน่าจะเสร็จในวาระที่ 1 2 3 ในธันวาคมโดยประมาณ แต่ยังประกาศใช้ไม่ได้เพราะต้องรอลงประชามติก่อน โดยสัปดาห์หน้า รัฐบาลจะเสนอ(ร่าง) พ.ร.บ.ประชามติเข้าสภา เมื่อ (ร่าง) พ.ร.บ. เสร็จเมื่อใด ก็ต้องไปทำประชามติกันเมื่อนั้น แสดงให้เห็นว่านายกรัฐมนตรีและรัฐบาลให้ความสำคัญสนับสนุนในการแก้ไขรัฐธรรมนูญ
--------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/36235