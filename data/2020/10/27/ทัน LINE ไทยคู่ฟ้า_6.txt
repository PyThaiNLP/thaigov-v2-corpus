รัฐบาลไทย-ข่าวทำเนียบรัฐบาล-กู้สูงสุด 3 แสนบาท สนับสนุนผู้รับงานไปทำที่บ้าน


วันจันทร์ที่ 26 ตุลาคม 2563
พิมพ์
กู้สูงสุด 3 แสนบาท สนับสนุนผู้รับงานไปทำที่บ้าน
--
#ไทยคู่ฟ้า อีกหนึ่งแนวทางเพื่อยกระดับคุณภาพชีวิตให้กับผู้ที่ว่างงาน แรงงานนอกระบบ ที่เป็นกลุ่มผู้รับงานไปทำที่บ้านที่จดทะเบียนไว้กับกรมการจัดหางาน ซึ่งเป็นงานที่ไม่ใช้เทคโนโลยีซับซ้อน และเป็นการผลิตในครัวเรือน เช่น งานตัดเย็บเสื้อผ้า งานดอกไม้ประดิษฐ์ งานปัก ถัก ทอ งานจักสานต่าง ๆ เป็นต้น ให้สามารถเข้าถึงแหล่งเงินทุนถูกกฎหมาย อัตราดอกเบี้ยต่ำ
.
ล่าสุด กระทรวงแรงงาน จัดสรรเงินเพื่อปล่อยกู้วงเงินรวม 7,000,000 บาท ผ่านกองทุนเพื่อผู้รับงานไปทำที่บ้าน เพื่อให้กู้ยืมไปซื้อวัตถุดิบและอุปกรณ์การผลิต เพื่อสร้างอาชีพและสร้างรายได้อย่างยั่งยืน เริ่มตั้งแต่เดือน ต.ค. 63 – 30 ก.ย. 64 แบ่งเป็น ประเภทบุคคลกู้ไม่เกิน 50,000 บาท ชำระคืนภายใน 2 ปี ส่วนกลุ่มบุคคลวงเงินกู้ไม่เกิน 300,000 บาท ชำระคืนภายใน 5 ปี คิดอัตราดอกเบี้ยร้อยละ 3 ต่อปี และมีเวลาพักชำระหนี้เงินต้นไม่เกิน 4 งวด ผู้สนใจขอรับบริการได้ที่ กรมการจัดหางาน และสำนักงานจัดหางานจังหวัดทุกจังหวัด หรือโทรสายด่วนกระทรวงแรงงาน 1506 กด 2

ที่มา : https://www.thaigov.go.th/news/contents/details/36213