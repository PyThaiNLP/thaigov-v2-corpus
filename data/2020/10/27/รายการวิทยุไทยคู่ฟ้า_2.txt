รัฐบาลไทย-ข่าวทำเนียบรัฐบาล-​ครม. อนุมัติเพิ่มเงินค่าทำศพให้ผู้ประกันตน ม.40


วันจันทร์ที่ 26 ตุลาคม 2563
พิมพ์
​ครม. อนุมัติเพิ่มเงินค่าทำศพให้ผู้ประกันตน ม.40
วันพฤหัสบดีที่ 22 ตุลาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ครม. อนุมัติประโยชน์ทดแทนเงินค่าทำศพและเงินสงเคราะห์ ให้แก่แรงงานอิสระ หรือผู้ประกอบอาชีพอิสระที่ไม่มีนายจ้าง ฟรีแลนซ์ ที่เป็นผู้ประกันตนภาคสมัครใจตามมาตรา 40 ของ พ.ร.บ. ประกันสังคม โดยหากผู้ประกันตนที่จ่ายเงินสมทบเข้ากองทุนเดือนละ 70 บาท และเดือนละ 100 บาท เสียชีวิต จะได้เงินค่าทำศพเพิ่มขึ้นเป็น 25,000 บาท และเพิ่มเงินสงเคราะห์เป็น 8,000 บาท โดยต้องจ่ายเงินสมทบมาแล้วไม่น้อยกว่า 60 วัน ก่อนเดือนที่เสียชีวิต ส่วนผู้ประกันตนที่จ่ายเงินสมทบเข้ากองทุนเดือนละ 300 บาท จะได้รับเงินค่าทำศพเพิ่มขึ้นเป็น 50,000 บาท โดยต้องจ่ายเงินสมทบมาแล้วไม่น้อยกว่า 6 เดือน ภายใน 1 ปี ก่อนเดือนที่เสียชีวิต เพื่อสร้างหลักประกันให้กับผู้ประกันตนทุกคน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/36202