รัฐบาลไทย-ข่าวทำเนียบรัฐบาล-รมว.วธ. เป็นประธานพิธีเปิดโครงการประชุมเชิงปฏิบัติการเพื่อขับเคลื่อนนโยบาย และแผนด้านวัฒนธรรมสู่การปฏิบัติเชิงบูรณาการ 


วันพุธที่ 28 ตุลาคม 2563
รมว.วธ. เป็นประธานพิธีเปิดโครงการประชุมเชิงปฏิบัติการเพื่อขับเคลื่อนนโยบาย และแผนด้านวัฒนธรรมสู่การปฏิบัติเชิงบูรณาการ
รมว.วธ. เป็นประธานพิธีเปิดโครงการประชุมเชิงปฏิบัติการเพื่อขับเคลื่อนนโยบาย และแผนด้านวัฒนธรรมสู่การปฏิบัติเชิงบูรณาการ พร้อมทั้งบรรยายพิเศษ ในหัวข้อ “นโยบายและแผนด้านวัฒนธรรม ปีงบประมาณ พ.ศ. ๒๕๖๔ – ๒๕๖๕”
วันที่ ๒๘ ตุลาคม ๒๕๖๓ เวลา ๑๔.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดโครงการประชุมเชิงปฏิบัติการเพื่อขับเคลื่อนนโยบายและแผนด้านวัฒนธรรมสู่การปฏิบัติเชิงบูรณาการ พร้อมทั้งบรรยายพิเศษ ในหัวข้อ “นโยบายและแผนด้านวัฒนธรรม ปีงบประมาณ พ.ศ. ๒๕๖๔ – ๒๕๖๕” โดยมี นางยุพา ทวีวัฒนะกิจบวร ปลัดกระทรวงวัฒนธรรม กล่าวรายงาน และบรรยายในหัวข้อ “การขับเคลื่อนและนำนโยบายด้านวัฒนธรรมสู่การปฏิบัติ” และมีผู้บริหารกระทรวงวัฒนธรรม ผู้บริหารสำนักงานวัฒนธรรมจังหวัด ๗๖ จังหวัด สภาวัฒนธรรมกรุงเทพมหานครและสภาวัฒนธรรมเขต ๕๐ เขต สภาวัฒนธรรมจังหวัดและเครือข่ายทางวัฒนธรรมทั่วประเทศ เข้าร่วมประชุม ณ โรงแรม รามาดา บาย วินแดม แบงคอก เจ้าพระยาปาร์ค ถนนรัชดาภิเษก กรุงเทพฯ

ที่มา : https://www.thaigov.go.th/news/contents/details/36294