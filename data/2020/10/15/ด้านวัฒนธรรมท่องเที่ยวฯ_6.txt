รัฐบาลไทย-ข่าวทำเนียบรัฐบาล-รมว.วธ. พร้อมด้วยเลขาธิการมูลนิธิชัยพัฒนา เป็นประธานในพิธีสวดพระพุทธมนต์ ถวายพระราชกุศลพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร


วันพุธที่ 14 ตุลาคม 2563
รมว.วธ. พร้อมด้วยเลขาธิการมูลนิธิชัยพัฒนา เป็นประธานในพิธีสวดพระพุทธมนต์ ถวายพระราชกุศลพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
รมว.วธ. พร้อมด้วยเลขาธิการมูลนิธิชัยพัฒนา เป็นประธานในพิธีสวดพระพุทธมนต์ ถวายพระราชกุศลพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
วันที่ ๑๓ ตุลาคม ๒๕๖๓ เวลา ๑๐.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม พร้อมด้วย ดร.สุเมธ ตันติเวชกุล เลขาธิการมูลนิธิชัยพัฒนา เป็นประธานในพิธีสวดพระพุทธมนต์ ถวายพระราชกุศลพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคต ๑๓ ตุลาคม ๒๕๖๓ โดยมี นายเกรียงศักดิ์ บุญประสิทธิ์ หัวหน้าผู้ตรวจราชการกระทรวงวัฒนธรรม นายประสพ เรียงเงิน ผู้ตรวจราชการกระทรวงวัฒนธรรม นายกิตติพันธ์ พานสุวรรณ อธิบดีกรมการศาสนา ผู้บริหาร ข้าราชการ เจ้าหน้าที่กระทรวงวัฒนธรรม และประชาชน เข้าร่วมพิธี ณ พระอุโบสถ วัดพระราม ๙ กาญจนาภิเษก
​
ทั้งนี้ กระทรวงวัฒนธรรม โดยกรมการศาสนา จัดพิธีสวดพระพุทธมนต์ ถวายพระราชกุศลพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคต ๑๓ ตุลาคม ๒๕๖๓ โดยจัดพิธี
สวดพระพุทธมนต์ ณ วัดพระราม ๙ กาญจนาภิเษก ระหว่างวันที่ ๑๑ - ๑๓ ตุลาคม ๒๕๖๓ และจัดกิจกรรมปฏิบัติธรรม ถวายพระราชกุศล ณ ยุวพุทธิกสมาคมแห่งประเทศไทย นอกจากนี้ยังร่วมกับองค์กรเครือข่าย ๕ ศาสนา ได้แก่ พุทธ คริสต์ อิสลาม พราหมณ์-ฮินดู และ ซิกข์ จัดกิจกรรมทางศาสนาเนื่องในวันคล้ายวันสวรรคต ณ ศาสนสถานของแต่ละศาสนาด้วย

ที่มา : https://www.thaigov.go.th/news/contents/details/35962