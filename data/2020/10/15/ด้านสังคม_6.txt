รัฐบาลไทย-ข่าวทำเนียบรัฐบาล-กระทรวงดิจิทัลฯ หารือ สนข. แผนการพัฒนาตั๋วร่วม เพิ่มประสิทธิภาพโครงสร้างพื้นฐานด้านคมนาคมขนส่ง


วันพุธที่ 14 ตุลาคม 2563
กระทรวงดิจิทัลฯ หารือ สนข. แผนการพัฒนาตั๋วร่วม เพิ่มประสิทธิภาพโครงสร้างพื้นฐานด้านคมนาคมขนส่ง
กระทรวงดิจิทัลฯ หารือ สนข. แผนการพัฒนาตั๋วร่วม เพิ่มประสิทธิภาพโครงสร้างพื้นฐานด้านคมนาคมขนส่ง
เมื่อวันที่ 14 ตุลาคม 2563 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ให้การต้อนรับ คณะเจ้าหน้าที่จากสำนักงานนโยบายและแผนการขนส่งและจราจร (สนข.) ในโอกาสเข้าพบเพื่อหารือเกี่ยวกับโครงสร้างพื้นฐานด้านคมนาคมขนส่ง แนวทางการพัฒนาระบบตั๋วร่วม รวมทั้งปัญหา อุปสรรค กฎ ระเบียบ เพื่อนำข้อมูลดังกล่าวมาประยุกต์ใช้ประกอบการวิเคราะห์ผลการศึกษาฯ ให้เกิดประสิทธิภาพสูงสุด ในการจัดทำแผนการกำกับการบริหารจัดการตั๋วร่วม โดยมีนายสมพงษ์ ปักษาสวรรค์ ผู้จัดการโครงการศึกษาจัดทำแผนการกำกับการบริหารจัดการระบบตั๋วร่วม นำคณะเข้าพบ ณ ห้องประชุม 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ทั้งนี้งานศึกษาจัดทำแผนการกำกับการบริหารจัดการตั๋วร่วม เป็นไปตามมติคณะรัฐมนตรี โดยกระทรวงคมนาคมและสำนักงานนโยบายและแผนการขนส่งและจราจร (สนข.) เพื่อเพิ่มประสิทธิภาพการให้บริการขนส่งมวลชนโดยใช้บัตรโดยสารใบเดียวสามารถเดินทางได้ทุกระบบขนส่ง และสนับสนุนให้ประชาชนเปลี่ยนรูปแบบการเดินทางจากรถยนต์ส่วนบุคคลมาสู่ระบบขนส่งมวลชนเพื่อบรรเทาปัญหาจราจร
******************

ที่มา : https://www.thaigov.go.th/news/contents/details/35966