รัฐบาลไทย-ข่าวทำเนียบรัฐบาล-กระทรวงดิจิทัลฯ เร่งหารือจัดทำแผนแม่บทด้านการส่งเสริมและการคุ้มครองข้อมูลส่วนบุคคล พ.ศ. 2564-2568


วันพุธที่ 14 ตุลาคม 2563
กระทรวงดิจิทัลฯ เร่งหารือจัดทำแผนแม่บทด้านการส่งเสริมและการคุ้มครองข้อมูลส่วนบุคคล พ.ศ. 2564-2568
กระทรวงดิจิทัลฯ เร่งหารือจัดทำแผนแม่บทด้านการส่งเสริมและการคุ้มครองข้อมูลส่วนบุคคล พ.ศ. 2564-2568
เมื่อวันที่ 12 ตุลาคม 2563 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นประธานการ ประชุม Kick Off การจัดทำแผนแม่บทการดำเนินงานด้านการส่งเสริมและการคุ้มครองข้อมูลส่วนบุคคล พ.ศ. 2564-2568 ภายใต้โครงการจัดตั้งสำนักงานคณะกรรมการคุ้มครองข้อมูลส่วนบุคคล ของสำนักงานปลัดกระทรวงดิจิทัลฯ ณ ห้องประชุม 702  ชั้น 7 กระทรวงดิจิทัลฯ ศูนย์ราชการ แจ้งวัฒนะ โดยการประชุมครั้งนี้ เพื่อหารือเกี่ยวกับข้อเสนอแนะ และข้อคิดเห็นที่เป็นประโยชน์ต่อการดำเนินกิจกรรมจัดทำแผนแม่บทฯ ซึ่งต้องสอดคล้องกับนโยบาย ยุทธศาสตร์ชาติ และแผนระดับชาติที่เกี่ยวข้อง รวมถึงมีมาตรการแก้ไขปัญหาอุปสรรคการปฏิบัติการตามนโยบาย ยุทธศาสตร์ชาติ และแผนระดับชาติดังกล่าว ตลอดจนการกำหนดเป้าหมาย ทิศทางการดำเนินงานที่สอดคล้องเป็นไปในทิศทางเดียวกัน เหมาะสมกับแนวทางการคุ้มครองข้อมูลส่วนบุคคลในระดับสากล
****************

ที่มา : https://www.thaigov.go.th/news/contents/details/35940