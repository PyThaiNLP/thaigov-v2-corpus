รัฐบาลไทย-ข่าวทำเนียบรัฐบาล-“ปลัดกระทรวงยุติธรรม” ประชุมคณะกรรมการตรวจสอบทรัพย์สิน ครั้งที่ ๒๐/๒๕๖๓


วันอังคารที่ 6 ตุลาคม 2563
“ปลัดกระทรวงยุติธรรม” ประชุมคณะกรรมการตรวจสอบทรัพย์สิน ครั้งที่ ๒๐/๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการตรวจสอบทรัพย์สิน ครั้งที่ ๒๐/๒๕๖๓
ในวันจันทร์ที่ ๕ ตุลาคม ๒๕๖๓ เวลา ๐๘.๓๐ น.
ณ ห้องประชุมกฤษณะ ผลอนันต์ อาคาร ๓ ชั้น ๒ สำนักงาน ป.ป.ส. เขตดินแดง กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการตรวจสอบทรัพย์สิน ครั้งที่ ๒๐/๒๕๖๓
โดยมี นายวิชัย ไชยมงคล  เลขาธิการ ป.ป.ส. ในฐานะเลขานุการคณะกรรมการตรวจสอบทรัพย์สิน
พร้อมด้วยคณะกรรมการเข้าร่วมประชุมฯ
เพื่อทราบการรายงานผลการดำเนินงานตรวจสอบทรัพย์สิน
รวมทั้งพิจารณาการดำเนินการตรวจสอบทรัพย์สินจำนวน ๕๔ คดี โดยแยกเป็นคดีที่มีมูลค่าเกิน ๑ ล้านบาทขึ้นไป จำนวน ๒ คดี
และเป็นเป็นคดีที่มีมูลค่าไม่เกิน ๑ ล้านบาท จำนวน ๕๒ คดี
รวมมูลค่าทรัพย์สิน ๑๓,๗๔๕,๑๗๖.๓๗ บาท
ซึ่งการประชุมคณะกรรมการตรวจสอบทรัพย์สินเป็นกระบวนการบังคับใช้กฎหมาย
ตามมาตรการริบทรัพย์สินในคดียาเสพติด
เพื่อตัดโอกาสในการกลับมาเป็นผู้กระทำความผิดเกี่ยวกับยาเสพติดซ้ำ
และไม่ให้ผู้กระทำความผิดเกี่ยวกับยาเสพติดได้รับประโยชน์ใด
จากทรัพย์สินที่ได้มาจากการค้ายาเสพติด อันจะนำมาซึ่งความมั่นคงปลอดภัยของประชาชน
และสังคมจากปัญหายาเสพติด

ที่มา : https://www.thaigov.go.th/news/contents/details/35723