รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมหารือผู้แทนเอกอัครราชทูตสหรัฐอเมริกาประจำประเทศไทย เตรียมจัดเวทีประชุมเชิงปฏิบัติการด้านความมั่นคงปลอดภัยไซเบอร์และการคุ้มครองข้อมูลส่วนบุคคล


วันอังคารที่ 6 ตุลาคม 2563
กระทรวงดิจิทัลฯ ร่วมหารือผู้แทนเอกอัครราชทูตสหรัฐอเมริกาประจำประเทศไทย เตรียมจัดเวทีประชุมเชิงปฏิบัติการด้านความมั่นคงปลอดภัยไซเบอร์และการคุ้มครองข้อมูลส่วนบุคคล
กระทรวงดิจิทัลฯ ร่วมหารือผู้แทนเอกอัครราชทูตสหรัฐอเมริกาประจำประเทศไทย เตรียมจัดเวทีประชุมเชิงปฏิบัติการด้านความมั่นคงปลอดภัยไซเบอร์และการคุ้มครองข้อมูลส่วนบุคคล
เมื่อวันที่ 6 ตุลาคม 2563 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมเชิงปฏิบัติการด้านความมั่นคงปลอดภัยไซเบอร์และการคุ้มครองข้อมูลส่วนบุคคลร่วมกับผู้แทนจากสถานเอกอัครราชทูตสหรัฐอเมริกาประจำประเทศไทย โดยมี Mr.Noah Geesaman รองที่ปรึกษาด้านเศรษฐกิจสถานเอกอัครราชทูตสหรัฐอเมริกาประจำประเทศไทย Mr.Brandon  Megordem จากสำนักงานส่งเสริมการค้าและการพัฒนาแห่งสหรัฐอเมริกา พร้อมคณะฯ เข้าพบเพื่อหารือถึงความร่วมมือกับประเทศไทยเพื่อพัฒนาสถาปัตยกรรมด้านความมั่นคงปลอดภัยไซเบอร์ที่เข้มแข็งผ่านการแบ่งปันประสบการณ์ในเชิงนโยบายและการสร้างระบบของสหรัฐฯ ในการนี้ผู้แทนจากสหรัฐฯได้เสนอร่างแผนกำหนดการในการจัดประชุมเชิงปฏิบัติการ (Workshop) พร้อมร่างประเด็น เช่น ภาพรวมกฎเกณฑ์และนโยบายของไทยต่อความมั่นคงปลอดภัยไซเบอร์ ภาพรวมมาตรฐานโลกและอุตสาหกรรม และประเด็นความมั่นคงปลอดภัยไซเบอร์ การคุ้มครองข้อมูลส่วนบุคคลและความเป็นส่วนตัว ทั้งนี้ฝ่ายไทยสามารถปรับเปลี่ยนร่างประเด็นหารือและร่างกำหนดการเพื่อให้สอดคล้องต่อความสนใจและความต้องการของฝ่ายไทยได้ ซึ่งคาดว่าจะเป็นการจัดประชุมทางไกลจำนวน 3 วัน ณ ห้องประชุม MDES 2 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม
********************

ที่มา : https://www.thaigov.go.th/news/contents/details/35744