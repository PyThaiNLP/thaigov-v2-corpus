รัฐบาลไทย-ข่าวทำเนียบรัฐบาล-กระทรวงยุติธรรมในฐานะผู้ประสานงานหลักของ ASLOM ประเทศไทย จัดการประชุมสำหรับคณะผู้แทนไทยเพื่อเข้าร่วมการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙ (The 19th  ASEAN Senior 


วันอังคารที่ 6 ตุลาคม 2563
กระทรวงยุติธรรมในฐานะผู้ประสานงานหลักของ ASLOM ประเทศไทย จัดการประชุมสำหรับคณะผู้แทนไทยเพื่อเข้าร่วมการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙ (The 19th  ASEAN Senior
กระทรวงยุติธรรมในฐานะผู้ประสานงานหลักของ ASLOM ประเทศไทย จัดการประชุมสำหรับคณะผู้แทนไทยเพื่อเข้าร่วมการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙ (The 19th  ASEAN Senior Law Offcials Meeting : ASLOM) และการประชุมที่เกี่ยวข้อง ผ่านระบบ Video
ในวันจันทร์ที่ ๕ ตุลาคม ๒๕๖๓ เวลา ๐๙.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม มอบหมายให้ นายอัสนีย์ สังขเนตร ผู้อำนวยการกองการต่างประเทศ เข้าร่วมการประชุมคณะทำงานว่าด้วยการพิจารณาต้นแบบในการสร้างความสอดคล้องในเรื่องกฎหมายการค้าของอาเซียน ครั้งที่ ๙ (9th ASLOM WORKING GROUP MEETING ON EXAMINING MODALITIES FOR HARMONISATION OF ASEAN TRADE LAW) และมีผู้แทนจากหน่วยงานที่เกี่ยวข้องของไทยเข้าร่วมการประชุมฯ อาทิ สำนักงานศาลยุติธรรม สำนักงานอัยการสูงสุด สำนักงานคณะกรรมการกฤษฎีกา กระทรวงการต่างประเทศ กรมบังคับคดี และกองกฎหมาย สำนักงานปลัดกระทรวงยุติธรรม
ทั้งนี้ กระทรวงยุติธรรมในฐานะผู้ประสานงานหลักของ ASLOM ประเทศไทย จัดการประชุมสำหรับคณะผู้แทนไทยเพื่อเข้าร่วมการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙ (The 19th  ASEAN Senior Law Offcials Meeting : ASLOM) และการประชุมที่เกี่ยวข้อง ผ่านระบบ Video Conference ระหว่างวันที่ ๕ - ๗ ตุลาคม ๒๕๖๓
สำหรับการประชุมครั้งนี้ มีวัตถุประสงค์เพื่อหารือร่วมกันระหว่างประเทศสมาชิกอาเซียนเกี่ยวกับการอนุญาโตตุลาการและการระงับข้อพิพาท การซื้อขายสินค้าระหว่างประเทศ และพาณิชย์อิเล็กทรอนิกส์ (Electronic commerce) โดยแต่ละประเทศรวมทั้งประเทศไทยได้รายงานพัฒนาการของการดำเนินงานในส่วนที่เกี่ยวข้อง อาทิ การพัฒนากฎหมาย การแก้ไขกฎหมายเพิ่มเติม นอกจากนี้ สมาคมกฎหมายอาเซียน (ASEAN Law Association : ALA) ยังได้นำเสนอแนวทางว่าด้วยต้นแบบที่เป็นเลิศในการบังคับตามคำชี้ขาดของอนุญาโตตุลาการ รวมถึงการจัดตั้งคณะที่ปรึกษาในเรื่องอนุญาโตตุลาการ เพื่อให้การประสานงานระหว่าง ASLOM กับ ALA เกิดประสิทธิภาพและประสิทธิผลต่อไป

ที่มา : https://www.thaigov.go.th/news/contents/details/35726