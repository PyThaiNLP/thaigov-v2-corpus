รัฐบาลไทย-ข่าวทำเนียบรัฐบาล-นายกรัฐมนตรีร่วมประชาสัมพันธ์ “อร่อยล้นฟ้า@สีลม ไม่ต้องบิน ก็ฟินได้” ขณะที่ บ. การบินไทย จำกัด (มหาชน) เล็งเพิ่มช่องทางจำหน่ายปาท่องโก๋-สังขยาเจ้าจำปี สูตรพิเศษ


วันอังคารที่ 6 ตุลาคม 2563
พิมพ์
นายกรัฐมนตรีร่วมประชาสัมพันธ์ “อร่อยล้นฟ้า@สีลม ไม่ต้องบิน ก็ฟินได้” ขณะที่ บ. การบินไทย จำกัด (มหาชน) เล็งเพิ่มช่องทางจำหน่ายปาท่องโก๋-สังขยาเจ้าจำปี สูตรพิเศษ
นายกรัฐมนตรีร่วมประชาสัมพันธ์ “อร่อยล้นฟ้า@สีลม ไม่ต้องบิน ก็ฟินได้” ขณะที่ บริษัท การบินไทย จำกัด (มหาชน) เล็งเพิ่มช่องทางจำหน่ายปาท่องโก๋-สังขยาเจ้าจำปี สูตรพิเศษ
วันนี้ (6 ต.ค. 63) เวลา 08.30 น. ณ ตึกสันติไมตรี ทำเนียบรัฐบาล นายอนุชา บูรพชัยศรี โฆษกประจำสำนักนายกรัฐมนตรี เปิดเผยภารกิจของพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ช่วงเช้าก่อนเข้าร่วมประชุมคณะรัฐมนตรีในวันนี้ โดย นายกรัฐมนตรีพร้อมด้วยนายดิสทัต โหตระกิตย์ เลขาธิการนายกรัฐมนตรี เยี่ยมชมผลิตภัณฑ์ เบเกอรี่ Puff & Pie  ของบริษัท การบินไทย จำกัด (มหาชน)  ซึ่งมีนายชาญศิลป์ ตรีนุชกร รักษาการแทนกรรมการผู้อำนวยการใหญ่ บริษัท การบินไทยฯ นางวรางคณา ลือโรจน์วงศ์ กรรมการผู้จัดการฝ่ายครัวการบิน นำเชฟการบินไทยร่วมประชาสัมพันธ์ “อร่อยล้นฟ้า@สีลม ไม่ต้องบิน ก็ฟินได้” นายกรัฐมนตรีชมขนมประเภทต่าง ๆ รวมทั้งทดลองชิมปาท่องโก๋และสังขยา             มันม่วงการบินไทย พร้อมชมว่า “อร่อย”
ทั้งนี้ บริษัท การบินไทย จำกัด (มหาชน) ได้ปรับกลยุทธ์ ครัวการบินไทย สร้างรายได้ โดยจัดจำหน่ายเบเกอรีรวมทั้งปาท่องโก๋และสังขยาเจ้าจำปีสูตรพิเศษ ในร้าน Puff & Pie สาขาต่าง ๆ และร่วมมือกับสายการบินไทยสมายล์แอร์เวย์ จำกัด เพื่อให้บริการปาท่องโก๋และสังขยาเจ้าจำปีสูตรพิเศษบนเที่ยวบินอีกด้วย
..........................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/35718