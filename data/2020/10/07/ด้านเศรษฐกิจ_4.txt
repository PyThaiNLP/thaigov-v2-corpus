รัฐบาลไทย-ข่าวทำเนียบรัฐบาล-“ซับคอนไทยแลนด์ 2020” ไฮบริด เอ็กซ์ซิบิชั่น จับคู่ธุรกิจชื่นมื่นทะลุ 3.8 พันล้านบาท


วันอังคารที่ 6 ตุลาคม 2563
“ซับคอนไทยแลนด์ 2020” ไฮบริด เอ็กซ์ซิบิชั่น จับคู่ธุรกิจชื่นมื่นทะลุ 3.8 พันล้านบาท
“ซับคอนไทยแลนด์ 2020” ไฮบริด เอ็กซ์ซิบิชั่น จับคู่ธุรกิจชื่นมื่นทะลุ 3.8 พันล้านบาท
“ซับคอนไทยแลนด์ 2020” ไฮบริด เอ็กซ์ซิบิชั่น จับคู่ธุรกิจชื่นมื่นทะลุ 3.8 พันล้านบาท
บีโอไอเผยผลจัดงานซับคอนไทยแลนด์ 2020 รูปแบบใหม่ “ไฮบริด เอ็กซ์ซิบิชั่น” ตอบโจทย์ยุคนิวนอร์มอล ใช้เทคโนโลยีความรู้เพื่อรักษาระยะห่างทางสังคม เกิดการจับคู่ธุรกิจจำนวน 1,277 คู่ คิดเป็นมูลค่า 3,889 ล้านบาท มีผู้เข้าร่วมงานกว่า 1.2 หมื่นคน
นางสาวซ่อนกลิ่น พลอยมี ที่ปรึกษาด้านการลงทุน สำนักงานคณะกรรมการส่งเสริมการลงทุน หรือ บีโอไอ เปิดเผยถึงผลการจัดงานซับคอนไทยแลนด์ 2020 ที่จัดขึ้นระหว่างวันที่ 23 – 26 กันยายน ที่ผ่านมา ณ ศูนย์นิทรรศการและการประชุมไบเทค บางนา ว่า การจัดงานก่อให้เกิดการจับคู่เจรจาธุรกิจ 1,277 คู่ มูลค่าการเชื่อมโยง 3,889 ล้านบาท โดยมีผู้เข้าร่วมงานตลอด 4 วัน จำนวน 12,487 คน
“การเจรจาจับคู่ทางธุรกิจในงานซับคอนไทยแลนด์ มีมูลค่าสูงถึง 3,889 ล้านบาท ถือเป็นสิ่งที่เกินความคาดหมาย เนื่องจากมีระยะเวลาในการเตรียมงานเพียง 2 เดือน เพราะผลกระทบจากวิกฤตโควิด-19 โดยอุตสาหกรรมที่มีการจับคู่ธุรกิจมากที่สุด คืออุตสาหกรรมยานยนต์ และอิเล็กทรอนิกส์ โดยนักลงทุนต่างชาติที่เข้าร่วมจับคู่เจรจาธุรกิจแบบออนไลน์กับผู้ประกอบการไทย ได้แก่ ประเทศญี่ปุ่น จีน เกาหลีใต้ ฝรั่งเศส เบลเยี่ยม เนเธอร์แลนด์ และสหรัฐอเมริกา” นางสาวซ่อนกลิ่นกล่าว
สำหรับงานซับคอนไทยแลนด์ 2020 เป็นงานแสดงชิ้นส่วนอุตสาหกรรมที่รวมความก้าวหน้าด้านเทคโนโลยีและนวัตกรรมการผลิตแบบครบวงจร และงานจับคู่ธุรกิจครั้งสำคัญแห่งปี รวบรวมผู้ผลิตชิ้นส่วนอุตสาหกรรมกว่า 200 ราย โดยในปีนี้จัดงานในรูปแบบไฮบริด เอ็กซ์ซิบิชั่น ที่ใช้เทคโนโลยีออนไลน์ดิจิทัล ผสมผสานกับการจัดงานแสดงสินค้าทั่วไปตอบโจทย์อุตสาหกรรมยุคนิวนอร์มอล

ที่มา : https://www.thaigov.go.th/news/contents/details/35735