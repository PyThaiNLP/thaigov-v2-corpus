รัฐบาลไทย-ข่าวทำเนียบรัฐบาล-​การรถไฟฟ้าขนส่งมวลชนแห่งประเทศไทย ชี้แจงการเปลี่ยนแปลง TOR โครงการรถไฟฟ้าสายสีส้ม 


วันอังคารที่ 6 ตุลาคม 2563
พิมพ์
​การรถไฟฟ้าขนส่งมวลชนแห่งประเทศไทย ชี้แจงการเปลี่ยนแปลง TOR โครงการรถไฟฟ้าสายสีส้ม
​การรถไฟฟ้าขนส่งมวลชนแห่งประเทศไทย ชี้แจงการเปลี่ยนแปลง TOR โครงการรถไฟฟ้าสายสีส้ม
วันจันทร์ที่ 5 ตุลาคม พ.ศ. 2563   นายภคพงศ์  ศิริกันทรมาศ ผู้ว่าการการรถไฟฟ้าขนส่งมวลชนแห่งประเทศไทย ชี้แจงกรณีคณะกรรมการคัดเลือกได้มีมติเห็นชอบเปลี่ยนแปลงเงื่อนไขเอกสารประกวดราคาใหม่ (TOR) โครงการรถไฟฟ้าสายสีส้ม หลังจากที่มีการขายซองประกวดราคาไปแล้วว่า การปรับปรุงเงื่อนไขในการคัดเลือกเอกชน หรือส่วนใดส่วนหนึ่งของประกาศเชิญชวนและเอกสารสำหรับการคัดเลือกเอกชน (RFP) เป็นแนวทางปฏิบัติโดยทั่วไปที่หน่วยงานของรัฐอื่นได้เคยดำเนินการในการคัดเลือกเอกชนร่วมลงทุน ทั้งนี้ การปรับปรุงวิธีการประเมินข้อเสนอในครั้งนี้เป็นการดำเนินการตามหน้าที่และอำนาจตามกฎหมายและข้อกำหนดที่เกี่ยวข้องครบถ้วนแล้ว โดยคำนึงถึงประโยชน์สูงสุดที่รัฐจะได้รับจากการได้ผู้ร่วมลงทุนที่มีศักยภาพในการดำเนินงานด้านเทคนิคในการก่อสร้างโครงการรถไฟฟ้า ส่งผลให้ประชาชนได้รับการให้บริการระบบขนส่งมวลชนที่มีมาตรฐานและความปลอดภัยสูงที่สุด และบรรลุวัตถุประสงค์ในการจัดทำบริการสาธารณะของ รฟม.
นอกจากนี้ การดำเนินการต่าง ๆ ของ รฟม. และคณะกรรมการคัดเลือกในทุกขั้นตอน ได้มีการพิจารณาและคำนึงถึงมติคณะรัฐมนตรี ประกอบการดำเนินการตามพระราชบัญญัติการร่วมลงทุนระหว่างรัฐและเอกชน พ.ศ. 2562 กฎหมายลำดับรอง และกฎหมายอื่น ๆ ที่เกี่ยวข้องแล้ว
------------------------------------

ที่มา : https://www.thaigov.go.th/news/contents/details/35731