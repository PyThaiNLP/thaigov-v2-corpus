รัฐบาลไทย-ข่าวทำเนียบรัฐบาล-​นายกรัฐมนตรีเชิญชวนเที่ยวงาน “สีสันแห่งสายน้ำ มหกรรมลอยกระทงปี 2563” พร้อมมอบคำอธิษฐานให้ประเทศมีความสุข สงบ ประเทศไทยเจริญก้าวหน้า


วันอังคารที่ 20 ตุลาคม 2563
พิมพ์
​นายกรัฐมนตรีเชิญชวนเที่ยวงาน “สีสันแห่งสายน้ำ มหกรรมลอยกระทงปี 2563” พร้อมมอบคำอธิษฐานให้ประเทศมีความสุข สงบ ประเทศไทยเจริญก้าวหน้า
​นายกรัฐมนตรีเชิญชวนเที่ยวงาน “สีสันแห่งสายน้ำ มหกรรมลอยกระทงปี 2563” พร้อมมอบคำอธิษฐานให้ประเทศมีความสุข สงบ ประเทศไทยเจริญก้าวหน้า
วันนี้ (20 ต.ค. 63) นายอนุชา บูรพชัยศรี โฆษกประจำสำนักนายกรัฐมนตรี เปิดเผยภารกิจก่อนการประชุมคณะรัฐมนตรีว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมด้วยนายดิสทัต โหตระกิตย์ เลขาธิการนายกรัฐมนตรี เยี่ยมชมนิทรรศการงานสีสันแห่งสายน้ำ มหกรรมลอยกระทง ประจำปี 2563 โดยการท่องเที่ยวแห่งประเทศไทย (ททท.)  ณ ตึกสันติไมตรี ทำเนียบรัฐบาล
โอกาสนี้ นายยุทธศักดิ์ สุภสร ผู้ว่าการการท่องเที่ยวแห่งประเทศไทยนำคณะ ประชาสัมพันธ์ “สีสันแห่งสายน้ำ มหกรรมลอยกระทงปี 2563” ซึ่งในปีนี้ในพื้นที่กรุงเทพมหานคร จะจัดงาน CHAO PHRAYA RIVER OF ETERNAL PROSPERITY ณ ริเวอร์พาร์ค ไอคอนสยาม และ Bangkok River Festival 2020 ณ 9 ท่าน้ำริมแม่น้ำเจ้าพระยา รวมถึงจังหวัดพระนครศรีอยุธยาและพื้นที่เอกลักษณ์ 5 แห่ง  ประกอบไปด้วย“ประเพณียี่เป็งเชียงใหม่” รอบเมืองเชียงใหม่ ประเพณีลอยกระทง เผาเทียน เล่นไฟ จังหวัดสุโขทัย ประจำปี 2563 ประเพณีลอยกระทงสายไหลประทีป 1,000 ดวง ประจำปี 2563 ประเพณีงานลอยกระทงกาบกล้วยเมืองแม่กลอง ประจำปี 2563 และ ประเพณี สมมาน้ำ คืนเพ็ง เส็งประทีป ครั้งที่ 22 ประจำปี 2563 ระหว่างวันที่ 30 ต.ค. – 1 พ.ย. 63  ซึ่งปีนี้จะเป็นการจัดงานในรูปแบบชีวิตวิถีใหม่ New Normal เพื่อป้องกันการแพร่ระบาดของเชื้อไวรัสโควิด-19 อาทิ จำกัดจำนวนคนเข้าชมงาน การจองเข้าร่วมงานล่วงหน้าผ่านแอปพลิเคชัน การคัดกรองผู้เข้าร่วมงาน เป็นต้น
นายกรัฐมนตรี กล่าวขอให้ทุกคนรวมพลังความรัก ความสามัคคี ร่วมกันสืบสานอนุรักษ์วัฒนธรรมประเพณีอันดีงามของไทยให้คงอยู่ยาวนาน นอกจากนี้ ยังกระตุ้นการท่องเที่ยวช่วยสร้างรายได้ให้แก่คนในท้องถิ่นอีกด้วยจึงอยากเชิญชวนประชาชนคนไทยเที่ยวงานลอยกระทงที่จัดขึ้นในพื้นที่ใกล้เคียงในจังหวัดขึ้นต่าง ๆ พร้อมกันนี้นายกรัฐมนตรียังได้ยกกระทงขึ้นกล่าวอธิษฐานจิต “ขอให้ประเทศไทยมีแต่ความสุข สงบ ประเทศไทยเจริญก้าวหน้า” อีกด้วย
--------------------------

ที่มา : https://www.thaigov.go.th/news/contents/details/36077