รัฐบาลไทย-ข่าวทำเนียบรัฐบาล-รมช.ธรรมนัส มอบนโยบายขับเคลื่อนไทยไปด้วยกัน จังหวัดเชียงราย 


วันอังคารที่ 20 ตุลาคม 2563
รมช.ธรรมนัส มอบนโยบายขับเคลื่อนไทยไปด้วยกัน จังหวัดเชียงราย
รมช.ธรรมนัส มอบนโยบายขับเคลื่อนไทยไปด้วยกัน จังหวัดเชียงราย
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ มอบนโยบายทิศทางการขับเคลื่อนไทยไปด้วยกันจังหวัดเชียงราย ณ โรงแรม เฮอริเทจ เชียงราย อ.เมือง จ.เชียงราย ว่า จากคำสั่งการแต่งตั้งคณะกรรมการขับเคลื่อนไทยไปด้วยกัน ของนายกรัฐมนตรี เพื่อแก้ไขความเดือดร้อนของประชาชน ยกระดับชีวิตความเป็นอยู่ และเสริมสร้างศักยภาพในการพัฒนาประเทศตามหลักเศรษฐกิจพอเพียง
โดยแนวทางการให้นโยบายท่ีสำคัญเพื่อพัฒนาจังหวัดเชียงราย ได้แก่ 1. การพัฒนาแหล่งน้ำอย่างยั่งยืนมีการผันน้ำและกักเก็บน้ำแม่น้ำกก ให้เพียงพอต้องการใช้อุปโภค บริโภคในพื้นที่จังหวัดเชียงรายและจังหวัดพะเยา พร้อมเร่งรัดโครงการชลประทาน เช่น อ่างเก็บน้ำแม่คำ อ่างเก็บน้ำโป่งขาม อ่างเก็บน้ำแม่สลอง อ่างเก็บน้ำยางมื้น อ่างเก็บน้ำปูนหลวงและอ่างเก็บน้ำแม่แสลบ 2. โครงการรถไฟรางคู่ เด่นชัย-พะเยา-เชียงราย-เชียงของ จะประมูลงานปี 2564
3. โครงการ 1 ตำบล 1 กลุ่มทฤษฎีใหม่ ของกระทรวงเกษตรและสหกรณ์ และกรมพัฒนาชุมชน 4. เร่งแก้ไขปัญหาราคาข้าวตกต่ำโดยการตลาด สร้างแบรนด์ ข้าวเหนียวและข้าวหอมมะลิ ให้ อ.ต.ก. นำรูปแบบ พะเยาโมเดล มาปรับใช้ ทาง อ.ต.ก. รับซื้อข้าวเปลือก มาแปรรูปเป็นข้าวสาร จัดหาช่องทางการตลาด แบรนด์ อ.ต.ก. “ข้าวหอมมะลิเชียงราย”“ข้าวเหนียวเชียงราย”

ที่มา : https://www.thaigov.go.th/news/contents/details/36076