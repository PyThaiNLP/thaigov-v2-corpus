รัฐบาลไทย-ข่าวทำเนียบรัฐบาล-ปลัดกระทรวงยุติธรรม เปิดการฝึกอบรมหลักสูตรการบริหารงานยุติธรรมระดับกลาง รุ่นที่ ๑๖ (ยธก.๑๖) ภายใต้หัวข้อ​ "เสริม​สร้าง​ความ​รู้​ สู่ความก้าวหน้า​ของกระบวนการยุติธรรม" 


วันอังคารที่ 20 ตุลาคม 2563
ปลัดกระทรวงยุติธรรม เปิดการฝึกอบรมหลักสูตรการบริหารงานยุติธรรมระดับกลาง รุ่นที่ ๑๖ (ยธก.๑๖) ภายใต้หัวข้อ​ "เสริม​สร้าง​ความ​รู้​ สู่ความก้าวหน้า​ของกระบวนการยุติธรรม"
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการฝึกอบรมหลักสูตรการบริหารงานยุติธรรมระดับกลาง รุ่นที่ ๑๖ (ยธก.๑๖)
ในวันจันทร์ที่ ๑๙ ตุลาคม ๒๕๖๓​ เวลา ๑๐.๐๐ น.​ ณ ห้องประชุมสำนักงานกิจการยุติธรรม ชั้น ๕ วิทยาลัยกิจการยุติธรรม สำนักงานกิจการยุติธรรม อาคารรัฐประศาสนภักดี ศูนย์ราชการเฉลิมพระเกียรติฯ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการฝึกอบรมหลักสูตรการบริหารงานยุติธรรมระดับกลาง รุ่นที่ ๑๖ (ยธก.๑๖) พร้อมทั้งบรรยายพิเศษในหัวข้อ "ยุทธศาสตร์ชาติและการปฏิรูปประเทศ : มิติด้านกระบวนการยุติธรรม"​ เพื่อเสริมสร้าง​องค์​ความรู้​ ทักษะ​ และทัศนคติ​ให้แก่บุคลากร​ระดับกลางในกระบวนการ​ยุติธรรม​ เพื่อ​ส่งเสริม​การคิดวิเคราะ​ห์ และร่วมกันอภิปราย​ ถึงสภาพ​ปัญหาต่างๆ​ ในกระบวนการ​ยุติธรรม​และร่วมกันหาแนวทางแก้ไขปัญหา​ โดยเน้นการหาความร่วมมือ​ สร้างเครือข่ายเพื่อพัฒนา​กระบวนการ​ยุติธรรม​ โดยมีหัวข้อหลัก​ คือ​ "เสริมสร้าง​ความรู้​ สู่ความ​ก้าวหน้า​ของกระบวนการ​ยุติธรรม" โดยมี​ผู้เข้ารับการอบรม​ประกอบด้วยบุคลากรในกระบวนการ​ยุติธรรม​ จำนวน​ ๕๐​ คน​  โอกาสนี้​ ปลัดกระ​ทรวง​ยุติธรรม​ กล่าวใจความ​ตอนหนึ่งว่า​ บทบาทหน้าที่ของกระทรวงยุติธรรมมีความเกี่ยวข้องกับหลายหน่วยงาน โดยแต่ละหน่วยงานจะมีกลไกการดำเนินงานที่ต่างกัน ดังนั้น การทำงานจึงต้องมีการบูรณาการทำงานร่วมกันเพื่อเพิ่มประสิทธิภาพในการดำเนินงาน ตลอดจนการพัฒนาทักษะทางด้านนวัตกรรม และนำเทคโนโลยีมาปรับใช้ในการพัฒนางานด้านกระบวนการยุติธรรม หลักสูตรนี้จึงเป็นหลักสูตรที่เสริมสร้างทักษะการคิดวิเคราะห์และสร้างวิสัยทัศน์ให้แก่บุคลากรระดับกลาง ที่จะก้าวไปเป็นบุคลากรระดับสูงในอนาคตต่อไป

ที่มา : https://www.thaigov.go.th/news/contents/details/36083