รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมคณะกรรมการตรวจสอบทรัพย์สิน ครั้งที่ ๒๒/๒๕๖๓ 


วันอังคารที่ 20 ตุลาคม 2563
ปลัดกระทรวงยุติธรรม ประชุมคณะกรรมการตรวจสอบทรัพย์สิน ครั้งที่ ๒๒/๒๕๖๓
ปลัดกระทรวงยุติธรรม ประชุมคณะกรรมการตรวจสอบทรัพย์สิน ครั้งที่ ๒๒/๒๕๖๓
ในวันจันทร์ที่ ๑๙ ตุลาคม ๒๕๖๓ เวลา ๐๘.๓๐ น. ณ ห้องประชุมกฤษณะ ผลอนันต์ อาคาร ๓ ชั้น ๒ สำนักงาน ป.ป.ส. เขตดินแดง กรุงเทพฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการตรวจสอบทรัพย์สิน ครั้งที่ ๒๒/๒๕๖๓ โดยมี นายวิชัย ไชยมงคล เลขาธิการ ป.ป.ส. ในฐานะเลขานุการคณะกรรมการตรวจสอบทรัพย์สิน พันตำรวจตรี สุริยา สิงหกมล รองเลขาธิการ ป.ป.ส. พร้อมด้วยกรรมการ ประกอบด้วย ผู้แทนจากสำนักงานตำรวจแห่งชาติ กรมที่ดิน กรมบังคับคดี กรมศุลกากร กรมสรรพากร และธนาคารแห่งประเทศไทย เข้าร่วมประชุมฯ
ทั้งนี้ ที่ประชุมได้พิจารณาสำนวนคดีตรวจสอบทรัพย์สิน จำนวน ๒๙ คดี ทรัพย์สิน จำนวน ๑๖๒ รายการ รวมมูลค่า ๔๖,๖๖๐,๔๙๐.๓๒ บาท สำหรับการประชุมคณะกรรมการตรวจสอบทรัพย์สินเป็นกระบวนการในการบังคับใช้กฎหมายตามมาตรการริบทรัพย์สินในคดียาเสพติด มีวัตถุประสงค์เพื่อตัดโอกาสในการกลับมาเป็นผู้กระทำความผิดเกี่ยวกับยาเสพติดซ้ำ และไม่ให้ผู้กระทำความผิดเกี่ยวกับยาเสพติดได้รับประโยชน์ใดจากทรัพย์สินที่ได้มาจากการค้ายาเสพติด อันจะนำมาซึ่งความมั่นคงปลอดภัยของประชาชน และสังคมจากปัญหายาเสพติด
*************************************

ที่มา : https://www.thaigov.go.th/news/contents/details/36082