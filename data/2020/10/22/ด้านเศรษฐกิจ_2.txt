รัฐบาลไทย-ข่าวทำเนียบรัฐบาล-ปลื้ม ญี่ปุ่นเลือก 7 โครงการในไทย มอบทุนพัฒนาดิจิทัลภาคอุตสาหกรรม


วันพุธที่ 21 ตุลาคม 2563
ปลื้ม ญี่ปุ่นเลือก 7 โครงการในไทย มอบทุนพัฒนาดิจิทัลภาคอุตสาหกรรม
ปลื้ม ญี่ปุ่นเลือก 7 โครงการในไทย มอบทุนพัฒนาดิจิทัลภาคอุตสาหกรรม
ปลื้ม ญี่ปุ่นเลือก 7 โครงการในไทย มอบทุนพัฒนาดิจิทัลภาคอุตสาหกรรม
ญี่ปุนคัดเลือก 7 บริษัทญี่ปุ่นในประเทศไทย ให้ทุนสนับสนุนการพัฒนาโครงการนำร่องด้านเทคโนโลยีดิจิทัลร่วมกับพาร์ทเนอร์ในประเทศไทย ภายใต้โครงการ “Asia Digital Transformation” หวังร่วมยกระดับเศรษฐกิจและสังคมของประเทศในภูมิภาค
สำนักงานคณะกรรมการส่งเสริมการลงทุน (บีโอไอ) ได้รับแจ้งจากองค์การส่งเสริมการค้าต่างประเทศของญี่ปุ่น (เจโทร กรุงเทพฯ) ว่า รัฐบาลญี่ปุ่น โดยกระทรวงเศรษฐกิจ การค้า การลงทุนญี่ปุ่น (METI) ได้คัดเลือกให้เงินสนับสนุนแก่บริษัทญี่ปุ่นในประเทศไทย เพื่อดำเนินโครงการสนับสนุนการนำระบบดิจิทัลเข้ามาใช้ในอุตสาหกรรมต่างๆ โดยบริษัทญี่ปุ่นในประเทศไทยได้รับคัดเลือกเข้าร่วมโครงการนี้รวม 7 บริษัท จากทั้งหมด 23 โครงการ มากที่สุดในภูมิภาคอาเซียน
โครงการที่ได้รับอนุมัติดังกล่าว ครอบคลุมในหลากหลายอุตสาหกรรม ได้แก่ การเกษตร การประมง การแพทย์ การพัฒนาทรัพยากรมนุษย์ และพลังงาน ซึ่งทุกสาขาล้วนมีความสำคัญต่อประเทศไทย การอนุมัติของรัฐบาลญี่ปุ่นในครั้งนี้ แสดงให้เห็นว่าประเทศไทยมีศักยภาพและความพร้อมทางเศรษฐกิจที่เหมาะสม ทำให้บริษัทของประเทศญี่ปุ่นสนใจร่วมพัฒนาธุรกิจอย่างมีนัยยะสำคัญ
สำหรับโครงการสนับสนุนการลงทุนด้านอุตสาหกรรมดิจิทัลในเอเชีย หรือ Asia Digital Transformation (ADX) มีวัตถุประสงค์เพื่อสนับสนุนให้บริษัทญี่ปุ่นร่วมงานกับบริษัทหรือหน่วยงานในอาเซียน ลงทุนด้านการพัฒนาเทคโนโลยีดิจิทัลเพื่อช่วยแก้ไขปัญหาทางเศรษฐกิจและสังคมในระยะยาว ซึ่งนอกจากประเทศไทยแล้ว ยังมีโครงการนำร่องที่ได้รับคัดเลือกในอีกหลายประเทศ โดยมีโครงการในเมียนมา  4 โครงการ มาเลเซีย 3 โครงการ เวียดนาม 2 โครงการ อินโดนีเซีย 2 โครงการ กัมพูชา 2 โครงการ สิงคโปร์ ฟิลิปปินส์ และ สปป.ลาว ประเทศละ 1 โครงการ

ที่มา : https://www.thaigov.go.th/news/contents/details/36105