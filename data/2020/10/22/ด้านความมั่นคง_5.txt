รัฐบาลไทย-ข่าวทำเนียบรัฐบาล-‘ปลัดแรงงาน’ ร่วมขับเคลื่อนภารกิจจิตอาสา 904


วันพุธที่ 21 ตุลาคม 2563
พิมพ์
‘ปลัดแรงงาน’ ร่วมขับเคลื่อนภารกิจจิตอาสา 904
ปลัดกระทรวงแรงงาน ให้การต้อนรับ นายประสิทธิ์ เจียวก๊ก อาจารย์พิเศษโรงเรียนจิตอาสา 904 หารือแนวทางการประชาสัมพันธ์พระราชกรณียกิจของพระบาทสมเด็จพระเจ้าอยู่หัวและการดำเนินงานของโรงเรียนจิตอาสาพระราชทาน เพื่อเผยแพร่ประชาสัมพันธ์ให้ผู้บริหาร ข้าราชการ
เมื่อวันที่ 21 ตุลาคม 2563 เวลา 13.00 น. นายสุทธิ สุโกศล ปลัดกระทรวงแรงงาน ให้การต้อนรับ นายประสิทธิ์ เจียวก๊ก อาจารย์พิเศษโรงเรียนจิตอาสา 904 ณ ห้องประชุมปลัดกระทรวงแรงงาน ชั้น 7 อาคารกระทรวงแรงงาน พร้อมหารือแนวทางการประชาสัมพันธ์พระราชกรณียกิจของพระบาทสมเด็จพระเจ้าอยู่หัว และการดำเนินงานของโรงเรียนจิตอาสาพระราชทาน รวมถึงการถ่ายทอดองค์ความรู้ที่เกี่ยวข้องกับประวัติศาสตร์ชาติไทย เพื่อให้ผู้บริหาร ข้าราชการ และเจ้าหน้าที่ในสังกัดกระทรวงแรงงาน มีอุดมการณ์ความรักชาติ ศาสนา และเทิดทูนไว้ซึ่งสถาบันพระมหากษัตริย์
ทั้งนี้ ได้มอบหนังสือประวัติศาสตร์ชาติไทย และคิวอาร์โค้ชวิดิทัศน์พระราชกรณียกิจพระบาทสมเด็จพระเจ้าอยู่หัว รัชกาลที่ 10 ที่คนไทยยังไม่รู้ และ Facebook โรงเรียนจิตอาสาพระราชทาน เพื่อเผยแพร่ประชาสัมพันธ์ต่อไป
+++++++++++++++++++
กองเผยแพร่และประชาสัมพันธ์
21 ตุลาคม 2563

ที่มา : https://www.thaigov.go.th/news/contents/details/36124