รัฐบาลไทย-ข่าวทำเนียบรัฐบาล-นายกรัฐมนตรี วอนช่วยกันทำให้บ้านเมืองปลอดภัย แจงยังไม่ลดการกักตัวเหลือ 10 วัน พร้อมเตรียมเพิ่มวิธีตรวจหาเชื้อโควิด-19 ด้วยการเจาะเลือด สามารถทำได้บ่อยและค่าใช้จ่ายถูกลง 


วันพุธที่ 21 ตุลาคม 2563
พิมพ์
นายกรัฐมนตรี วอนช่วยกันทำให้บ้านเมืองปลอดภัย แจงยังไม่ลดการกักตัวเหลือ 10 วัน พร้อมเตรียมเพิ่มวิธีตรวจหาเชื้อโควิด-19 ด้วยการเจาะเลือด สามารถทำได้บ่อยและค่าใช้จ่ายถูกลง
พลเอก ประยุทธ์ จันทร์โอชา นายกรัฐมนตรี วอนช่วยกันทำให้บ้านเมืองปลอดภัย แจงยังไม่ลดการกักตัวเหลือ 10 วัน พร้อมเตรียมเพิ่มวิธีตรวจหาเชื้อโควิด-19 ด้วยการเจาะเลือด สามารถทำได้บ่อยและค่าใช้จ่ายถูกลง
วันนี้ (21 ต.ค. 63) เวลา 15.00 น.  ณ ทำเนียบรัฐบาล ภายหลังการประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวถึงข้อเสนอลดการกักกันตัวผู้ที่เดินทางเข้าไทยจาก 14 วัน เหลือ 10 วันว่า ยังไม่มี กำลังหารือกันอยู่ เพราะต้องหามาตรการความพร้อมรองรับก่อน ว่าจะดำเนินการมาตรการทางสุขภาพอย่างไรได้บ้าง รวมถึงการจัดหาอุปกรณ์เครื่องมือต่าง ๆ สำหรับติดตามตัวผู้เดินทางที่มีมาตรฐานและทันสมัย โดยขณะนี้มีการเพิ่มการตรวจโรคโควิด-19 ผ่านการเจาะเลือด ซึ่งวิธีการแบบใหม่สามารถทำได้บ่อยขึ้นและค่าใช้จ่ายถูกลง จากเดิมใช้วิธีการตรวจหาเชื้อผ่านโพรงจมูกและคอ (SWAB) ทั้งนี้จะดำเนินการให้เร็วที่สุด อย่างไรก็ตามฝากให้ทุกคนติดตามการดำเนินงานด้านเศรษฐกิจด้วยและขอให้ช่วยกันทำให้บ้านเมืองปลอดภัย
----------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/36129