รัฐบาลไทย-ข่าวทำเนียบรัฐบาล-“รมว. สุชาติ” ส่ง ที่ปรึกษารัฐมนตรี ลงพื้นที่ตรวจเยี่ยม ศูนย์ควบคุมเรือเข้า-ออก (PIPO) ชลบุรี


วันพุธที่ 21 ตุลาคม 2563
“รมว. สุชาติ” ส่ง ที่ปรึกษารัฐมนตรี ลงพื้นที่ตรวจเยี่ยม ศูนย์ควบคุมเรือเข้า-ออก (PIPO) ชลบุรี
นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ พลตำรวจตรี นันทชาติ ศุภมงคล คณะที่ปรึกษารัฐมนตรีว่าการกระทรวงแรงงาน ลงพื้นที่ตรวจเยี่ยมและประชุมหารือร่วมกับศูนย์ควบคุมเรือเข้า-ออก (PIPO) ชลบุรี
วันที่ 21 ตุลาคม 2563 นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ พลตำรวจตรี นันทชาติ ศุภมงคล คณะที่ปรึกษารัฐมนตรีว่าการกระทรวงแรงงาน ลงพื้นที่ตรวจเยี่ยมและประชุมหารือแนวทางการดำเนินงานแก้ไขปัญหาแรงงานประมงทะเลผิดกฎหมาย ณ ศูนย์ควบคุมการแจ้งเรือเข้า – ออก (Port In Port Out Controlling Center: PIPO) จังหวัดชลบุรี โดยมีหัวหน้าศูนย์ PIPO แรงงานจังหวัดชลบุรี สวัสดิการและคุ้มครองแรงงานจังหวัดชลบุรี และจัดหางานจังหวัดหวัดชลบุรี พร้องทั้งเจ้าหน้าที่ร่วมให้การต้อนรับ
ทั้งนี้ พลตำรวจตรี นันทชาติฯ และคณะเดินทางไปตรวจเยี่ยมและให้กำลังใจแก่เจ้าหน้าที่ขณะปฏิบัติหน้าที่ตรวจเรือประมงมัจฉาวารี ขนาดเรือ 42.38 ตันกรอส โดยมีลูกเรือทั้งหมด 13 คน เป็นชาวกัมพูชา 11 คน และชาวไทย 2 คน ในโอกาสนี้ได้กล่าวชื่นชมผู้ที่ปฏิบัติงานตรวจเรือประมงของศูนย์ฯ เป็นผู้ที่ทุ่มเทแรงกาย แรงใจ เสียสละในการปฏิบัติงาน

ที่มา : https://www.thaigov.go.th/news/contents/details/36132