รัฐบาลไทย-ข่าวทำเนียบรัฐบาล-​พล.อ. ประวิตร  มอบระบบน้ำบาดาลใหญ่ที่สุดของไทย ผลงานกระทรวงทรัพยากรฯ แก้ภัยแล้ง ชัยนาท อย่างยั่งยืน


วันพุธที่ 21 ตุลาคม 2563
​พล.อ. ประวิตร  มอบระบบน้ำบาดาลใหญ่ที่สุดของไทย ผลงานกระทรวงทรัพยากรฯ แก้ภัยแล้ง ชัยนาท อย่างยั่งยืน
​พล.อ. ประวิตร  มอบระบบน้ำบาดาลใหญ่ที่สุดของไทย ผลงานกระทรวงทรัพยากรฯ แก้ภัยแล้ง ชัยนาท อย่างยั่งยืน
พล.อ. ประวิตร  มอบระบบน้ำบาดาลใหญ่ที่สุดของไทย ผลงานกระทรวงทรัพยากรฯ แก้ภัยแล้ง ชัยนาท อย่างยั่งยืน
วันที่ 21 ตุลาคม 2563 เวลา​ 09.​00 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ พร้อมด้วย นายจตุพร​ บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ให้การต้อนรับ พล.อ. ประวิตร วงษ์สุวรรณ รองนายกรัฐมนตรี ในโอกาสเดินทางมาเป็นประธานมอบโครงการพัฒนาแหล่งน้ำบาดาลขนาดใหญ่ริมแม่น้ำ หรือที่เรียกว่า Riverbank Filtration (RBF) ซึ่งมีขนาดใหญ่ที่สุดแห่งแรกของประเทศไทย ให้กับเทศบาลตำบลหาดท่าเสา อ.เมือง จ.ชัยนาท เพื่อบริหารจัดการแก้ไขปัญหาภัยแล้งด้านการอุปโภคบริโภคและการเกษตร ในพื้นที่ จ.ชัยนาท ต่อไป
รมว.ทส. กล่าวว่า “โครงการ RBF แห่งนี้สามารถผลิตน้ำได้ถึง 4,000 ลูกบาศก์เมตรต่อวัน เป็นน้ำคุณภาพดีที่ผ่านการกรองโดยกระบวนการทางธรรมชาติ และสามารถนำมาใช้ได้โดยไม่กระทบต่อน้ำผิวดิน สามารถช่วยเหลือประชาชนให้มีน้ำอุปโภคบริโภค รวมถึงใช้ทางการเกษตรได้กว่า 8 หมู่บ้าน จำนวน 1,484 ครัวเรือน หรือประชาชนกว่า 5,000 คน ซึ่ง จ.ชัยนาท เป็น 1 ใน 3 พื้นที่ต้นแบบ ในการกักเก็บน้ำฝนไว้ใช้ และบริหารจัดการน้ำใต้ดินควบคู่ไปกับน้ำผิวดิน โดยกระทรวงทรัพยากรธรรมชาติและสิ่งแวดล้อม จะเร่งพัฒนาขยายโครงการ RBF ไปยังพื้นที่ที่ประสบภัยแล้งทั่วประเทศต่อไปในอนาคต”
โอกาสนี้ รองนายก ได้กล่าวว่า “รัฐบาลได้ให้ความสำคัญกับปัญหาภัยแล้งทั่วประเทศเป็นอย่างมาก เพื่อให้ประชาชนมีคุณภาพชีวิตที่ดีขึ้น มีที่ทำกินที่ดีขึ้น และได้เร่งแก้ปัญหาด้านน้ำอย่างเป็นระบบเพื่อไม่ให้เกิดปัญหาภัยแล้งซ้ำอีกในปีต่อไป”
ก่อนที่ รองนายกจะเปิดน้ำ 1,000 ลิตร เข้าสู่ระบบ อันเป็นสัญลักษณ์ในพิธีเปิดโครงการ รวมถึงมอบน้ำแร่กระทรวงทรัพยากรฯ ให้กับตัวแทนชาวบ้าน และเดินเยี่ยมชมนิทรรศการ เยี่ยมชมระบบบริหารจัดการน้ำบาดาลขนาดใหญ่ริมแม่น้ำ พร้อมกับเยี่ยมชมศูนย์เรียนรู้ด้านน้ำบาดาล และจุดบริการน้ำแร่ของกระทรวงทรัพยากรธรรมชาติและสิ่งแวดล้อม
ทั้งนี้ โครงการ RBF ตั้งอยู่ริมแม่น้ำเจ้าพระยา มีเส้นผ่าศูนย์กลางใหญ่ที่สุดถึง 60 ซม. มีหอถังเหล็กส่งน้ำระยะไกลสูง 40 เมตร นอกจากนี้ พบว่า ยังมีปริมาณน้ำที่พัฒนาได้อีกกว่า 1.4 ล้านลูกบาสก์เมตรต่อปี ในการช่วยเหลือประชาชนได้มากถึง 8,000 โดยกระทรวงทรัพยากรธะรมชาติและสิ่งแวดล้อมจะเร่งดำเนินการต่อไปในอนาคต

ที่มา : https://www.thaigov.go.th/news/contents/details/36115