รัฐบาลไทย-ข่าวทำเนียบรัฐบาล-นโยบายเร่งด่วน การจัดเตรียมมาตรการรองรับภัยแล้งและอุทกภัย


วันพฤหัสบดีที่ 8 ตุลาคม 2563
พิมพ์
นโยบายเร่งด่วน การจัดเตรียมมาตรการรองรับภัยแล้งและอุทกภัย
วันพฤหัสบดีที่ 8 ตุลาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
การจัดเตรียมมาตรการรองรับภัยแล้งและอุทกภัย เป็นนโยบายเร่งด่วนที่รัฐบาลให้ความสำคัญ โดยตลอดระยะเวลา 1 ปี ที่ผ่านมา ได้ออกมาตรการป้องกันและแก้ไขปัญหาภัยแล้งในพื้นที่เป้าหมาย โดยเปิดจุดจ่ายน้ำบาดาล บริการฟรี สนับสนุนน้ำเพื่อการเกษตร ขุดเจาะบ่อน้ำบาดาล เติมน้ำใต้ดิน จัดหาแหล่งน้ำ และระบบกระจายน้ำนอกเขตชลประทาน รวมถึงจัดให้มีระบบติดตามสถานการณ์ด้านอุทกภัยอย่างต่อเนื่อง นอกจากนี้ ยังกำหนดมาตรการแก้ไขปัญหาตั้งแต่การป้องกันก่อนเกิดภัย การให้ความช่วยเหลือระหว่างเกิดภัยและการแก้ไขปัญหาระยะยาว เช่น จัดทำแผนสนับสนุนการปฏิบัติงานในภาวะฉุกเฉินกลุ่มจังหวัด โครงการฝึกซ้อมแผนเผชิญเหตุระดับภูมิภาคเอเชีย-แปซิฟิก และระบบแจ้งเตือนและอพยพประชาชน เป็นต้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/35792