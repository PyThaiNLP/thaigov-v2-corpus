รัฐบาลไทย-ข่าวทำเนียบรัฐบาล-​รมว.ทส. 'วราวุธ'​ ลงพื้นที่ถ้ำนาคา​เตรียมความพร้อมเปิดรับนักท่องเที่ยว​ 5 ตุลาคม​นี้​ ย้ำ​ หากพบความเสียหายอีกจะดำเนินการปิดทันที


วันพฤหัสบดีที่ 8 ตุลาคม 2563
​รมว.ทส. 'วราวุธ'​ ลงพื้นที่ถ้ำนาคา​เตรียมความพร้อมเปิดรับนักท่องเที่ยว​ 5 ตุลาคม​นี้​ ย้ำ​ หากพบความเสียหายอีกจะดำเนินการปิดทันที
​รมว.ทส. 'วราวุธ'​ ลงพื้นที่ถ้ำนาคา​เตรียมความพร้อมเปิดรับนักท่องเที่ยว​ 5 ตุลาคม​นี้​ ย้ำ​ หากพบความเสียหายอีกจะดำเนินการปิดทันที
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.)​ พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และผู้บริหาร ทส. ลงพื้นที่ตรวจติดตามการดำเนินงานเตรียมความพร้อมการนำนักท่องเที่ยวเข้าชมบริเวณถ้ำนาคา พร้อมให้แนวทางในการป้องกัน ดูแลรักษาทรัพยากรธรรมชาติและสิ่งแวดล้อมบริเวณถ้ำนาคา เมื่อวันที่ 3 ตุลาคม 2563
นายวราวุธ ศิลปอาชา รมว.ทส.​ เปิดเผยว่า กระทรวงทรัพยากรธรรมชาติและสิ่งแวดล้อม​ โดยกรมอุทยานแห่งชาติ​ สัตว์ป่า​ และพันธุ์พืช​ จะเปิดให้นักท่องเที่ยวและประชาชน​ เข้าชมถ้ำนาคาได้ตั้งแต่วันที่ 5 ตุลาคม 2563 เป็นต้นไป โดยกำหนดให้เข้าชมได้ไม่เกินวันละ 350 คน ซึ่งจะแบ่งการเข้าชมออกเป็นรอบ​ๆ​​ละ10 คน โดยมัคคุเทศก์จะต้องเป็นผู้รับผิดชอบดูแลนักท่องเที่ยว ไม่ให้​ทำลาย​ หรือทำให้ทรัพยากรธรรมชาติและสิ่งแวดล้อมบริเวณถ้ำนาคาและบริเวณพื้นที่​โดยรอบเกิดความเสียหาย​ ทั้งนี้​ ถ้าหากฝ่าฝืน​ทำให้ทรัพยากรธรรมชาติในพื้นที่ดังกล่าวเสียหาย​ ตนจะมอบหมายให้หน่วยงานที่รับผิดชอบดำเนินการปิดทันที​ เพื่อวางมาตรการในการอนุรักษ์​ ฟื้นฟู​ ดูแล​ รักษา​ต่อไป

ที่มา : https://www.thaigov.go.th/news/contents/details/35799