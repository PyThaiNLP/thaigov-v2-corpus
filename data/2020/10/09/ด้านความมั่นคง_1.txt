รัฐบาลไทย-ข่าวทำเนียบรัฐบาล-​วันหยุด เราไม่หยุด​ วราวุธ รมว.ทส. ลงพื้นที่ป่าสงวนแห่งชาติ​ ป่าดงดิบกะลา ป่าภูสิงห์ และป่าดงสีชมพู (หินสามวาฬ) จ.​บึงกาฬ


วันพฤหัสบดีที่ 8 ตุลาคม 2563
​วันหยุด เราไม่หยุด​ วราวุธ รมว.ทส. ลงพื้นที่ป่าสงวนแห่งชาติ​ ป่าดงดิบกะลา ป่าภูสิงห์ และป่าดงสีชมพู (หินสามวาฬ) จ.​บึงกาฬ
​วันหยุด เราไม่หยุด​ วราวุธ รมว.ทส. ลงพื้นที่ป่าสงวนแห่งชาติ​ ป่าดงดิบกะลา ป่าภูสิงห์ และป่าดงสีชมพู (หินสามวาฬ) จ.​บึงกาฬ
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย​ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และผู้บริหารกระทรวงฯ ลงพื้นที่ป่าสงวนแห่งชาติ​ ป่าดงดิบกะลา ป่าภูสิงห์​ และป่าดงสีชมพู (หินสามวาฬ) เพื่อตรวจติดตามการดำเนินงานของเจ้าหน้าที่ และมอบแนวทางการดำเนินงานในการป้องกัน ดูแลรักษา ทรัพยากรธรรมชาติและสิ่งแวดล้อม​ พร้อมให้ขวัญกําลังใจเจ้าหน้าที่ในการปฏิบัติงานโครงการพัฒนาแหล่งท่องเที่ยวเชิงนิเวศ หินสามวาฬ และเจ้าหน้าที่ที่ปฏิบัติงานในพื้นที่​ จังหวัดบึงกาฬ เมื่อวันที่ 3 ตุลาคม 2563
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิงแวดล้อม (รมว.ทส.) กล่าวว่า​ หัวใจสำคัญของการท่องเที่ยวคือการอนุรักษ์ ดังนั้น​ ในการรองรับนักท่องเที่ยวจะต้องมีการบูรณาการระหว่างเจ้าหน้าที่ และชุมชนในพื้นที่​ เพื่อสร้างความรู้​ ความเข้าใจ​ และความร่วมมือในการปกป้อง ดูแล​ รักษาทรัพยากรธรรมชาติที่มีความมหัศจรรย์ให้คงอยู่อย่างสมบูรณ์ รมว.ทส.​ กล่าวต่อไปว่า​ หากมีใครเข้าไปท่องเที่ยวแล้ว ทำให้ทรัพยากรธรรมชาติที่มีความมหัศจรรย์นี้​ เกิดความเสียหาย จะดำเนินการสั่งปิดแหล่งท่องเที่ยว เพราะจากนี้ไปคนไทยต้องรู้จักการเรียนรู้ ควบคู่กับการอนุรักษ์ เพื่อร่วมกันรักษาทรัพยากรธรรมชาติและสิ่งแวดล้อม​ของประเทศให้คงอยู่ในสภาพที่สมบูรณ์​และยั่งยืน​ ส่งต่อให้คนรุ่นหลัง ​ให้ลูกหลานของเราในอนาคตสืบไป

ที่มา : https://www.thaigov.go.th/news/contents/details/35794