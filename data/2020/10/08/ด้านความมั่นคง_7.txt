รัฐบาลไทย-ข่าวทำเนียบรัฐบาล-'จับกัง1' ส่ง 'เลขารัฐมนตรี' รับ 7 ข้อเรียกร้อง คสรท.สร้างความเท่าเทียมแรงงานทุกระดับ เนื่องในวัน"งานที่มีคุณค่าสากล" 


วันพุธที่ 7 ตุลาคม 2563
'จับกัง1' ส่ง 'เลขารัฐมนตรี' รับ 7 ข้อเรียกร้อง คสรท.สร้างความเท่าเทียมแรงงานทุกระดับ เนื่องในวัน"งานที่มีคุณค่าสากล"
'รัฐมนตรีสุชาติ ชมกลิ่น' มอบหมายให้ เลขานุการรัฐมนตรีแรงงาน เป็นผู้รับหนังสือข้อเรียกร้อง ในวัน "งานที่มีคุณค่าสากล" ปี พ.ศ.2563 จากคณะกรรมการสมานฉันท์แรงงานไทย (คสรท.) สร้างความเท่าเทียมแรงงานทุกระดับ ลดความเหลื่อมล้ำทางสังคม
เมื่อวันที่ 7 ตุลาคม 2563 นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ นายสุเทพ ชิตยวงศ์ เลขานุการรัฐมนตรีว่าการกระทรวงแรงงาน เป็นผู้รับหนังสือยื่นข้อเรียกร้อง ในวัน "งานที่มีคุณค่าสากล" ปี พ.ศ.2563 จากนายสมพร ขวัญเนตร ประธานคณะกรรมการสมานฉันท์แรงงานไทย (คสรท.) ณ สำนักงานประกันสังคม จังหวัดนนทบุรี โดยกล่าวว่า ท่านนายกรัฐมนตรี พล.อ.ประยุทธ์ จันทร์โอชา นายกรัฐมนตรี และท่านสุชาติ ชมกลิ่น รัฐมนตรีว่าการกระทรวงแรงงาน มีความห่วงใยพี่น้องผู้ใช้แรงงานทุกกลุ่ม ให้ได้มีงานทำ ได้รับการพัฒนาทักษะฝีมือ มีสวัสดิการที่เหมาะสม ได้รับการดูแลคุ้มครองและมีหลักประกันทางสังคม เพื่อยกระดับและพัฒนาคุณภาพชีวิตแรงงานที่สูงขึ้น รวมทั้งเป็นการสร้างความเท่าเทียม ลดความเหลื่อมล้ำของสังคมตามนโยบายรัฐบาล ในวันนี้ ท่าน รมว.แรงงานได้มอบหมายให้ผมมารับหนังสือข้อเรียกร้องในวัน "งานที่มีคุณค่าสากล" ปี พ.ศ.2563 จากประธานคณะกรรมการสมานฉันท์แรงงานไทย (คสรท.) ซึ่งได้ร่วมกับสมาพันธ์แรงงานรัฐวิสหกิจสัมพันธ์ (สรส.) ได้มีการจัดกิจกรรมเนื่องในวันงานที่มีคุณภาพ (World Day for Decent Wok) ที่กำหนดจัดขึ้นทุกวันที่ 7 ตุลาคมของทุกปี โดยในปีนี้คณะกรรมการสมานฉันท์แรงงานไทยได้ขอใช้สถานที่ของสำนักงานประกันสัดม จังหวัดนนทบุรี เป็นสถานที่จัดงาน มีการเคลื่อนขบวนมายังสำนักงานประกันสังคม จำนวน 400 คนโดยประมาณ และมีองค์กรสมาชิกเข้าร่วม จำนวน 12 องค์กร
นายสุเทพ กล่าวต่อว่า สำหรับข้อเรียกร้องเนื่องในวันงานที่มีคุณค่าสากล (Decent Work Day) 2020 ทั้ง 7 ข้อ ได้แก่ 1) ต้องการให้รัฐบาลปฏิรูปการจ้างงาน ปฏิรูประบบประกันสังคมเพื่อความมั่นคงของคนทำงาน ให้รัฐมีสวัสดิการถ้วนหน้าด้านสาธารณสุขและการศึกษา 2) จัดให้ประชาชนวัยทำงานมีงานทำและมีมาตรการช่วยเหลือค่าครองชีพ 3) ต้องกำหนดค่าจ้างแรงงานที่เป็นธรรม 4) ต้องปฏิรูปโครงสร้างการบริหารสำนักงานประกันสัดมให้เป็นองค์กรอิสระ โปร่งใส 5) ต้องจ่ายเงินสมทบเข้ากองทุนประกันสังคม 5% และเร่งชำระเงินสมทบที่ค้างจ่าย 6) การจัดตั้งสถาบันการเงินเพื่อให้บริการผู้ประกันตน และ 7) จัดสร้างโรงพยาบาลเพื่อให้บริการผู้ประกันตน

ที่มา : https://www.thaigov.go.th/news/contents/details/35783