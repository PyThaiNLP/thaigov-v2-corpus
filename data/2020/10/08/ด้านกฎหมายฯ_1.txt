รัฐบาลไทย-ข่าวทำเนียบรัฐบาล-การประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙ (The 19th ASEAN Senior Law Officials Meeting : ASLOM) 


วันพุธที่ 7 ตุลาคม 2563
การประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙ (The 19th ASEAN Senior Law Officials Meeting : ASLOM)
การประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙ (The 19th ASEAN Senior Law Officials Meeting : ASLOM)
ในวันอังคารที่ ๖ ตุลาคม ๒๕๖๓ ระหว่างเวลา ๐๙.๐๐ - ๑๗.๐๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นหัวหน้าคณะผู้แทนไทยเข้าร่วมการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๙
(The 19th ASEAN Senior Law Officials Meeting : ASLOM)
ผ่านทางระบบการประชุมทางไกล (Video Conference)
โดยคณะผู้แทนไทย ประกอบด้วย ผู้แทนจากกระทรวงยุติธรรม กระทรวงการต่างประเทศ
สำนักงานศาลยุติธรรม สำนักงานอัยการสูงสุด สำนักงานคณะกรรมการกฤษฎีกา และสถาบันเพื่อการยุติธรรมแห่งประเทศไทย
สำหรับประเด็นการหารือที่สำคัญ ประกอบด้วย การจัดทำสนธิสัญญาอาเซียนว่าด้วยการส่งผู้ร้ายข้ามแดน
การรายงานการจัดประชุมเชิงปฏิบัติการในเรื่องการพัฒนาข้อเสนออนุสัญญาอาเซียนว่าด้วยการโอนตัวนักโทษ
การพัฒนาความร่วมมือด้านการโอนตัวนักโทษ และประเทศไทยได้เสนอให้ทบทวนความถี่ในการจัดประชุม ASLOM
และการประชุมรัฐมนตรีอาเซียนด้านกฎหมาย (ASEAN Law Ministerial Meeting: ALAWMM)
จากเดิมทุก ๑๘ เดือนและ ๓๖ เดือน เป็นทุก ๑๒ เดือนและ ๒๔ เดือน
เพื่อตอบรับภาระงานที่มีความซับซ้อนมากขึ้นและให้เท่าทันต่อสถานการณ์ที่เปลี่ยนแปลงไปอย่างรวดเร็ว

ที่มา : https://www.thaigov.go.th/news/contents/details/35766