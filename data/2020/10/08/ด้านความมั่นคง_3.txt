รัฐบาลไทย-ข่าวทำเนียบรัฐบาล-​“รมว.วราวุธ นำข้าราชการและเจ้าหน้าที่ วางพวงมาลาอนุสาวรีย์วีรชนป่าไม้ ในโอกาสครบรอบ 18 ปี กรมอุทยานฯ”


วันพุธที่ 7 ตุลาคม 2563
​“รมว.วราวุธ นำข้าราชการและเจ้าหน้าที่ วางพวงมาลาอนุสาวรีย์วีรชนป่าไม้ ในโอกาสครบรอบ 18 ปี กรมอุทยานฯ”
​“รมว.วราวุธ นำข้าราชการและเจ้าหน้าที่ วางพวงมาลาอนุสาวรีย์วีรชนป่าไม้ ในโอกาสครบรอบ 18 ปี กรมอุทยานฯ”
“รมว.วราวุธ นำข้าราชการและเจ้าหน้าที่ วางพวงมาลาอนุสาวรีย์วีรชนป่าไม้ ในโอกาสครบรอบ 18 ปี กรมอุทยานฯ”
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในงานวันคล้ายวันสถาปนากรมอุทยานแห่งชาติ สัตว์ป่า และพันธุ์พืช ครบรอบ 18 ปี ภายใต้ชื่องาน“เพิ่มป่า เติมชีวิต คืนสัตว์ป่าสู่ธรรมชาติ” โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ผู้บริหารกระทรวงฯ หัวหน้าหน่วยงาน ข้าราชการ และเจ้าหน้าที่ กรมอุทยานฯ ผู้บริหารจากภาคเอกชน รัฐวิสาหกิจ ประชาชน ที่ได้รับเครื่องหมายเชิดชูเกียรติ “พิทักษ์ทรัพยากรป่าไม้”ผู้เกษียณอายุราชการ ผู้ช่วยเหลือราชการกรมอุทยานแห่งชาติฯ,โครงการประกวดหมู่บ้าน สสอ.ดีเด่น เข้าร่วมงานฯ เมื่อวันที่ 2 ตุลาคม 2563 ณ บริเวณลานอนุสาวรีย์วีรชนป่าไม้ และห้องประชุม ชั้น 4 อาคารเอนกประสงค์ กรมอุทยานแห่งชาติ สัตว์ป่า และพันธุ์พืช
รมว.ทส. ได้นำคณะผู้บริหารและผู้เข้าร่วมพิธีฯ ประกอบพิธีบูชาพระพุทธไตรสสตวรรษานุสรณ์ พิธีบูชาท้าวมหาพรหม พิธีถวายเครื่องราชสักการะพระบรมราชานุสาวรีย์ พระบาทสมเด็จพระจุลจอมเกล้าเจ้าอยู่หัว ตักบาตรพระสงฆ์ 9 รูป และร่วมพิธีสงฆ์ โดยสมเด็จพระมหารัชมงคลมุนี (ธงชัย ธมมธโช) จากวัดไตรมิตรวิทยารามวรวิหาร พิธีสดุดีและวางพวงมาลาวีรชนป่าไม้ นอกจากนั้น ได้เป็นประธานมอบโล่ให้แก่ข้าราชการเกษียณอายุราชการ ข้าราชการพลเรือนและลูกจ้างประจำดีเด่น และผู้ปฎิบัติงานดีเด่น ประจำปี 2563 มอบโล่รางวัลเครื่องหมายเชิดชูเกียรติ “พิทักษ์ทรัพยากรป่าไม้” และผู้ช่วยเหลือราชการกรมอุทยานแห่งชาติ สัตว์ป่า และพันธุ์พืช ประจำปี 2563 โครงการประกวดหมู่บ้าน สสอ.ดีเด่น “การดำเนินงานกิจกรรมส่งเสริมและพัฒนาการมีส่วนร่วมของชุมชนในพื้นที่ป่าอนุรักษ์” โดยรางวัลชนะเลิศ ได้แก่ หมู่บ้าน สสอ. บ้านโนนทอง จังหวัดสุรินทร์

ที่มา : https://www.thaigov.go.th/news/contents/details/35773