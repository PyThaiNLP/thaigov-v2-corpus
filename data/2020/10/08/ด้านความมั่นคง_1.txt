รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงดิจิทัลฯ ร่วมพิธีเปิดงาน The 5th Singapore International Cyber Week พร้อมร่วมเวทีเสวนาระหว่างรัฐมนตรีอาเซียน 


วันพุธที่ 7 ตุลาคม 2563
ผู้ช่วยรัฐมนตรีประจำกระทรวงดิจิทัลฯ ร่วมพิธีเปิดงาน The 5th Singapore International Cyber Week พร้อมร่วมเวทีเสวนาระหว่างรัฐมนตรีอาเซียน
ผู้ช่วยรัฐมนตรีประจำกระทรวงดิจิทัลฯ ร่วมพิธีเปิดงาน The 5th Singapore International Cyber Week พร้อมร่วมเวทีเสวนาระหว่างรัฐมนตรีอาเซียน
ผู้ช่วยรัฐมนตรีประจำกระทรวงดิจิทัลฯ ร่วมพิธีเปิดงาน The 5th Singapore International Cyber Week พร้อมร่วมเวทีเสวนาระหว่างรัฐมนตรีอาเซียน เรื่อง การปรับเปลี่ยนโลกไซเบอร์สู่ความปกติใหม่ รับมือสถานการณ์โรคโควิด - ๑๙  ผ่านระบบการประชุมทางไกล
เมื่อวันที่ ๖ ตุลาคม ๒๕๖๓ นายเนวิน ช่อชัยทิพย์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจ และสังคม ได้เข้าร่วมพิธีเปิดงาน The 5th Singapore International Cyber Week โดยมี Mr. Heng Swee Keat รองนายกรัฐมนตรีและรัฐมนตรีที่กำกับดูแลด้านความมั่นคงของสิงคโปร์ เป็นประธานในพิธีเปิดงาน ซึ่งในปีนี้ จัดขึ้นภายใต้หัวข้อหลัก “ความร่วมมือในอนาคตภายหลังโรคโควิด” (Co - operation in a Post - COVID Future) โดยภายหลังจากพิธีเปิดงาน ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม ได้เข้าร่วมการประชุมสัมมนา SICW Ministerial Roundtable Opening Session ซึ่งเป็นเวทีเสวนาเพื่ออภิปรายร่วมกันระหว่างรัฐมนตรีอาเซียน ผู้บริหารระดับสูงของหน่วยงานด้านความมั่นคงปลอดภัยไซเบอร์ ทั้งในและองค์กรภายนอกภูมิภาคอาเซียน ในประเด็นการปรับเปลี่ยนโลกไซเบอร์สู่ความปกติใหม่ (Adapting to the New Normal: Innovation, Opportunities, Cooperation) ภายหลังสถานการณ์โรคโควิด – ๑๙ ผ่านระบบการประชุมทางไกล ณ ห้องประชุม Brain Storming ชั้น ๒๒ สำนักงานพัฒนาธุรกรรมทางอิเล็กทรอนิกส์  พร้อมทั้งเน้นย้ำถึงการเสริมสร้างความเข้มแข็งด้านความร่วมมือเกี่ยวกับความมั่นคงปลอดภัยไซเบอร์เพื่อร่วมกันรับมือกับปัญหาและความท้าทายของความมั่นคงปลอดไซเบอร์ในโลกปัจจุบันได้อย่างมีประสิทธิภาพ
*******************

ที่มา : https://www.thaigov.go.th/news/contents/details/35770