รัฐบาลไทย-ข่าวทำเนียบรัฐบาล-ผู้ป่วยบัตรทองเฮ! รักษาได้ทุกที่ นำร่อง กทม. – ปริมณฑล


วันพุธที่ 7 ตุลาคม 2563
พิมพ์
ผู้ป่วยบัตรทองเฮ! รักษาได้ทุกที่ นำร่อง กทม. – ปริมณฑล
--
#ไทยคู่ฟ้า ข่าวดีสำหรับพี่น้องประชาชนที่มีสิทธิบัตรทอง ล่าสุด บอร์ด สปสช. หรือคณะกรรมการหลักประกันสุขภาพแห่งชาติ เห็นชอบการยกระดับระบบหลักประกันสุขภาพแห่งชาติ (บัตรทอง) ใน 4 เรื่องสำคัญ ดังนี้ >>
.
1. ประชาชนที่เจ็บป่วยสามารถไปหาหมอประจำครอบครัวในหน่วยบริการปฐมภูมิ หรือรักษาโรคเบื้องต้นได้ทุกที่ในระบบบัตรทอง โดยจะนำร่องในพื้นที่ กทม. และปริมณฑล ตั้งแต่วันที่ 1 พ.ย. 63 เป็นต้นไป พร้อมเชื่อมต่อข้อมูลคลินิกหมอครอบครัวและผู้ป่วย พัฒนาระบบตรวจสอบสิทธิผ่านแอปพลิเคชันและยืนยันตัวตนด้วยบัตรประชาชน
.
2. ผู้ป่วยในที่ไปรับการรักษายังสถานพยาบาลแห่งใหม่ ไม่ต้องกลับไปขอรับใบส่งตัวที่เดิม โดยสามารถรักษาต่อเนื่องได้ทันที เพียงใช้บัตรประชาชนตรวจสอบตัวตน จะนำร่องในพื้นที่เขต 9 นครราชสีมา ตั้งแต่วันที่ 1 พ.ย. 63 เป็นต้นไป ส่วนใน กทม. และปริมณฑล จะเริ่ม 1 ม.ค. 64 ก่อนขยายไปยังจังหวัดอื่น ๆ ต่อไป
.
3. ผู้ป่วยโรคมะเร็งสามารถเข้ารับบริการได้ทุกที่ เพื่อความรวดเร็วป้องกันไม่ให้อาการลุกลาม โดยผู้ที่ได้รับการวินิจฉัยว่าเป็นมะเร็ง จะได้ใบรับรองและประวัติ หรือ Code เพื่อเลือกเข้ารับบริการ ณ สถานพยาบาลอื่น ผ่าน 3 ช่องทาง คือ สายด่วน สปสช. 1330, แอปพลิเคชัน สปสช. หรือติดต่อที่โรงพยาบาลโดยตรง เริ่ม 1 ม.ค. 64
.
4. ประชาชนที่ย้ายหน่วยบริการจะได้สิทธิทันที ไม่ต้องรอ 15 วันเหมือนเดิม และสามารถย้ายหน่วยบริการได้ด้วยตนเองผ่านแอปพลิเคชัน สปสช. เพียงมีบัตรประชาชน Smart card โดยจะเริ่มพร้อมกันทั่วประเทศ 1 ม.ค. 64
Cr. สำนักงานหลักประกันสุขภาพแห่งชาติ (สปสช.)

ที่มา : https://www.thaigov.go.th/news/contents/details/35758