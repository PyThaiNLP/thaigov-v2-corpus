รัฐบาลไทย-ข่าวทำเนียบรัฐบาล-นรม.และ รมว.กห สั่งกองทัพ กระจายกำลังคงความต่อเนื่องช่วยเหลือประชาชนที่ประสบภัยน้ำท่วมในหลายพื้นที่ โดยเฉพาะโคราช จันทบุรีและเพชรบุรี


วันเสาร์ที่ 10 ตุลาคม 2563
นรม.และ รมว.กห สั่งกองทัพ กระจายกำลังคงความต่อเนื่องช่วยเหลือประชาชนที่ประสบภัยน้ำท่วมในหลายพื้นที่ โดยเฉพาะโคราช จันทบุรีและเพชรบุรี
นรม.และ รมว.กห สั่งกองทัพ กระจายกำลังคงความต่อเนื่องช่วยเหลือประชาชนที่ประสบภัยน้ำท่วมในหลายพื้นที่ โดยเฉพาะโคราช จันทบุรีและเพชรบุรี
นรม.และ รมว.กห สั่งกองทัพ กระจายกำลังคงความต่อเนื่องช่วยเหลือประชาชนที่ประสบภัยน้ำท่วมในหลายพื้นที่ โดยเฉพาะโคราช จันทบุรีและเพชรบุรี
พล.ท. คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และรมว.กห. ห่วงผลกระทบประชาชนในหลายพื้นที่จากฝนตกหนัก น้ำไหลหลาก น้ำท่วมฉับพลัน น้ำล้นตลิ่งในหลายจังหวัด โดยเฉพาะ จว.นครราชสีมา จันทบุรี และเพชรบุรี กำชับกองทัพ ให้คงความต่อเนื่องการช่วยเหลือประชาชนที่ได้รับผลกระทบร่วมกับทุกหน่วยงานภาครัฐ ภาคเอกชนและจิตอาสาในแต่ละพื้นที่อย่างใกล้ชิดจนกว่าสถานการณ์จะปกติ พร้อมทั้งให้ติดตามสถานการณ์นำ้และสภาพอากาศช่วงเปลี่ยนผ่านฤดู ปลายฝนต้นหนาว โดยให้เตรียมให้การช่วยเหลือประชาชนต่อเนื่องกันไป
โฆษก.กห.กล่าวเพิ่มเติมว่า การช่วยเหลือประชาชนที่ผ่านมา กห.โดยทุกเหล่าทัพที่มีหน่วยทหารในแต่ละพื้นที่ที่ประสบภัย ได้จัดกำลังพลชุดเคลื่อนที่เร็วและเครื่องมือช่าง กระจายให้การช่วยเหลือเร่งด่วน ในการเคลื่อนย้ายผู้ป่วยติดเตียงและสิ่งของขึ้นที่สูง การแจกจ่ายอาหารปรุงสุกและถุงยังชีพให้กับประชาชนที่อพยพออกมาและยังคงอยู่ในพื้นที่ รวมทั้งการจัดชุดแพทย์สนามเข้าไปดูแลต่อเนื่องกันมา
ขณะเดียวกัน การลดความเสียหายที่เกิดขึ้นในแต่ละพื้นที่ภาพรวม กำลังทหารได้ช่วยกันก่อกระสอบทรายจัดทำแนวกั้นน้ำและใช้เครื่องมือช่างเปิดทางระบายน้ำ เพื่อลดความเสียหายไม่ให้เกิดขึ้นเป็นวงกว้าง พร้อมทั้งได้ใช้เครื่องมือช่างเปิดเส้นทางจากดินโคลนถล่ม และวางสะพานเครื่องหนุนมั่นในจุดสะพานขาด เพื่อให้ประชาชนในพื้นที่สามารถสัญจรไปมาได้
สำหรับพื้นที่ อ.ปากช่อง จว.นครราชสีมา อ.โป่งน้ำร้อน และ อ.สอยดาว จว.จันทบุรี รวมทั้ง อ.หนองหญ้าปล้อง จว.เพชรบุรี ที่มีมวลน้ำป่าไหลเชี่ยวและมีปริมาณมาก ส่งผลให้ประชาชนหลายหมู่บ้านได้รับผลกระทบเป็นวงกว้างนั้น กำลังทหารจากหลายหน่วยในพื้นที่ ได้ระดมกำลังเข้าไปช่วยเหลืออพยพประชาชนเร่งด่วนออกจากพื้นที่ไปยังพื้นที่ปลอดภัย ที่จัดตั้งเป็นจุดอพยพชั่วคราว และทำงานร่วมกับส่วนราชการในพื้นที่ติดตามเส้นทางมวลน้ำ เฝ้าระวังแจ้งเตือนและดูแลความปลอดภัยประชาชนในภาพรวม พร้อมทั้งจัดกำลังเข้าช่วยอำนวยความสะดวกปัญหาการจราจรในเส้นทางหลัก และดำรงการช่วยเหลือประชาชนที่ติดค้างในพื้นที่เส้นทางถูกตัดขาดอย่างต่อเนื่อง

ที่มา : https://www.thaigov.go.th/news/contents/details/35874