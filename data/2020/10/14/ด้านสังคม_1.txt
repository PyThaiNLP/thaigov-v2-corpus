รัฐบาลไทย-ข่าวทำเนียบรัฐบาล-"สั่งเตรียมพร้อมและแจ้งเตือนประชาชน รับมือกับฝนตกหนักต่อเนื่อง จากพายุที่ทวีความแรงขึ้น"


วันอังคารที่ 13 ตุลาคม 2563
"สั่งเตรียมพร้อมและแจ้งเตือนประชาชน รับมือกับฝนตกหนักต่อเนื่อง จากพายุที่ทวีความแรงขึ้น"
ศูนย์บรรเทาสาธารณภัย กห. ได้ประสานศูนย์บรรเทาสาธารณภัยทุกเหล่าทัพ ให้เฝ้าระวังและแจ้งเตือนประชาชนในพื้นที่
อยู่ในที่ตั้งดูแลทรัพย์สิน เตรียมรับมือกับพายุดีเปรสชั่น ที่คาดว่าจะทวีความรุนแรงขึ้นเป็นพายุโซนร้อน ระหว่าง 14-16 ต.ค.63 ซึ่งจะมีผลให้ฝนตกหนักเพิ่มขึ้นต่อเนื่องในหลายพื้นที่ โดยเฉพาะภาคอีสานตอนบน ภาคตะวันออก ภาคกลางและภาคใต้
โดยขอให้หน่วยทหารในพื้นที่ ติดตามสภาพอากาศและสถานการณ์ในพื้นที่ ที่อาจมีมวลน้ำสะสม เกิดน้ำป่าไหลหลาก น้ำท่วมฉับพลัน ทั้งนี้ขอให้เตรียมพื้นที่ปลอดภัยจัดตั้งจุดอพยพและเตรียมการช่วยเหลือขนย้ายประชาชนออกจากพื้นที่เสี่ยงไปยังพื้นที่ปลอดภัยให้ทันกับเหตุการณ์ พร้อมทั้งให้จัดชุดเคลื่อนที่เร็วให้การช่วยเหลือเร่งด่วนกับประชาชนในพื้นที่วิกฤตอย่างใกล้ชิดและต่อเนื่อง เพื่อลดความเสียหายและการสูญเสียที่อาจเกิดขึ้น

ที่มา : https://www.thaigov.go.th/news/contents/details/35930