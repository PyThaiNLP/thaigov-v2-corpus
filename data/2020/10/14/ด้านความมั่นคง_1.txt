รัฐบาลไทย-ข่าวทำเนียบรัฐบาล-ทส. ร่วมประกอบพิธีบำเพ็ญกุศลและพิธีถวายบังคม เพื่อน้อมรำลึกในพระมหากรุณาธิคุณ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคต 13 ตุลาคม 2


วันอังคารที่ 13 ตุลาคม 2563
ทส. ร่วมประกอบพิธีบำเพ็ญกุศลและพิธีถวายบังคม เพื่อน้อมรำลึกในพระมหากรุณาธิคุณ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคต 13 ตุลาคม 2
ทส. ร่วมประกอบพิธีบำเพ็ญกุศลและพิธีถวายบังคม เพื่อน้อมรำลึกในพระมหากรุณาธิคุณ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคต 13 ตุลาคม 2563 ณ ท้องสนามหลวง
กระทรวงทรัพยากรฯ ร่วมประกอบพิธีบำเพ็ญกุศลและพิธีถวายบังคม เพื่อน้อมรำลึกในพระมหากรุณาธิคุณ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคต 13 ตุลาคม 2563 ณ ท้องสนามหลวง
วันนี้ (13 ต.ค.2562) เวลา 07.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ได้ร่วมพิธีบำเพ็ญกุศลและกิจกรรมน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 13 ตุลาคม 2563 ณ บริเวณพิธีท้องสนามหลวง โดยมี พล.อ. ประยุทธ์ จันทร์โอชา นายกรัฐมนตรี เป็นประธาน พร้อมด้วยคณะบุคคลสำคัญ คณะรัฐมนตรี ผู้แทนองค์กรอิสระ ผู้นำเหล่าทัพ ข้าราชการทุกหน่วยงาน นักเรียนนักศึกษา และประชาชนทุกหมู่เหล่า เข้าร่วมในพิธี เพื่อแสดงออกซึ่งความจงรักภักดีและน้องรำลึกในพระมหากรุณาธิคุณโดยพร้อมเพรียงกัน
โดยเมื่อเวลา 07.30 น. เป็นพิธีทำบุญตักบาตร โดยมีสมเด็จพระราชาคณะ พระราชาคณะ พระภิกษุ-สามเณร จำนวน 89 รูป รับบิณฑบาต เพื่อถวายเป็นพระราชกุศล ซึ่งสิ่งของที่ตักบาตรหลังจากเสร็จสิ้นพิธีนี้ จะนำไปส่งมอบให้กับสถานสงเคราะห์ต่างๆ ในสังกัดกระทรวงพัฒนาสังคมและความมั่นคงของมนุษย์ สถานสงเคราะห์ในสังกัดกรุงเทพมหานคร และวัดที่ขาดแคลนต่อไป
จากนั้นเวลา 08.00 น. รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยข้าราชการในสังกัดกระทรวงฯ ได้ร่วมพิธีวางพวงมาลา และถวายบังคม เบื้องหน้าพระบรมฉายาลักษณ์ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร  เพื่อแสดงออกซึ่งความจงรักภักดี และน้อมรำลึกในพระมหากรุณาธิคุณอย่างหาที่สุดมิได้ ของพระมหากษัตริย์ผู้ทรงพระคุณอันประเสริฐ

ที่มา : https://www.thaigov.go.th/news/contents/details/35932