รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 1 ตุลาคม 2563


วันพฤหัสบดีที่ 1 ตุลาคม 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 1 ตุลาคม 2563
สถานการณ์ผู้ติดเชื้อไวรัสโคโรนา 2019 ในประเทศไทยวันนี้ มีผู้ติดเชื้อรายใหม่ 5 ราย เป็นผู้เดินทางจากต่างประเทศ (ฟิลิปปินส์ 1 ราย, อิหร่าน 1 ราย, อินเดีย 1 ราย, บราซิล 2 ราย) ทุกรายเข้ากักตัวในสถานที่รัฐจัดให้,  สถานกักตัวที่รัฐกำหนด มีผู้ป่วยกลับบ้าน
สถานการณ์ผู้ติดเชื้อไวรัสโคโรนา 2019 ในประเทศไทยวันนี้ มีผู้ติดเชื้อรายใหม่ 5 ราย เป็นผู้เดินทางจากต่างประเทศ (ฟิลิปปินส์ 1 ราย, อิหร่าน 1 ราย, อินเดีย 1 ราย, บราซิล 2 ราย) ทุกรายเข้ากักตัวในสถานที่รัฐจัดให้,  สถานกักตัวที่รัฐกำหนด มีผู้ป่วยกลับบ้านได้ 5 ราย ทำให้ผู้ป่วยกลับบ้านสะสม 3,379 ราย หรือคิดเป็นร้อยละ 94.68 ของผู้ป่วยทั้งหมด มีผู้ป่วยที่ยังรักษาอยู่ในโรงพยาบาล 131 ราย หรือร้อยละ 3.67 ของผู้ป่วยทั้งหมด ไม่มีผู้เสียชีวิตเพิ่ม รวมผู้เสียชีวิตสะสม 59 ราย ผู้ป่วยสะสมทั้งสิ้น 3,569 ราย
สำหรับผู้ติดเชื้อรายใหม่วันนี้ เป็นผู้ที่เดินทางมาจาก
ฟิลิปปินส์ 1 ราย เป็นเพศชาย อายุ 26 ปี สัญชาติฟิลิปปินส์ เดินทางถึงประเทศไทย วันที่ 23 กันยายน 2563 เข้ากักตัวในสถานที่รัฐกำหนด (Alternative State Quarantine) ในกรุงเทพมหานคร ตรวจหาเชื้อครั้งแรก วันที่ 26 กันยายน 2563 ผลไม่ชัดเจน ตรวจซ้ำวันที่ 29 กันยายน 2563 (วันที่ 6 ของการกักตัว) ผลพบเชื้อไม่มีอาการ เข้ารับการรักษาในโรงพยาบาลเอกชนที่กรุงเทพมหานคร
อิหร่าน 1 ราย เป็นเพศชาย อายุ 48 ปี สัญชาติไทย อาชีพรับจ้าง เดินทางถึงประเทศไทยวันที่ 24 กันยายน 2563 เข้ากักตัวในสถานที่รัฐจัดให้ (State Quarantine) ที่จังหวัดชลบุรี พบเชื้อจากตรวจครั้งแรกวันที่ 29 กันยายน 2563 (วันที่ 5 ของการกักตัว) ไม่มีอาการ เข้ารับการรักษาในโรงพยาบาลที่จังหวัดชลบุรี
อินเดีย 1 ราย เป็นเพศชาย อายุ 41 ปี สัญชาติอินเดีย อาชีพค้าขาย เดินทางถึงประเทศไทยวันที่ 25 กันยายน 2563 เข้ากักตัวในสถานที่รัฐกำหนด (Alternative State Quarantine) ในกรุงเทพมหานคร เริ่มป่วยวันที่ 26 กันยายน 2563 ด้วยอาการเจ็บคอ หลังจากนั้นเริ่มมีไข้ พบเชื้อจากการตรวจครั้งแรกวันที่ 29 กันยายน 2563 (วันที่ 4 ของการกักตัว) เข้ารับการรักษาในโรงพยาบาลเอกชนในกรุงเทพมหานคร ก่อนหน้านี้พบผู้ติดเชื้อจากเที่ยวบินเดียวกัน 2 ราย  ทุกรายได้เข้าสู่ระบบกักกันและส่งต่อรักษาที่โรงพยาบาล
บราซิล 2 ราย เป็นสามี-ภรรยา ทั้ง 2 ราย อายุ 28 ปี สัญชาติบราซิล สามีเป็นนักกีฬาวอลเล่ย์บอล ภรรยาเป็นสมาชิกครอบครัว เดินทางถึงประเทศไทยวันที่ 28 กันยายน 2563 เข้ากักตัวในสถานที่รัฐกำหนด (Alternative State Quarantine) ในกรุงเทพมหานคร พบเชื้อจากการตรวจครั้งแรกวันที่ 29 กันยายน 2563 (วันที่ 1 ของการกักตัว) ไม่มีอาการ เข้ารับการรักษาในโรงพยาบาลเอกชนในกรุงเทพมหานคร
นายแพทย์โสภณ เอี่ยมศิริถาวร ผู้อำนวยการกองโรคติดต่อทั่วไป กรมควบคุมโรค กล่าวว่า สถานการณ์    ผู้ติดเชื้อโควิด 19 ทั่วโลกรายงานวันนี้มีผู้ติดเชื้อรายใหม่ 313,858 ราย ทำให้มีผู้ติดเชื้อสะสมทั่วโลกกว่า 34 ล้านราย และมีแนวโน้มเพิ่มขึ้นอย่างต่อเนื่อง ซึ่งจำนวนผู้ติดเชื้อที่ได้รับรายงานมีความเป็นไปได้ว่าน่าจะต่ำกว่าจำนวนผู้ติดเชื้อจริงอยู่หลายเท่า เนื่องจากบางรายไม่แสดงอาการป่วย หรือติดเชื้อแต่ไม่ได้เข้าสู่ระบบเฝ้าระวัง และรักษา สำหรับสถานการณ์ของประเทศไทย ผู้ติดเชื้อส่วนใหญ่ขณะนี้เป็นผู้ที่เดินทางกลับจากต่างประเทศ และเข้าสู่ระบบการกักตัวเพื่อเฝ้าระวังอาการทุกราย อย่างไรก็ตาม การที่ไม่พบรายงานผู้ติดเชื้อในประเทศไม่ได้หมายความว่าจะไม่มีผู้ติดเชื้อปะปนอยู่ในสังคม และสถานการณ์ในประเทศเพื่อนบ้านที่มีพรมแดนติดกับประเทศไทยยังไม่เป็นที่วางใจมีผู้ติดเชื้อรายใหม่เพิ่มสูงขึ้นอย่างก้าวกระโดด ซึ่งหากมีการลักลอบเข้าประเทศอย่างผิดกฎหมาย จะเป็นความเสี่ยงที่อาจทำให้เกิดการแพร่ระบาดของเชื้อโควิดในระลอกใหม่ได้เนื่องจากไม่ได้ผ่านการคัดกรองและเฝ้าระวังโรคตามมาตรการที่กำหนด
ดังนั้น ขอให้ทุกคนในประเทศ อย่าประมาท เคร่งครัดการปฏิบัติตัวตามมาตรการป้องกันตนเอง ด้วยการสวมหน้ากากอนามัย/หน้ากากผ้า ล้างมือบ่อยๆ เว้นระยะห่างระหว่างผู้อื่นเท่าที่จะทำได้ และลงทะเบียนเข้าออกสถานที่ที่ใช้บริการผ่าน “ไทยชนะ” ทุกครั้ง เพราะหากพบผู้ติดเชื้อจะง่ายต่อการติดตามผู้สัมผัสมาตรวจและเฝ้าระวังโรคต่อไป
******************************** 1 ตุลาคม 2563
********************************

ที่มา : https://www.thaigov.go.th/news/contents/details/35610