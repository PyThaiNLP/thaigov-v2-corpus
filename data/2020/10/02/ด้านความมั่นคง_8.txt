รัฐบาลไทย-ข่าวทำเนียบรัฐบาล-รมว.ทส.​ ลงพื้นที่ร่วมกับคณะนายกรัฐมนตรี พบปะประชาชน และตรวจเยี่ยมการเตรียมความพร้อมในการป้องกันและแก้ไขปัญหา "หมอกควันไฟป่า" ณ สำนักงานเทศบาลตำบลแม่ยาว จังหวัด​เชียงราย


วันพฤหัสบดีที่ 1 ตุลาคม 2563
รมว.ทส.​ ลงพื้นที่ร่วมกับคณะนายกรัฐมนตรี พบปะประชาชน และตรวจเยี่ยมการเตรียมความพร้อมในการป้องกันและแก้ไขปัญหา "หมอกควันไฟป่า" ณ สำนักงานเทศบาลตำบลแม่ยาว จังหวัด​เชียงราย
รมว.ทส.​ ลงพื้นที่ร่วมกับคณะนายกรัฐมนตรี พบปะประชาชน และตรวจเยี่ยมการเตรียมความพร้อมในการป้องกันและแก้ไขปัญหา "หมอกควันไฟป่า" ณ สำนักงานเทศบาลตำบลแม่ยาว จังหวัด​เชียงราย
รมว.ทส.​ ลงพื้นที่ร่วมกับคณะนายกรัฐมนตรี พบปะประชาชน และตรวจเยี่ยมการเตรียมความพร้อมในการป้องกันและแก้ไขปัญหา "หมอกควันไฟป่า" ณ สำนักงานเทศบาลตำบลแม่ยาว จังหวัด​เชียงราย
วันนี้​ (24 กันยายน 2563)​  เวลา​ประมาณ​ 13.15 น.​  นายวราวุธ​ ศิลปอาชา​  รัฐมนตรีว่าการกระทรวงทรัพยากรธรรมชาติและสิ่งแวดล้อม​ พร้อมด้วยนายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ และคณะผู้บริหารระดับสูงในสังกัดกระทรวงฯ​  ลงพื้นที่ร่วมกับ ฯพณฯ นายกรัฐมนตรี พลเอกประยุทธ์ จันทร์โอชา และคณะ​ ในโอกาสพบปะประชาชนและตรวจเยี่ยมการเตรียมความพร้อมในการป้องกันและแก้ไขปัญหา​ "หมอกควันไฟป่า" ณ​ สำนักงานเทศบาลตำบลแม่ยาว​ อำเภอเมืองเชียงราย​ จังหวัดเชียงราย​ โดยโอกาสนี้​ ได้รับฟังและแลกเปลี่ยนความคิดเห็น​และข้อเสนอจากตัวแทนประชาชนในพื้นที่​จังหวัดเชียงราย อีกทั้งได้เยี่ยมชมนิทรรศการการป้องกันและแก้ไขปัญหาไฟป่าและหมอกควัน​ ดังนี้ การบริหารจัดการพื้นที่ การทำปุ๋ยหมัก นำเศษวัสดุเหลือใช้ทางการเกษตรมาทำปุ๋ยหมักลดการเผา การเพาะเห็ดคืนป่า  การใช้พลังงานทดแทน การจัดการเศษวัสดุเหลือใช้จากการเกษตรไปใช้ประโยชน์เป็นพลังงานชีวมวล  การควบคุมการเกิดไฟ การทำป่าเปียก สร้างฝาย ปลูกหญ้าแฝก  การทำฝายฟื้นฟูต้นน้ำตามแนวพระราชดำริ การป้องกันและแก้ไขปัญหาหมอกควันไฟป่าการใช้ Drone อากาศยานไร้คนขับควบคุมระยะไกล ช่วยในการดับไฟใน กรณีที่คนไม่สามารถเข้าพื้นที่ได้ การแก้ไขปัญหาหมอกควัน การใช้เครื่องฟอกอากาศ DIY  การใช้แอปพลิเคชันยักษ์ขาว ที่จะรายงานสถานการณ์ฝุ่นควัน PM 2.5   และร่วมกันปลูก “ต้นกาสะลองคำ”  ซึ่งเป็นต้นไม้ประจำจังหวัดเชียงราย​ เพื่อรณรงค์ให้ประชาชนร่วม​  "ปลูกต้นไม้​ สู้ไฟ"  ในโอกาสนี้ด้วย
ทั้งนี้​การลงพื้นที่ในครั้งนี้ รัฐบาลได้ให้ความสำคัญในการแก้ไขปัญหาการป้องกันแก้ไขปัญหาไฟป่าและหมอกควัน​  ปัญหาที่ดินทำกิน ทั้งในเรื่องปากท้อง​ เรื่องการประกอบอาชีพของประชาชนจังหวัดเชียงราย​ ซึ่งรัฐบาลพร้อมที่จะสนับสนุนอย่างเต็มที่ภายใต้สถานการณ์การแพร่ระบาดของไวรัสโควิด-19 จึงขอให้ทุกคนเข้าใจถึงสถานการณ์และปฏิบัติตามแนวทางด้านสาธารณสุข พร้อมทั้งขอให้เชื่อมั่นในการทำงานของรัฐบาล และทุกภาคส่วนที่มีความมุ่งมั่นในการแก้ไขปัญหา เพื่อให้ประชาชนสามารถกลับมาทำมาหากินได้อีกครั้ง ทุกคนต้องเรียนรู้ ต้องปรับตัวทั้งในการดำเนินชีวิต การประกอบอาชีพ และการดำเนินธุรกิจให้เป็นไปในรูปแบบ New Normal ชีวิตวิถีใหม่ สำหรับการเรื่องการจัดสรรที่ดินทำกิน คณะกรรมการนโยบายที่ดินแห่งชาติ (คทช.) จะเร่งรัดจัดสรรที่ดินทำกินให้กับกลุ่มชนเผ่าและชาติพันธุ์โดยเร็วที่สุด โดยให้ใช้หลักเกณฑ์ขั้นต้นของ คทช. ส่วนที่ขอเพิ่มเติมนั้น ขอให้รอให้มีการจัดที่ทำกินให้ทั่วถึงประชาชนที่ต้องการที่ดินทำกินทั้งหมดให้ทั่วถึงก่อน แล้วจะมีการพิจารณาในส่วนที่เพิ่มเติมต่อไป ด้านปัญหาไฟป่าและหมอกควัน เป็นปัญหาที่เกิดซ้ำ ต้องอาศัยการร่วมแรงร่วมมือกันอย่างจริงจังตั้งแต่การปรับเปลี่ยนพฤติกรรม ปลูกป่า เพื่อให้ป่ามีความชุ่มชื้นส่งผลให้อากาศดี คุณภาพชีวิตดีขึ้นและแนวทางที่สำคัญคือจะต้องให้คนอยู่กับป่าให้ได้

ที่มา : https://www.thaigov.go.th/news/contents/details/35616