รัฐบาลไทย-ข่าวทำเนียบรัฐบาล-“พุทธิพงษ์” ร่วมประชุม กบส. เล็ง 3 อาคาร เป็นสถานที่ทำงานชั่วคราวของสํานักงานคณะกรรมการการรักษาความมั่นคงปลอดภัยไซเบอร์แห่งชาติ 


วันพฤหัสบดีที่ 1 ตุลาคม 2563
“พุทธิพงษ์” ร่วมประชุม กบส. เล็ง 3 อาคาร เป็นสถานที่ทำงานชั่วคราวของสํานักงานคณะกรรมการการรักษาความมั่นคงปลอดภัยไซเบอร์แห่งชาติ
“พุทธิพงษ์” ร่วมประชุม กบส. เล็ง 3 อาคาร เป็นสถานที่ทำงานชั่วคราวของสํานักงานคณะกรรมการการรักษาความมั่นคงปลอดภัยไซเบอร์แห่งชาติ
“พุทธิพงษ์” ร่วมประชุม กบส.เล็ง 3 อาคาร กีฬาไปรษณีย์ไทย - Cosmo Office Park - CAT Tower บางรัก เป็นสถานที่ทำงานชั่วคราวของสํานักงานคณะกรรมการการรักษาความมั่นคงปลอดภัยไซเบอร์แห่งชาติ ระหว่างปี 64-65
เมื่อวันที่ 30 กันยายน 2563 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการบริหารสำนักงานคณะกรรมการการรักษาความมั่นคงปลอดภัยไซเบอร์ (กบส.) ครั้งที่ 2/2563 โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และคณะกรรมการ ร่วมประชุม  ณ ห้องประชุม Think Big ชั้น 20 สํานักงานพัฒนาธุรกรรมทางอิเล็กทรอนิกส์ (สพธอ.) อาคารเดอะไนน์ พระรามเก้า โดยที่ประชุมได้พิจารณาวาระที่น่าสนใจ อาทิ แผนการดําเนินงานของคณะกรรมการบริหารสํานักงานคณะกรรมการการรักษาความมันคงปลอดภัยไซเบอร์ ปีงบประมาณ 2563, (ร่าง) คําขอจัดกลุ่มองค์การมหาชนของสํานักงานฯ, สถานที่ตั้งของสํานักงานฯ, (ร่าง) แผนปฏิบัติการระยะ 3 ปี (พ.ศ. 2563-2565) และเรื่องคําขอรับการจัดสรรทุนประเดิมเพื่อจัดตั้งสํานักงานฯ เป็นต้น ทั้งนี้มีความคืบหน้าการพิจารณาคัดเลือกพื้นที่สำหรับการปฏิบัติงานชั่วคราวที่เหมาะสม ซึ่งที่ประชุมได้ศึกษาไว้จำนวน 3 แห่ง  ได้แก่ อาคารกีฬาไปรษณีย์ไทย อาคาร Cosmo Office Park และอาคาร CAT Tower บางรัก  เพื่อเป็นสถานที่ปฏิบัติงานของสํานักงานคณะกรรมการการรักษาความมั่นคงปลอดภัยไซเบอร์แห่งชาติ ระหวางปี พ.ศ. 2564–2566 โดยเกณฑ์การพิจารณาสถานที่ ประกอบด้วย 1. ด้านความปลอดภัยในชีวิตและทรัพย์สิน 2. ด้านศักยภาพของพื้นที่ 3. ค่าใช้จ่าย 4. ด้านอื่น ๆ เช่น ความพึงพอใจของบุคลากร
*****************

ที่มา : https://www.thaigov.go.th/news/contents/details/35612