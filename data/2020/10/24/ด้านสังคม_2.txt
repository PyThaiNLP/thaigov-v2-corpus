รัฐบาลไทย-ข่าวทำเนียบรัฐบาล-"สำนักงานปลัดกระทรวงกลาโหม ร่วมน้อมรำลึกถึงพระมหากรุณาธิคุณ 23 ตุลาคม "วันปิยมหาราช"


วันศุกร์ที่ 23 ตุลาคม 2563
"สำนักงานปลัดกระทรวงกลาโหม ร่วมน้อมรำลึกถึงพระมหากรุณาธิคุณ 23 ตุลาคม "วันปิยมหาราช"
“วันปิยมหาราช” ตรงกับวันที่ 23 ตุลาคมของทุกปีถือเป็นวันสำคัญวันหนึ่งของไทย เนื่องจากเป็นวันคล้ายวันสวรรคตของพระบาทสมเด็จพระจุลจอมเกล้าเจ้าอยู่หัว รัชกาลที่ 5
โดยพระองค์ทรงมีพระมหากรุณาธิคุณอันยิ่งใหญ่ต่อประเทศไทยหลายด้านทั้งในการปกครองบ้านเมือง พระราชทานความร่มเย็นเป็นสุขแก่ชนทุกหมู่เหล่าและสิ่งที่โดดเด่นคือ การประกาศเลิกทาส
สำนักงานปลัดกระทรวงกลาโหม ขอน้อมรำลึกถึงพระมหากรุณาธิคุณของสมเด็จพระจุลจอมเกล้าเจ้าอยู่หัว โดย พลเอก ณัฐ อินทรเจริญ ปลัดกระทรวงกลาโหม เป็นประธานในพิธีถวายสักการะ และวางพวงมาลาถวายราชสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 ณ สำนักงานปลัดกระทรวงกลาโหม (พื้นที่ศรีสมาน) โดยมี คุณรมิดา อินทรเจริญ นายกสมาคมภริยาข้าราชการสำนักงานปลัดกระทรวงกลาโหม และหัวหน้าหน่วยขึ้นตรงสำนักงานปลัดกระทรวงกลาโหม ร่วมในพิธีโดยพร้อมเพรียงกัน
ทั้งนี้ในทุกๆ ปีหน่วยงานราชการรวมทั้งประชาชนจะมาวางพวงมาลาดอกไม้สักการะ และถวายบังคมที่พระบรมรูปทรงม้าอย่างพร้อมเพรียง เพื่อเป็นการแสดงความจงรักภักดีและรำลึกถึงพระมหากรุณาธิคุณอย่างหาที่สุดมิได้
(23 ต.ค.63)

ที่มา : https://www.thaigov.go.th/news/contents/details/36168