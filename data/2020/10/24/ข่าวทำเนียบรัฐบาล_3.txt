รัฐบาลไทย-รัฐบาลเชิญชวนพุทธศาสนิกชนทั่วประเทศ ร่วมพิธีเจริญพระพุทธมนต์เพื่อความเป็นสิริมงคลของประเทศ ในวันพรุ่งนี้เวลา 19.00 น.   


วันศุกร์ที่ 23 ตุลาคม 2563
พิมพ์
รัฐบาลเชิญชวนพุทธศาสนิกชนทั่วประเทศ ร่วมพิธีเจริญพระพุทธมนต์เพื่อความเป็นสิริมงคลของประเทศ ในวันพรุ่งนี้เวลา 19.00 น.
รัฐบาลเชิญชวนพุทธศาสนิกชนทั่วประเทศ ร่วมพิธีเจริญพระพุทธมนต์เพื่อความเป็นสิริมงคลของประเทศ ในวันพรุ่งนี้เวลา 19.00 น.
นายอนุชา บูรพชัยศรี โฆษกประจำสำนักนายกรัฐมนตรี เผยว่า รัฐบาลขอเชิญชวนพุทธศาสนิกชนทั่วประเทศ ร่วมพิธีเจริญพระพุทธมนต์เพื่อความเป็นสิริมงคลของประเทศ และเพื่อให้บ้านเมืองสงบเรียบร้อย ในวันพรุ่งนี้ (24 ต.ค. 63) เวลา 19.00 น. ส่วนกลางจัดขึ้น ณ พระอุโบสถวัดพระเชตุพนวิมลมังคลาราม โดยมี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานในพิธี พร้อมด้วยคณะรัฐมนตรีเข้าร่วมในพิธี  จึงขอเชิญชวนพุทธศาสนิกชนแต่งกายด้วยชุดขาว เข้าร่วมพิธีเจริญพระพุทธมนต์เพื่อความเป็นสิริมงคล อย่างพร้อมเพรียงกัน ณ วัดหรือสถานที่จัดพิธีใกล้บ้านทั่วประเทศ ในวันพรุ่งนี้ เวลา 19.00 น.
..........................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/36175