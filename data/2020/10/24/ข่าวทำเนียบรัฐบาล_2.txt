รัฐบาลไทย-ข่าวทำเนียบรัฐบาล-นายกรัฐมนตรี วางพวงมาลาเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว ณ พระบรมราชานุสรณ์ พระลานพระราชวังดุสิต 23 ตุลาคม 2563


วันศุกร์ที่ 23 ตุลาคม 2563
พิมพ์
นายกรัฐมนตรี วางพวงมาลาเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว ณ พระบรมราชานุสรณ์ พระลานพระราชวังดุสิต 23 ตุลาคม 2563
นายกรัฐมนตรี วางพวงมาลาเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว ณ พระบรมราชานุสรณ์ พระลานพระราชวังดุสิต 23 ตุลาคม 2563
วันนี้ (23 ต.ค. 63) เวลา 15.30 น. ณ พระบรมราชานุสรณ์ พระลานพระราชวังดุสิต พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานพิธีวางพวงมาลาเนื่องในวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว โดยมีประธานองค์กรตามรัฐธรรมนูญ คณะรัฐมนตรี ส่วนราชการ รัฐวิสาหกิจ ภาคเอกชน เข้าร่วมพิธี
เมื่อนายกรัฐมนตรีเดินทางถึงบริเวณพิธีฯ นายกรัฐมนตรีถวายความเคารพด้านหน้าพระบรมฉายาลักษณ์พระบาทสมเด็จพระจุลจอมเกล้าเจ้าอยู่หัว จากนั้น นายกรัฐมนตรีวางพวงมาลา จำนวน 2 พวง ในนามนายกรัฐมนตรีและคณะรัฐมนตรี ณ หน้าพระบรมฉายาลักษณ์พระบาทสมเด็จพระจุลจอมเกล้าเจ้าอยู่หัว ต่อจากนั้น นายกรัฐมนตรีพร้อมผู้เข้าร่วมพิธีถวายบังคม 3 ครั้ง เสร็จพิธี นายกรัฐมนตรีเดินทางไป เฝ้า ฯ รับเสด็จ ฯ พระบาทสมเด็จพระเจ้าอยู่หัว และสมเด็จพระนางเจ้าพระบรมราชินีเสด็จพระราชดำเนินไปยังพระที่นั่งอมรินทรวินิจฉัย ในพระบรมมหาราชวัง ในการพระราชพิธีทรงบำเพ็ญพระราชกุศลวันปิยมหาราช พุทธศักราช 2563
.....................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/36173