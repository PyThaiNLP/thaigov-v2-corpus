รัฐบาลไทย-ข่าวทำเนียบรัฐบาล-รมต.อนุชา นำชาวพิจิตรและนักท่องเที่ยวตักบาตรเทโวโรหณะพระสงฆ์ 350 รูป สืบทอดประเพณีอันดีงาม ส่งเสริมการท่องเที่ยว กระตุ้นเศรษฐกิจในชุมชน


วันอาทิตย์ที่ 4 ตุลาคม 2563
พิมพ์
รมต.อนุชา นำชาวพิจิตรและนักท่องเที่ยวตักบาตรเทโวโรหณะพระสงฆ์ 350 รูป สืบทอดประเพณีอันดีงาม ส่งเสริมการท่องเที่ยว กระตุ้นเศรษฐกิจในชุมชน
รมต.อนุชา นำชาวพิจิตรและนักท่องเที่ยวตักบาตรเทโวโรหณะพระสงฆ์ 350 รูป สืบทอดประเพณีอันดีงาม ส่งเสริมการท่องเที่ยว กระตุ้นเศรษฐกิจในชุมชน
วันนี้ (4 ตุลาคม 2563) เวลา 08.00 น. ณ วัดเขาทราย ต.เขาทราย อ.ทับคล้อ จ.พิจิตร นายอนุชา นาคาศัย รัฐมนตรีประจำสำนักนายกรัฐมนตรี เป็นประธานพิธีเปิดงานบุญประเพณีตักบาตรเทโวโรหณะพระสงฆ์ 350 รูป โดยมีน.ส.ณัฐธ์ภัสส์ ยงใจยุทธ ที่ปรึกษารัฐมนตรีประจำสำนักนายกรัฐมนตรี นายภูดิท อินสุวรรณ์ สมาชิกสภาผู้แทนราษฎรจังหวัดพิจิตร เขต 2
นายสุรชาติ  ศรีบุศกร สมาชิกสภาผู้แทนราษฎรจังหวัดพิจิตร เขต 3 นายสิริรัฐ ชุมอุปการ ผู้ว่าราชการจังหวัดพิจิตรและพุทธศาสนิกชนเข้าร่วมเป็นจำนวนมาก
รัฐมนตรีประจำสำนักนายกรัฐมนตรีเผยรู้สึกปราบปลื้มที่เห็นประชาชนออกมาทำบุญร่วมกันเป็นจำนวนมากแสดงออกถึงความศรัทธาในพระพุทธศาสนา ซึ่งเป็นศาสนาประจำชาติ ขอให้ร่วมกันทำนุบำรุงรักษาให้พุทธศาสนาเจริญก้าวหน้ายิ่งขึ้นไป สำหรับงานบุญประเพณีตักบาตรเทโวโรหณะวัดเขาทราย เป็นประเพณีที่ได้กระทำต่อเนื่องกันมาอย่างยาวนานกว่า 60 ปี จะจัดขึ้นในวันแรม 2 ค่ำ เดือน 11 ของทุกปี
ถือได้ว่าเป็นมรดกประเพณีวัฒนธรรมอันทรงคุณค่าของจังหวัดพิจิตร เป็นการสืบทอดพระพุทธศาสนาให้คงอยู่และน้อมรำลึกถึงองค์พระสัมมาสัมพุทธเจ้า สะท้อนให้เห็นถึงประเพณีอันทรงคุณค่าที่ควรได้รับการสืบทอดให้คงอยู่สืบไปรวมถึงเป็นการส่งเสริมวัฒนธรรมประเพณีท้องถิ่น ส่งเสริมการท่องเที่ยวภายในจังหวัด กระตุ้นการบริโภค สร้างรายได้ และกระตุ้นเศรษฐกิจให้กับชุมชน โดยหวังให้การจัดงานครั้งนี้เกิดประโยชน์กับผู้ประกอบการและประชาชนชาวจังหวัดพิจิตร ขอให้นักท่องเที่ยวที่ได้มาท่องเที่ยวในงานประเพณีฯ ในครั้งนี้ ได้รับประสบการณ์ที่ดี นำไปเผยแพร่บอกต่อๆ กันไปและกลับมาเยี่ยมเยือนจังหวัดพิจิตรอีกครั้ง พร้อมกับขอให้ท้องถิ่นต่าง ๆ ส่งเสริมการท่องเที่ยวในลักษณะพุทธศาสนามากยิ่งขึ้นต่อไป
โอกาสนี้ รัฐมนตรีประจำสำนักนายกรัฐมนตรี ได้ร่วมตักบาตรเทโวโรหณะ พระสงฆ์จำนวน 350 รูป และเยี่ยมชมสินค้าOTOP ของชุมชนในพื้นที่ ก่อนเดินทางกลับ
.................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/35666