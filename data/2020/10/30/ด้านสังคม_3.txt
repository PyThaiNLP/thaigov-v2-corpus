รัฐบาลไทย-ข่าวทำเนียบรัฐบาล-พล.อ.ประวิตร ชื่นชมดีอีเอส สานต่อนโยบายของรัฐบาล นำประโยชน์จากเทคโนโลยีดิจิทัล สร้างความตระหนักรับรู้อย่างทั่วถึงและรู้เท่าทันภัยจากสื่อออนไลน์


วันพฤหัสบดีที่ 29 ตุลาคม 2563
พล.อ.ประวิตร ชื่นชมดีอีเอส สานต่อนโยบายของรัฐบาล นำประโยชน์จากเทคโนโลยีดิจิทัล สร้างความตระหนักรับรู้อย่างทั่วถึงและรู้เท่าทันภัยจากสื่อออนไลน์
พล.อ.ประวิตร ชื่นชมดีอีเอส สานต่อนโยบายของรัฐบาล นำประโยชน์จากเทคโนโลยีดิจิทัล สร้างความตระหนักรับรู้อย่างทั่วถึงและรู้เท่าทันภัยจากสื่อออนไลน์
เมื่อวันนี้ 29 ตุลาคม 2563 พล.อ.ประวิตร วงษ์สุวรรณ รองนายกรัฐมนตรี เดินทางติดตามผลการดำเนินงานและมอบนโยบายสำคัญกระทรวงดิจิทัลเพื่อเศรษฐกิจและสังคม (ดีอีเอส) โดยมีนายพุทธิพงษ์ ปุณณกันต์ รัฐมนตรีว่าการกระทรวงดิจิทัลฯ พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ และคณะผู้บริหารระดับสูงของกระทรวงฯ และหน่วยงานในสังกัด ให้การต้อนรับ ณ ห้องประชุม กระทรวงดิจิทัลฯ ศูนย์ราชการ แจ้งวัฒนะ ในการนี้ รองนายกรัฐมนตรี กล่าวชื่นชมผลการดำเนินงานของกระทรวงดิจิทัลฯ ซึ่งสนองตอบต่อนโยบายของรัฐบาลเป็นอย่างดี และถือเป็นกำลังสำคัญของรัฐบาลในการดำเนินการ ทั้งในด้านเศรษฐกิจ สังคม และความมั่นคง เพื่อยกระดับคุณภาพชีวิตของประชาชน ในโอกาสนี้ได้มอบหมายแนวทางทำงาน 8 ข้อ เพื่อให้กระทรวงฯ ดำเนินการต่อเนื่อง รองรับเป้าหมายให้คนไทยทั้งประเทศสามารถเข้าถึงและใช้ประโยชน์จากเทคโนโลยีดิจิทัล สร้างแพลตฟอร์มการเรียนรู้ในระบบดิจิทัล หนุนสร้างความตระหนักรับรู้อย่างทั่วถึง และรู้เท่าทันภัยจากสื่อออนไลน์
**************

ที่มา : https://www.thaigov.go.th/news/contents/details/36321