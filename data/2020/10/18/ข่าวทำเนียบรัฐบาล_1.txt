รัฐบาลไทย-ข่าวทำเนียบรัฐบาล-โฆษกรัฐบาล ยืนยันกรณีเหตุการณ์ชุมนุมที่เกิดขึ้นรัฐบาลได้ดำเนินการตามขอบเขตกฎหมาย 


วันเสาร์ที่ 17 ตุลาคม 2563
พิมพ์
โฆษกรัฐบาล ยืนยันกรณีเหตุการณ์ชุมนุมที่เกิดขึ้นรัฐบาลได้ดำเนินการตามขอบเขตกฎหมาย
โฆษกรัฐบาล ยืนยันกรณีเหตุการณ์ชุมนุมที่เกิดขึ้นรัฐบาลได้ดำเนินการตามขอบเขตกฎหมาย กำชับเจ้าหน้าที่รัฐทุกฝ่ายให้เน้นความปลอดภัยสูงสุดของผู้มาร่วมชุมนุมทุกคน
วันนี้ 17 ตุลาคม 2563 นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชานายกรัฐมนตรี และรัฐมนตรีว่าการกระทรวงกลาโหม
ชี้แจงเรื่องเหตุการณ์ชุมนุมเมื่อคืนวานนี้ รัฐบาลได้ดำเนินการตามขอบเขตกฎหมายเพื่อพยายามยุติการชุมนุม การกระทำดังกล่าวไม่ได้เป็นการริดรอนสิทธิ เสรีภาพของประชาชนกลุ่มใดทั้งสิ้น
การพยายามยุติการชุมนุมของรัฐบาล เน้นการดำเนินการตามหลักสากลและได้กำชับเจ้าหน้าที่รัฐทุกฝ่ายให้เน้นความปลอดภัยสูงสุดของผู้มาร่วมชุมนุมทุกคน
อีกทั้งรัฐบาลต้องเร่งยุติการชุมนุมเพื่อป้องกันกลุ่มบุคคลที่มีความพยายามสร้างสถานการณ์ให้เลวร้ายกว่าเดิม
การปลุกปั่น บิดเบือนข้อมูลเหตุการณ์ชุมนุม เพื่อหวังผลทางการเมืองและให้สังคมเกิดความแตกแยกถือเป็นความผิดร้ายแรงที่รัฐบาลจะต้องเร่งจับกุมกลุ่มบุคคลดังกล่าว
เหตุการณ์ชุมนุมครั้งนี้ ไม่มีคำว่าพ่ายแพ้หรือชัยชนะของฝ่ายใดฝ่ายหนึ่งหากแต่เป็นความเสียหายและพ่ายแพ้ของคนไทยและประเทศไทย
นายกรัฐมนตรีได้ย้ำขอความร่วมมือประชาชนทุกฝ่ายร่วมกันเพื่อหลีกเลี่ยงการร่วมชุมนุมและไม่ทำสิ่งใดซึ่งขัดต่อกฏหมาย และย้ำจะเร่งนำความเรียบร้อยกลับสู้บ้านเมืองโดยเร็วที่สุด
_______________
สำนักโฆษก

ที่มา : https://www.thaigov.go.th/news/contents/details/36031