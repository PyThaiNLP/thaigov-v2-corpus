รัฐบาลไทย-ข่าวทำเนียบรัฐบาล-‘จับกัง1’ ห่วงลูกจ้างเมียนมาถูกเครื่องจักรหนีบดับ ที่ระยอง สั่ง สปส.ประสานนายจ้างขึ้นทะเบียน แจ้งสิทธิประโยชน์ทดแทนช่วยเหลือตามขั้นตอน


วันเสาร์ที่ 17 ตุลาคม 2563
‘จับกัง1’ ห่วงลูกจ้างเมียนมาถูกเครื่องจักรหนีบดับ ที่ระยอง สั่ง สปส.ประสานนายจ้างขึ้นทะเบียน แจ้งสิทธิประโยชน์ทดแทนช่วยเหลือตามขั้นตอน
รัฐมนตรีว่าการกระทรวงแรงงาน ห่วงใยลูกจ้างเมียนมาเสียชีวิตจากอุบัติเหตุลื่นตกลงในเครื่องจักรถูกหนีบจนเสียชีวิตที่จังหวัดระยอง กำชับเจ้าหน้าที่หน่วยงานในสังกัดเข้าตรวจสอบข้อเท็จจริงเร่งช่วยเหลือให้ได้รับสิทธิประโยชน์ตามขั้นตอน เบื้องต้นประสานนายจ้างให้
เมื่อวันที่​ 17 ตุลาคม​ 2563​ นายสุชาติ ชมกลิ่น รัฐมนตรีว่าการกระทรวงแรงงาน เปิดเผยถึงกรณีเกิดเหตุลูกจ้างสัญชาติเมียนมาตกเข้าไปในเครื่องตีพลาสติกเสียชีวิตที่จังหวัดระยองว่า รัฐบาล ภายใต้การนำของพล.อ.ประยุทธ์ จันทร์โอชา ท่านนายกรัฐมนตรี มีความห่วงใยลูกจ้างที่ประสบอันตรายจากการทำงาน กรณีนี้แม้ว่าจะเป็นแรงงานต่างด้าวที่เสียชีวิต แต่รัฐบาลไม่ได้ทอดทิ้งหรือนิ่งนอนใจ เพราะแรงงานทุกคนเป็นฟันเฟืองสำคัญในการขับเคลื่อนเศรษฐกิจของประเทศ การที่เขาเข้ามาทำงานในประเทศไทยอย่างถูกต้องตามกฎหมาย ก็จะต้องได้รับการดูแลคุ้มครองตามหลักสิทธิมนุษยชน ซึ่งด้านสิทธิประโยชน์ต่างๆ โดยเฉพาะประกันสังคมจะให้ความคุ้มครองเหมือนกับแรงงานไทยทุกประการเช่นกัน
นายสุชาติ กล่าวต่อว่า ผมได้สั่งการให้หน่วยงานในสังกัดกระทรวงแรงงานในพื้นที่ที่รับผิดชอบเข้าไปดูแลช่วยเหลือเพื่อให้ญาติของลูกจ้างที่เสียชีวิตได้รับสิทธิประโยชน์คุ้มครองตามขั้นตอนของกฎหมาย ซึ่งจากการตรวจสอบของสำนักงานประกันสังคมจังหวัดระยอง สาขาปลวกแดง พบว่า เหตุการณ์ดังกล่าวเกิดขึ้นเมื่อเวลา 10.00 น.ของวันที่ 16 ตุลาคมที่ผ่านมา ได้เกิดเหตุลูกจ้าง คือ นาย NYEIN CHAN AUNG สัญชาติเมียนมาตกเข้าไปในเครื่องตีพลาสติกจนเสียชีวิต เหตุเกิดภายในบริษัท ยี่ดา(ไทยแลนด์) จำกัด ตั้งอยู่เลขที่​ 7/339 ม.6​ นิคมอุตสาหกรรมอมตะซิตี้​ โซนโรงงานจีน​ ต.มาบยางพร อ.ปลวกแดง จ.ระยอง ซึ่งเป็นโรงงานผลิตเส้นใยโพลีเอสเตอร์ ขณะเกิดเหตุผู้ตายปีนเครื่องตีพลาสติกซึ่งอยู่ในตำแหน่งสูง เพื่อขึ้นไปดูรอยรั่วของหลังคา และลื่นตกลงมาในเครื่องจักรขณะที่เครื่องกำลังทำงานอยู่ ทำให้ถูกเครื่องจักรหนีบบริเวณลำตัว และเสียชีวิตในที่เกิดเหตุ โดยนายจ้างเป็นผู้รับเหมาที่มาซ่อมหลังคาแต่ยังไม่ได้ขึ้นทะเบียนนายจ้าง

ที่มา : https://www.thaigov.go.th/news/contents/details/36032