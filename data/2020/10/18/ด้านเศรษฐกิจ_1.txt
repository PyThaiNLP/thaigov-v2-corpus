รัฐบาลไทย-ข่าวทำเนียบรัฐบาล- พบปะกลุ่มวิสาหกิจและเกษตรกรในพื้นที่อำเภอไทรน้อย


วันเสาร์ที่ 17 ตุลาคม 2563
พบปะกลุ่มวิสาหกิจและเกษตรกรในพื้นที่อำเภอไทรน้อย
รมว.กษ. นำผู้บริหาร กษ. พบปะกลุ่มวิสาหกิจและเกษตรกรในพื้นที่อำเภอไทรน้อย
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ พร้อมด้วย ดร.ทองเปลว กองจันทร์ ปลัดกระทรวงเกษตรและสหกรณ์ และผู้บริหารกระทรวงเกษตรและสหกรณ์ พบปะกลุ่มวิสาหกิจและเกษตรกรในพื้นที่อำเภอไทรน้อย จังหวัดนนทบุรีพร้อมตรวจเยี่ยมและหารือถึงแนวทางการสร้างสะพานข้ามคลองพระพิมล เพื่อส่งเสริมการท่องเที่ยวให้กับนักท่องเที่ยวที่มาเที่ยววัดไทรใหญ่และตลาดน้ำไทรน้อย โดยกรมชลประทานจะหารือกับเทศบาลตำบลไทรน้อยผู้ขออนุญาต ถึงแนวทางในการก่อสร้างต่อไป
ทั้งนี้ ได้มีการปล่อยพันธุ์สัตว์น้ำลงแหล่งน้ำบริเวณวัดไทรใหญ่ ที่นำมาจากศูนย์วิจัยและพัฒนาการเพาะเลี้ยงสัตว์น้ำจืดจ.พระนครศรีอยุธยา ได้แก่ ปลาตะเพียน ปลาโพง (ปลาบ้า) จำนวน 50,000 ตัว เพื่อเพิ่มทรัพยากรสัตว์น้ำในพื้นที่ให้มีความอุดมสมบูรณ์มากขึ้น

ที่มา : https://www.thaigov.go.th/news/contents/details/36030