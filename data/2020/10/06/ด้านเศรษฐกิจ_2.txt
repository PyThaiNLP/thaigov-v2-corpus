รัฐบาลไทย-ข่าวทำเนียบรัฐบาล-รับฟังเกษตรกร! จุรินทร์ นำทีมจิบกาแฟคุยเกษตรกร แจ้งเตรียมความพร้อมประกันรายได้ปาล์มปี2


วันจันทร์ที่ 5 ตุลาคม 2563
รับฟังเกษตรกร! จุรินทร์ นำทีมจิบกาแฟคุยเกษตรกร แจ้งเตรียมความพร้อมประกันรายได้ปาล์มปี2
นายจุรินทร์ ลักษณวิศิษฏ์ รองนายกรัฐมนตรี และรัฐมนตรีว่าการกระทรวงพาณิชย์ นางมัลลิกา บุญมีตระกูล มหาสุข ที่ปรึกษารัฐมนตรีว่าการกระทรวงพาณิชย์ นายวัฒนศักดิ์ เสือเอี่ยม อธิบดีกรมการค้าภายใน นายวันชัย วราวิทย์ ผู้ตรวจราชการกระทรวงพาณิชย์
และคณะร่วมทวง"จิบกาแฟและเสวนาสถานการณ์ปาล์มนำ้มัน" กับตัวแทนเกษตรกรต่อสถานการณ์ปาล์มน้ำมันในปัจจุบัน  ณ Sky Hill Bar & Restaurant อําเภอเมือง จังหวัดสุราษฎร์ธานี
โดยแกนนำเกษตรกรแสดงความพอใจต่อนโยบายรัฐบาล เรื่องโครงการประกันรายได้และขอให้ยืนยันว่าจะมีต่อไป นอกจากนั้น มาตรการเสริมสำหรับการดึงปริมาณปาล์มออกไปใช้ตามมาตรการต่างๆหรือเป็นที่พอใจแต่อยากให้ส่งเสริมการใช้น้ำมัน บี 20 เป็นนโยบายคู่ขนานต่อไปด้วยนอกจากนั้นยังสะท้อนปัญหาเกี่ยวกับการจัดเก็บภาษีรายได้และอยากให้ผลักดันนโยบายพระราชบัญญัติปาล์มน้ำมันให้รวดเร็วขึ้น
อธิบดีกรมการค้าภายใน ได้ชี้แจงเกษตรกรว่า นายจุรินทร์เดินหน้าโครงการประกันรายได้สำหรับปาล์มน้ำมันนั้น ผ่านที่ประชุมนโยบายปาล์มแล้วเตรียมเข้าคณะรัฐมนตรี ขณะนี้ให้เกษตรกรเตรียมตัว ขั้นตอนการลงทะเบียนตามกฎเกณฑ์โดยจะประกันรายได้ที่ราคา 4 บาท ที่เปอร์เซ็นต์น้ำมัน 18% ไม่เกิน 25 ไร่ต่อราย และมาตรการเชิงรุกทุกด้านทั้งการใช้บี 10 และให้ B20 ไบโอดีเซลเป็นทางเลือก การติดตั้งเครื่องวัดปริมาณปาล์มน้ำมัน การบริหารการนำเข้าโดยกำหนดด่านศุลกากร และการผลักดันนโยบายปาล์มยั่งยืน นอกจากนั้นยังปรับสมดุลน้ำมันปาล์มในประเทศซึ่งขณะนี้ราคาทางการอยู่ที่ 4.20-5 บาทต่อกิโลกรัมซึ่งเป็นที่พอใจของเกษตรกรและเชื่อว่าจะยืนระยะยาวต่อไปได้อีก
สำหรับโครงการประกันรายได้เกษตรกรผู้ปลูกปาล์มน้ำมันปีที่สองนี้เกษตรกรผู้มีสิทธิ์เข้าร่วมโครงการประมาณ 3.7 แสนครัวเรือน รอบนี้ใช้งบประมาณที่บอร์ดเห็นชอบ 8,807 ล้านบาทและได้มีการปรับปรุงการจ่ายเงินชดเชยส่วนต่างทุก 30 วัน

ที่มา : https://www.thaigov.go.th/news/contents/details/35687