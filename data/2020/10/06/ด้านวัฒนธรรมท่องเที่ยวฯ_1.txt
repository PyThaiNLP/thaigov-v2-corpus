รัฐบาลไทย-ข่าวทำเนียบรัฐบาล-รมว.วธ.เป็นประธานเปิดงานประเพณีลากพระจังหวัดตรัง ครั้งที่ ๑๘ ประจำปี ๒๕๖๓


วันจันทร์ที่ 5 ตุลาคม 2563
รมว.วธ.เป็นประธานเปิดงานประเพณีลากพระจังหวัดตรัง ครั้งที่ ๑๘ ประจำปี ๒๕๖๓
รมว.วธ.เป็นประธานเปิดงานประเพณีลากพระจังหวัดตรัง ครั้งที่ ๑๘ ประจำปี ๒๕๖๓
วันที่ ๔ ตุลาคม ๒๕๖๓ เวลา ๑๙.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานเปิดงานประเพณีลากพระจังหวัดตรัง ครั้งที่ ๑๘ ประจำปี ๒๕๖๓ โดยมี นางยุพา ทวีวัฒนะกิจบวร ปลัดกระทรวงวัฒนธรรม นายขจรศักดิ์ เจริญโสภา ผู้ว่าราชการจังหวัดตรัง นายกิจ หลีกภัย นายกองค์การบริหารส่วนจังหวัดตรัง ผู้บริหารกระทรวงวัฒนธรรม หัวหน้าส่วนราชการ คณะกรรมการจัดงาน และประชาชนชาวจังหวัดตรัง เข้าร่วมพิธี ณ ลานเรือพระทุ่งแจ้ง อำเภอเมืองตรัง จังหวัดตรัง
ทั้งนี้ กระทรวงวัฒนธรรม บูรณาการร่วมกับองค์การบริหารส่วนจังหวัดตรัง เทศบาลนครตรัง หน่วยงานภาครัฐ ภาคเอกชน และภาคประชาชน จัดงานประเพณีลากพระจังหวัดตรัง ครั้งที่ ๑๘ ประจำปี ๒๕๖๓ ระหว่างวันที่ ๓ – ๑๑ ตุลาคม ๒๕๖๓ ณ ลานเรือพระทุ่งแจ้ง อำเภอเมืองตรัง จังหวัดตรัง เพื่อสืบสาน รักษา และต่อยอดประเพณีโบราณของภาคใต้ที่มีมาอย่างยาวนาน โดยมีกิจกรรมประกอบด้วย การแสดงศิลปวัฒนธรรมพื้นบ้านภาคใต้ การแสดงดนตรีโดยศิลปินเยาวชน การละเล่นกีฬาพื้นบ้าน การประกวดด้านต่าง ๆ อาทิ สำนวนโวหารของถิ่นใต้ การเล่านิทานพื้นบ้าน และกิจกรรมที่สำคัญคือการประกวดเรือพระ เป็นต้น

ที่มา : https://www.thaigov.go.th/news/contents/details/35694