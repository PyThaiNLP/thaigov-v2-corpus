รัฐบาลไทย-ข่าวทำเนียบรัฐบาล-รมช.ธรรมนัส ร่วมงานวันคล้ายวันสถาปนา อ.ต.ก.ครบรอบ 46 ปี


วันจันทร์ที่ 5 ตุลาคม 2563
รมช.ธรรมนัส ร่วมงานวันคล้ายวันสถาปนา อ.ต.ก.ครบรอบ 46 ปี
รมช.ธรรมนัส ร่วมงานวันคล้ายวันสถาปนา อ.ต.ก.ครบรอบ 46 ปี พร้อมมอบนโยบายในการดำเนินงานให้มีประสิทธิภาพ เพื่อช่วยเหลือพี่น้องเกษตรกรอย่างแท้จริง
รมช.ธรรมนัส ร่วมงานวันคล้ายวันสถาปนา อ.ต.ก.ครบรอบ 46 ปี พร้อมมอบนโยบายในการดำเนินงานให้มีประสิทธิภาพ เพื่อช่วยเหลือพี่น้องเกษตรกรอย่างแท้จริง
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลัง ร่วมงานวันคล้ายวันสถาปนา สำนักงานองค์การตลาดเพื่อเกษตรกร (อ.ต.ก.) ครบรอบ 46 ปี พร้อมมอบแนวทางการปฏิบัติงานตามนโยบาย ปีงบประมาณ 2564 ณ สำนักงานองค์การตลาดเพื่อเกษตรกร (อ.ต.ก.) ว่า กระทรวงเกษตรและสหกรณ์ มีนโยบายในการแก้ไขปัญหาและพัฒนาการเกษตร เพราะอาชีพเกษตรกรรมเป็นอาชีพหลัก มีบทบาทสำคัญต่อเศรษฐกิจของประเทศไทย เป็นแหล่งผลิตอาหารและเป็นฐานวัตถุดิบให้กับภาคอุตสาหกรรม ทำให้เกิดความมั่นคงด้านอาหารของไทยและก้าวไปสู่การเป็นครัวโลก
“กระทรวงเกษตรฯ ได้ดำเนินงานที่สำคัญไปแล้วหลายประการ โดยเฉพาะอย่างยิ่งการนำนวัตกรรมและดิจิทัลมาปรับใช้กับการส่งเสริมตลาดนำการผลิต เพื่อเพิ่มประสิทธิภาพในการผลิต สนับสนุนให้เกษตรกรผลิตสินค้าที่มีคุณภาพ เพิ่มโอกาสทางเศรษฐกิจให้ชีวิตเกษตรกรเป็นไปในทางที่ดีขึ้นและมั่นคง” ร้อยเอก ธรรมนัส กล่าว
ทั้งนี้ ทางสำนักงานองค์การตลาดเพื่อเกษตรกร (อ.ต.ก.) ได้ดำเนินงานตามนโยบายของทางกระทรวงเกษตรฯโดยเป็นช่องทางการตลาดให้กับสินค้าเกษตร และเป็นตัวกลางในการช่วยเหลือพี่น้องเกษตรกรในการจัดหาช่องทางการตลาดเพื่อจำหน่ายผลผลิต ผลิตภัณฑ์การการเกษตร โดยไม่ผ่านพ่อค้าคนกลาง เป็นการลดต้นทุนและสร้างรายได้เพิ่มให้แก่เกษตรกร อีกทั้งมีการสร้างมูลค่าเพิ่มให้แก่สินค้าเกษตรด้วยการแปรรูปสินค้า พัฒนาผลิตภัณฑ์ ยกระดับมาตรฐานสินค้าเกษตรไทยสู่ตลาดระดับสากล

ที่มา : https://www.thaigov.go.th/news/contents/details/35699