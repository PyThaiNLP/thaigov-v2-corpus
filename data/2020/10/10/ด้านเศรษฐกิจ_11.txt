รัฐบาลไทย-ข่าวทำเนียบรัฐบาล-โปร 10 เดือน 10 กลับมาอีกครั้ง โอกาสดีของคนอยากมีบ้าน ธอส.เปิดประมูลขายบ้านมือสองออนไลน์ผ่านแอป G H Bank Smart NPA ลดราคาเต็มพิกัดสูงสุด 40% ทำนิติกรรมภายใน 30 ธ.ค.63 ลดเพิมอีก 10%


วันศุกร์ที่ 9 ตุลาคม 2563
พิมพ์
โปร 10 เดือน 10 กลับมาอีกครั้ง โอกาสดีของคนอยากมีบ้าน ธอส.เปิดประมูลขายบ้านมือสองออนไลน์ผ่านแอป G H Bank Smart NPA ลดราคาเต็มพิกัดสูงสุด 40% ทำนิติกรรมภายใน 30 ธ.ค.63 ลดเพิมอีก 10%
พรุ่งนี้ห้ามพลาด!! ธนาคารอาคารสงเคราะห์ จัดงานมหกรรม 10.10 ประมูลบ้านออนไลน์กับ ธอส. ประจำเดือนตุลาคม ผ่าน Application : G H Bank Smart NPA คัดทรัพย์ใหม่คุณภาพดี ทำเลเด่นใจกลางเมือง
พรุ่งนี้ห้ามพลาด!! ธนาคารอาคารสงเคราะห์ จัดงานมหกรรม 10.10 ประมูลบ้านออนไลน์กับ ธอส. ประจำเดือนตุลาคม ผ่าน Application : G H Bank Smart NPA คัดทรัพย์ใหม่คุณภาพดี ทำเลเด่นใจกลางเมือง อาทิ ใกล้ทางด่วน สถานีรถไฟฟ้า สถานศึกษา และแหล่งช้อปปิ้ง รวม 40 รายการ ทั้งในพื้นที่กรุงเทพฯและปริมณฑล รวมถึงทรัพย์ในส่วนภูมิภาค ด้วยราคาเริ่มต้นประมูลลดจัดหนักสูงสุด    ถึง 40% จากราคาปกติ ราคาต่ำสุดเพียง 105,000 บาทเท่านั้น พิเศษ!! ให้ผ่อนดาวน์ดอกเบี้ย 0%นานสูงสุด 60 เดือน ผ่อนได้นานสูงสุด 40 ปี ผู้ชนะประมูล หากทำนิติกรรมภายใน 30 ธันวาคม 2563 รับส่วนลดเพิ่มอีก 10% เริ่มประมูลพร้อมกันทั้ง 40 รายการ ในวันเสาร์ที่ 10 ตุลาคม 2563 ระหว่างเวลา 12.00-13.00 น.
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า วันเสาร์ที่ 10 ตุลาคม 2563 ธนาคารอาคารสงเคราะห์ มีกำหนดจัดมหกรรม 10.10 ประมูลบ้านออนไลน์กับ ธอส.ประจำเดือนตุลาคม โดยธนาคารได้คัดทรัพย์ใหม่สภาพดีทั่วประเทศรวม 40 รายการ ทั้งประเภททาวน์เฮ้าส์ บ้านเดี่ยว ที่ดินเปล่า ห้องชุด และอาคารพาณิชย์ มาเปิดประมูลให้กับลูกค้าที่ต้องการมีบ้านได้เลือกซื้อแบบ New Normal ผ่าน Application : G H Bank Smart  NPA ราคาเริ่มต้นประมูลให้ส่วนลดแบบจัดหนักสูงสุด 40% จากราคาปกติ หากทำนิติกรรมภายใน 30 ธันวาคม 2563 รับส่วนลดเพิ่มไปเลยอีก 10% จากราคาที่ปิดประมูลสำหรับทรัพย์ที่นำมาเปิดประมูลในครั้งนี้แบ่งเป็นรายการที่ตั้งอยู่ในพื้นที่กรุงเทพฯ และปริมณฑล จำนวน 18 รายการ โดยมีรายการที่น่าสนใจ อาทิ ทรัพย์ที่ราคาเริ่มต้นประมูลต่ำสุดเพียง 865,000 บาท ได้แก่ ห้องชุดขนาด 28.5 ตารางเมตร ในโครงการสมาร์ทคอนโด พระราม 2 อ.บางขุนเทียน กรุงเทพฯ เดินทางสะดวกโดยรถยนต์เพราะอยู่ห่างจากทางด่วนเพียง 3.2 กิโลเมตรเท่านั้น นอกจากนี้ยังมีทาวน์เฮ้าส์ 3 ชั้น 3 ห้องนอน 4 ห้องน้ำ เนื้อที่ 20.60 ตารางวา ในโครงการีสอร์ทต้าวัชรพล ซึ่งตั้งอยู่ในซอยสุขาภิบาล 5 (ซอย 10) ถนนวัชรพล ก็ถือเป็นอีกรายการที่เดินทางสะดวกเนื่องจากใกล้กับทางขึ้น-ลงทางด่วนฉลองรัช (รามอินทรา-อาจณรงค์) และรถไฟฟ้าสายสีชมพู ที่อยู่ระหว่างการก่อสร้าง ซึ่งมีราคาเริ่มต้นประมูลที่ 3,060,000 บาท
ขณะที่ทรัพย์ในภูมิภาคที่นำออกประมูลมีจำนวน 22 รายการ แบ่งเป็นรายการที่น่าสนใจ อาทิ รายการที่มีราคาเริ่มต้นประมูลต่ำสุด 105,000 บาท ได้แก่ ที่ดินเปล่าขนาด 135 ตารางวา ในโครงการไทรโยคการ์เด้นฮิลล์ อ.ไทรโยค จ.กาญจนบุรี ส่วนทรัพย์ที่ราคาเริ่มต้นประมูลลดสูงที่สุด 40% จากราคาปกติ โดยมีราคาเริ่มต้นประมูลเหลือเพียง 840,000 บาทเท่านั้น ได้แก่ บ้านเดี่ยว 1 ชั้น ในโครงการบ้านสวนแสนสุข คลอง 29 ขนาด 64 ตารางวา ตั้งอยู่ที่ อ.องครักษ์ ถนนรังสิต-นครนายก(ทล.305) จ.นครนายก และบ้านเดี่ยว 2 ชั้น ขนาดพื้นที่มากถึง 473 ตารางวา ในหมู่บ้านหนองแข้ อ.ธวัชบุรี จ.ร้อยเอ็ด ราคาเริ่มต้นประมูลเพียง 1,890,000 บาทเท่านั้น ส่วนรายการ ที่ตั้งอยู่ในทำเลดี อาทิ รายการทรัพย์ประเภทบ้านเดี่ยว 2 ชั้น ขนาด 56 ตารางวา ในโครงการเดอะวิกตอเรียพีค  อ.เมือง จ.ขอนแก่น พื้นที่ใช้สอยในอาคาร 168 ตารางเมตร ซึ่งตั้งอยู่ใกล้กับสถานศึกษาถึง 2 แห่ง และห้างสรรพสินค้าชั้นนำ ราคาเริ่มต้นประมูล 2,735,000 บาท
ทั้งนี้ การประมูลบ้านมือสองออนไลน์ในวันที่ 10 ตุลาคม 2563 ทั้ง 40 รายการ จะเริ่มเปิดประมูลพร้อมกันตั้งแต่เวลา 12.00 – 13.00 น. ผู้ที่สนใจเข้าร่วมประมูลสามารถดาวน์โหลด Application : G H Bank Smart NPA และลงทะเบียนเข้าร่วมประมูลออนไลน์ได้จนถึงวันที่ 10 ตุลาคม 2563 เวลา 12.30 น.(เฉพาะลูกค้าที่ยังไม่เคยลงทะเบียน) ส่วนผู้ชนะการประมูลจะได้รับ QR Code สำหรับติดต่อกับธนาคารเพื่อชำระเงินและทำสัญญาตามที่ธนาคารกำหนดภายใน 3 วันทำการนับถัดจากวันที่ประมูลได้ และสามารถเลือกใช้โปรโมชั่นผ่อนดาวน์ดอกเบี้ย 0% ได้นานสูงสุด 60 เดือน หรือเทดาวน์แล้วยื่นกู้เลยก็มีสิทธิ์เลือกใช้โปรโมชั่นสินเชื่ออัตราดอกเบี้ย 0% นานสูงสุด 48 เดือน (ภายใต้เงื่อนไขของมาตรการพิเศษที่ธนาคารกำหนด) สอบถามรายละเอียด หรือติดตามข้อมูลข่าวสารของธนาคารเพิ่มเติมได้ที่ www.ghbhomecenter.com หรือ www.ghbank.co.th หรือศูนย์ลูกค้าสัมพันธ์ (Call Center) โทร 0-2645-9000 และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/35854