รัฐบาลไทย-ข่าวทำเนียบรัฐบาล-กระแสตอบรับดี กว่า 2 แสนร้านค้าร่วมลงทะเบียน “คนละครึ่ง” 


วันศุกร์ที่ 9 ตุลาคม 2563
พิมพ์
กระแสตอบรับดี กว่า 2 แสนร้านค้าร่วมลงทะเบียน “คนละครึ่ง”
--
#ไทยคู่ฟ้า ความคืบหน้าการเปิดลงทะเบียนร้านค้าในโครงการคนละครึ่ง จนถึงวันที่ 6 ต.ค. ที่ผ่านมา มีผู้ประกอบการร้านค้าสนใจเข้าร่วมแล้ว 210,010 ร้านค้า แบ่งเป็นร้านค้าที่ลงทะเบียนสำเร็จแล้ว 152,795 ร้าน โดยส่วนที่เหลืออยู่ระหว่างการตรวจสอบ สำหรับกิจการที่ลงทะเบียนสำเร็จแบ่งออกเป็น กิจการที่มีหน้าร้านจำนวน 127,852 ร้าน และหาบเร่ แผงลอย จำนวน 24,943 ร้าน
.
เมื่อแบ่งตามภูมิภาค ร้านค้าในภาคกลางมีจำนวน 73,092 ร้าน คิดเป็น 34.8% รองลงมา คือ ภาคตะวันออกเฉียงเหนือจำนวน 73,092 ร้าน คิดเป็น 25% และภาคใต้จำนวน 37,229 ร้าน คิดเป็น 17.7% โดยในรายจังหวัดนั้นพบว่า ร้านค้าที่ลงทะเบียนส่วนใหญ่อยู่ในกรุงเทพมหานครจำนวน 25,526 ร้าน คิดเป็น 12.2% รองลงมาอยู่ในจังหวัดเชียงใหม่ จำนวน 7,105 ร้าน คิดเป็น 3.4% และจังหวัดสงขลา จำนวน 6,516 ร้าน คิดเป็น 3.1%
.
อย่างไรก็ตาม สำหรับร้านค้ารายย่อย หาบเร่ แผงลอย ที่สนใจเข้าร่วมโครงการ สามารถลงทะเบียนผ่านเว็บไซต์ www. คนละครึ่ง .com หรือติดต่อที่ธนาคารกรุงไทยได้ทุกสาขา ส่วนประชาชนทั่วไปสามารถลงทะเบียนรับสิทธิ์ได้ที่ www. คนละครึ่ง .com เช่นกัน ตั้งแต่วันที่ 16 ต.ค. 63 เป็นต้นไป และรอรับ SMS ยืนยัน โดยจะเริ่มใช้สิทธิใช้จ่ายได้ตั้งแต่วันที่ 23 ต.ค. - 31 ธ.ค. 63

ที่มา : https://www.thaigov.go.th/news/contents/details/35843