รัฐบาลไทย-ข่าวทำเนียบรัฐบาล-รัฐมนตรี​ว่าการ​กระทรวง​ยุติธรรม​ ขับเคลื่อนไทยไปด้วยกันในระดับพื้นที่​ ๓​ จังหวัด​ (จังหวัดกำแพง​เพชร​ จังหวัด​ตาก​ และ​จังหวัด​สุโขทัย)​


วันศุกร์ที่ 9 ตุลาคม 2563
รัฐมนตรี​ว่าการ​กระทรวง​ยุติธรรม​ ขับเคลื่อนไทยไปด้วยกันในระดับพื้นที่​ ๓​ จังหวัด​ (จังหวัดกำแพง​เพชร​ จังหวัด​ตาก​ และ​จังหวัด​สุโขทัย)​
นายสมศักดิ์​ เทพ​สุ​ทิน​ รัฐมนตรี​ว่าการ​กระทรวง​ยุติธรรม​ เป็น​ประธาน​การประชุม​คณะกรรมการ​ขับเคลื่อน​ไทยไปด้วยกัน​ระดับพื้นที่​ ๓​ จังหวัด​ (จังหวัด​กำแพง​เพชร​ จังหวัด​ตาก​ และจังหวัด​สุโขทัย)​ ครั้งที่​ ๑/๒๕๖๓​
ในวันพฤหัส​บ​ดีที่​ ๘​ ตุลาคม​ ๒๕๖๓​ เวลา​ ๑๕.๐๐​ น.​ ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร
นายสมศักดิ์​ เทพ​สุ​ทิน​ รัฐมนตรี​ว่าการ​กระทรวง​ยุติธรรม​ เป็น​ประธาน​การประชุม​คณะกรรมการ​ขับเคลื่อน​ไทยไปด้วยกัน​ระดับพื้นที่​ ๓​ จังหวัด​ (จังหวัด​กำแพง​เพชร​ จังหวัด​ตาก​ และจังหวัด​สุโขทัย)​ ครั้งที่​ ๑/๒๕๖๓​ โดยมี​ นายวราเทพ รัตนากร ที่ปรึกษาคณะกรรมการฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม​ นายวัลลภ​ นาค​บัว​ รองปลัด​กระทรวง​ยุติธรรม​ พร้อมด้วยคณะกรรมการ​ผู้​ทรงคุณวุฒิ​ เข้าร่วม​ฯ​ โดยที่ประชุมรับทราบ​คำสั่ง​แต่งตั้งคณะกรรมการ​ขับเคลื่อน​ไทยไปด้วยกัน​ระดับพื้นที่จังหวัด​ ๓​ จังหวัด​ฯ​ ซึ่งมีนายกรัฐมนตรี​เป็น​ประธาน​ รองนาย​กรัฐมนตรี​ และ​รัฐมนตรี​ทุกคนเป็นกรรมการ​ มีอำนาจหน้าที่ในการกำกับ​ ติดตาม​ เร่งรัด​ ช่วยเหลือ​เยียวยาและขับเคลื่อน​การแก้ไขปัญหา​ในระดับพื้นที่​ โดยให้มีการบูรณาการ​การทำงาน​ร่วมกัน​ของทุกภาค​ส่วน​ในพื้นที่แต่ละจังหวัด​เพื่อให้เกิดผลสัมฤทธิ์​อย่าง​เป็นรูปธรรมและรวดเร็ว​ทันเหตุการณ์​ตามหลักปรัชญา​เศรษฐกิจพอเพียง​ การดำเนิน​ชีวิต​วิถี​ใหม่​ (New​ Normal)​ และแนวคิดการขับเคลื่อน​ไทยไปด้วยกัน​ โดยรัฐ​มนตรีว่าการกระทรวง​ยุติธรรม​ นายสมศักดิ์​ เทพ​สุ​ทิน​ รัฐมนตรี​ว่าการ​กระทรวง​ยุติธรรม​ ได้รับมอบหมาย​ให้​รับผิดชอบ​ในพื้นที่​ ๓​ จังหวัด​ ได้แก่​ จังหวัด​กำแพง​เพชร​ จังหวัด​ตาก​ และ​จังหวัด​สุโขทัย​ นอกจากนี้​ ที่ประชุม​รับทราบ​กรอบแนวทางภาพรวมการขับเคลื่อน​ไทยไปด้วยกันในระดับพื้นที่​จังหวัด​กำแพง​เพชร​ จังหวัด​ตาก​ และ​จังหวัด​สุโขทัย​ และรับทราบกรอบทิศทาง​ในการขับ​เคลื่อน​ของจังหวัดในการช่วยเหลือประชาชน​ รวมทั้ง​ รับทราบแนวทางการแก้ไขปัญหา​ความยากจนของประชาชนในชนบท​

ที่มา : https://www.thaigov.go.th/news/contents/details/35825