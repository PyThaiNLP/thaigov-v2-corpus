รัฐบาลไทย-ข่าวทำเนียบรัฐบาล-ปลัดกระทรวงมหาดไทย รับมอบผ้าห่มกันหนาว จำนวน 200,000 ผืน ตามโครงการ “ไทยเบฟ รวมใจต้านภัยหนาว" ปีที่ 21


วันศุกร์ที่ 9 ตุลาคม 2563
พิมพ์
ปลัดกระทรวงมหาดไทย รับมอบผ้าห่มกันหนาว จำนวน 200,000 ผืน ตามโครงการ “ไทยเบฟ รวมใจต้านภัยหนาว" ปีที่ 21
ปลัดกระทรวงมหาดไทย รับมอบผ้าห่มกันหนาว จำนวน 200,000 ผืน ตามโครงการ “ไทยเบฟ รวมใจต้านภัยหนาว" ปีที่ 21
วันนี้ (9 ต.ค. 63) เวลา 13.30 น. ณ ห้องราชาวดี สโมสรราชพฤกษ์ (นอร์ธปาร์ค) ถนนวิภาวดีรังสิต กรุงเทพมหานคร นายฉัตรชัย พรหมเลิศ ปลัดกระทรวงมหาดไทย เป็นประธานรับมอบผ้าห่ม ในพิธีส่งมอบผ้าห่มตามโครงการ “ไทยเบฟ...รวมใจต้านภัยหนาว” ปีที่ 21 โดยมี นายฐาปน สิริวัฒนภักดี กรรมการผู้อำนวยการใหญ่ บริษัท ไทยเบฟเวอเรจ จำกัด (มหาชน) เป็นประธานฝ่ายส่งมอบ โอกาสนี้ นายอรรษิษฐ์ สัมพันธรัตน์ รองปลัดกระทรวงมหาดไทย นายนิรัตน์ พงษ์สิทธิถาวร รองปลัดกระทรวงมหาดไทย นายประยูร รัตนเสนีย์ อธิบดีกรมส่งเสริมการปกครองท้องถิ่น นายบุญธรรม เลิศสุขีเกษม อธิบดีกรมป้องกันและบรรเทาสาธารณภัย นายพรพจน์ เพ็ญพาส อธิบดีกรมโยธาธิการและผังเมือง ร่วมเป็นสักขีพยานรับมอบ
นายฐาปน สิริวัฒนภักดี กล่าวว่า นับเป็นเวลา 21 ปี ที่กลุ่มบริษัทไทยเบฟเวอเรจ ได้ดำเนินโครงการ "ไทยเบฟรวมใจต้านภัยหนาว" ซึ่งนับเป็นโอกาสดีที่ได้ร่วมแบ่งปันความช่วยเหลือประชาชนเพื่อก้าวเดินไปด้วยกันกับภาครัฐในการบรรเทาสาธารณภัยเติมเต็มการบรรเทาภัยหนาว ดังคำขวัญ "บำบัดทุกข์ บำรุงสุข" ด้วยการส่งมอบผ้าห่ม จำนวน 200,000 ผืน เพื่อมอบให้ประชาชนจังหวัดพื้นที่ภาคเหนือและภาคตะวันออกเฉียงเหนือ จำนวน 15 จังหวัด ได้แก่ จังหวัดนครราชสีมา มหาสารคาม ร้อยเอ็ด นครพนม สกลนคร บึงกาฬ หนองคาย หนองบัวลำภู เพชรบูรณ์ พิษณุโลก สุโขทัย อุตรดิตถ์ แพร่ พะเยา และน่าน
นายฉัตรชัย พรหมเลิศ กล่าวว่า ในนามของประชาชนผู้ได้รับประโยชน์จากโครงการไทยเบฟรวมใจต้านภัยหนาว ปีที่ 21 นี้ ต้องขอขอบคุณกลุ่มบริษัทไทยเบฟที่ดูแลประชาชน เข้าสู่ปีที่ 21 ทำให้พี่น้องประชาชนได้รับความสุขทางกาย คือ ได้รับผ้าห่มในการบรรเทาความช่วยเหลือร่วมกับทางราชการ และ "ความสุขทางใจ" ซึ่งประเทศไทยต้องการความเอื้ออาทรเพื่อนำไปสู่ความสามัคคี สุขกาย สุขใจ เป็นประโยชน์ที่ดีกับประเทศชาติและประชาชนอย่างยั่งยืนดังนโยบายของรัฐบาล

ที่มา : https://www.thaigov.go.th/news/contents/details/35855