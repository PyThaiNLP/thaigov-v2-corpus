รัฐบาลไทย-ข่าวทำเนียบรัฐบาล-ประชุมคณะอนุกรรมการศึกษาผลกระทบสิ่งแวดล้อมและด้านสังคมจากโครงการฝายร้อยเอ็ด โครงการฝายยโสธร-พนมไพร และโครงการฝายธาตุน้อย


วันศุกร์ที่ 9 ตุลาคม 2563
ประชุมคณะอนุกรรมการศึกษาผลกระทบสิ่งแวดล้อมและด้านสังคมจากโครงการฝายร้อยเอ็ด โครงการฝายยโสธร-พนมไพร และโครงการฝายธาตุน้อย
กระทรวงเกษตรฯ จัดประชุมคณะอนุกรรมการศึกษาผลกระทบสิ่งแวดล้อมและด้านสังคมจากโครงการฝายร้อยเอ็ด โครงการฝายยโสธร-พนมไพร และโครงการฝายธาตุน้อย เพื่อหารือถึงแนวทางการช่วยเหลือเยียวยาและฟื้นฟูส่งเสริมอาชีพให้แก่ประชาชนผู้ได้รับผลกระทบ
นายประยูร อินสกุล ผู้ตรวจราชการกระทรวงเกษตรและสหกรณ์ รักษาราชการแทนรองปลัดกระทรวงเกษตรและสหกรณ์ เปิดเผยภายหลังการประชุมคณะอนุกรรมการศึกษาผลกระทบสิ่งแวดล้อมและด้านสังคมจากโครงการฝายร้อยเอ็ด โครงการฝายยโสธร-พนมไพร และโครงการฝายธาตุน้อย ณ กระทรวงเกษตรและสหกรณ์ ว่า ได้รับมอบหมายจากปลัดกระทรวงเกษตรและสหกรณ์ (ดร.ทองเปลว กองจันทร์) ให้เป็นประธานการประชุมคณะอนุกรรมการศึกษาผลกระทบสิ่งแวดล้อมและด้านสังคมจากโครงการฝายร้อยเอ็ด โครงการฝายยโสธร-พนมไพร และโครงการฝายธาตุน้อย เพื่อรับทราบและพิจารณาผลการศึกษาของมหาวิทยาลัยเกษตรศาสตร์ ในโครงการศึกษาวิเคราะห์ผลกระทบสิ่งแวดล้อมและสังคมภายหลังการก่อสร้างเขื่อนร้อยเอ็ด เขื่อนยโสธร-พนมไพร เขื่อนธาตุน้อย จังหวัดร้อยเอ็ด จังหวัดยโสธร และจังหวัดอุบลราชธานี รวมถึงการหารือถึงแนวทางการช่วยเหลือเยียวยาและฟื้นฟูส่งเสริมอาชีพให้แก่ประชาชนผู้ได้รับผลกระทบฯ โดยที่ประชุมมีมติให้รายงานผลการดำเนินงาน ตลอดจนปัญหาและอุปสรรค เพื่อเสนอคณะกรรมการแก้ไขปัญหาผลกระทบจากโครงการฝายร้อยเอ็ด โครงการฝายโสธร-พนมไพร และโครงการฝ่ายธาตุน้อย ประกอบการพิจารณาต่อไป

ที่มา : https://www.thaigov.go.th/news/contents/details/35847