รัฐบาลไทย-ข่าวทำเนียบรัฐบาล-นรม.และ รมว.กห. แสดงความเสียใจกำลังพลที่ได้รับบาดเจ็บและเสียชีวิตจากเหตุลอบวางระเบิดใน 3 จชต.


วันศุกร์ที่ 2 ตุลาคม 2563
นรม.และ รมว.กห. แสดงความเสียใจกำลังพลที่ได้รับบาดเจ็บและเสียชีวิตจากเหตุลอบวางระเบิดใน 3 จชต.
พล.ท.คงชีพ ตันตระวาณิชย์ โฆษก กห.เปิดเผยวว่าพล.อ.ประยุทธ์ จันทร์โอชา นรม.และรมว.กห.ได้กล่าวแสดงความเสียใจกับกำลังพลและครอบครัวของทหาร ที่ได้รับบาดเจ็บและเสียชีวิต
จากเหตุลักลอบวางระเบิดของกลุ่มผู้ก่อความไม่สงบ ในพื้นที่ อ.เทพา จว.สงขลา เมื่อ 1 ต.ค.63 ที่ผ่านมา ระหว่างการปฏิบัติการสับเปลี่ยนกำลัง เพื่อทำหน้าที่ในการดูแลความปลอดภัยของประชาชนในพื้นที่ 3 จชต.
โดย นรม.และ รมว.กห. ได้กำชับ ผอ.รมน.ภาค 4 (ส่วนหน้า) ให้ช่วยเหลือดูแลการรักษาพยาบาลผู้ได้รับบาดเจ็บอย่างเต็มกำลัง และให้การสนับสนุนช่วยเหลือครอบครัวกำลังพลที่เสียชีวิตในการประกอบพิธีทางศาสนาอย่างสมเกียรติ พร้อมกันนี้ ได้สั่งการให้หน่วยงานความมั่นคงในพื้นที่ เพิ่มความระมัดระวังในการปฏิบัติงานโดยไม่ประมาท และติดตามบังคับใช้กฎหมายกับกลุ่มผู้ก่อเหตุให้ถึงที่สุด เพื่อสร้างสภาพแวดล้อมความปลอดภัยของพื้นที่ 3 จชต.ในภาพรวม ให้เกื้อกูลกับความพยายามของรัฐบาลที่กำลังพัฒนาและยกระดับรายได้และคุณภาพชีวิตของประชาชนในพื้นที่อย่างเป็นรูปธรรม

ที่มา : https://www.thaigov.go.th/news/contents/details/35639