รัฐบาลไทย-ข่าวทำเนียบรัฐบาล-สำนักงานปลัดกระทรวงยุติธรรม รับรางวัลเลิศรัฐ ประจำปี พ.ศ. ๒๕๖๓ ในด้านบริการภาครัฐ ประเภทพัฒนาการบริการ และในด้านการบริหารราชการแบบมีส่วนร่วม ประเภท รางวัลเปิดใจใกล้ชิดประชาชน (Open


วันศุกร์ที่ 2 ตุลาคม 2563
สำนักงานปลัดกระทรวงยุติธรรม รับรางวัลเลิศรัฐ ประจำปี พ.ศ. ๒๕๖๓ ในด้านบริการภาครัฐ ประเภทพัฒนาการบริการ และในด้านการบริหารราชการแบบมีส่วนร่วม ประเภท รางวัลเปิดใจใกล้ชิดประชาชน (Open
สำนักงานปลัดกระทรวงยุติธรรม รับรางวัลเลิศรัฐ ประจำปี พ.ศ. ๒๕๖๓ ในด้านบริการภาครัฐ ประเภทพัฒนาการบริการ และในด้านการบริหารราชการแบบมีส่วนร่วม ประเภท รางวัลเปิดใจใกล้ชิดประชาชน (Open Governance)
ในวันศุกร์ที่ ๒ ตุลาคม ๒๕๖๓ เวลา ๑๐.๓๐ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมถอดบทเรียนพัฒนางานสู่รางวัลแห่งความเป็นเลิศ
เพื่อแลกเปลี่ยนประสบการณ์พัฒนางาน และผลักดันการดำเนินงาน
สู่องค์กรแห่งความเป็นเลิศ ประจำปี พ.ศ. ๒๕๖๔
ในโอกาสที่สำนักงานปลัดกระทรวงยุติธรรม ได้รับรางวัลเลิศรัฐ ประจำปี พ.ศ. ๒๕๖๓
จาก สำนักงาน ก.พ.ร. จำนวน ๒ รางวัล ประกอบด้วย
๑) รางวัลบริการภาครัฐ ประเภทพัฒนาการบริการ
ชื่อผลงาน "Justice Care ยุติธรรมใส่ใจ" อยู่ในระดับดี
ซึ่งเป็นรางวัลอันทรงเกียรติที่มอบให้กับหน่วยงานของรัฐ
ที่มีผลการพัฒนาคุณภาพการให้บริการเพื่อประชาชน ได้รับบริการที่สะดวก
รวดเร็ว โปร่งใส เป็นธรรม และเป็นที่พึงพอใจ
และ ๒) รางวัลการบริหารราชการแบบมีส่วนร่วม
ประเภท รางวัลเปิดใจใกล้ชิดประชาชน (Open Governance) อยู่ในระดับดี
ซึ่งเป็นรางวัลที่มอบให้กับหน่วยงานของรัฐเพื่อสร้างแรงจูงใจและขวัญกำลังใจ
ในการเปิดระบบราชการให้ประชาชน
และภาคส่วนอื่นๆ ที่เกี่ยวข้อง เข้ามามีส่วนร่วมตั้งแต่การให้ข้อมูลข่าวสาร (Inform)
การรับฟังความคิดเห็น (Consult) การเข้ามาเกี่ยวข้อง (Involve) ไปจนถึง
การสร้างความร่วมมือ (collaboration)
สำหรับ "รางวัลเลิศรัฐ" เป็นรางวัลแห่งเกียรติยศที่สำนักงานคณะกรรมการพัฒนาระบบราชการ
มอบให้กับหน่วยงานของรัฐที่มีความมุ่งมั่น ตั้งใจในการพัฒนาประสิทธิภาพ การบริหารราชการ
บนพื้นฐานความรับผิดชอบ และการมีส่วนร่วมของประชาชน เพื่อตอบสนองความต้องการ
ของประชาชนได้อย่างแท้จริง
****************************************

ที่มา : https://www.thaigov.go.th/news/contents/details/35641