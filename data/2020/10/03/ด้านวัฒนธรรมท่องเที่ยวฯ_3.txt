รัฐบาลไทย-ข่าวทำเนียบรัฐบาล-รมว.วธ.เป็นประธานมอบโล่เชิดชูเกียรติผู้ทำคุณประโยชน์ต่อกระทรวงวัฒนธรรม ประจำปี ๒๕๖๓ สำนักงานวัฒนธรรมดีเด่น ประจำปี ๒๕๖๓ และข้าราชการพลเรือนดีเด่น ประจำปี ๒๕๖๒


วันศุกร์ที่ 2 ตุลาคม 2563
พิมพ์
รมว.วธ.เป็นประธานมอบโล่เชิดชูเกียรติผู้ทำคุณประโยชน์ต่อกระทรวงวัฒนธรรม ประจำปี ๒๕๖๓ สำนักงานวัฒนธรรมดีเด่น ประจำปี ๒๕๖๓ และข้าราชการพลเรือนดีเด่น ประจำปี ๒๕๖๒
รมว.วธ.เป็นประธานมอบโล่เชิดชูเกียรติผู้ทำคุณประโยชน์ต่อกระทรวงวัฒนธรรม ประจำปี ๒๕๖๓ สำนักงานวัฒนธรรมดีเด่น ประจำปี ๒๕๖๓ และข้าราชการพลเรือนดีเด่น ประจำปี ๒๕๖๒
วันที่ ๒ ตุลาคม ๒๕๖๓ เวลา ๑๒.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานมอบโล่เชิดชูเกียรติผู้ทำคุณประโยชน์ต่อกระทรวงวัฒนธรรม ประจำปี ๒๕๖๓ สำนักงานวัฒนธรรมดีเด่น ประจำปี ๒๕๖๓ และข้าราชการพลเรือนดีเด่น ประจำปี ๒๕๖๒ เนื่องในวันคล้ายวันสถาปนากระทรวงวัฒนธรรม ครบรอบ ๑๘ ปี โดยมี นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม นางยุพา ทวีวัฒนะกิจบวร ปลัดกระทรวงวัฒนธรรม ผู้บริหาร วัฒนธรรมจังหวัด ภาคีเครือข่ายวัฒนธรรม เข้าร่วม ณ หอประชุมใหญ่ ศูนย์วัฒนธรรมแห่งประเทศไทย
ทั้งนี้ เนื่องในโอกาสวันสถาปนากระทรวงวัฒนธรรม ๓ ตุลาคม ของทุกปี กระทรวงวัฒนธรรมจัดพิธีมอบรางวัล “วัฒนคุณาธร” เพื่อยกย่องเชิดชูเกียรติผู้ทำคุณประโยชน์ต่อกระทรวงวัฒนธรรม รวมทั้งสร้างขวัญและกำลังใจให้กับเครือข่ายวัฒนธรรมที่ร่วมเป็นพลังขับเคลื่อนงานวัฒนธรรมให้เป็นที่ประจักษ์ โดยตั้งแต่ปี พ.ศ. ๒๕๕๐ – ๒๕๖๒ มอบรางวัล “วัฒนคุณาธร” มาแล้ว จำนวน ๒,๖๔๙ ราย และในปี พ.ศ. ๒๕๖๓ มีบุคคล องค์กร ได้รับคัดเลือก ให้รับรางวัล “วัฒนคุณาธร” ๔๗๕ รางวัล ได้แก่ ประเภทเด็กหรือเยาวชน ๑๕๖ ราย ประเภทบุคคล ๑๖๔ ราย ประเภทนิติบุคคล หรือคณะบุคคล ๑๕๕ แห่ง/คณะ สำนักงานวัฒนธรรมจังหวัดดีเด่น ๘ จังหวัด ผู้เกษียณอายุราชการ ๑๘๖ ราย ข้าราชการพลเรือนดีเด่น ๑๑ ราย

ที่มา : https://www.thaigov.go.th/news/contents/details/35655