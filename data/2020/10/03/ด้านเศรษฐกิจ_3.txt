รัฐบาลไทย-ข่าวทำเนียบรัฐบาล-“บิ๊กป้อม” ย้ำทุกหน่วยงานบูรณาการการทำงานด้านกิจการอวกาศ พร้อมหนุน พ.ร.บ. กิจการอวกาศฯ เพิ่มศักยภาพการแข่งขันทางอุตสาหกรรมและบริการด้านอวกาศของไทย  


วันศุกร์ที่ 2 ตุลาคม 2563
“บิ๊กป้อม” ย้ำทุกหน่วยงานบูรณาการการทำงานด้านกิจการอวกาศ พร้อมหนุน พ.ร.บ. กิจการอวกาศฯ เพิ่มศักยภาพการแข่งขันทางอุตสาหกรรมและบริการด้านอวกาศของไทย
“บิ๊กป้อม” ย้ำทุกหน่วยงานบูรณาการการทำงานด้านกิจการอวกาศ พร้อมหนุน พ.ร.บ. กิจการอวกาศฯ เพิ่มศักยภาพการแข่งขันทางอุตสาหกรรมและบริการด้านอวกาศของไทย
เมื่อวันที่ 2 ตุลาคม 2563 พลเอก ประวิตร วงษ์สุวรรณ รองนายกรัฐมนตรี ประธานคณะกรรมการนโยบายอวกาศแห่งชาติ เป็นประธานการประชุมคณะกรรมการนโยบายอวกาศแห่งชาติ ครั้งที่ 4/ 2563  ณ ห้องประชุม 301 ตึกบัญชาการ 1 ทำเนียบรัฐบาล โดยกล่าวในระหว่างการประชุม ถึงผลการจัดอันดับความสามารถในการแข่งขันด้านดิจิทัลของเขตเศรษฐกิจทั่วโลก ประจำปี 2563 ว่าประเทศไทยได้รับการจัดอันดับให้สูงขึ้นกว่าเดิม 1 ลำดับ มาอยู่ที่อันดับที่ 39 จาก 63 ประเทศ  ซึ่งสะท้อนความสำเร็จในการพัฒนาด้านดิจิทัลของประเทศไทย ในขณะเดียวกัน ภาครัฐเร่งจัดทำนโยบายและแผนการดำเนินการเฝ้าระวัง และบริหารจัดการการจราจรทางอวกาศ รวมทั้ง (ร่าง) พระราชบัญญัติกิจการอวกาศ พ.ศ. .... ที่จะทำให้ประเทศไทยมีองค์กรกลางในการกำหนดนโยบายและแผนกิจการอวกาศในภาพรวม เพื่อให้ประเทศไทยมีขีดความสามารถเพิ่มขึ้นในการแข่งขันทางอุตสาหกรรมและบริการด้านอวกาศ รองนายกรัฐมนตรี ฯ กล่าวทิ้งท้ายว่า การดำเนินงานด้านกิจการอวกาศของประเทศ ขอให้หน่วยงานที่เกี่ยวข้องร่วมกันบูรณาการการทำงานโดยคำนึงถึงเป้าหมายที่ได้กำหนดในนโยบายรัฐบาล นโยบายและแผนระดับชาติว่าด้วยการพัฒนาดิจิทัลเพื่อเศรษฐกิจและสังคม เพื่อให้เกิดผลสัมฤทธิ์ และไม่ให้เกิด ผลกระทบต่อทั้งด้านเศรษฐกิจ สังคม ความมั่นคง สิ่งแวดล้อม ประชาชนผู้ใช้บริการ และเพื่อประโยชน์สาธารณะต่อไป
****************

ที่มา : https://www.thaigov.go.th/news/contents/details/35637