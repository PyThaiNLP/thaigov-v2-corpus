รัฐบาลไทย-ข่าวทำเนียบรัฐบาล-นายกรัฐมนตรีห่วงสถานการณ์ผนังกั้นน้ำแตก ที่ปักธงชัย สั่งเฝ้าระวังระดับน้ำ พร้อมอพยพและช่วยเหลือประชาชนเร่งด่วน


วันอาทิตย์ที่ 18 ตุลาคม 2563
พิมพ์
นายกรัฐมนตรีห่วงสถานการณ์ผนังกั้นน้ำแตก ที่ปักธงชัย สั่งเฝ้าระวังระดับน้ำ พร้อมอพยพและช่วยเหลือประชาชนเร่งด่วน
นายกรัฐมนตรีห่วงสถานการณ์ผนังกั้นน้ำแตก ที่ปักธงชัย
สั่งเฝ้าระวังระดับน้ำ พร้อมอพยพและช่วยเหลือประชาชนเร่งด่วน
นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและ รมว.กลาโหม ได้รับรายงานและติดตามสถานการณ์ผนังกั้นน้ำ อ่างเก็บน้ำลำหินตะโง่ อ. ปักธงชัย
จ. นครราชสีมา แตกเนื่องจากปริมาณฝนตกต่อเนื่อง และปริมาณน้ำเกินกว่าจะรับได้ ส่งผลให้เกิดน้ำท่วมในพื้นที่โดยรอบ และสถานการณ์ยังน่าเป็นห่วง โดยสั่งการให้หน่วยงาน เช่น กรมชลประทาน สำนักงานทรัพยากรน้ำแห่งชาติ (สนทช) และจังหวัด เฝ้าติดตามและแก้ไขโดยด่วน พร้อมทั้งเร่งเตือนประชาชน ให้ได้รับรู้ข่าวสารอย่างต่อเนื่อง และการรับมือในสถานการณ์
ทั้งนี้ หน่วยงานต่างๆ ได้รายงานผลการช่วยเหลือ และบรรเทาสาธารณภัย ให้นายกรัฐมนตรีทราบทุกระยะ และนายกรัฐมนตรีได้กำชับให้พร้อมช่วยเหลือประชาชนทุกขณะ และระดมสรรพกำลังพล เครื่องมือ และหน่วยแพทย์ เพื่อช่วยเหลือตลอด 24 ชั่วโมง ทั้งนี้ หากประชาชนต้องการความช่วยเหลือให้แจ้งเจ้าหน้าที่ที่พร้อมให้ความช่วยเหลือและเตรียมพร้อมอยู่ในพื้นที่ตลอดเวลา
......

ที่มา : https://www.thaigov.go.th/news/contents/details/36038