รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกำกับการให้บริการด้านนิติวิทยาศาสตร์ ครั้งที่ ๑/๒๕๖๓


วันพุธที่ 30 กันยายน 2563
กระทรวงยุติธรรม ประชุมคณะกรรมการกำกับการให้บริการด้านนิติวิทยาศาสตร์ ครั้งที่ ๑/๒๕๖๓
กระทรวงยุติธรรม ประชุมคณะกรรมการกำกับการให้บริการด้านนิติวิทยาศาสตร์ ครั้งที่ ๑/๒๕๖๓
ในวันจันทร์ที่ ๒๘ กันยายน ๒๕๖๓  เวลา ๑๓.๓๐ น. ณ ห้องประชุมกระทรวงยุติธรรม ๒ ชั้น ๘  อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการกำกับการให้บริการด้านนิติวิทยาศาสตร์ ครั้งที่ ๑/๒๕๖๓ โดยมี พันตำรวจโท วรรณพงษ์ คชรักษ์ ผู้อำนวยการสถาบันนิติวิทยาศาสตร์ พร้อมด้วยพันตำรวจเอก ทรงศักดิ์ รักศักดิ์สกุล หัวหน้าผู้ตรวจราชการกระทรวงยุติธรรม คณะกรรมการฯ และผู้เกี่ยวข้อง เข้าร่วมการประชุมฯ
ในการนี้ ที่ประชุมได้รับทราบข้อมูลการแต่งตั้งกรรมการผู้ทรงคุณวุฒิในคณะกรรมการกำกับการให้บริการด้านนิติวิทยาศาสตร์ ซึ่งได้รับการแต่งตั้งตั้ง และผลการจัดโครงการสัมมนาเครือข่ายนิติวิทยาศาสตร์แห่งประเทศไทย (TFSN) พร้อมทั้งพิจารณาการแก้ไขเพิ่มเติมระเบียบคณะกรรมการกำกับการให้บริการด้านนิติวิทยาศาสตร์ของสถาบันนิติวิทยาศาสตร์ พ.ศ. ๒๕๖๐ กรณีการปรับมาตรฐานการให้บริการด้านนิติวิทยาศาสตร์ การแก้ไขเพิ่มเติม ข้อบังคับ  คณะกรรมการกำกับการให้บริการด้านนิติวิทยาศาสตร์ ว่าด้วยหลักเกณฑ์ วิธีการ และเงื่อนไข ในการเก็บรักษาและทำลายข้อมูล พ.ศ. ๒๕๖๐ "กรณีเก็บรักษาข้อมูลในระบบฐานข้อมูลอิเล็กทรอนิกส์" และหารือแนวทางการปฏิบัติงานของสถาบันนิติวิทยาศาสตร์ ตามประกาศคณะกรรมการกำกับการให้บริการด้านนิติวิทยาศาสตร์

ที่มา : https://www.thaigov.go.th/news/contents/details/35559