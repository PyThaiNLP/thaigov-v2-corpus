รัฐบาลไทย-ข่าวทำเนียบรัฐบาล-“ดีอีเอส” ชูงานสัมมนาเชิงวิชาการโครงการ September Series 2020 เปิดเวทีแลกเปลี่ยนเทคโนโลยีพัฒนาระบบข้อมูลด้านสาธารณสุข-หลักสูตรการศึกษา 


วันพุธที่ 30 กันยายน 2563
“ดีอีเอส” ชูงานสัมมนาเชิงวิชาการโครงการ September Series 2020 เปิดเวทีแลกเปลี่ยนเทคโนโลยีพัฒนาระบบข้อมูลด้านสาธารณสุข-หลักสูตรการศึกษา
“ดีอีเอส” ชูงานสัมมนาเชิงวิชาการโครงการ September Series 2020 เปิดเวทีแลกเปลี่ยนเทคโนโลยีพัฒนาระบบข้อมูลด้านสาธารณสุข-หลักสูตรการศึกษา
เมื่อวันที่ 28 กันยายน 2563  นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม (ดีอีเอส)  ร่วมเวทีเสวนางาน September Series 2020 ซึ่งประกอบด้วยงาน Education ICT Forum งาน Healthcare Technology Summit งาน AI & IOT summit และงาน Smart City summit เมื่อวันที่ 29 กันยายน 2563 ณ อาคารศูนย์ประชุมวายุภักษ์ ห้องวายุภักษ์ 2- 4 ชั้น 4 โรงแรมเซ็นทราศูนย์รชการและคอนวนชันซ็นตอร์ แจ้งวัฒนะ กรุงเทพฯ สำหรับงานสัมมนาทางวิชาการครั้งนี้ จัดขึ้นเพื่อเป็นเวทีสำคัญในการเรียนรู้ ประยุกต์ใช้เทคโนโลยีในกระบวนการการจัดการและการให้บริการสาธารณสุข  โดยมีระบบข้อมูลข่าวสารสุขภาพแห่งชาติ สร้างเสริมนวัตกรรมบริการ และการวิจัยระบบเครื่องมือ และอุปกรณ์เพื่อเพิ่มประสิทธิภาพ เพื่อให้ประชาชนสามารถเข้าถึงบริการสาธารณสุขอย่างทั่วถึง เท่าเทียมกัน
นอกจากนี้ยังเป็นการแลกเปลี่ยนประสบการณ์ แนวคิด ผลักดันให้เพิ่มคุณภาพหลักสูตรและการเรียนการสอนให้เทียบเท่าระดับนานชาติ สอดรับกับทิศทางของโลก เป็นศูนย์กลางของการแลกเปลี่ยน ร่วมทรัพยากร digital technology ในการสร้าผลงานวิจัย ผลงานสร้างสรรค์ เพื่อการขยายผลการตอบประเด็นของสังคม  รวมถึงเป็นเวทีสำคัญในการร่วมระดมสมอง เพื่อร่วมกำหนดยุทธศาสตร์หรือนโยบายการใช้งานเทคโนโลยี AI+ IoT ในการส่งเสริมให้สองนวัตกรรมสำคัญนี้ ช่วยสร้างประโยชน์ให้กับสังคมและคนในประเทศอย่างแท้จริง
****************

ที่มา : https://www.thaigov.go.th/news/contents/details/35540