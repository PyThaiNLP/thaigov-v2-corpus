รัฐบาลไทย-ข่าวทำเนียบรัฐบาล-สรรพากรยุคใหม่ มุ่งสู่องค์กรคุณธรรม พร้อมรับฟังความคิดเห็นจากผู้มีส่วนได้ส่วนเสีย โปร่งใส  และรับผิดชอบต่อสังคม


วันพุธที่ 30 กันยายน 2563
พิมพ์
สรรพากรยุคใหม่ มุ่งสู่องค์กรคุณธรรม พร้อมรับฟังความคิดเห็นจากผู้มีส่วนได้ส่วนเสีย โปร่งใส  และรับผิดชอบต่อสังคม
สรรพากรยุคใหม่มุ่งเน้นการทำงานแบบเป็นหุ้นส่วนกับผู้เสียภาษี โดยยึดหลักความโปร่งใส ให้ความสำคัญกับผู้เสียภาษีทุกกลุ่ม (Citizen Centric) บุคลากรสรรพากรต้องเป็น คนเก่ง คนดี และมีความสุข ตามคุณธรรมอัตลักษณ์และจริยปฏิบัติของบุคลากร
สรรพากรยุคใหม่มุ่งเน้นการทำงานแบบเป็นหุ้นส่วนกับผู้เสียภาษี โดยยึดหลักความโปร่งใส ให้ความสำคัญกับผู้เสียภาษีทุกกลุ่ม (Citizen Centric) บุคลากรสรรพากรต้องเป็น คนเก่ง คนดี และมีความสุข ตามคุณธรรมอัตลักษณ์และจริยปฏิบัติของบุคลากร (ซื่อสัตย์ รับผิดชอบ มอบใจบริการ : HAS)
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “กรมสรรพากรเน้นการทำงานที่เปิดเผยโปร่งใส ตามประกาศคุณธรรมอัตลักษณ์ “ซื่อสัตย์โปร่งใส ตรวจสอบได้ มีความรับผิดชอบ และมอบใจบริการ (HAS)” ยกระดับการให้บริการจากยักษ์เป็นยิ้ม และเป็นยิ้มที่มาจากใจ ก้าวสู่ยุคใหม่กรมสรรพากรเพื่อมอบบริการที่ตรงใจและตอบโจทย์ของทุกกลุ่มผู้รับบริการ และผู้มีส่วนได้ส่วนเสีย ให้ความสำคัญในการรับฟังความคิดเห็น ข้อเสนอแนะ หรือข้อร้องเรียนจากช่องทางต่าง ๆ เช่น การสำรวจความพึงพอใจของผู้เสียภาษีผ่าน QR Code บน Smartphone/Tablet ณ จุดให้บริการที่สำนักงานสรรพากรพื้นที่สาขาทั่วประเทศ ใช้เครื่องมือ Sentiment Analysis เพื่อรับรู้ความต้องการของผู้เสียภาษีบนโลก Social Media และสร้างความเป็นธรรมในการเสียภาษีโดยการเปิดรับการแจ้งเบาะแสแหล่งภาษีบนเว็บไซต์กรมสรรพากร รวมทั้งให้ความสำคัญกับการพัฒนาบุคลากรผ่านการขับเคลื่อนคุณธรรมอัตลักษณ์และจริยปฏิบัติของบุคลากร (ซื่อสัตย์ รับผิดชอบ มอบใจบริการ : HAS) อย่างเป็นรูปธรรม เน้นพัฒนาบุคลากรสรรพากรให้เป็นคนเก่ง (Up-Skill และ Re-Skill) ซึ่งจากการดำเนินงานอย่างเข้มข้นและเป็นระบบ ส่งผลให้ผู้เสียภาษีมีความพึงพอใจในการยกระดับการให้บริการต่าง ๆ ของกรมสรรพากร เป็นผลให้กรมสรรพากรคว้ารางวัลคุณภาพการบริหารจัดการภาครัฐ ระดับดีเด่น ในด้านความเป็นผู้นำองค์กรและความรับผิดชอบต่อสังคม ประจำปี 2563 ที่ผ่านมา”
โฆษกกรมสรรพากร กล่าวเพิ่มเติมว่า “ในขณะนี้กรมสรรพากรได้เพิ่มความเข้มข้นยกระดับการให้บริการโดยการนำ User Experience (UX) และ User Interface (UI) ของผู้รับบริการและผู้มีส่วนได้ส่วนเสีย มาออกแบบระบบการให้บริการให้ตรงตามความต้องการ รวมถึง Rebrand องค์กรให้เป็นสรรพากรยุคใหม่ สร้างมาตรฐานโดยกำหนด Service Standard ด้านบุคลากรและสถานที่การให้บริการ สร้างวัฒนธรรม และสภาพแวดล้อม ทำให้เกิดนวัตกรรมในองค์กร รวมถึงการใช้เครื่องมือในการบริหารรูปแบบใหม่ ๆ ตัวอย่างเช่น Design Thinking, Agile Methodology และการร่วมมือกับหน่วยงานภายนอกเพื่อให้ภาษีเป็นเรื่องง่ายสำหรับผู้รับบริการทุกราย”
หากมีข้อสงสัยสามารถสอบถามรายละเอียดได้ที่สำนักงานสรรพากรทุกแห่งทั่วประเทศ หรือที่ศูนย์สารนิเทศสรรพากร (RD Intelligence Center) โทร. 1161
กรมสรรพากร  สำนักงานเลขานุการกรม
โทร. 0 2272 9529-30   โทรสาร 0 2617 3324
หรือศูนย์สารนิเทศสรรพากร 1161 (RD Intelligence Center)

ที่มา : https://www.thaigov.go.th/news/contents/details/35546