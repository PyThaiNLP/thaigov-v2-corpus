รัฐบาลไทย-ข่าวทำเนียบรัฐบาล-กรุงไทยยืนยันระบบลงทะเบียนโครงการคนละครึ่งพร้อมเต็มที่


วันพุธที่ 30 กันยายน 2563
พิมพ์
กรุงไทยยืนยันระบบลงทะเบียนโครงการคนละครึ่งพร้อมเต็มที่
นาคารกรุงไทยมีความพร้อมอย่างเต็มที่ในการรองรับพี่น้องประชาชนจำนวน 10 ล้านคนที่จะลงทะเบียนเข้าร่วมโครงการผ่านเว็บไซต์ www.คนละครึ่ง.com ตั้งแต่วันที่ 16 ตุลาคม นี้เป็นต้นไป
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า ธนาคารกรุงไทยมีความพร้อมอย่างเต็มที่ในการรองรับพี่น้องประชาชนจำนวน 10 ล้านคนที่จะลงทะเบียนเข้าร่วมโครงการผ่านเว็บไซต์ www.คนละครึ่ง.com ตั้งแต่วันที่ 16 ตุลาคม นี้เป็นต้นไป โดยเมื่อลงทะเบียนผ่านเว็บไซต์แล้ว จะมี SMS แจ้งผลการลงทะเบียน จากนั้นให้ดาวน์โหลดแอปพลิเคชั่นเป๋าตัง เพื่อยืนยันตัวตนใช้สิทธิ์ผ่าน G-wallet โดยสามารถรับสิทธิ์ผ่านแอปพลิเคชั่นเป๋าตัง ใช้จ่ายตามร้านค้าที่เข้าร่วมโครงการได้ตั้งแต่วันที่ 23 ตุลาคม – 31 ธันวาคม 2563  ทั้งนี้ ร้านค้าและประชาชนสามารถติดต่อสอบถามรายละเอียดต่างๆ ได้ที่สาขาทั่วประเทศทั้ง 1,014 แห่ง ซึ่งพนักงานทุกสาขามีความพร้อมในการช่วยเหลืออำนวยความสะดวกให้กับร้านค้าและประชาชน นอกจากนี้ ธนาคารยังได้เตรียมสื่อประชาสัมพันธ์ทั้ง Banner Leaflet ธงติดหน้าร้าน ให้กับร้านค้าหรือร้านหาบเร่แผงลอยต่างๆ ที่เข้าร่วมโครงการเพื่อเป็นจุดสังเกตให้ประชาชนสามารถเข้ามาใช้สิทธิ์
ที่ผ่านมา ธนาคารกรุงไทยได้ร่วมเป็นส่วนหนึ่งในการช่วยเหลือพี่น้องประชาชน ผ่านโครงการชิมช้อปใช้ โครงการเราไม่ทิ้งกัน โครงการไทยชนะ และโครงการเราเที่ยวด้วยกัน ซึ่งสามารถรองรับการลงทะเบียนได้รวมกว่า 30 ล้านคน โดยธนาคารยังคงยืนหยัดเคียงข้าง และร่วมกับภาคส่วนต่างๆ โดยเฉพาะกระทรวงการคลัง ในการดูแลลูกค้าและประชาชน เพื่อให้ผ่านพ้นวิกฤติไปด้วยกัน รวมทั้งร่วมขับเคลื่อนเศรษฐกิจของประเทศให้สามารถเดินหน้าต่อไปได้อย่างมั่นคงและมีเสถียรภาพ
ฝ่ายกลยุทธ์การตลาด ธนาคารกรุงไทย
โทร.0-2208 4174-8

ที่มา : https://www.thaigov.go.th/news/contents/details/35538