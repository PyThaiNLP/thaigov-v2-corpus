รัฐบาลไทย-ข่าวทำเนียบรัฐบาล-การแก้ไขปัญหาช้างป่าบุกรุกพื้นที่ชุมชน


วันพุธที่ 30 กันยายน 2563
พิมพ์
การแก้ไขปัญหาช้างป่าบุกรุกพื้นที่ชุมชน
สรุปการตอบกระทู้ถามในการประชุมวุฒิสภา วันจันทร์ที่ ๓ สิงหาคม ๒๕๖๓
เรื่อง  การแก้ไขปัญหาช้างป่าบุกรุกพื้นที่ชุมชน
ผู้ตั้งกระทู้ถาม  นายวัลลภ  ตังคณานุรักษ์
ถาม   รัฐมนตรีว่าการกระทรวงทรัพยากรธรรมชาติและสิ่งแวดล้อม
ผู้ตอบ  รัฐมนตรีว่าการกระทรวงทรัพยากรธรรมชาติและสิ่งแวดล้อม
ผู้ถาม :   นายวัลลภ  ตังคณานุรักษ์ ถามกระทู้โดยสรุปดังนี้
ด้วยภาพรวมของจำนวนช้างป่าในพื้นที่อนุรักษ์หลายพื้นที่ มีจำนวนเพิ่มมากขึ้นในขณะที่แหล่งอาหารตามธรรมชาติลดน้อยลง ทำให้ช้างขาดแคลนอาหาร จึงต้องออกมาหากินนอกเขตพื้นที่ป่า กัดกินพืชผลทางการเกษตรหรือทำร้ายคนในชุมชน สร้างความเสียหายแก่ทรัพย์สินและก่อให้เกิดอันตรายต่อชีวิตของชาวบ้านในพื้นที่อย่างมาก
ขอเรียนถามว่า กระทรวงทรัพยากรธรรมชาติและสิ่งแวดล้อมมีนโยบายในการแก้ไขปัญหาช้างล้นป่า และปัญหาคนที่เข้าไปบุกรุกพื้นที่อยู่อาศัยของช้างหรือไม่ อย่างไร อีกทั้งมีมาตรการเยียวยา หากประชาชนได้รับความเสียหายหรืออันตรายจากการหากินนอกเขตพื้นที่ของช้างป่าอย่างไร ตลอดจนมีแนวทางในการพัฒนาแหล่งอาหาร แหล่งน้ำของช้าง เพื่อให้ช้างสามารถหากินได้ โดยไม่ต้องออกนอกพื้นที่ป่าหรือไม่ อย่างไร และจะบริหารจัดการให้ช้างและคนในพื้นที่อยู่ร่วมกัน โดยไม่ขัดแย้งหรือกระทบกระทั่งกันได้หรือไม่ อย่างไร
ผู้ตอบ : รัฐมนตรีว่าการกระทรวงทรัพยากรธรรมชาติและสิ่งแวดล้อม ตอบชี้แจงกระทู้โดยสรุปดังนี้
นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อมตอบชี้แจงว่า การแก้ไขปัญหาในเรื่องนี้มีเป้าหมายว่าจะทำอย่างไรให้ช้างอยู่ในพื้นที่ และควบคุมไม่ให้มีจำนวนประชากรเกินศักยภาพในการรองรับได้ของพื้นที่ กระทรวงทรัพยากรธรรมชาติและสิ่งแวดล้อมได้ดำเนินการสร้างคูกันช้าง รั้วไฟฟ้า รั้วไผ่หนาม รั้วคอนกรีต  กึ่งถาวร เพื่อป้องกันไม่ให้ช้างป่าออกนอกพื้นที่อนุรักษ์ ในกรณีที่ประชาชนได้รับความเสียหายหรืออันตราย จากการหากินนอกเขตพื้นที่ของช้างป่าได้ให้ความช่วยเหลือเยียวยาเบื้องต้นแก่ผู้ประสบภัย กรณีช้างป่าทำลายทรัพย์สินหรือพืชผลทางการเกษตรเสียหายผ่านทางกองทุนพืชอาหารแห่งประเทศไทย นอกจากนี้ กรมอุทยานแห่งชาติ สัตว์ป่า และพันธุ์พืชได้ดำเนินงานภายใต้กิจกรรมการแก้ไขปัญหาช้าง
(โปรดตรวจสอบการถาม-ตอบ กระทู้ถามที่เป็นทางการ จากสำนักงานเลขาธิการวุฒิสภาอีกครั้ง)

ที่มา : https://www.thaigov.go.th/news/contents/details/35570