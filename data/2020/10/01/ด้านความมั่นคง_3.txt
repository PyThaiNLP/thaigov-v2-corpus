รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม จัดพิธีประกาศเกียรติคุณสำหรับกำลังพลสำนักงานปลัดกระทรวงกลาโหมที่เกษียณอายุราชการ  ประจำปีงบประมาณ 2563


วันพุธที่ 30 กันยายน 2563
สำนักงานปลัดกระทรวงกลาโหม จัดพิธีประกาศเกียรติคุณสำหรับกำลังพลสำนักงานปลัดกระทรวงกลาโหมที่เกษียณอายุราชการ  ประจำปีงบประมาณ 2563
พลเอก ณัฐ  อินทรเจริญ ปลัดกระทรวงกลาโหม เป็นประธานในพิธี ประกาศเกียรติคุณกำลังพล สำนักงานปลัดกระทรวงกลาโหมที่เกษียณอายุราชการ  ประจำปีงบประมาณ 2563
ณ บริเวณลานด้านหน้าพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว สำนักงานปลัดกระทรวงกลาโหม (พื้นที่ศรีสมาน)
เพื่อเป็นการให้เกียรติกับข้าราชการในทุกระดับชั้นที่เกษียณอายุราชการในปีนี้ที่ได้ทุ่มเทปฏิบัติหน้าที่ก่อให้เกิดคุณูปการต่อ กระทรวงกลาโหม กองทัพ และประเทศชาติ
โดยมี พลอากาศเอก ปรเมศร์ เกษโกวิท รองปลัดกระทรวงกลาโหม พลเอก นภนต์ สร้างสมวงษ์ รองปลัดกระทรวงกลาโหม พลเอก กู้เกียรติ ศรีนาคา รองปลัดกระทรวงกลาโหม รวมถึงนายทหารที่เกษียณอายุราชการในปีนี้จำนวน 246 นายเข้าร่วม โดยมีพิธีถวายราชสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว พิธีมอบหนังสือประกาศเกียรติคุณและของที่ระลึก รวมถึงพิธีสวนสนามเทิดเกียรติ จากทหารกองผสม 3 เหล่าทัพ  แสดงความเคารพแก่ผู้เกษียณอายุราชการ

ที่มา : https://www.thaigov.go.th/news/contents/details/35563