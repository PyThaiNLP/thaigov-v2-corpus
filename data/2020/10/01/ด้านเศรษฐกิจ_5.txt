รัฐบาลไทย-ข่าวทำเนียบรัฐบาล-ป.ป.ช.ประกาศผลประเมินคะแนนคุณธรรมความโปร่งใสฯ หน่วยงานภาครัฐ (ไอทีเอ) ประจำปี 2563 สำนักงานสลากกินแบ่งรัฐบาล ได้ 94.16 คะแนน  


วันพุธที่ 30 กันยายน 2563
พิมพ์
ป.ป.ช.ประกาศผลประเมินคะแนนคุณธรรมความโปร่งใสฯ หน่วยงานภาครัฐ (ไอทีเอ) ประจำปี 2563 สำนักงานสลากกินแบ่งรัฐบาล ได้ 94.16 คะแนน
ป.ป.ช.ประกาศผลคะแนนการประเมินคุณธรรมและความโปร่งใสในการดำเนินงานของหน่วยงานภาครัฐ (ไอทีเอ) ประจำปีงบประมาณ 2563 โดยผลปรากฏว่า สำนักงานสลากกินแบ่งรัฐบาล ได้รับคะแนน 94.16 คะแนน ซึ่งเพิ่มขึ้นจากปีก่อนที่ 89.68 คะแนน
พ.ต.อ.บุญส่ง จันทรีศรี ผู้อำนวยการสำนักงานสลากกินแบ่งรัฐบาล เปิดเผยว่า สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ได้ประกาศผลคะแนนการประเมินคุณธรรมและความโปร่งใสในการดำเนินงานของหน่วยงานภาครัฐ (ไอทีเอ) ประจำปีงบประมาณ 2563 โดยผลปรากฏว่า สำนักงานสลากกินแบ่งรัฐบาล ได้รับคะแนน 94.16 คะแนน ซึ่งเพิ่มขึ้นจากปีก่อนที่ 89.68 คะแนน  และได้รับการประเมินให้อยู่ในหน่วยงานระดับ A และเป็นหน่วยงานรัฐวิสาหกิจที่ได้รับคะแนนสูงสุดเป็นลำดับ 7 จากหน่วยงานรัฐวิสาหกิจทั้งหมด 53 แห่ง
พ.ต.อ.บุญส่ง กล่าวด้วยว่า ผลคะแนนการประเมินคุณธรรมและความโปร่งใสฯครั้งนี้  เกิดจากการร่วมแรงร่วมใจกันของทุกภาคส่วน ตั้งแต่คณะกรรมการ ผู้บริหาร และเจ้าหน้าที่ทุกระดับ ที่ให้ความสำคัญในการนำหลักธรรมาภิบาลเข้ามาปรับใช้กับหน่วยงานอย่างจริงจัง และในอนาคตสำนักงานสลากฯ ยังคงมุ่งมั่นในการนำหลัก  ธรรมาภิบาลเข้ามาใช้พัฒนาองค์กรอย่างต่อเนื่อง เพื่อมุ่งก่อให้เกิดประโยชน์สูงสุดต่อประชาชน สังคมส่วนรวม และประเทศชาติต่อไป

ที่มา : https://www.thaigov.go.th/news/contents/details/35549