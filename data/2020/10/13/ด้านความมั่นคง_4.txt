รัฐบาลไทย-ข่าวทำเนียบรัฐบาล-"วราวุธ" รมว.ทส. ลงพื้นที่ขับเคลื่อนและติดตามความก้าวหน้า​  "ไทยไปด้วยกัน" พื้นที่จังหวัดสุพรรณบุรี​  กาญจนบุรี​ และนครปฐม​


วันจันทร์ที่ 12 ตุลาคม 2563
"วราวุธ" รมว.ทส. ลงพื้นที่ขับเคลื่อนและติดตามความก้าวหน้า​  "ไทยไปด้วยกัน" พื้นที่จังหวัดสุพรรณบุรี​  กาญจนบุรี​ และนครปฐม​
"วราวุธ" รมว.ทส. ลงพื้นที่ขับเคลื่อนและติดตามความก้าวหน้า​  "ไทยไปด้วยกัน" พื้นที่จังหวัดสุพรรณบุรี​  กาญจนบุรี​ และนครปฐม​
นายวราวุธ​  ศิลปอาชา​ รัฐมนตรีว่ากระทรวงทรัพยากรธรรมชาติและสิ่งแวดล้อม (รมว.ทส.)​ ลงพื้นที่ประชุมเพื่อติดตามความก้าวหน้าและให้แนวทางในการดำเนินการขับเคลื่อนไทยไปด้วยกันในพื้นที่จังหวัดสุพรรณบุรี กาญจนบุรี​ และนครปฐม​ โดยก่อนการประชุม​ รมว.ทส.   ได้มอบหนังสืออนุญาตให้เข้าทำประโยชน์หรืออยู่อาศัยตามโครงการจัดที่ดินทำกินให้ชุมชนตามนโยบายรัฐบาล (คทช)​ ในพื้นที่​จังหวัดสุพรรณบุรี​ จำนวน​ 350 ไร่​ ให้แก่ผู้ว่าราชการจังหวัดสุพรรณบุรี​ โดยมีนายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ พร้อมด้วยรัฐมนตรีช่วยว่าการกระทรวงเกษตรและสหกรณ์​  ผู้บริหารระดับสูงในสังกัดกระทรวง​ฯ​  รองผู้ว่าราชการจังหวัดนครปฐม​ ปลัดจังหวัดกาญจนบุรี​ และหน่วยงานที่เกี่ยวข้องร่วมประชุมและเป็นสักขีพยานในการมอบหนังสืออนุญาตให้เข้าทำประโยชน์ฯ​ เมื่อวันที่ 10 ตุลาคม 2563​ เวลา 13.30 น. ณ ศาลากลางจังหวัดสุพรรณบุรี​
โอกาสนี้​ รมว.ทส.​ ได้กล่าวขอบคุณทุกๆ​ ฝ่าย​ที่ร่วมกันขับเคลื่อนการดำเนินงาน​  พร้อมทั้ง​เปิดเผยว่า​ พลเอก ประยุทธ์ จันทร์โอชา นายกรัฐมนตรี​ ได้มีแนวทางโครงการขับเคลื่อนไทยไปด้วยกัน​ โดยในส่วนของกระทรวงทรัพยากรธรรมชาติและสิ่งแวดล้อม​ ได้รับมอบหมายให้ตรวจติดตามและรับฟังปัญหาความเดือดร้อนของประชาชนในพื้นที่​ 3 จังหวัด​ ประกอบด้วย​ จังหวัดสุพรรณบุรี​ กาญจนบุรี​ และนครปฐม​ โดยการลงพื้นที่ในครั้งนี้​ เป็นการติดตามการดำเนินงานอย่างต่อเนื่อง​ โดยการดำเนินงานในส่วนของกระทรวงทรัพยากรธรรมชาติและสิ่งแวดล้อม​  แบ่งการดำเนินงานออกเป็น​ 2 ส่วน​  ดังนี้​ ส่วนที่  1  การดำเนินงานที่อยู่ภายใต้กระทรวงทรัพยากรธรรมชาติและสิ่งแวดล้อม​ ทั้งในเรื่องปัญหาด้านที่ดินทำกินและด้านทรัพยากรธรรมชาติ​  ปัญหาภัยแล้ง​และการขาดแคลนน้ำเพื่อการเกษตร​ และน้ำอุปโภคบริโภค​ ทั้งน้ำบนดินและน้ำใต้ดิน​ การแก้ไขปัญหาผักตบชวากีดขวางทางน้ำ​ รวมถึงการบริหารจัดการคุณภาพน้ำดี​ น้ำเสีย​ โดยเฉพาะการแก้ไขปัญหาน้ำท่วม​ ซึ่งหากสามารถดำเนินการแก้ไขปัญหาได้​ ขอให้ดำเนินการทันที​ สำหรับในส่วนที่​ 2  ที่ไม่ได้อยู่ในความดูแลของกระทรวงฯ​ ๆ​ จะเป็นผู้ประสานงานและจัดทำข้อเสนอแนวทางแก้ไขปัญหาในการดำเนินงานไปยังหน่วยงานที่เกี่ยวข้องต่อไป​

ที่มา : https://www.thaigov.go.th/news/contents/details/35898