รัฐบาลไทย-ข่าวทำเนียบรัฐบาล-ปลัดเกษตรฯ มอบหมายทุกหน่วยงานที่เกี่ยวข้อง ติดตามเฝ้าระวังสถานการณ์น้ำอย่างใกล้ชิด พร้อมตั้ง Warroom เพื่อรายงานสถานการณ์เร่งด่วนตลอด 24 ชั่วโมง


วันจันทร์ที่ 12 ตุลาคม 2563
ปลัดเกษตรฯ มอบหมายทุกหน่วยงานที่เกี่ยวข้อง ติดตามเฝ้าระวังสถานการณ์น้ำอย่างใกล้ชิด พร้อมตั้ง Warroom เพื่อรายงานสถานการณ์เร่งด่วนตลอด 24 ชั่วโมง
ปลัดเกษตรฯ มอบหมายทุกหน่วยงานที่เกี่ยวข้อง ติดตามเฝ้าระวังสถานการณ์น้ำอย่างใกล้ชิด พร้อมตั้ง Warroom เพื่อรายงานสถานการณ์เร่งด่วนตลอด 24 ชั่วโมง
ดร.ทองเปลว กองจันทร์ ปลัดกระทรวงเกษตรและสหกรณ์ เปิดเผยภายหลังการประชุมศูนย์ติดตามและแก้ไขปัญหาภัยพิบัติด้านการเกษตร กระทรวงเกษตรและสหกรณ์ ณ กระทรวงเกษตรและสหกรณ์ ว่า จากสถานการณ์ภัยพิบัติที่เกิดขึ้นในปัจจุบัน ทำให้เกิดน้ำท่วมขังในหลายพื้นที่ จึงได้มอบหมายให้สำนักงานเกษตรและสหกรณ์จังหวัดแต่ละจังหวัด ติดตามและรายงานสถานการณ์น้ำและปัญหาอุทุกภัย รวมทั้งรายงานความเสียหาย เพื่อให้ทุกหน่วยงานที่เกี่ยวข้องเข้าไปบูรณาการช่วยเหลือ โดยในเบื้องต้นได้รับฟังและติดตามสถานการณ์จากสำนักงานเกษตรและสหกรณ์จังหวัดแต่ละจังหวัด อาทิ จังหวัดเพชรบุรี สระแก้ว นครราชสีมา กาญจนบุรี ราชบุรี และจันทบุรี เป็นต้น ผ่านการประชุมทางไกล Video Conference เพื่อให้สามารถติดตามและช่วยเหลือแก้ไขปัญหาได้ทันท่วงที
ทั้งนี้ ได้สั่งการให้จัดตั้ง Warroom เพื่อรายงานสถานการณ์เร่งด่วนตลอด 24 ชั่วโมง โดยจะทำหน้าที่รายงาน แจ้งเตือน รวมถึงออกมาตรการเชิงรุกเพื่อป้องกันความเสียหายและประชาสัมพันธ์สร้างการรับรู้ต่อประชาชน เพื่อลดความเสียหายและผลกระทบที่จะเกิดขึ้นให้น้อยที่สุด

ที่มา : https://www.thaigov.go.th/news/contents/details/35908