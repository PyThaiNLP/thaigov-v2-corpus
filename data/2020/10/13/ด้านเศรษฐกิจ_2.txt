รัฐบาลไทย-ข่าวทำเนียบรัฐบาล-ดีอีเอส หนุน เอ็ตด้า เปิดหลักสูตรอีคอมเมิร์ซออนไลน์ง่ายสำหรับทุกคน “EASY E-COMMERCE CADEMY SKILLS LEARN BY YOURSELF”  ลดความเหลื่อมล้ำเพิ่มรายได้


วันจันทร์ที่ 12 ตุลาคม 2563
ดีอีเอส หนุน เอ็ตด้า เปิดหลักสูตรอีคอมเมิร์ซออนไลน์ง่ายสำหรับทุกคน “EASY E-COMMERCE CADEMY SKILLS LEARN BY YOURSELF”  ลดความเหลื่อมล้ำเพิ่มรายได้
ดีอีเอส หนุน เอ็ตด้า เปิดหลักสูตรอีคอมเมิร์ซออนไลน์ง่ายสำหรับทุกคน “EASY E-COMMERCE CADEMY SKILLS LEARN BY YOURSELF”  ลดความเหลื่อมล้ำเพิ่มรายได้
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ร่วมเป็นเกียรติพิธี “ลงนามบันทึกข้อตกลงความร่วมมือการพัฒนามาตรฐานสมรรถนะด้านการใช้อีคอมเมิร์ซ” เมื่อวันศุกร์ที่ 9 ตุลาคม 2563 ณ ห้องอีเทอร์นิตี้บอลรูม โรงแรม พูลแมน คิง เพาเวอร์ กรุงเทพฯ โดยมี ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (สพธอ.) หรือ ETDA (เอ็ตด้า) ให้การต้อนรับ
ทั้งนี้ กระทรวงดิจิทัลฯ โดยเอ็ตด้า มุ่งส่งเสริม สนับสนุน การพัฒนาธุรกรรมทางอิเล็กทรอนิกส์ ซึ่งครอบคลุมถึงพาณิชย์อิเล็กทรอนิกส์หรืออีคอมเมิร์ซ (e-Commerce) ของประเทศมาอย่างต่อเนื่อง ด้วยการพัฒนาศักยภาพของคนเพื่อให้เกิดการนำเทคโนโลยีดิจิทัลมาใช้กับการซื้อขายทางออนไลน์ทั้งในกลุ่มนักเรียน นักศึกษา ผู้ประกอบการ คนในชุมชน รวมถึงประชาชนที่สนใจมาอย่างต่อเนื่อง เพื่อลดความเหลื่อมล้ำ เพิ่มรายได้ ยกระดับคุณภาพชีวิตด้วยอีคอมเมิร์ซอย่างยั่งยืน โดยร่วมมือกับภาคีเครือข่าย เช่น กระทรวงพัฒนาสังคมและความมั่นคงของชีวิต (พม.) สมาคมอีคอมเมิร์ซและสถาบันการศึกษาชั้นนำของประเทศ รวมถึงการพัฒนาหลักสูตรด้านอีคอมเมิร์ซ ปูทางความพร้อมให้กับนักเรียน นักศึกษา ป้อนสู่ตลาดแรงงานยุคดิจิทัล ในการลงนามครั้งนี้ เพื่อเป็นการยกระดับหลักสูตรอีคอมเมิร์ซ “EASY E-COMMERCE ACADEMY SKILLS LEARN BY YOURSELF” ให้มีมาตรฐานเพื่อเป็นที่ยอมรับของสากล เป็นความร่วมมือกับ สถาบันคุณวุฒิวิชาชีพ (องค์การมหาชน) และเครือข่ายความร่วมมือ เช่น กรมกิจการสตรีและสถาบันครอบครัว สำนักงานพัฒนาวิทยาศาสตร์และเทคโนโลยีแห่งชาติและธนาคารออมสิน เป็นต้น
****************

ที่มา : https://www.thaigov.go.th/news/contents/details/35891