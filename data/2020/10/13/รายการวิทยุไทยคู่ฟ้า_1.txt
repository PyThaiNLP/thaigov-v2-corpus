รัฐบาลไทย-ข่าวทำเนียบรัฐบาล-ส่งเสริมการพัฒนาพันธุ์ข้าว กข43 เป็นทางเลือกที่ดีต่อสุขภาพ


วันจันทร์ที่ 12 ตุลาคม 2563
พิมพ์
ส่งเสริมการพัฒนาพันธุ์ข้าว กข43 เป็นทางเลือกที่ดีต่อสุขภาพ
วันเสาร์ที่ 10 ตุลาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี ให้ความสำคัญกับการส่งเสริมการบริโภคข้าวเพื่อสุขภาพ โดยเฉพาะข้าว กข43 ซึ่งที่ผ่านมารัฐบาลมีนโยบายส่งเสริมการพัฒนาพันธุ์ข้าวที่มีคุณสมบัติตรงตามความต้องการตลาด เหมาะสมกับสภาพภูมิอากาศ และมีความต้านทานต่อโรค โดยคุณสมบัติของพันธุ์ข้าวนี้ คือ มีอายุการเก็บเกี่ยวสั้น เพียง 95 วัน มีความต้านทานต่อโรคใบไหม้และปัญหาเพลี้ยกระโดดสีน้ำตาล และดีต่อสุขภาพ ซึ่งจากการศึกษาวิจัยของกรมการข้าว ร่วมกับคณะแพทยศาสตร์ ม.มหิดล พบว่า ข้าวพันธุ์ กข43 ให้ปริมาณน้ำตาลกลูโคสต่ำกว่าข้าวชนิดอื่น ๆ จึงเหมาะกับผู้ที่ต้องการควบคุมน้ำหนัก ผู้ที่ใส่ใจน้ำตาลในอาหาร หรือผู้ป่วยโรคเบาหวาน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/35895