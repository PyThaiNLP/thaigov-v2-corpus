รัฐบาลไทย-ข่าวทำเนียบรัฐบาล-นายกรัฐมนตรี ห่วงประชาชนที่ได้ผลกระทบจากเหตุท่อส่งก๊าซรั่ว และเกิดเพลิงไหม้ จ.สมุทรปราการ สั่งบรรเทาความเดือดร้อนเบื้องต้น พร้อมเร่งตรวจสอบสาเหตุ


วันพฤหัสบดีที่ 22 ตุลาคม 2563
พิมพ์
นายกรัฐมนตรี ห่วงประชาชนที่ได้ผลกระทบจากเหตุท่อส่งก๊าซรั่ว และเกิดเพลิงไหม้ จ.สมุทรปราการ สั่งบรรเทาความเดือดร้อนเบื้องต้น พร้อมเร่งตรวจสอบสาเหตุ
นายกรัฐมนตรี ห่วงประชาชนที่ได้ผลกระทบจากเหตุท่อส่งก๊าซรั่ว และเกิดเพลิงไหม้ จ.สมุทรปราการ สั่งบรรเทาความเดือดร้อนเบื้องต้น พร้อมเร่งตรวจสอบสาเหตุ
วันนี้ (22 ตุลาคม 2563) นายอนุชา บูรพชัยศรี โฆษกประจำสำนักนายกรัฐมนตรีเผย พลเอก ประยุทธ์ จันทร์โอชานายกรัฐมนตรีและรัฐมนตรีกระทรวงกลาโหม สั่งการให้หน่วยงานที่เกี่ยวข้องเร่งตรวจสอบเหตุท่อแก๊สรั่ว จนเกิดเพลิงไหม้ และเหตุระเบิดในพื้นที่ตำบลเปร็ง อำเภอบางบ่อ จังหวัดสมุทรปราการ จนเป็นเหตุทำให้มีผู้เสียชีวิต และมีผู้บาดเจ็บ สร้างความเสียหายต่อบ้านเรือนและทรัพย์สินของประชาชนที่อยู่ในระยะใกล้เคียง ทำให้รถยนต์และรถจักรยานยนต์ถูกไฟไหม้ได้รับความเสียหาย
โดยนายกรัฐมนตรีได้กำชับเร่งให้ความช่วยเหลือประชาชนที่ได้รับผลกระทบเพื่อบรรเทาความเดือดร้อนในเบื้องต้นแล้ว พร้อมกันนี้ ยังได้แสดงความเสียใจต่อครอบครัวผู้เสียชีวิตและผู้ที่ได้รับบาดเจ็บ รวมถึงประชาชนที่ได้รับผลกระทบ ขอให้หน่วยงานที่เกี่ยวข้องตรวจสอบสาเหตุอย่างละเอียด โดยเฉพาะผลกระทบต่อสุขภาพของประชาชน ทั้งนี้ ให้จัดตั้งศูนย์ควบคุมเหตุฉุกเฉิน แจ้งเตือนประชาชนให้รับทราบ และเร่งแก้ไขสถานการณ์อย่างเต็มที่ และให้รายงานความคืบหน้าให้ทราบต่อไป
------------------------------

ที่มา : https://www.thaigov.go.th/news/contents/details/36165