รัฐบาลไทย-ข่าวทำเนียบรัฐบาล-“ดีอีเอส” ร่วมสภากาชาดไทย สร้างมติใหม่จัดงานสภากาชาดปี 2563 แบบ New Normal ภายใต้แนวคิด "Connectivity of Giving #ให้ด้วยใจไร้พรมแดน”


วันพฤหัสบดีที่ 22 ตุลาคม 2563
“ดีอีเอส” ร่วมสภากาชาดไทย สร้างมติใหม่จัดงานสภากาชาดปี 2563 แบบ New Normal ภายใต้แนวคิด "Connectivity of Giving #ให้ด้วยใจไร้พรมแดน”
“ดีอีเอส” ร่วมสภากาชาดไทย สร้างมติใหม่จัดงานสภากาชาดปี 2563 แบบ New Normal ภายใต้แนวคิด "Connectivity of Giving #ให้ด้วยใจไร้พรมแดน”
เมื่อวันที่ 21 ตุลาคม 2563 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ดีอีเอส ร่วมประชุมกรรมการแผนกประชาสัมพันธ์งานกาชาดประจำปี 2563 ครั้งที่ 1 ณ ห้องประชุมอำนวยนรธรรม ชั้น 4 สำนักงานจัดหารายได้ สภากาชาดไทย โดยร่วมพิจารณาวาระสำคัญ ได้แก่ รูปแบบการจัดงานกาชาดออนไลน์ กิจกรรมพิเศษภายในงาน และแนวทางการประชาสัมพันธ์งานกาชาดออนไลน์ ซึ่งในปีนี้สภากาชาดกำหนดจัดงานในรูปแบบแพลตฟอร์มงานกาชาดออนไลน์ บนเว็บไซต์ www.งานกาชาด.com ภายใต้แนวคิด "Connectivity of Giving #ให้ด้วยใจไร้พรมแดน” ระหว่างวันที่ 19-29 ธันวาคม 2563  รวม 11 วัน ตลอด 24 ชั่วโมง เพื่อสร้างมติใหม่ของการจัดงานสภากาชาด แบบ New Normal แต่ยังคงไว้ซึ่งอัตลักษณ์ของงานกาชาดประจำปีและเพื่อหารายได้โดยเสด็จพระราชกุศลบำรุงสภากาชาด
***************

ที่มา : https://www.thaigov.go.th/news/contents/details/36146