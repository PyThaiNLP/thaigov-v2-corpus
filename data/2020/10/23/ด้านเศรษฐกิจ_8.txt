รัฐบาลไทย-ข่าวทำเนียบรัฐบาล-ธ.ก.ส. ร่วมงาน Money Expo 2020 ครั้งที่ 20


วันพฤหัสบดีที่ 22 ตุลาคม 2563
พิมพ์
ธ.ก.ส. ร่วมงาน Money Expo 2020 ครั้งที่ 20
ธ.ก.ส. นำเงินฝากออมทรัพย์ทวีโชค ผลิตภัณฑ์เงินฝาก สินเชื่อ New Gen Hug บ้านเกิด บริการทางการเงิน  พร้อมแคมเปญพิเศษมากมาย ร่วมงานมหกรรมการเงิน Money Expo ครั้งที่ 20 Money Expo 2020 ณ ชาเลนเจอร์ ฮอลล์ 1-2 อิมแพค เมืองทองธานี 22 – 25 ตุลาคม 2563
นายกษาปณ์ เงินรวง รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า  ในงาน Money Expo 2020 ครั้งที่ 20 ที่จัดขึ้น ณ ชาเลนเจอร์ ฮอลล์ 1-2 อิมแพค เมืองทองธานี ระหว่างวันที่ 22-25 ตุลาคม 2563  ธ.ก.ส. ได้นำผลิตภัณฑ์ทางการเงินและสินเชื่อต่าง ๆ เปิดให้บริการภายในงาน เช่น เงินฝากออมทรัพย์ทวีโชค ซึ่งเป็นเงินฝากที่ได้รับดอกเบี้ยและรางวัลในระดับจังหวัดปีละ 2 ครั้ง โดยฝากทุก ๆ 2,000 บาท ติดต่อกันทุก ๆ 3 เดือน จะได้รับสิทธิ์จับรางวัล 1 สิทธิ์ และลุ้นรางวัลระดับประเทศ ปีละ 1 ครั้ง โดยฝากทุก ๆ 10,000 บาท ติดต่อกันทุกๆ 7 เดือน จะได้รับ 1 สิทธิ์  เงินฝาก A-Savings ออมเงินในรูปแบบ Digital ดอกเบี้ยร้อยละ 0.45 ต่อปี  เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.25 ต่อปี หากยอดเงินฝากคงเหลือตั้งแต่ 20,000 บาท ขึ้นไป รับดอกเบี้ย ร้อยละ 0.45 ต่อปี ฝากได้คนละ 1 บัญชี สูงสุดไม่เกิน 10 ล้านบาท  เงินฝากออมทรัพย์พิเศษ เปิดบัญชี 10,000 บาท ครั้งต่อไป ฝากเงินขั้นต่ำ 1,000 บาท รับดอกเบี้ยร้อยละ 0.45 ต่อปี ไม่เสียภาษี  เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ยร้อยละ 1.63 ต่อปี และเงินฝากสงเคราะห์ชีวิต ธ.ก.ส. เพิ่มรัก 2 12/10 กรมธรรม์การฝากเงินสงเคราะห์เพื่อคุ้มครองชีวิตและออมทรัพย์แบบมีระยะเวลาส่งชำระ 10 ปี คุ้มครอง 12 ปี สำหรับเกษตรกรหรือครอบครัว
นายกษาปณ์ กล่าวอีกว่า สำหรับด้านสินเชื่อ ธ.ก.ส. มีบริการให้คำปรึกษาที่หลากหลาย เช่น สินเชื่อ    New Gen Hug บ้านเกิด เพื่อเป็นค่าใช้จ่ายและหรือค่าลงทุนในการประกอบอาชีพเกษตรกรรมสำหรับคนรุ่นใหม่ที่สนใจทำอาชีพเกษตรกรรมและทายาทเกษตรกร และสินเชื่อพอเพียงเพื่อเลี้ยงชีพ เพื่อเป็นค่าใช้จ่ายหมุนเวียนในการประกอบอาชีพการเกษตรหรือประกอบการเกษตรตามแนวพระราชดำริหรือตามหลักปรัชญาของเศรษฐกิจพอเพียง โดยคิดดอกเบี้ยร้อยละ 0 ต่อปี ใน 3 ปีแรก นอกจากนี้ยังมีบริการผ่านแอปพลิเคชันธ.ก.ส. A-Mobile เพื่อให้การโอนเงินบนมือถือสะดวกรวดเร็วและง่ายเพียงปลายนิ้ว บริการ SMS Alert  บริการทำ พ.ร.บ. และบริการต่าง ๆ อีกมากมาย
พิเศษ! พบกับแคมเปญ “สวัสดีทวีโชค” สำหรับลูกค้าใหม่ เพียงเปิดบัญชีเงินฝากออมทรัพย์ทวีโชค ฝากเงินตั้งแต่ 20,000 บาทขึ้นไป คงยอดไว้ 3 เดือน  หรือเลือกแคมเปญ “New Gen Smart Life” ฝากและคงยอดเงิน 3 เดือน ในบัญชี A-Savings ตั้งแต่ 20,000 บาทขึ้นไป พร้อมทำตามเงื่อนไขของแคมเปญ รับของที่ระลึก กระเป๋าเป้ เที่ยวเพลินหรือหมอนผ้าห่มพร้อมกระเป๋าผ้า ธ.ก.ส. A-Mobile แคมเปญ “Senior 54 ปี ธ.ก.ส.” เปิดบัญชีหรือ   ฝากเงินเพิ่มในบัญชี Senior Savings รับผลตอบแทนเฉลี่ยร้อยละ 1.54 ต่อปี หรือ แคมเปญ “สลากออมทรัพย์เกษตรยั่งยืน Double Bonus” ฝากสลากฯ 2 แสนบาท รับโบนัสสลากฯ 400 บาท  และยังมีสิทธิ์รับของที่ระลึกอื่น ๆ เมื่อร่วมกิจกรรมและทำธุรกรรมที่บูธ ธ.ก.ส. ไม่ว่าจะเป็น ชุดช้อน-ตะเกียบ Go Green กล่องข้าว Go Green ถุงผ้าน้องหอมจัง เป็นต้น

ที่มา : https://www.thaigov.go.th/news/contents/details/36159