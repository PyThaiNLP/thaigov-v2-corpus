รัฐบาลไทย-ข่าวทำเนียบรัฐบาล-ปลัดเกษตรฯ เรียกประชุมหัวหน้าส่วนราชการในสังกัด มอบนโยบายในการขับเคลื่อนงานภาคการเกษตร มุ่งเน้นสร้างการรับรู้ต่อพี่น้องประชาชน


วันศุกร์ที่ 16 ตุลาคม 2563
ปลัดเกษตรฯ เรียกประชุมหัวหน้าส่วนราชการในสังกัด มอบนโยบายในการขับเคลื่อนงานภาคการเกษตร มุ่งเน้นสร้างการรับรู้ต่อพี่น้องประชาชน
ปลัดเกษตรฯ เรียกประชุมหัวหน้าส่วนราชการในสังกัด
ดร.ทองเปลว กองจันทร์ ปลัดกระทรวงเกษตรและสหกรณ์ เป็นประธานการประชุม Conference เรื่อง การชี้แจงผลงานและสถานการณ์ภาคเกษตร ร่วมกับหัวหน้าส่วนราชการในสังกัดกระทรวงเกษตรและสหกรณ์ ณ กระทรวงเกษตรและสหกรณ์ โดยมุ่งเน้นการดำเนินโครงการต่าง ๆ ตามนโยบายของกระทรวงเกษตรและสหกรณ์ ซึ่งจะต้องประชาสัมพันธ์และสร้างการรับรู้ความเข้าใจต่อพี่น้องเกษตรกรและประชาชน รวมถึงผลักดันให้เกิดประโยชน์และประสิทธิภาพสูงสุดต่อเกษตรกรและประชาชน นอกจากนี้ ยังได้มอบหมายทุกหน่วยงานในสังกัด ให้ประชาสัมพันธ์ข้อมูลข่าวสารต่าง ๆ อย่างรวดเร็วและเต็มประสิทธิภาพ อย่าให้เกิดความคลุมเครือต่อพี่น้องประชาชน

ที่มา : https://www.thaigov.go.th/news/contents/details/36023