รัฐบาลไทย-ข่าวทำเนียบรัฐบาล-​ทส.ประชุมคณะอนุกรรมการที่ดิน ครั้งที่ 2/2563


วันศุกร์ที่ 30 ตุลาคม 2563
​ทส.ประชุมคณะอนุกรรมการที่ดิน ครั้งที่ 2/2563
​ทส.ประชุมคณะอนุกรรมการที่ดิน ครั้งที่ 2/2563
ทส.ประชุมคณะอนุกรรมการที่ดิน ครั้งที่ 2/2563
วันนี้ (30 ต.ค. 63) เวลา 09.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมคณะอนุกรรมการจัดหาที่ดิน ครั้งที่ 2/2563 โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะอนุกรรมการเข้าร่วมประชุม ณ ห้องประชุม 202 กระทรวงทรัพยากรธรรมชาติและสิ่งแวดล้อม
รมว.ทส. ได้กล่าวเปิดการประชุม ขอให้คณะอนุกรรมการและเจ้าหน้าที่ทุกคนปฏิบัติงานด้วยความรวดเร็วและรอบคอบ เพราะการดำเนินงานในส่วนนี้ถือเป็นจุดเริ่มต้นสำคัญที่จะขยายผลไปยังส่วนอื่นต่อไป โดยที่ประชุมได้พิจารณาในเรื่อง ดังนี้
1.การพิจารณาพื้นที่เป้าหมายดำเนินการจัดที่ดินทำกินให้ชุมชนของ คทช.จังหวัด
2.กำหนดพื้นที่เป้าหมายที่จะดำเนินการจัดที่ดินทำกินให้ชุมชน ในปีงบประมาณ พ.ศ.2564 รวมถึงการขอปรับปรุงพื้นที่เป้าหมาย ปีงบประมาณ พ.ศ.2562 และกำหนดพื้นที่เป้าหมายเพิ่มเติม ปีงบประมาณ พ.ศ.2563 ของกรมทรัพยากรทางทะเลและชายฝั่ง
3.คทช.จังหวัดเสนอพื้นที่เป้าหมายดำเนินการในพื้นที่ป่าสงวนแห่งชาติ ท้องที่จังหวัดน่านและจังหวัดตาก
4.พื้นที่ป่าสงวนแห่งชาติในภาพรวมรายจังหวัดที่จะต้องนำมาดำเนินการจัดที่ดินทำกินให้ชุมชน
5.การแก้ไขปัญหาราษฎรอยู่อาศัยทำกินในพื้นที่ป่าตามพระราชบัญญัติป่าไม้ พ.ศ.2484
6.การแก้ไขปัญหาความเดือดร้อนให้ราษฎรผู้ยากไร้ไม่มีที่อยู่อาศัยและที่ดินทำกิน ในพื้นที่สวนป่าคอนสาร จังหวัดชัยภูมิ สวนป่าสมเด็จ จังหวัดกาฬสินธุ์ ป่าสงวนแห่งชาติที่อนุญาตให้มหาวิทยาลัยเทคโนโลยีสุรนารีใช้ประโยชน์ จังหวัดนครราชสีมา และป่าสงวนแห่งชาติ จังหวัดสุพรรณบุรี

ที่มา : https://www.thaigov.go.th/news/contents/details/36353