รัฐบาลไทย-ข่าวทำเนียบรัฐบาล-รมว.วธ.ร่วมพิธีเปิดงาน “ฉลองนวดไทย มรดกภูมิปัญญาทางวัฒนธรรม” และงานสัปดาห์วันภูมิปัญญาการแพทย์แผนไทยแห่งชาติ 


วันศุกร์ที่ 30 ตุลาคม 2563
รมว.วธ.ร่วมพิธีเปิดงาน “ฉลองนวดไทย มรดกภูมิปัญญาทางวัฒนธรรม” และงานสัปดาห์วันภูมิปัญญาการแพทย์แผนไทยแห่งชาติ
รมว.วธ.ร่วมพิธีเปิดงาน “ฉลองนวดไทย มรดกภูมิปัญญาทางวัฒนธรรม” และงานสัปดาห์วันภูมิปัญญาการแพทย์แผนไทยแห่งชาติ
วันที่ ๒๙ ตุลาคม ๒๕๖๓ เวลา ๑๖.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม ร่วมพิธีเปิดงาน “ฉลองนวดไทย มรดกภูมิปัญญาทางวัฒนธรรม” และงานสัปดาห์วันภูมิปัญญาการแพทย์แผนไทยแห่งชาติ พร้อมทั้ง กล่าวถึงบทบาทของกระทรวงวัฒนธรรมในการนำเสนอ “นวดไทย” ขึ้นทะเบียนเป็นรายการตัวแทนมรดกวัฒนธรรมที่จับต้องไม่ได้ของมนุษยชาติ จากองค์การยูเนสโก โดยมี พระธรรมรัตนากร เจ้าอาวาสวัดพระเชตุพนวิมลมังคลาราม เป็นประธานฝ่ายสงฆ์ และมีนายอนุทิน  ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข เป็นประธานฝ่ายฆราวาส ซึ่งวัดพระเชตุพนวิมลมังคลาราม ราชวรมหาวิหาร ร่วมกับ กรมการแพทย์แผนไทยและการแพทย์ทางเลือก กระทรวงสาธารณสุข กรมส่งเสริมวัฒนธรรม กระทรวงวัฒนธรรม มูลนิธิทุนพระพุทธยอดฟ้า ในพระบรมราชูปถัมภ์ โรงเรียนแพทย์แผนโบราณวัดพระเชตุพน มูลนิธิสิริวัฒนภักดี และภาคีเครือข่ายด้านการนวดไทย จัดงาน “ฉลองนวดไทยมรดกภูมิปัญญาทางวัฒนธรรมและงานสัปดาห์วันภูมิปัญญาการแพทย์แผนไทยแห่งชาติ” เพื่อเฉลิมฉลองในวาระที่องค์การศึกษา วิทยาศาสตร์ และวัฒนธรรม แห่งสหประชาชาติ (UNESCO) ได้ประกาศรับรองขึ้นทะเบียนนวดไทยเป็นมรดกภูมิปัญญาทางวัฒนธรรมที่จับต้องไม่ได้ของมนุษยชาติ ที่เมืองโปโกตา ณ สาธารณรัฐโคลอมเบีย เมื่อวันที่ ๑๒ ธันวาคม ๒๕๖๒ ที่ผ่านมา โดยจัดกิจกรรมระหว่างวันที่  ๒๙ ต.ค. - ๒ พ.ย. ๒๕๖๓ ณ วัดพระเชตุพนวิมลมังคลาราม ราชวรมหาวิหาร

ที่มา : https://www.thaigov.go.th/news/contents/details/36348