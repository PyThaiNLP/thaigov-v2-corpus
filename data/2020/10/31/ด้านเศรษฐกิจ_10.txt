รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานเปิดงานสัมมนาวิชาการระดับชาติ Green Scrap Metal Thailand 2020


วันศุกร์ที่ 30 ตุลาคม 2563
พิมพ์
ปลัดฯ กอบชัย เป็นประธานเปิดงานสัมมนาวิชาการระดับชาติ Green Scrap Metal Thailand 2020
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดงานสัมมนาวิชาการระดับชาติ Green Scrap Metal Thailand 2020 ณ โรงแรม ปทุมวัน ปริ๊นเซส กรุงเทพฯ
วันนี้ (30 ตุลาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดงานสัมมนาวิชาการระดับชาติ Green Scrap Metal Thailand 2020 ภายใต้โครงการ Greening the Scrap Metal Value Chain through Promotion of BAT/BEP to Reduce U-POPs Releases from Recycling Facilities พร้อมด้วย นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม นายสมพล โนดไธสง นายนิรันดร์ ยิ่งมหิศรานนท์ และผู้บริหารกระทรวงอุตสาหกรรม เข้าร่วม โดยมี นายวิษณุ ทับเที่ยง อธิบดีกรมอุตสาหกรรมพื้นฐานและการเหมืองแร่ Mr. Stein R. Hansen ผู้อำนวยการสำนักงานภูมิภาคและผู้แทนถาวร UNIDO ประจำประเทศไทย ให้การต้อนรับ ณ โรงแรม ปทุมวัน ปริ๊นเซส กรุงเทพฯ
สำหรับงานสัมมนาดังกล่าว มีวัตถุประสงค์เพื่อเผยแพร่ผลงานดำเนินงานโครงการในด้านต่าง ๆ ได้แก่ การสำรวจข้อมูลของอุตสาหกรรมรีไซเคิลเศษโลหะ เพื่อกำหนดนโยบายการจัดการเศษโลหะอย่างยั่งยืน การนำเทคโนโลยีที่ทันสมัยและแนวทางด้านเทคนิคที่ดีที่สุดไปใช้เพื่อลดผลกระทบต่อสิ่งแวดล้อม การสร้างเครือข่ายห่วงโซ่อุปทานในอุตสาหกรรมรีไซเคิลเศษโลหะ รวมถึงการสร้างความตระหนักเกี่ยวกับ U-POPs และ BAT/BEP ทั้งนี้ได้มีพิธีลงนามในสัญญาการสนับสนุนการลงทุนเพื่อปรับปรุงกระบวนการผลิตให้เป็นมิตรกับสิ่งแวดล้อม ระหว่าง UNIDO และผู้ประกอบการในภาคอุตสาหกรรม

ที่มา : https://www.thaigov.go.th/news/contents/details/36366