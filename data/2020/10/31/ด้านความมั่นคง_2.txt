รัฐบาลไทย-ข่าวทำเนียบรัฐบาล-"ออท.แอฟริกาใต้ ชื่นชมรัฐบาลแก้ปัญหา COVID พร้อมยืนยันถึงมิตรภาพและพัฒนาความร่วมมือกับไทย"


วันศุกร์ที่ 30 ตุลาคม 2563
"ออท.แอฟริกาใต้ ชื่นชมรัฐบาลแก้ปัญหา COVID พร้อมยืนยันถึงมิตรภาพและพัฒนาความร่วมมือกับไทย"
พล.อ.ชัยชาญ ช้างมงคล รมช.กห.ได้ให้การต้อนรับการเยี่ยมคำนับของ นาย Geoffrey Quinton Mitchell Doidge ( เจฟฟรีย์ ควินตัน มิตเชลล์ ดอยจ์ ) ออท.สาธารณรัฐแอฟริกาใต้/ไทย ณ ศาลาว่าการกลาโหม
ทั้งสองฝ่ายได้หารือร่วมกันถึงแนวทางในการพัฒนาความร่วมมือทางทหารระหว่างสองประเทศ โดยเฉพาะการขยายความร่วมมือด้านอุตสาหกรรมป้องกันประเทศระหว่างกันที่เป็นรูปธรรม ภายหลังแผนการลงนามในข้อตกลงร่วมกันที่กำลังจัดทำและลงนามร่วมกัน พล.อ.ชัยชาญ’ รมช.กห. ได้ย้ำว่า ไทยพร้อมผลักดันความร่วมมือดังกล่าวให้เป็นรูปธรรมต่อเนื่องกันไปภายใต้สถานการณ์การแพร่ระบาดของ COVID-19 และพร้อมให้การสนับสนุนข้อมูลและเป็นกำลังใจกับแอฟริกาใต้ในการรับมือกับความท้าทายของการแพร่ระบาดของโรคที่กำลังเกิดขึ้นไปด้วยกัน
นาย Geoffrey’ ได้กล่าวขอบคุณถึงพัฒนาการความร่วมมือทางทหารอย่างดีจากทุกหน่วยงานของ กห.ที่ผ่านมา โดยเฉพาะด้านอุตสาหกรรมป้องกันประเทศที่อยู่ระหว่างการลงนามความร่วมมือกัน ขณะเดียวกันก็พร้อมขยายความร่วมมือคู่ขนานทั้งทางวิชาการและด้านอื่นๆควบคู่กันไป พร้อมกันนี้ขอชื่นชมรัฐบาลไทย ที่ประสบความสำเร็จในการดูแลป้องกันและแก้ปัญหา COVID-19 อย่างดียิ่งที่ผ่านมา ซึ่งทำให้ชาวแอฟริกาใต้ที่พำนักในไทยรู้สึกปลอดภัย ตลอดทั้งช่วยสนับสนุนอำนวยความสะดวกการเดินทางกลับของทั้งชาวไทยและชาวแอฟริกากลับประเทศที่ผ่านมาเป็นอย่างดี ทั้งนี้แอฟริกาใต้ขอยืนยันความเป็นมิตรที่ดีกับไทยและเข้าใจถึงสถานการณ์ที่ยุ่งยากซับซ้อนที่กำลังเกิดขึ้นในไทย

ที่มา : https://www.thaigov.go.th/news/contents/details/36357