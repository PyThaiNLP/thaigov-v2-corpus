รัฐบาลไทย-ข่าวทำเนียบรัฐบาล-นายกรัฐมนตรีและภริยา ร่วมลอยกระทงวิถีใหม่ สืบสานวัฒนธรรมไทย พร้อมคณะรัฐมนตรี ประชาชนและสื่อมวลชน ณ คลองผดุงกรุงเกษม ข้างทำเนียบรัฐบาล


วันศุกร์ที่ 30 ตุลาคม 2563
พิมพ์
นายกรัฐมนตรีและภริยา ร่วมลอยกระทงวิถีใหม่ สืบสานวัฒนธรรมไทย พร้อมคณะรัฐมนตรี ประชาชนและสื่อมวลชน ณ คลองผดุงกรุงเกษม ข้างทำเนียบรัฐบาล
นายกรัฐมนตรีและภริยา ร่วมลอยกระทงวิถีใหม่ สืบสานวัฒนธรรมไทย พร้อมคณะรัฐมนตรี ประชาชนและสื่อมวลชน ณ คลองผดุงกรุงเกษม ข้างทำเนียบรัฐบาล
วันนี้ (30 ต.ค. 63) เวลา 17.30 น. นายอนุชา บูรพชัยศรี โฆษกประจำสำนักนายกรัฐมนตรี เผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และนางนราพร จันทร์โอชา ภริยา เป็นประธานงานสืบสานประเพณีลอยกระทง พุทธศักราช 2563 "ลอยกระทงวิถีใหม่ สืบสานวัฒนธรรมไทย" ณ คลองผดุงกรุงเกษม ข้างทำเนียบรัฐบาล ซึ่งจัดโดยสำนักนายกรัฐมนตรีร่วมกับกระทรวงวัฒนธรรม เพื่อสืบสานเอกลักษณ์ความเป็นไทย และร่วมรักษาประเพณีอันดีงามที่เป็นการแสดงออกถึงความกตัญญูต่อสายน้ำที่หล่อเลี้ยงชีวิตและสังคมไทยมายาวนานตั้งแต่สมัยสุโขทัยเป็นต้นมา โดยมีคณะรัฐมนตรี ข้าราชการการเมือง ผู้บริหาร ข้าราชการและเจ้าหน้าที่ในทำเนียบรัฐบาล แต่งกายด้วยชุดผ้าไทยเข้าร่วมงานอย่างพร้อมเพรียง
โอกาสนี้ นายกรัฐมนตรีและภริยา พร้อมคณะรัฐมนตรี ชมการแสดงรำวงลอยกระทง จากนั้น นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวรายงานการจัดงานสืบสานประเพณีลอยกระทงพุทธศักราช 2563 "ลอยกระทงวิถีใหม่ สืบสานวัฒนธรรมไทย" ต่อจากนั้น นายกรัฐมนตรีและภริยา คณะรัฐมนตรี ชมนิทรรศการองค์ความรู้เกี่ยวกับประเพณีลอยกระทง และการรักษาสิ่งแวดล้อม ก่อนร่วมถ่ายภาพและร่วมลอยกระทงพร้อมคณะรัฐมนตรี ข้าราชการ สื่อมวลชนและประชาชน โดยรอบบริเวณคลองผดุงกรุงเกษม
..............................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/36382