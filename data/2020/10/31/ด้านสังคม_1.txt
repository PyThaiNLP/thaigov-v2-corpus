รัฐบาลไทย-ข่าวทำเนียบรัฐบาล-ดีอีเอส ระดมความคิดเห็นหน่วยงานภาครัฐและมหาวิทยาลัย 54 แห่ง เกี่ยวกับ“(ร่าง) แผนแม่บทปัญญาประดิษฐ์แห่งชาติเพื่อการพัฒนาประเทศไทย เตรียมพัฒนาแผนร่วม อว.เสนอ ครม.ภายในเดือนธันวาคมฯ


วันศุกร์ที่ 30 ตุลาคม 2563
ดีอีเอส ระดมความคิดเห็นหน่วยงานภาครัฐและมหาวิทยาลัย 54 แห่ง เกี่ยวกับ“(ร่าง) แผนแม่บทปัญญาประดิษฐ์แห่งชาติเพื่อการพัฒนาประเทศไทย เตรียมพัฒนาแผนร่วม อว.เสนอ ครม.ภายในเดือนธันวาคมฯ
ดีอีเอส ระดมความคิดเห็นหน่วยงานภาครัฐและมหาวิทยาลัย 54 แห่ง เกี่ยวกับ“(ร่าง) แผนแม่บทปัญญาประดิษฐ์แห่งชาติเพื่อการพัฒนาประเทศไทย เตรียมพัฒนาแผนร่วม อว.เสนอ ครม.ภายในเดือนธันวาคมฯ
เมื่อวันที่ 29 ตุลาคม 2563 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมรับฟังความคิดเห็นครั้งที่ 2 จากหน่วยงานภาครัฐและมหาวิทยาลัย จำนวน 54 แห่ง เพื่อหารือ “(ร่าง) แผนแม่บทปัญญาประดิษฐ์แห่งชาติเพื่อการพัฒนาประเทศไทย โดยมีกรอบประเด็นในการรับฟังความเห็นครั้งนี้ ได้แก่ 1) เป้าหมายและกรอบแผนแม่บท AI 2) แผนงานหลักภายใต้ยุทธศาสตร์AI 3) กลไกขับเคลื่อนสำคัญ AI ของไทย ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม ศูนย์ราชการแจ้งวัฒนะ จากนั้น กระทรวงดิจิทัลฯ และกระทรวงการอุดมศึกษา วิทยาศาสตร์ วิจัย และนวัตกรรม หรือ อว. จะร่วมพัฒนาแผนฯ และนำเสนอขอรับความเห็นชอบอนุมัติจาก ครม. ภายในเดือนธันวาคม 2563 ต่อไป  ส่วนผู้แทนจากหน่วยงานที่เกี่ยวข้องร่วมประชุมระดมความคิดเห็นในครั้งนี้ อาทิ สำนักงานปลัดฯ ทุกกระทรวง สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) สภาดิจิทัลเพื่อเศรษฐกิจและสังคมแห่งประเทศไทย สภาอุตสาหกรรม หอการค้าไทยและสภาหอการค้าแห่งประเทศไทย ธนาคารแห่งประเทศไทย สมาคมปัญญาประดิษฐ์แห่งประเทศไทย สำนักงานการวิจัยแห่งชาติ (วช.) สำนักงานนวัตกรรมแห่งชาติ (องค์การมหาชน) (NIA) เป็นต้น
ทั้งนี้การผลักดัน (ร่าง) แผนแม่บทปัญญาประดิษฐ์แห่งชาติเพื่อการพัฒนาประเทศ (พ.ศ.2564 –2570) เพื่อให้ประเทศไทยจะเป็นประเทศชั้นนำในการพัฒนาและประยุกต์ใช้เทคโนโลยีปัญญาประดิษฐ์ จากความร่วมมือระหว่างภาครัฐและภาคอุตสาหกรรม เพื่อเพิ่มศักยภาพในการแข่งขันของประเทศ และยกระดับคุณภาพชีวิตของประชาชนให้ดีขึ้นในยุคเศรษฐกิจดิจิทัล ภายในปี พ.ศ. 2570
******************

ที่มา : https://www.thaigov.go.th/news/contents/details/36350