รัฐบาลไทย-ข่าวทำเนียบรัฐบาล-ป้องกันไข้หวัด สกัดโควิด ต้องดูแลตัวเอง อย่าการ์ดตก


วันศุกร์ที่ 30 ตุลาคม 2563
พิมพ์
ป้องกันไข้หวัด สกัดโควิด ต้องดูแลตัวเอง อย่าการ์ดตก
--
#ไทยคู่ฟ้า ตอนนี้บ้านเราเริ่มเข้าสู่ฤดูหนาว หลายพื้นที่เริ่มมีอุณหภูมิลดลง อากาศเย็น เป็นปัจจัยเสี่ยงที่ทำให้ติดเชื้อโรคระบบทางเดินหายใจได้ง่าย เช่น ไข้หวัด หรือไข้หวัดใหญ่ ขณะเดียวกันยังมีการระบาดของโรคโควิดอยู่ด้วย สิ่งที่แอดมินอยากจะมาเตือนกันก็คือ โรคไข้หวัดใหญ่กับโรคโควิด มีอาการคล้ายคลึงกัน เช่น มีไข้ ไอ ปวดศีรษะ ฉะนั้นถ้าเรารู้จักป้องกันตนเองอย่างเหมาะสม สวมหน้ากากอนามัย ล้างมือบ่อย ๆ โอกาสที่จะเป็นโรคโควิดจะน้อยมาก
.
ไข้หวัดใหญ่และโควิด ติดต่อได้เหมือนกัน ผ่านการไอ จาม หรือสัมผัสถูกน้ำมูก และเสมหะของผู้ป่วย แต่อาการของโควิดจะมีไข้ น้ำมูก และไอไม่เด่นเท่าไข้หวัดใหญ่ ระดับของไข้จะต่ำ ๆ ประมาณ 37.5 หรือ 37.8 องศาเซลเซียส อาจรู้สึกครั่นเนื้อครั่นตัวและมีไอร่วม แต่ที่เด่นชัดคือ จะสูญเสียการรับรสและกลิ่น แต่สามารถหายได้เองใน 10-14 วัน
.
สรุป ก็คือ ถ้าไม่อยากเป็นทั้งไข้หวัดใหญ่ หรือโควิด ก็ต้องป้องกันตัวเอง อย่าการ์ดตก ใส่หน้ากาก ทั้งคนป่วยและคนไม่ป่วย เว้นระยะห่าง 1-2 เมตร ล้างมือบ่อย ๆ กินของร้อน ใช้ช้อนกลางส่วนตัว หลีกเลี่ยงสถานที่แออัด เน้นการอยู่พื้นที่โล่งและมีแดดก็จะช่วยป้องกันได้

ที่มา : https://www.thaigov.go.th/news/contents/details/36343