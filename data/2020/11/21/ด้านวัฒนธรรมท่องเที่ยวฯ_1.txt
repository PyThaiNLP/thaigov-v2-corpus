รัฐบาลไทย-ข่าวทำเนียบรัฐบาล-ผู้ช่วยรมว.วธ.เป็นประธานเปิดงาน "ไทยเพลิน เดิน ชม ชิม" ณ บริเวณชายหาดแยกพัทยากลาง จังหวัดชลบุรี


วันศุกร์ที่ 20 พฤศจิกายน 2563
ผู้ช่วยรมว.วธ.เป็นประธานเปิดงาน "ไทยเพลิน เดิน ชม ชิม" ณ บริเวณชายหาดแยกพัทยากลาง จังหวัดชลบุรี
ผู้ช่วยรมว.วธ.เป็นประธานเปิดงาน "ไทยเพลิน เดิน ชม ชิม" ณ บริเวณชายหาดแยกพัทยากลาง จังหวัดชลบุรี
วันที่ ๑๙ พฤศจิกายน ๒๕๖๓ เวลา ๑๗.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานเปิดงาน "ไทยเพลิน เดิน ชม ชิม" ณ บริเวณชายหาดแยกพัทยากลาง จังหวัดชลบุรี โดยมี นายสนธยา คุณปลื้ม นายกเมืองพัทยา กล่าวให้การต้อนรับ และมี นางสุกุมล คุณปลื้ม อดีตรัฐมนตรีว่าการกระทรวงวัฒนธรรม มอบโล่เชิดชูเกียรติ "เพ็ชรนทีศรีวัฒนธรรม" ให้กับเครือข่ายสภาวัฒนธรรมเมืองพัทยา จำนวน ๘๐ คน ทั้งนี้ กระทรวงวัฒนธรรม โดยกรมส่งเสริมวัฒนธรรม ร่วมกับ บริษัท เอสอาร์ซีซี จำกัด จัดโครงการ "ไทยเพลิน เดิน ชม ชิม" ระหว่างวันที่ ๑๙ - ๒๒ พฤศจิกายน ๒๕๖๓ ณ บริเวณชายหาดพัทยา บริเวณแยกพัทยากลาง จังหวัดชลบุรี เพื่อส่งเสริมและกระตุ้นเศรษฐกิจ ฟื้นฟูการท่องเที่ยว สร้างความเชื่อมั่นหลังจากสถานการณ์โควิด -19 โดยจัดกิจกรรมส่งเสริมการท่องเที่ยวในรูปแบบของตลาดวัฒนธรรมริมชายหาด เพื่อให้นักท่องเที่ยวเกิดความเชื่อมั่นเดินทางมาท่องเที่ยวในพื้นที่เมืองพัทยา จังหวัดชลบุรี

ที่มา : https://www.thaigov.go.th/news/contents/details/36950