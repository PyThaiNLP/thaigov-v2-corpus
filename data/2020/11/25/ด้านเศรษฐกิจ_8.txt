รัฐบาลไทย-ข่าวทำเนียบรัฐบาล-ดีอีเอส หารือแผนการดำเนินการประเมินสถานะการเป็นระบบราชการ 4.0 นำนวัตกรรมเพิ่มศักยภาพองค์กร


วันอังคารที่ 24 พฤศจิกายน 2563
ดีอีเอส หารือแผนการดำเนินการประเมินสถานะการเป็นระบบราชการ 4.0 นำนวัตกรรมเพิ่มศักยภาพองค์กร
ดีอีเอส หารือแผนการดำเนินการประเมินสถานะการเป็นระบบราชการ 4.0 นำนวัตกรรมเพิ่มศักยภาพองค์กร
เมื่อวันที่ 24 พฤศจิกายน 2563 นางปิยนุช วุฒิสอน ผู้ตรวจราชการกระทรวงฯ เป็นประธานการประชุมคณะทำงานพัฒนาคุณภาพการบริหารจัดการภาครัฐ (PMQA)  ที่ประชุมร่วมพิจารณาเรื่องแผนการดำเนินการประเมินสถานะการเป็นระบบราชการ 4.0 ของสำนักปลัดกระทรวงดิจิทัลฯ และแนวทางในการปรับปรุงข้อที่ยังไม่ผ่านการประเมินเมื่อปีงบประมาณ 2563 และการมอบหมายหน่วยงานรับผิดชอบ ณ ห้องประชุม 802 กระทรวงดิจิทัลเพื่อเศรษฐกิจและสังคม ศูนย์ราชการฯ แจ้งวัฒนะ ทั้งนี้แผนการดำเนินการประเมินสถานะการเป็นระบบราชการ 4.0 เป็นตามนโยบายที่รัฐบาลต้องการเปลี่ยนเศรษฐกิจของประเทศแบบเดิมไปสู่เศรษฐกิจที่ขับเคลื่อนด้วยนวัตกรรม โดยหน่วยงานภาครัฐในฐานะมีหน้าที่ผลักดันนโยบายของรัฐบาลจึงจำเป็นต้องปรับเปลี่ยน แนวคิด และวิธีการ ยึดหลักธรรมาภิบาล เน้นการเปิดกว้างให้ภาคส่วนอื่นเข้ามามีส่วนร่วม เชื่อมโยงการทำงานโดยยึดประชาชนเป็นศูนย์กลางและสร้างนวัตกรรม พัฒนาหน่วยงานให้เป็นองค์กรที่มีขีดสมรรถนะสูง เพื่อให้สามารถผลักดันนโยบายยุทธศาสตร์ประเทศไทย 4.0
***************

ที่มา : https://www.thaigov.go.th/news/contents/details/37022