รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ กล่าวเปิดงาน “โครงการอบรมการป้องกันความปลอดภัยข้อมูลคอมพิวเตอร์ ครั้งที่ 19” (CDIC 2020) 


วันอังคารที่ 24 พฤศจิกายน 2563
ปลัดกระทรวงดิจิทัลฯ กล่าวเปิดงาน “โครงการอบรมการป้องกันความปลอดภัยข้อมูลคอมพิวเตอร์ ครั้งที่ 19” (CDIC 2020)
ปลัดกระทรวงดิจิทัลฯ กล่าวเปิดงาน “โครงการอบรมการป้องกันความปลอดภัยข้อมูลคอมพิวเตอร์ ครั้งที่ 19” (CDIC 2020)
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานกล่าวเปิดงาน “โครงการอบรมการป้องกันความปลอดภัยข้อมูลคอมพิวเตอร์ ครั้งที่ 19” (CDIC) และแสดงปาฐกถาพิเศษ เรื่องการประกาศใช้บังคับของกฎหมาย พ.ร.บ.การรักษาความมั่นคงปลอดภัยไซเบอร์ และ พ.ร.บ.คุ้มครองข้อมูลส่วนบุคคล  กับการสร้างความเชื่อมั่นให้กับสังคมดิจิทัลที่ขับเคลื่อนด้วยข้อมูล ณ ห้องแกรนด์ฮอลล์ 201-203  ชั้น 2 ศูนย์นิทรรศการและการประชุม ไบเทค สำหรับการจัดงานในปีนี้ใช้แนวคิดหลัก “The Future of Next Normal Cyber Risk and Digital Immunity” การพร้อมรับมือกับความเสี่ยงด้านไซเบอร์และสิ่งที่จะเป็นวิถีปกติใหม่ถัดไปที่จะเกิดขึ้นต่อจากนี้ โดยเฉพาะอย่างยิ่งกับคำสำคัญ “ภูมิคุ้มกันด้านดิจิทัล” ที่ว่า..จะทำอย่างไรที่จะช่วยกันสร้างเสริมภูมิคุ้มกันด้านดิจิทัลให้กับสังคมและประเทศไทย ให้มีและดำรงอยู่อย่างต่อเนื่องยั่งยืนท่ามกลางภัยคุกคามและอาชญากรรมทางไซเบอร์ ข้อมูลข่าวลวง-ข่าวปลอม การละเมิดข้อมูลส่วนบุคคล ตลอดจน  social movement, social media ตามการเคลื่อนไหวทางสังคมและกระแสสื่อสังคมออนไลน์
****************

ที่มา : https://www.thaigov.go.th/news/contents/details/37021