รัฐบาลไทย-ข่าวทำเนียบรัฐบาล-ไทย-แอฟฟริกาใต้ หารือความร่วมมือทางด้านการเกษตร 


วันอังคารที่ 24 พฤศจิกายน 2563
ไทย-แอฟฟริกาใต้ หารือความร่วมมือทางด้านการเกษตร
ไทย-แอฟฟริกาใต้ หารือความร่วมมือทางด้านการเกษตร
นายนราพัฒน์ แก้วทอง ผู้ช่วยรัฐมนตรีประจำกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ (นายเฉลิมชัย ศรีอ่อน) หารือกับนายเจฟฟรีย์ ควินตัน มิตเชลล์ ดอยจ์ (Mr. Geoffrey Quinton Mitchell Doidge) เอกอัครราชทูตวิสามัญผู้มีอำนาจเต็มแห่งสาธารณรัฐแอฟริกาใต้ ประจำประเทศไทย ณ กระทรวงเกษตรและสหกรณ์ เนื่องในโอกาสครบวาระประจำการ โดย ออท. แอฟริกาใต้ แสดงความขอบคุณหน่วยงานในสังกัดกระทรวงเกษตรและสหกรณ์ที่ทำงานร่วมกันที่ผ่านมา พร้อมทั้งชื่นชมความก้าวหน้าอย่างเป็นรูปธรรมในการเสริมสร้างความร่วมมือด้านการเกษตรระหว่างไทยและแอฟริกาใต้ และหวังว่าทั้งสองประเทศจะกระชับและสานสัมพันธ์ด้านการเกษตรกันอย่างต่อเนื่อง ทั้งนี้ ได้ผลักดันให้แอฟริกาใต้นำเข้ายางพาราและผลิตภัณฑ์ และข้าวจากไทย โดยสองฝ่ายสามารถจัดการประชุม Business Matching เพื่อหารือรายละเอียดร่วมกัน พร้อมทั้งเสนอให้กระทรวงเกษตรฯ เป็นเจ้าภาพจัดการประชุมคณะทำงานร่วมด้านการเกษตร ไทย-แอฟริกาใต้ ครั้งที่ 2 (2nd Joint Agricultural Working Group: JAWG) ในช่วงเดือนกรกฎาคม 2564 ซึ่งจะได้มีการหยิบยกประเด็นต่าง ๆ เข้ามาหารือในเวทีการประชุมนี้ต่อไป

ที่มา : https://www.thaigov.go.th/news/contents/details/37008