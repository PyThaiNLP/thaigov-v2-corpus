รัฐบาลไทย-ข่าวทำเนียบรัฐบาล-ศธ.ประกาศแผนยุทธศาสตร์การพัฒนาระบบราชการ 4.0 (พ.ศ.2564 – 2565) เพื่อเป็นกรอบขับเคลื่อนองค์กรเข้าสู่ระบบราชการ 4.0


วันอังคารที่ 24 พฤศจิกายน 2563
ศธ.ประกาศแผนยุทธศาสตร์การพัฒนาระบบราชการ 4.0 (พ.ศ.2564 – 2565) เพื่อเป็นกรอบขับเคลื่อนองค์กรเข้าสู่ระบบราชการ 4.0
รัฐมนตรีว่าการกระทรวงศึกษาธิการ “ณัฏฐพล ทีปสุวรรณ” ประกาศแผนยุทธศาสตร์การพัฒนาระบบราชการ 4.0 ของกระทรวงศึกษาธิการ (พ.ศ.2564 – 2565) ให้ส่วนราชการใช้เป็นกรอบแนวทางในการขับเคลื่อนองค์กรเข้าสู่ระบบราชการ 4.0
รัฐมนตรีว่าการกระทรวงศึกษาธิการ “ณัฏฐพล ทีปสุวรรณ” ประกาศแผนยุทธศาสตร์การพัฒนาระบบราชการ 4.0 ของกระทรวงศึกษาธิการ (พ.ศ.2564 – 2565) ให้ส่วนราชการใช้เป็นกรอบแนวทางในการขับเคลื่อนองค์กรเข้าสู่ระบบราชการ 4.0
กระทรวงศึกษาธิการ โดยกลุ่มพัฒนาระบบบริหาร ทั้ง 4 องค์กรหลัก ได้แก่ กพร.สป., กพร.สกศ., กพร.สพฐ.และ กพร.สอศ.ได้ร่วมดำเนินการจัดทำแผนยุทธศาสตร์การพัฒนาระบบราชการ 4.0 ของกระทรวงศึกษาธิการ (พ.ศ. 2564 – 2565) ซึ่งเป็นแผนระดับที่ 3 ของกระทรวงศึกษาธิการ ตามแนวทางของสำนักงานสภาพัฒนาการเศรษฐกิจและสังคมแห่งชาติ
ทั้งนี้ เพื่อใช้เป็นเครื่องมือในการกำหนดทิศทางในการพัฒนาระบบราชการของกระทรวงศึกษาธิการ ให้สอดคล้องตามเป้าหมายของแผนแม่บทภายใต้ยุทธศาสตร์ชาติ ประเด็นการบริการประชาชนและประสิทธิภาพภาครัฐ แผนปฏิรูปประเทศด้านการบริหารราชการแผ่นดินอันส่งผลต่อการบรรลุเป้าหมายตามยุทธศาสตร์ชาติ 20 ปี : ประเด็นยุทธศาสตร์ที่ 6 ด้านการปรับสมดุลและการพัฒนาระบบการบริหารจัดการภาครัฐ ซึ่งมีเป้าหมายการพัฒนาที่สำคัญเพื่อปรับเปลี่ยนภาครัฐที่ยึดหลัก “ภาครัฐของประชาชน” เพื่อประชาชนและประโยชน์ส่วนรวม
การดำเนินการภายใต้กรอบยุทธศาสตร์การพัฒนาระบบราชการ 4.0 ส่งผลให้มีการพัฒนาองค์กรให้มีขีดสมรรถนะสูง ทันสมัย บุคลากรมีความเป็นมืออาชีพ อีกทั้งมีการวางระบบการบริหารราชการแบบบูรณาการ ที่มีความมือกันระหว่างภาครัฐ ภาคเอกชน และภาคประชาชน มีการปรับสมดุลในการทำงานร่วมกับภาคส่วนอื่นอย่างมีคุณภาพ มีการทำงานแบบบูรณาการด้วยการใช้ยุทธศาสตร์ชาติเป็นตัวนำ
ทั้งนี้ เพื่อตอบสนองความต้องการของประชาชนและผู้รับบริการอย่างมีประสิทธิภาพ พร้อมทั้งยกระดับความโปร่งใสและความเชื่อมั่นศรัทธาในการบริหารราชการและการขับเคลื่อนองค์กรให้บรรลุเป้าหมายและดำเนินการไปในทิศทางเดียวกับเป้าหมายตามยุทธศาสตร์ชาติ และเป้าหมายการพัฒนาประเทศ

ที่มา : https://www.thaigov.go.th/news/contents/details/37012