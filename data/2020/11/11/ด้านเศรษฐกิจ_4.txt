รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานมอบนโยบายให้แก่อุตสาหกรรมจังหวัด


วันอังคารที่ 10 พฤศจิกายน 2563
พิมพ์
ปลัดฯ กอบชัย เป็นประธานมอบนโยบายให้แก่อุตสาหกรรมจังหวัด
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานมอบนโยบายให้แก่อุตสาหกรรมจังหวัด ณ ห้องประชุมชุณหะวัณ​ ชั้น​ 3 อาคารสำนักงานปลัดกระทรวงอุตสาหกรรม
วันนี้ (10 พฤศจิกายน 2563) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานมอบนโยบายให้แก่อุตสาหกรรมจังหวัด พร้อมด้วย นางวรวรรณ ชิตอรุณ รองปลัดกระทรวงอุตสาหกรรม นายสุระ เพชรพิรุณ ผู้ตรวจราชการกระทรวงอุตสาหกรรม โดยมี อุตสาหกรรมจังหวัดที่ได้รับการแต่งตั้งใหม่ เข้าร่วม ณ ห้องประชุมชุณหะวัณ​ ชั้น​ 3 อาคารสำนักงานปลัดกระทรวงอุตสาหกรรม
ปลัดฯ ได้กล่าวมอบนโยบายแก่อุตสาหกรรมจังหวัดว่า ให้เตรียมพร้อมด้านแผนการปฏิบัติและแผนการใช้จ่ายงบประมาณให้เป็นไปตามเป้าหมายที่กระทรวงฯ ได้กำหนดไว้ พร้อมทั้งให้เตรียมจัดทำคำของบประมาณ ประจำปี 2565 ให้สอดคล้องกับแผนแม่บทภายใต้ยุทธศาสตร์ชาติ โดยเน้นแผนพัฒนาพื้นที่ระดับภาค และระดับจังหวัด นอกจากนี้ ได้มอบหมายให้ อสจ. ประชาสัมพันธ์กองทุนสินเชื่อต่าง ๆ เพื่อให้ผู้ประกอบการในพื้นที่ได้เข้าถึงการช่วยเหลือ รวมทั้งให้ อสจ. ดำเนินงานเพื่อให้ตอบสนองต่อตัวชี้วัดของกระทรวงฯ ด้วย

ที่มา : https://www.thaigov.go.th/news/contents/details/36639