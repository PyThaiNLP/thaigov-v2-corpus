รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เป็นประธานพิธีเปิดโครงการวินสะอาด โดย ฮอนด้า (Green Win by Honda)


วันอังคารที่ 10 พฤศจิกายน 2563
พิมพ์
รองปลัดฯ ภานุวัฒน์ เป็นประธานพิธีเปิดโครงการวินสะอาด โดย ฮอนด้า (Green Win by Honda)
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานพิธีเปิดงานโครงการวินสะอาด โดย ฮอนด้า (Green Win by Honda)  ณ โรงแรม ฮอลิเดย์ อินน์ กรุงเทพ ฯ สุขุมวิท
วันนี้ (9 พฤศจิกายน 2563)  นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานพิธีเปิดงานโครงการวินสะอาด โดย ฮอนด้า (Green Win by Honda) โดยมี นายชิเกโตะ คิมุระ ประธานกรรมการบริหาร ดร.อารักษ์ พรประภา รองประธานกรรมการบริหาร บริษัท เอ.พี. ฮอนด้า จำกัด ให้การต้อนรับ พร้อมด้วย ผู้แทนจากกรมพัฒนาพลังงานทดแทนและอนุรักษ์พลังงาน ผู้แทนจากสำนักงานขนส่งกรุงเทพมหานคร ผู้แทนจากสำนักการขนส่งผู้โดยสาร ผู้แทนจากภาคเอกชน  ให้การต้อนรับ ณ โรงแรม ฮอลิเดย์ อินน์ กรุงเทพ ฯ สุขุมวิท
สำหรับการจัดงานในครั้งนี้เป็นการร่วมมือกันระหว่างภาครัฐและเอกชนเพื่อตอบรับตามนโยบายของภาครัฐที่ให้ความสำคัญเกี่ยวกับยานยนต์พลังไฟฟ้า เพื่อพัฒนาการศึกษารูปแบบในการใช้งานรถจักรยานยนต์ไฟฟ้าในชีวิตจริง เริ่มจากการร่วมมือกับมหาวิทยาลัยเทคโนโลยีพระจอมเกล้าธนบุรี สร้าง Ecosystem เต็มระบบที่มีทั้งตัวรถ Honda PCX Electric ตัวสถานี Swapping Station สำหรับสับเปลี่ยนแบตเตอรี่ ซึ่งร่วมพัฒนากับทาง HAUP บริษัท Startup ผู้นำด้าน Shared Mobility ที่ช่วยให้การใช้งานเป็นไปอย่างสะดวก ง่าย เพียงลงทะเบียนในระบบ เพื่อยืนยันตัวตนเมื่อต้องการสับเปลี่ยนแบตเตอรี่ และในงานนี้ได้เปิดตัววินรถจักรยานยนต์ ต้นแบบ โดยเริ่มใช้งานที่บริเวณถนนสุขุมวิทเป็นที่แรกและจะขยายการบริการให้ครอบคุมในอีกหลายๆพื้นที่ในอนาคตต่อไป

ที่มา : https://www.thaigov.go.th/news/contents/details/36633