รัฐบาลไทย-ข่าวทำเนียบรัฐบาล-ประชุมคณะอนุกรรมการบริหาร พัฒนา อนุรักษ์ ฟื้นฟูแหล่งน้ำธรรมชาติและแม่น้ำลําคลอง 


วันอังคารที่ 10 พฤศจิกายน 2563
ประชุมคณะอนุกรรมการบริหาร พัฒนา อนุรักษ์ ฟื้นฟูแหล่งน้ำธรรมชาติและแม่น้ำลําคลอง
รองปลัดกระทรวงเกษตรและสหกรณ์ ร่วมประชุมคณะอนุกรรมการบริหาร พัฒนา อนุรักษ์ ฟื้นฟูแหล่งน้ำธรรมชาติและแม่น้ำลําคลอง
นายประยูร อินสกุล รองปลัดกระทรวงเกษตรและสหกรณ์ ร่วมประชุมคณะอนุกรรมการบริหาร พัฒนา อนุรักษ์ ฟื้นฟูแหล่งน้ำธรรมชาติและแม่น้ำลําคลอง ครั้งที่ 1/2563 โดยมีนายสมเกียรติ ประจำวงษ์ เลขาธิการสำนักงานทรัพยากรน้ำแห่งชาติ เป็นประธานการประชุม ณ ห้องประชุมน้ำปิง ชั้น 4 อาคารจุฑามาศ ถนนวิภาวดีรังสิต เขตหลักสี่ กรุงเทพมหานคร โดยที่ประชุมได้ติดตามการประเมินผลการอนุรักษ์ฟื้นฟูแหล่งน้ำธรรมชาติและแม่น้ำลําคลอง ในปีงบประมาณที่ผ่านมา และสถานะภาพของหนองน้ำธรรมชาติในปัจจุบัน รวมถึงพิจารณาร่างกรอบนโยบาย การพัฒนา อนุรักษ์ ฟื้นฟูแหล่งน้ำธรรมชาติและแม่น้ำลําคลอง และพิจารณาหลักการการแต่งตั้ง (ร่าง) คณะทํางานภายใต้คณะอนุกรรมการบริหาร พัฒนา อนุรักษ์ ฟื้นฟูแหล่งน้ำธรรมชาติและแม่น้ำลําคลอง ประกอบด้วย 1) ร่างคณะทํางานพัฒนา อนุรักษ์ และฟื้นฟูบึงบอระเพ็ด จังหวัดนครสวรรค์ 2) ร่างคณะทํางานพัฒนา อนุรักษ์ และฟื้นฟูบึงราชนก จังหวัดพิษณุโลก 3) ร่างคณะทํางานพัฒนา อนุรักษ์ และฟื้นฟูบึงสีไฟ จังหวัดพิจิตร 4) ร่างคณะทํางานพัฒนา อนุรักษ์ และฟื้นฟูหนองหาร จังหวัดสกลนคร และ 5) ร่างคณะทํางานพัฒนา อนุรักษ์ และฟื้นฟูคลองแสนแสบ โดยที่ประชุมได้มอบหมายให้ผู้แทนกระทรวงมหาดไทยไปหารือเกี่ยวกับคำสั่งที่เกี่ยวข้องให้ชัดเจนก่อน และให้เสนอเพื่อพิจารณาในการประชุมครั้งต่อไป

ที่มา : https://www.thaigov.go.th/news/contents/details/36653