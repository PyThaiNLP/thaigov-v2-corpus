รัฐบาลไทย-ข่าวทำเนียบรัฐบาล-มท.1 ลงพื้นที่ติดตามความพร้อมการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ในพื้นที่จังหวัดนครสวรรค์ 


วันจันทร์ที่ 23 พฤศจิกายน 2563
พิมพ์
มท.1 ลงพื้นที่ติดตามความพร้อมการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ในพื้นที่จังหวัดนครสวรรค์
มท.1 ลงพื้นที่ติดตามความพร้อมการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ในพื้นที่จังหวัดนครสวรรค์
วันนี้ (23 พ.ย.63) เวลา 17:00 น. ที่กองบังคับการกองบิน 4 อ.ตาคลี จ.นครสวรรค์ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ลงพื้นที่ตรวจติดตามการเตรียมความพร้อมในโอกาสรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงปฏิบัติพระราชกรณียกิจในพื้นที่จังหวัดนครสวรรค์ โดยมี นายฉัตรชัย พรหมเลิศ ปลัดกระทรวงมหาดไทย นายธนาคม จงจิระ อธิบดีกรมการปกครอง นายสันติธร ยิ้มละมัย รองอธิบดีกรมส่งเสริมการปกครองท้องถิ่น นายเชษฐา โมสิกรัตน์ รองอธิบดีกรมป้องกันและบรรเทาสาธารณภัย นายสิริรัฐ ชุมอุปการ ผู้ว่าราชการจังหวัดนครสวรรค์ นายชัยโรจน์ มุ่งธัญญา ผู้ช่วยผู้อำนวยการทรัพย์สินส่วนพระมหากษัตริย์ ผู้แทนกองบังคับการกองบิน 4 และหน่วยงานที่เกี่ยวข้อง ร่วมลงพื้นที่
จากนั้นในเวลา 18:00 น. พลเอก อนุพงษ์ เผ่าจินดา และคณะ เดินทางไปยังวัดช่องแค (หลวงพ่อพรหม) ต.พรหมนิมิต อ.ตาคลี จ.นครสวรรค์ เพื่อติดตามการเตรียมความพร้อมด้านสถานที่และตรวจเยี่ยมให้กำลังใจผู้ปฏิบัติงานและประชาชนจิตอาสา
และในเวลา 19:30 น. พลเอก อนุพงษ์ เผ่าจินดา และคณะ ลงพื้นที่ตรวจเยี่ยมการพัฒนาพื้นที่โครงการพัฒนาสระบ่อดินขาว และติดตามการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ให้เป็นไปด้วยความเรียบร้อย และสมพระเกียรติ
ทั้งนี้ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี จะเสด็จพระราชดำเนินไปทรงบำเพ็ญพระราชกุศล ถวายผ้าป่า ณ วัดช่องแค (หลวงพ่อพรหม) และเสด็จฯ ไปทอดพระเนตรการดำเนินงาน "สระบ่อดินขาว" ในพื้นที่ตำบลพรหมนิมิต อ.ตาคลี จ.นครสวรรค์ เพื่อเป็นแหล่งน้ำใช้สอยเพื่อการบริโภค อุปโภค และพื้นที่ทำการเกษตร ในวันอังคารที่ 24 พฤศจิกายน 2563 เวลา 17:00 น.

ที่มา : https://www.thaigov.go.th/news/contents/details/36995