รัฐบาลไทย-ข่าวทำเนียบรัฐบาล- นายกรัฐมนตรี และคณะรัฐมนตรีร่วมชมกิจกรรมงานมหกรรมผ้าไหม ๒๕๖๓ “ไหมไทยสู่เส้นทางโลก” ครั้งที่ ๑๐


วันจันทร์ที่ 23 พฤศจิกายน 2563
นายกรัฐมนตรี และคณะรัฐมนตรีร่วมชมกิจกรรมงานมหกรรมผ้าไหม ๒๕๖๓ “ไหมไทยสู่เส้นทางโลก” ครั้งที่ ๑๐
นายกรัฐมนตรี และคณะรัฐมนตรีร่วมชมกิจกรรมงานมหกรรมผ้าไหม ๒๕๖๓ “ไหมไทยสู่เส้นทางโลก” ครั้งที่ ๑๐
วันที่ ๒๓ พฤศจิกายน ๒๕๖๓ เวลา ๐๘.๓๐ น. ก่อนการประชุมคณะรัฐมนตรี นายอิทธิพล คุณปลื้ม รัฐมนตรีว่าการกระทรวงวัฒนธรรม พร้อมด้วย นางยุพา ทวีวัฒนะกิจบวร ปลัดกระทรวงวัฒนธรรม และผู้บริหารกระทรวงวัฒนธรรม เข้าร่วมกิจกรรมรณรงค์ประชาสัมพันธ์งานมหกรรมผ้าไหม ๒๕๖๓ “ไหมไทยสู่เส้นทางโลก” ครั้งที่ ๑๐ โดยมี พลเอก ประยุทธ์ จันทร์โอชา นายกรัฐมนตรี และคณะรัฐมนตรี ร่วมชมกิจกรรม ณ ตึกสันติไมตรี ทำเนียบรัฐบาล ทั้งนี้ งานมหกรรมผ้าไหม ๒๕๖๓ “ไหมไทยสู่เส้นทางโลก” ครั้งที่ ๑๐ มูลนิธิช่วยเหลือนักท่องเที่ยว ร่วมกับ คณะเอกอัครราชทูตต่างประเทศประจำประเทศไทย คณะคู่สมรสเอกอัครราชทูตและสถานทูตต่างๆประจำประเทศไทย กระทรวงวัฒนธรรม กระทรวงเกษตรและสหกรณ์ กรมหม่อนไหม การท่องเที่ยวแห่งประเทศไทย หน่วยงานภาครัฐและเอกชน จัดกิจกรรมขึ้นเพื่อเทิดพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง ซึ่งทรงส่งเสริมวัฒนธรรมการแต่งกายโดยใช้ผ้าไหมไทย รวมทั้งเพื่อประชาสัมพันธ์ผ้าไหมไทยผ่านเส้นทางการทูตไปยังทั่วโลก

ที่มา : https://www.thaigov.go.th/news/contents/details/36976