รัฐบาลไทย-ข่าวทำเนียบรัฐบาล-รัฐมนตรีฯ สุริยะ ให้ คณะสภาธุรกิจสหรัฐอเมริกา-อาเซียน (USABC) เข้าพบ


วันจันทร์ที่ 23 พฤศจิกายน 2563
พิมพ์
รัฐมนตรีฯ สุริยะ ให้ คณะสภาธุรกิจสหรัฐอเมริกา-อาเซียน (USABC) เข้าพบ
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม  ให้ คณะสภาธุรกิจสหรัฐอเมริกา-อาเซียน (USABC) เข้าพบ ณ ห้องประชุม อก.1 สำนักงานปลัดกระทรวงอุตสาหกรรม
วันนี้ (23 พฤศจิกายน 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้ นายอเล็กซานเดอร์ ซี เฟลด์แมน ประธานสภาธุรกิจสหรัฐอเมริกา-อาเซียน (USABC) นำคณะนักธุรกิจผู้แทนบริษัทชั้นนำของสหรัฐอเมริกา เข้าพบ โดยมี นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นางสาวสุชาดา แทนทรัพย์ โฆษกประจำกระทรวงอุตสาหกรรม นายภานุวัฒน์ ตริยางกูรศรี รองปลัดกระทรวงอุตสาหกรรม และคณะผู้บริหารกระทรวงอุตสาหกรรม เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม
สำหรับการเข้าพบในครั้งนี้ มีวัตถุประสงค์เพื่อหารือแนวทางการส่งเสริมการดำเนินธุรกิจระหว่างประเทศไทยและสหรัฐอเมริกา รวมถึงมาตรการการรับมือ และฟื้นฟูจากสถานการณ์โควิด-19 การนำเทคโนโลยีมาใช้สนับสนุนนโยบายอุตสาหกรรม 4.0 ในภาคส่วนต่าง ๆ และความร่วมมือในการแลกเปลี่ยนทางเทคโนโลยีและความเชี่ยวชาญกับกลุ่มธุรกิจ SMEs ตลอดจนการเปิดตลาดการส่งออกโดยปราศจากกำแพงภาษี ทั้งนี้ การประชุมหารือดังกล่าว มีการร่วมประชุมผ่านทางระบบการสื่อสารทางไกล (Video Conference) กับกลุ่มนักธุรกิจ USABC จากสหรัฐอเมริกา

ที่มา : https://www.thaigov.go.th/news/contents/details/36991