รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 22 พฤศจิกายน 2563


วันอาทิตย์ที่ 22 พฤศจิกายน 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 22 พฤศจิกายน 2563
สถานการณ์ผู้ติดเชื้อไวรัสโคโรนา 2019 ในประเทศไทยวันนี้ มีผู้ติดเชื้อรายใหม่ 11 ราย เป็นผู้เดินทางจากต่างประเทศ เข้ากักตัวในสถานที่รัฐกำหนด 9 ราย ผู้เดินทางมาจากต่างประเทศ ตรวจพบขณะรักษาที่โรงพยาบาล  1 ราย และติดเชื้อในประเทศ 1 ราย มีผู้ป่วยกลับบ้
รายงานข่าวกรณีโรคติดเชื้อไวรัสโคโรนา 2019 (COVID-19)
ประจำวันที่ 22 พฤศจิกายน 2563
สถานการณ์ผู้ติดเชื้อไวรัสโคโรนา 2019 ในประเทศไทยวันนี้ มีผู้ติดเชื้อรายใหม่ 11 ราย เป็นผู้เดินทางจากต่างประเทศ เข้ากักตัวในสถานที่รัฐกำหนด 9 ราย ผู้เดินทางมาจากต่างประเทศ ตรวจพบขณะรักษาที่โรงพยาบาล  1 ราย และติดเชื้อในประเทศ 1 ราย มีผู้ป่วยกลับบ้านได้ 5 ราย ทำให้ผู้ป่วยกลับบ้านสะสม 3,761 ราย หรือคิดเป็นร้อยละ 96.12 ของผู้ป่วยทั้งหมด มีผู้ป่วยที่ยังรักษาอยู่ในโรงพยาบาล 92 ราย หรือคิดเป็นร้อยละ 2.35 ของผู้ป่วยทั้งหมด ไม่มีผู้เสียชีวิตเพิ่ม รวมผู้เสียชีวิตสะสม 60 ราย ผู้ป่วยสะสมทั้งสิ้น 3,913 ราย
โดยรายละเอียดผู้ติดเชื้อรายใหม่วันนี้ ได้แก่
1.ผู้เดินทางมาจากต่างประเทศ
- ชาวไทย 2 ราย เดินทางมาจากประเทศฝรั่งเศส 1 ราย, เนเธอร์แลนด์ 1 ราย เข้ารับการกักตัวในสถานที่รัฐจัดให้ (State Quarantine) ตรวจพบเชื้อ มีอาการไอ มีเสมหะ และปวดศีรษะ เข้ารับรักษาในโรงพยาบาลตามระบบ
- ชาวไทย 4 ราย เดินทางมาจากประเทศสวิตเซอร์แลนด์ 1 ราย, สหราชอาณาจักร 1 ราย และฮังการี 2 ราย เข้ารับการกักตัวในสถานที่รัฐจัดให้ (State Quarantine) สถานที่รัฐกำหนด (Alternative State Quarantine) และสถานที่กักตัวทางเลือกต่างจังหวัด (Alternative Local State Quarantine) ทั้งหมดตรวจพบเชื้อ ไม่แสดงอาการเข้ารับรักษาในโรงพยาบาลตามระบบ
- ชาวไทย 1 ราย เดินทางมาจากประเทศเมียนมา ได้รับการส่งต่อจาก รพ.เอกชน ผลตรวจพบเชื้อมีอาการ ไข้ ไอ เจ็บคอ ปวดกล้ามเนื้อ และปวดศรีษะ เข้ารับการรักษาที่ รพ.แม่สอด
- ชาวต่างชาติ 3 ราย เดินทางมาจากประเทศนอร์เวย์ 2 ราย และสหรัฐอเมริกา 1 ราย เข้ารับการกักตัวในสถานที่รัฐกำหนด (Alternative State Quarantine) ทั้งหมดตรวจพบเชื้อ ไม่แสดงอาการ เข้ารับการรักษาอยู่ที่โรงพยาบาลเอกชน โดยค่าใช้จ่ายคิดจากประกันโควิด 19 ที่ผู้เข้ารับการกักตัวทำไว้ก่อนเดินทางเข้าประเทศ
2.ผู้ติดเชื้อในประเทศไทย 1 ราย เพศชาย อายุ 48 ปี สัญชาติเมียนมา อาชีพรับจ้าง พักอยู่ในศูนย์พักพิงอุ้มเปี้ยม อ.พบพระ จ.ตาก เมื่อวันที่ 20 พฤศจิกายน ผลตรวจพบเชื้อโดยมีอาการไข้ เข้ารับการรักษาที่ รพ.แม่สอด
นายแพทย์โสภณ เอี่ยมศิริถาวร ผู้อำนวยการกองโรคติดต่อทั่วไป กรมควบคุมโรค กล่าวว่า สถานการณ์ผู้ติดเชื้อโควิด 19 ทั่วโลกวันนี้ มีรายงานผู้ติดเชื้อรายใหม่ 581,603 ราย ทำให้มีผู้ป่วยสะสม 58,487,754 ราย  แนวโน้มผู้ป่วยยังคงเพิ่มขึ้นต่อเนื่อง สำหรับประเทศที่มีพรมแดนติดกับประเทศไทย เช่น มาเลเซีย เมียนมา ยังพบผู้ติดเชื้อรายใหม่เพิ่มขึ้นวันนี้กว่า 1,000 ราย ซึ่งประชาชนคนไทยไม่ควรประมาท การ์ดอย่าตก ยังคงต้องเข้มมาตรการป้องกันตนเอง สวมหน้ากาก ทั้งการสวมหน้ากากผ้า/หน้ากากอนามัย ล้างมือบ่อย ๆ  เว้นระยะห่าง หลีกเลี่ยงสถานที่ที่คนจำนวนมาก ลงทะเบียนแพลตฟอร์มไทยชนะ เมื่อเข้าใช้สถานที่ต่าง ๆ
อย่างไรก็ตาม ประเทศไทยมีโอกาสที่จะพบผู้ติดเชื้อรายใหม่ในประเทศได้ ขอให้ประชาชนไม่ต้องตระหนกและมั่นใจในมาตรการของกระทรวงสาธารณสุข ซึ่งมีความพร้อมทั้งบุคลากร ห้องปฏิบัติการ และระบบรักษาที่มีประสิทธิภาพ มีทีมสอบสวนโรค ที่ทำงานร่วมกับอาสาสมัครสาธารณสุขประจำหมูบ้านในพื้นที่ ค้นหาเชิงรุก ติดตามผู้สัมผัสใกล้ชิด ให้เข้ารับการตรวจหาเชื้อ หากพบผู้ติดเชื้อก็จะนำเข้าสู่ระบบการรักษาทันที ทำให้จำกัดวงของการแพร่ระบาดได้อย่างรวดเร็ว ป้องกันการแพร่เชื้อเป็นวงกว้างในชุมชน
*************************************  22 พฤศจิกายน 2563

ที่มา : https://www.thaigov.go.th/news/contents/details/36964