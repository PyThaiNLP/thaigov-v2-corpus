รัฐบาลไทย-ข่าวทำเนียบรัฐบาล-โครงการประกันรายได้เกษตรกรผู้ปลูกข้าว ปี 2563/64 รอบที่ 1


วันพุธที่ 11 พฤศจิกายน 2563
โครงการประกันรายได้เกษตรกรผู้ปลูกข้าว ปี 2563/64 รอบที่ 1
วันพุธที่ 11 พฤศจิกายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบโครงการประกันรายได้เกษตรกรผู้ปลูกข้าว ปีการผลิต 2563/64 รอบที่ 1 วงเงิน 23,000 ล้านบาท สูงสุดตันละ 15,000 บาท ตามแต่ละชนิดข้าว ณ ราคาความชื้นไม่เกินร้อยละ 15 โดยเกษตรกรที่เข้าร่วมโครงการนี้ จะต้องเป็นผู้ขึ้นทะเบียนผู้ปลูกข้าวปีการผลิต 63/64 (รอบที่ 1) กับกระทรวงเกษตรและสหกรณ์ และปลูกข้าวระหว่างวันที่ 1 เม.ย. – 31 ต.ค. 63 ยกเว้นภาคใต้ที่ปลูกข้าวระหว่างวันที่ 16 มิ.ย. 63 – 28 ก.พ. 64 โดยเกษตรกรสามารถเข้าร่วมโครงการประกันฯ ได้แปลงละ 1 ครั้ง เท่านั้น เพื่อป้องกันการจ่ายเงินซ้ำซ้อน ซึ่ง ธ.ก.ส. จะจ่ายเงินตามประกาศราคาเกณฑ์กลางอ้างอิงในแต่ละรอบ เข้าบัญชีเกษตรกรโดยตรง โดยเกษตรกรไม่ต้องทำสัญญาประกันรายได้ กับ ธ.ก.ส.
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/36659