รัฐบาลไทย-ข่าวทำเนียบรัฐบาล-ปลัดกอบชัยฯ และคณะเยี่ยมชมการดำเนินงานห้องปฏิบัติการด้านเทคโนโลยีอุตสาหกรรมต่างๆ ของ มหาวิทยาลัยเทคโนโลยีราชมงคลล้านนา


วันพุธที่ 11 พฤศจิกายน 2563
พิมพ์
ปลัดกอบชัยฯ และคณะเยี่ยมชมการดำเนินงานห้องปฏิบัติการด้านเทคโนโลยีอุตสาหกรรมต่างๆ ของ มหาวิทยาลัยเทคโนโลยีราชมงคลล้านนา
นายกอบชัย สังสิทธิสวัสดิ์ ปลัดกระทรวงอุตสาหกรรม และคณะลงพื้นที่เชียงใหม่ เยี่ยมชมการดำเนินงานห้องปฏิบัติการด้านเทคโนโลยีอุตสาหกรรมต่างๆ ของ มหาวิทยาลัยเทคโนโลยีราชมงคลล้านนา
จังหวัดเชียงใหม่ : วันนี้ (11 พฤศจิกายน 2563) นายกอบชัย สังสิทธิสวัสดิ์ ปลัดกระทรวงอุตสาหกรรม และคณะลงพื้นที่เชียงใหม่ เยี่ยมชมระบบวิจัยระบบพลังงานสะอาด ห้องปฏิบัติการทดสอบหน้ากากอนามัยตามมาตรฐานอุตสาหกรรม ห้องปฏิบัติการระบบเทคโนโลยีอัตโนมัติ ห้องปฏิบัติการระบบควบคุมในอุตสาหกรรม 4.0 ศูนย์วิจัยพัฒนาและทดสอบผลิตภัณฑ์ระบบขนส่งทางราง เพื่อเตรียมความพร้อมบุคลากร รองรับอุตสาหกรรมเป้าหมาย
โดยมี นายจุลพงษ์ ทวีศรี รองปลัดกระทรวงอุตสาหกรรม นายเจตนิพิฐ รอดภัย รองอธิบดีกรมส่งเสริมอุตสาหกรรม นายพิชิต มิทราวงศ์ ผู้ช่วยกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย นายบุญอุ้ม วงศ์บุตร อุตสาหกรรมจังหวัดเชียงใหม่ อุตสาหกรรมในพื้นที่อุตสาหกรรมภาคเหนือเข้าร่วม ณ  มหาวิทยาลัยเทคโนโลยีราชมงคลล้านนา อำเภอดอยสะเก็ด จังหวัดเชียงใหม่

ที่มา : https://www.thaigov.go.th/news/contents/details/36688