รัฐบาลไทย-ข่าวทำเนียบรัฐบาล-​รมว.ทส. รับข้อเสนอผู้ประกอบการแท็กซี่ ยืดอายุจาก 9 ปี เป็น 12 ปี


วันพุธที่ 11 พฤศจิกายน 2563
​รมว.ทส. รับข้อเสนอผู้ประกอบการแท็กซี่ ยืดอายุจาก 9 ปี เป็น 12 ปี
​รมว.ทส. รับข้อเสนอผู้ประกอบการแท็กซี่ ยืดอายุจาก 9 ปี เป็น 12 ปี
วันนี้​  (9 พ.ย. 63) เวลา​ประมาณ​ 18.20  น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ ได้พบปะพูดคุย​ และหารือกับตัวแทนกลุ่มผู้ประกอบอาชีพขับรถแท็กซี่ที่มายื่นหนังสือตั้งแต่ช่วงเช้าที่ผ่านมา​ เพื่อเรียกร้องให้กระทรวงทรัพยากรธรรมชาติและสิ่งแวดล้อม (ทส.) ทบทวนเรื่องการเยียวยาขยายอายุรถแท็กซี่จาก 9 ปี เป็น 12 ปี นับตั้งแต่ที่จดทะเบียนเป็นครั้งแรก จำนวน 87,000 คัน เพื่อเป็นการลดค่าใช้จ่ายให้แก่ผู้ประกอบการอาชีพแท็กซี่ในช่วงภาวะโควิด -19 ณ​ บริเวณหน้ากระทรวงทรัพยากรธรรมชาติและสิ่งแวดล้อม​
​รมว.ทส.​ กล่าวว่า​ ต้องขออภัยพี่น้องขับรถแท็กซี่ที่ออกมาเรียกร้อง ไม่อยากให้ใครเดือดร้อน การแก้ไขปัญหาต้องไม่กระทบฝ่ายใดฝ่ายหนึ่ง บางฝ่ายมีข้อสังเกตเรื่องฝุ่นละออง PM2.5 ที่จะเกิดขึ้น สิ่งที่กระทรวงทรัพย์ฯ ต้องบริหารคือความสุขของทุกคนทุกกลุ่มขอบคุณที่กลุ่มพี่น้องชาวแท็กซี่มาพบ และต้องขอโทษพี่น้องประชาชนที่อยู่บริเวณใกล้เคียงในซอยอารีย์​  ที่ทำให้การจราจรติดขัดกันทั้งวัน​ เมื่อทางกลุ่มพี่น้องแท็กซี่เสนอที่จะมีการตรวจสภาพรถทุก 3 เดือน ปีละ 4 ครั้ง ก็จะเป็นคำตอบให้กับสังคม พี่น้องประชาชนจะได้อุ่นใจจากข้อกังวล เขาจะได้อุ่นใจที่ได้รับการดูแล และทางกระทรวงทรัพย์ฯ ก็ยินดีที่จะขยายจาก 9 ปีเป็น 12 ปีตามที่ขอ​ และตามจำนวนรถที่มีในระบบทุกคัน
ทั้งนี้​ รัฐบาลได้ให้ความสำคัญกับปัญหาปากท้องของพี่น้องประชาชนในทุกๆ กลุ่ม ​ทางกลุ่มแท็กซี่เองต้องเลี้ยงดูตนเอง ครอบครัว เสียค่างวดผ่อนรถ ทางรัฐมนตรีและรัฐบาล มีหน้าที่แก้ไขปัญหาให้พี่น้องประชาชน ให้ทุกฝ่ายดำเนินกิจกรรมของตัวเองไปได้ สำคัญที่สุดพวกเราอยู่ต้องร่วมกันได้อย่างมีความสุข และในวันพรุ่งนี้ (10 พ.ย.63) จะเข้าหารือกับรัฐมนตรีว่าการกระทรวงคมนาคมและนายกรัฐมนตรี เพื่อเรียนให้ท่านทราบในเรื่องดังกล่าว และจะลงนามในเอกสารถึงกระทรวงคมนาคมภายในคืนนี

ที่มา : https://www.thaigov.go.th/news/contents/details/36675