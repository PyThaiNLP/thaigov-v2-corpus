รัฐบาลไทย-ข่าวทำเนียบรัฐบาล-ก.อุตฯ ระดมสมองหน่วยงานภาครัฐและเอกชนภาคเหนือจัดทำยุทธศาสตร์และแผนการพัฒนาอุตฯ หุ่นยนต์และระบบอัตโนมัติ เร่งขับเคลื่อนภาคอุตฯ ด้วยระบบอัตโนมัติและดิจิทัล


วันพุธที่ 11 พฤศจิกายน 2563
พิมพ์
ก.อุตฯ ระดมสมองหน่วยงานภาครัฐและเอกชนภาคเหนือจัดทำยุทธศาสตร์และแผนการพัฒนาอุตฯ หุ่นยนต์และระบบอัตโนมัติ เร่งขับเคลื่อนภาคอุตฯ ด้วยระบบอัตโนมัติและดิจิทัล
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาระดมสมองการจัดทำยุทธศาสตร์และแผนการพัฒนาอุตสาหกรรมหุ่นยนต์และระบบอัตโนมัติในภาคเหนือ ณ โรงแรมฮอไรซั่น วิลเลจ แอนด์ รีสอร์ท จังหวัดเชียงใหม่
จังหวัดเชียงใหม่ : วันนี้ (11 พฤศจิกายน 2563) เวลา 09.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาระดมสมองการจัดทำยุทธศาสตร์และแผนการพัฒนาอุตสาหกรรมหุ่นยนต์และระบบอัตโนมัติในภาคเหนือ เพื่อเป็นจุดเริ่มต้นในการเสริมสร้างความเข้มแข็งให้กับอุตสาหกรรม โดยการนำหุ่นยนต์และระบบอัตโนมัติและดิจิทัล เข้ามาใช้ให้ตรงกับอุตสาหกรรมการผลิต และการบริการในแต่ละภูมิภาคของประเทศไทย โดยมีผู้เชี่ยวชาญและองค์กรที่เกี่ยวข้องเข้ามาร่วมแลกเปลี่ยนข้อมูลและกำหนดทิศทางพัฒนาเทคโนโลยีของอุตสาหกรรมหุ่นยนต์และระบบอัตโนมัติ เพื่อบูรณาการสรรพกำลังของประเทศให้ขับเคลื่อนไปในทิศทางเดียวกัน
การจัดระดมสมองหน่วยงานภาครัฐและเอกชนเพื่อจัดทำยุทธศาสตร์และแผนการพัฒนาอุตสาหกรรมหุ่นยนต์และระบบอัตโนมัติ กำหนดจัดขึ้น 3 ครั้ง ครั้งที่ 1 ภาคกลาง จ. กรุงเทพฯ ครั้งที่ 2 ภาคเหนือ จ.เชียงใหม่ ครั้งที่ 3 ภาคตะวันออกเฉียงเหนือ จ.ขอนแก่น รวมถึงการสัมภาษณ์เชิงลึกผู้เชี่ยวชาญต่างประเทศ
โดยมี นายจุลพงษ์ ทวีศรี รองปลัดกระทรวงอุตสาหกรรม นายเจตนิพิฐ รอดภัย รองอธิบดีกรมส่งเสริมอุตสาหกรรม นายพิชิต มิทราวงศ์ ผู้ช่วยกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย นายบุญอุ้ม วงศ์บุตร อุตสาหกรรมจังหวัดเชียงใหม่ อุตสาหกรรมจังหวัดในพื้นที่ภาคเหนือ หน่วยงานภาครัฐและภาคเอกชน เข้าร่วม ณ โรงแรมฮอไรซั่น วิลเลจ แอนด์ รีสอร์ท จังหวัดเชียงใหม่ #อุตสาหกรรมหุ่นยนต์และระบบอัตโนมัติ #กระทรวงอุตสาหกรรม #prindustry2020

ที่มา : https://www.thaigov.go.th/news/contents/details/36686