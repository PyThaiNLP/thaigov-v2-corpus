รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินทอดพระเนตรโครงการพัฒนาสระบ่อดินขาว


วันพุธที่ 25 พฤศจิกายน 2563
พิมพ์
พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินทอดพระเนตรโครงการพัฒนาสระบ่อดินขาว
พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินทอดพระเนตรโครงการพัฒนาสระบ่อดินขาว
วันที่ 24 พ.ย. 63 พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินถึงโครงการพัฒนาสระบ่อดินขาว อ.ตาคลี จ.นครสวรรค์ โดยมี พลเอก ประยุทธ์ จันทร์โอชา นายกรัฐมนตรี พร้อมด้วย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายฉัตรชัย พรหมเลิศ ปลัดกระทรวงมหาดไทย ผู้บริหารระดับสูงของกระทรวงมหาดไทย หัวหน้าส่วนราชการที่เกี่ยวข้อง ข้าราชการ จิตอาสาพระราชทาน และประชาชนชาวอำเภอตาคลี จังหวัดนครสวรรค์ และพื้นที่ใกล้เคียงเป็นจำนวนมาก ร่วมเข้าเฝ้าทูลละอองธุลีพระบาทรับเสด็จฯ
โอกาสนี้ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย กราบบังคมทูลถวายรายงานการดำเนินงานพัฒนาพื้นที่ "สระบ่อดินขาว" ในพื้นที่ตำบลพรหมนิมิต อ.ตาคลี จ.นครสวรรค์ เพื่อเป็นแหล่งน้ำใช้สอยเพื่อการบริโภค อุปโภค และเพื่อทำการเกษตรของประชาชน
หลังจากนั้นเสด็จพระราชดำเนินทรงปลูกต้นรวงผึ้ง ทรงเยี่ยมชมแปลงเกษตร และทรงปล่อยปลาลงสระบ่อดินขาว และทรงเยี่ยมเยียนประชาชนผู้เฝ้ารับเสด็จฯ โดยระหว่างเส้นทางเสด็จ มีประชาชนมารอเฝ้ารับเสด็จฯ เพื่อเฝ้าชมพระบารมี พร้อมเปล่งเสียงทรงพระเจริญดังกึกก้อง

ที่มา : https://www.thaigov.go.th/news/contents/details/37029