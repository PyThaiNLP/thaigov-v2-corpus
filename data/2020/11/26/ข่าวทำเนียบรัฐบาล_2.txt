รัฐบาลไทย-ข่าวทำเนียบรัฐบาล-รอง นรม. ชื่นชมการประกวดแข่งขันคัดลายมือ ช่วยรักษา สืบสานศิลปะไทย  พร้อมขอผู้ชนะการประกวด รักษาคุณภาพการคัดลายมือ มั่นใจสร้างประโยชน์ได้ในอนาคต


วันพุธที่ 25 พฤศจิกายน 2563
พิมพ์
รอง นรม. ชื่นชมการประกวดแข่งขันคัดลายมือ ช่วยรักษา สืบสานศิลปะไทย  พร้อมขอผู้ชนะการประกวด รักษาคุณภาพการคัดลายมือ มั่นใจสร้างประโยชน์ได้ในอนาคต
รอง นรม. ชื่นชมการประกวดแข่งขันคัดลายมือ ช่วยรักษา สืบสานศิลปะไทย  พร้อมขอผู้ชนะการประกวด รักษาคุณภาพการคัดลายมือ มั่นใจสร้างประโยชน์ได้ในอนาคต
วันนี้  เวลา 09.30 น ณ ตึกสันติไมตรี   นายวิษณุ  เครืองาม  รองนายกรัฐมนตรี เป็นประธานงานมอบรางวัลผู้ชนะการประกวดแข่งขันคัดลายมือสำหรับเยาวชนประจำปี 2563 โดยสำนักงานราชบัณฑิตสภา ริเริ่มจัดการประกวดแข่งขันคัดลายมือสำหรับเยาวชนเป็นครั้งแรก เพื่อปลูกฝังให้เยาวชนไทยเห็นคุณค่าและความสวยงสมของภาษาไทย สร้างทักษะในการเขียนอักษรไทยได้สวยงามตามแบบแผน
โอกาสนี้ รองนายกรัฐมนตรีชื่นชมเยาวชนผู้ชนะการประกวดและครูผู้ฝึกสอน พร้อมขอให้คนไทยภาคภูมิใจในภาษาไทยที่มีเอกลักษณ์โดดเด่นประกอบด้วยพยัญชนะ สระ อักษร โดยเฉพาะตัวอักษรภาษาไทยที่มีเป็นของตนเอง  มีความประณีต สวยงาม จึงอยากเห็นคนไทยเขียนภาษาไทยให้ถูกต้อง ซึ่งรองนายกรัฐมนตรียังเล่าย้อนไปในอดีต ผู้ที่มีลายมือสวยงามจะมีตำแหน่งทำหน้าที่คัดลอกกฎหมาย คำสั่งราชการ แม้ปัจจุบัน จะมีเทคโนโลยีใช้พิพม์แทนการเขียนได้  ก็ขอให้ผู้ได้รับรางวัลชนะการประกวดคัดลายมือ  รักษาระดับคุณภาพ ถือเป็นการสืบสาน ศิลปะวั ฒนะธรรม ให้เหมาะสมกับที่คนไทยมีภาษาเป็นของตนเอง มีอักษรเป็นของตนเอง ให้เชื่อมั่นว่าวิชานี้จะสามารถทำประโยชน์ให้แก่บุคคลได้ในอนาคต
อนึ่ง ผลการประกวดแข่งขันคัดลายมือสำหรับเยาวชน ประจำปี 2563 แบ่งเป็นนักเรียนระดับชั้นประถมศึกษาปีที่ 4-6  โดยมีนักเรียนส่งผลงานในรอบแรกทั้งหมด 1,655 คน   รางวัลชนะเลิศอันดับ 1  ระดับชั้นประถมศึกษาปีที่ 4 ได้แก่ เด็กหญิงวรกานต์ สายมาลี โรงเรียนบ้านยาง จังหวัดศรีสะเกษ  ระดับชั้นประถมศึกษาปีที่ 5   รางวัลชนะเลิศ ได้แก่เด็กหญิงพรวรินท์ วันขวา โรงเรียนบรรจงรัตน์ จังหวัดลพบุรี และระดับชั้นประถมศึกษาปีที่ 6 รางวัลชนะเลิศได้แก่  เด็กชายศุภฤกษ์ กิจเจริญอาชา  โรงเรียนวัดราษฎร์บำรุง (งามศิริวิทยาคาร) กรุงเทพมหานคร
.............................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/37032