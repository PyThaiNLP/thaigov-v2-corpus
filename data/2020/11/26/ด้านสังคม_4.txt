รัฐบาลไทย-ข่าวทำเนียบรัฐบาล-ดีอีเอส จับมือ DUGA หนุนการใช้ Innovation เพื่อการพัฒนาท้องถิ่น กระตุ้นนำความรู้ด้านดิจิทัลเตรียมความพร้อมระบบการบริการประชาชน


วันพุธที่ 25 พฤศจิกายน 2563
ดีอีเอส จับมือ DUGA หนุนการใช้ Innovation เพื่อการพัฒนาท้องถิ่น กระตุ้นนำความรู้ด้านดิจิทัลเตรียมความพร้อมระบบการบริการประชาชน
ดีอีเอส จับมือ DUGA หนุนการใช้ Innovation เพื่อการพัฒนาท้องถิ่น กระตุ้นนำความรู้ด้านดิจิทัลเตรียมความพร้อมระบบการบริการประชาชน
เมื่อวันที่ 25 พฤศจิกายน 2563  นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานมอบโล่และใบประกาศนียบัตรแก่ผู้ที่ผ่านการคัดเลือกนำเสนอผลงานการใช้ Innovation เพื่อการพัฒนาท้องถิ่น ในงาน Thailand Local Government Summit 2020  ณ ศูนย์ประชุมวายุภักษ์ ห้องวายุภักษ์ 2 - 4 ชั้น 4 โรงแรมเซ็นทรา ศูนย์ราชการแจ้งวัฒนะ กรุงเทพๆ โดยมีองค์กรปกครองส่วนท้องถิ่น อาทิ เทศบาลเมืองแสนสุข ได้รับการคัดเลือก  ซึ่งจัดงานในระหว่างวันที่ 25 - 26 พฤศจิกายน พ.ศ. 2563 โดยกระทรวงดิจิทัลเพื่อเศรษฐกิจและสังคม ร่วมกับสมาคมผู้ใช้ดิจิทัลไทย (DUGA) สำหรับการคัดเลือกได้กำหนดรูปแบบการนำเสนอผลงานการใช้ innovation เพื่อการพัฒนาท้องถิ่น แบ่งออกเป็น 3 ระดับ คือ 1. ระดับเมืองใหญ่ City 2. ระดับเมือง Town 3. ระดับเมืองเล็ก Small Town  และการจัดกิจกรรมครั้งนี้เพื่อเป็นเวทีเสริมสร้างขีดความสามารถ การเตรียมความพร้อมระบบการบริการ ซึ่งต้องประยุกต์ใช้องค์ความรู้ด้านดิจิทัล รวมทั้งเพื่อยกระดับการให้บริการประชาชนให้มีความทันสมัย คล่องตัว สอดคล้องกับความต้องการของประชาชนขององค์กรปกครองส่วนท้องถิ่น
*************

ที่มา : https://www.thaigov.go.th/news/contents/details/37044