รัฐบาลไทย-ข่าวทำเนียบรัฐบาล-รมช.ธรรมนัส เข้าร่วมการประชุมสัมมนาเรื่อง การขับเคลื่อนระบบการผลิต การตลาด สินค้าลำไย


วันจันทร์ที่ 16 พฤศจิกายน 2563
รมช.ธรรมนัส เข้าร่วมการประชุมสัมมนาเรื่อง การขับเคลื่อนระบบการผลิต การตลาด สินค้าลำไย
รมช.ธรรมนัส เข้าร่วมการประชุมสัมมนาเรื่อง การขับเคลื่อนระบบการผลิต การตลาด สินค้าลำไย พร้อมสนับสนุนนโยบายการประกันราคาลำไย
รมช.ธรรมนัส เข้าร่วมการประชุมสัมมนาเรื่อง การขับเคลื่อนระบบการผลิต การตลาด สินค้าลำไย พร้อมสนับสนุนนโยบายการประกันราคาลำไย
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธานการประชุมสัมมนาเรื่อง การขับเคลื่อนระบบการผลิต การตลาด สินค้าลำไย เพื่อรักษาเสถียรภาพราคาและเพิ่มขีดความสามารถในการแข่งขันสินค้าลำไยของประเทศไทย ณ ลานศาลสมเด็จพระนเรศวรมหาราช อ.แม่สรวย จ.เชียงราย ว่า จากที่กระทรวงเกษตรและสหกรณ์ ได้ดำเนินการแก้ไขปัญหาให้แก่เกษตรกรผู้ปลูกลำไยภาคเหนือเป็นที่เรียบร้อยแล้ว นั้นคือการเยียวยาเกษตรกรผู้ปลูกลำไยในสถานการณ์การระบาดของเชื้อไวรัลโควิด - 19 ด้วยการจ่ายเงินเยียวยาให้ไร่ละ 2,000 บาท ไม่เกิน 25 ไร่ ซึ่งมีผลไปในทิศทางที่ดี และจะช่วยเหลือเกษตรกรต่อไป
“ในวันนี้ทางเกษตรกรได้เสนอความต้องการในการแก้ไขปัญหาให้แก่เกษตรกรผู้ปลูกลำไยภาคเหนือทั้งระบบ ได้แก่การผลิต การพัฒนาคุณภาพ การแปรรูป การตลาด การบริหารจัดการลำไย และผลิตภัณฑ์ทั้งระบบพร้อมสนับสนุนนโยบายการประกันรายได้ของเกษตรกรผู้ปลูกลำไย เช่นเดียวกับยางพารา ปาล์มน้ำมันและข้าว ” ร้อยเอก ธรรมนัสกล่าว
ทั้งนี้ จังหวัดเชียงราย เป็นจังหวัดหนึ่งที่ปลูกลำไยเป็นอันดับ 3 ของภาคเหนือ โดยมีพื้นที่ปลูก จำนวน 343,442 ไร่ โดนเฉพาะ อ.แม่สรวย เป็นแหล่งผลิตลำไย ซึ่งมีพื้นที่ปลูกลำไยเป็นอันดับ 1 ของจังหวัดเชียงราย เป็นแหล่งผลิตลำไยคุณภาพ มีการรวมกันจัดตั้งเป็นกลุ่มสภาอาชีพเกษตรกรอำเภอแม่สรวย มีสมาชิกจำนวน 5,148 ราย และภายในงานยังมีการมอบหนังสืออนุญาตเข้าทำประโยชน์ในที่ดิน (ส.ป.ก.4-01) ให้แก่เกษตรกรอำเภอแม่สรวย จำนวน 30 ราย

ที่มา : https://www.thaigov.go.th/news/contents/details/36862