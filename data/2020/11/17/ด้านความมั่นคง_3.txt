รัฐบาลไทย-ข่าวทำเนียบรัฐบาล-‘ปลัดแรงงาน’ มอบหนังสือประวัติศาสตร์ชาติไทยแก่ ขรก. ร่วมขับเคลื่อนภารกิจจิตอาสา 904


วันจันทร์ที่ 16 พฤศจิกายน 2563
พิมพ์
‘ปลัดแรงงาน’ มอบหนังสือประวัติศาสตร์ชาติไทยแก่ ขรก. ร่วมขับเคลื่อนภารกิจจิตอาสา 904
ปลัดกระทรวงแรงงาน มอบหนังสือประวัติศาสตร์ชาติไทยแก่ข้าราชการและเจ้าหน้าที่กระทรวงแรงงาน เพื่อเผยแพร่ประชาสัมพันธ์ให้ผู้บริหาร ข้าราชการ และเจ้าหน้าที่ในสังกัดกระทรวงแรงงาน มีอุดมการณ์รักชาติ ศาสนา และเทิดทูนไว้ซึ่งสถาบันพระมหากษัตริย์
เมื่อวันที่ 16 พฤศจิกายน 2563 2563 เวลา 11.00 น. นายสุทธิ สุโกศล ปลัดกระทรวงแรงงาน ได้มอบหนังสือประวัติศาสตร์ชาติไทย และคิวอาร์โค้ชวิดิทัศน์พระราชกรณียกิจพระบาทสมเด็จพระเจ้าอยู่หัว รัชกาลที่ 10 ที่คนไทยยังไม่รู้ และ Facebook โรงเรียนจิตอาสาพระราชทานแก่ข้าราชการและเจ้าหน้าที่กระทรวงแรงงาน เพื่อเผยแพร่ประชาสัมพันธ์พระราชกรณียกิจของพระบาทสมเด็จพระเจ้าอยู่หัว และการดำเนินงานของโรงเรียนจิตอาสาพระราชทาน รวมถึงการถ่ายทอดองค์ความรู้ที่เกี่ยวข้องกับประวัติศาสตร์ชาติไทย เพื่อให้ผู้บริหาร ข้าราชการ และเจ้าหน้าที่ในสังกัดกระทรวงแรงงาน มีอุดมการณ์ความรักชาติ ศาสนา และเทิดทูนไว้ซึ่งสถาบันพระมหากษัตริย์ ณ ห้องปลัดกระทรวงแรงงาน ชั้น 7 อาคารกระทรวงแรงงาน
โดยวันที่ 21 ตุลาคม 2563 นายสุทธิ สุโกศล ปลัดกระทรวงแรงงาน ให้การต้อนรับ นายประสิทธิ์ เจียวก๊ก อาจารย์พิเศษโรงเรียนจิตอาสา 904 พร้อมหารือแนวทางการประชาสัมพันธ์พระราชกรณียกิจของพระบาทสมเด็จพระเจ้าอยู่หัว และการดำเนินงานของโรงเรียนจิตอาสาพระราชทาน ซึ่งผู้แทนโรงเรียนจิตอาสาพระราชทาน ได้ขอบคุณ ปลัดกระทรวงแรงงาน ที่ได้ให้การสนับสนุนการดำเนินงานของโรงเรียนจิตอาสาพระราชทานและศูนย์อำนวยการใหญ่จิตอาสาพระราชทาน พร้อมทั้งมอบหนังสือ "ประวัติศาสตร์ชาติไทย" จำนวน 550 เล่ม เพื่อมอบให้แก่ข้าราชการและเจ้าหน้าที่ในสังกัดกระทรวงแรงงาน ได้นำไปศึกษาหาความรู้เพิ่มเติม สามารถไปถ่ายทอดองค์ความรู้ที่ถูกต้อง สร้างทัศนคติ และอุดมการณ์ในการเทิดทูนไว้ซึ่งสถาบันพระมหากษัตริย์ของไทย
+++++++++++++++++++
กองเผยแพร่และประชาสัมพันธ์
16 พฤศจิกายน 2563

ที่มา : https://www.thaigov.go.th/news/contents/details/36855