รัฐบาลไทย-ข่าวทำเนียบรัฐบาล-ปลัดฯ กอบชัย ร่วมประชุมหารือแนวทางการขับเคลื่อนไปสู่ยานยนต์ไฟฟ้าของประเทศ


วันจันทร์ที่ 16 พฤศจิกายน 2563
พิมพ์
ปลัดฯ กอบชัย ร่วมประชุมหารือแนวทางการขับเคลื่อนไปสู่ยานยนต์ไฟฟ้าของประเทศ
นายกอบชัย สังสิทธิสวัสดิ์ ปลัดกระทรวงอุตสาหกรรม  ร่วมประชุมหารือแนวทางการขับเคลื่อนไปสู่ยานยนต์ไฟฟ้าของประเทศ  ณ ห้องประชุม อก.1 สำนักงานปลัดกระทรวงอุตสาหกรรม
วันนี้ (16 พฤศจิกายน 2563) นายกอบชัย สังสิทธิสวัสดิ์ ปลัดกระทรวงอุตสาหกรรม ร่วมประชุมหารือแนวทางการขับเคลื่อนไปสู่ยานยนต์ไฟฟ้าของประเทศ พร้อมด้วย นายกุลิศ สมบัติศิริ ปลัดกระทรวงพลังงาน นายกวิน ทังสุพานิช เลขานุการรัฐมนตรีว่าการกระทรวงพลังงาน โดยมี นางวรวรรณ ชิตอรุณ นายภานุวัฒน์ ตริยางกูรศรี รองปลัดกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม และคณะผู้บริหารกระทรวง เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม
สำหรับการประชุมร่วมหารือระหว่าง กระทรวงอุตสาหกรรม และกระทรวงพลังงาน ในครั้งนี้ เพื่อหาแนวทางในการขับเคลื่อนมาตรการเพื่อไปสู่เป้าหมาย 30@30 โดยมี มาตรการเร่งด่วน อาทิ การกระตุ้นตลาด การเร่งให้เกิดการผลิต การพัฒนาโครงสร้างพื้นฐาน ได้แก่ สถานีอัดประจุไฟฟ้า การปรับปรุงกฎระเบียบ และการพัฒนากำลังคน เป็นต้น

ที่มา : https://www.thaigov.go.th/news/contents/details/36861