รัฐบาลไทย-ข่าวทำเนียบรัฐบาล-​นักวิเคราะห์ต่างชาติ คาดมาตรการส่งเสริมการลงทุนด้านรถยนต์ไฟฟ้าใหม่จะช่วยให้ไทยเป็นศูนย์กลางการผลิตรถยนต์ ไฟฟ้าในภูมิภาคได้ 


วันจันทร์ที่ 16 พฤศจิกายน 2563
พิมพ์
​นักวิเคราะห์ต่างชาติ คาดมาตรการส่งเสริมการลงทุนด้านรถยนต์ไฟฟ้าใหม่จะช่วยให้ไทยเป็นศูนย์กลางการผลิตรถยนต์ ไฟฟ้าในภูมิภาคได้
​นักวิเคราะห์ต่างชาติ คาดมาตรการส่งเสริมการลงทุนด้านรถยนต์ไฟฟ้าใหม่จะช่วยให้ไทยเป็นศูนย์กลางการผลิตรถยนต์ ไฟฟ้าในภูมิภาคได้
นายอนุชา บูรพชัยศรี  โฆษกประจำสำนักนายกรัฐมนตรี เผย เว็บไซต์ Just Auto ของสหราชอาณาจักร ซึ่งเป็นเว็บไซต์ที่เผยแพร่ข่าวสารและบทวิเคราะห์เกี่ยวกับอุตสาหกรรมรถยนต์ ได้เผยแพร่ความคิดเห็นของนาย Bakar  Sadik Agwan นักวิเคราะห์อาวุโสด้านการให้คำปรึกษาเกี่ยวกับยานยนต์ ของบริษัท Global Data (บริษัทวิเคราะห์ข้อมูล และเป็นบริษัทที่ปรึกษาที่ก่อตั้งขึ้นในปี 2542 และได้รับการจดทะเบียนในตลาดหลักทรัพย์ลอนดอน) ที่มีต่อมาตรการส่งเสริมการลงทุนการผลิตรถยนต์ไฟฟ้าฉบับใหม่ของไทย ซึ่งครอบคลุมภาคส่วนใหม่ ๆ อาทิ รถยนต์ไฟฟ้าแบบไฮบริด (HEV) รถยนต์ไฟฟ้าแบบปลั๊กอิน ไฮบริด (PHEV) รถยนต์ไฟฟ้าแบบแบตเตอรี่ (BEV) รถจักรยานยนต์ไฟฟ้า รวมถึงชิ้นส่วนรถยนต์ไฟฟ้า เช่น แบตเตอรี่สำหรับยานยนต์ไฟฟ้าต่างๆ ว่าเป็นการพัฒนาเชิงบวกที่มีนัยสําคัญ และก้าวหน้ากว่าประเทศคู่แข่งอย่างมาเลเซียและอินโดนีเซียอย่างมาก ซึ่งอาจช่วยให้ประเทศไทยกลายเป็นศูนย์กลางการผลิตรถยนต์ไฟฟ้าของภูมิภาค ตลอดจนช่วยให้รัฐบาลสามารถบรรลุเป้าหมายที่ต้องการให้มีสัดส่วนการผลิตรถยนต์ไฟฟ้าร้อยละ 30 ของการผลิตรถยนต์ในไทยทั้งหมดภายในปี 2030 ได้อีกด้วย อย่างไรก็ดี รัฐบาลต้องให้ความสําคัญกับอุปสงค์ภายในประเทศที่จะมีผลต่อการตัดสินใจของนักลงทุนด้วยเช่นกัน
โฆษกประจำสำนักนายกรัฐมนตรีกล่าวว่า “ด้วยความชัดเจนในการส่งเสริมการลงทุนจากต่างประเทศเรื่องการผลิตยานยนต์ไฟฟ้า ไทยจะสามารถรักษาความเป็นศูนย์กลางฐานการผลิต EV ของอาเซียน โดยขณะนี้มีนักลงทุนหลายราย หลายสัญชาติแสดงความพร้อมที่จะเข้าลงทุนใช้ไทยเป็นฐานผลิตรถ EV แล้ว ซึ่งในอนาคตโลกมีแนวโน้มการใช้รถ EV มากถึง 60% ของจำนวนรถยนต์ทั้งหมด จึงเป็นความก้าวหน้าที่ดีของไทยที่ได้มีนโยบายการส่งเสริมการลงทุนที่ชัดเจนในเรื่องรถ EV”
-----------------------------------------

ที่มา : https://www.thaigov.go.th/news/contents/details/36836