รัฐบาลไทย-ข่าวทำเนียบรัฐบาล-​รมว.ทส.เปิดกิจกรรม YPO gathering : Our Sustainable Future in Action “Tour & Talk” 


วันจันทร์ที่ 16 พฤศจิกายน 2563
​รมว.ทส.เปิดกิจกรรม YPO gathering : Our Sustainable Future in Action “Tour & Talk”
​รมว.ทส.เปิดกิจกรรม YPO gathering : Our Sustainable Future in Action “Tour & Talk”
วันนี้ (16 พ.ย. 63) เวลา 09.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดกิจกรรม YPO gathering : Our Sustainable Future in Action “Tour & Talk” พร้อมบรรยายในหัวข้อ “Thailand’s view of environmental issues” โดยมีนายยาโชวาตัน โลเฮีย กรรมการบริหาร บริษัท อินโดรามา โพลีเอสเตอร์ อินดัสตรี้ส์ ให้การต้อนรับ และมีคณะผู้บริหาร ทส. เข้าร่วมกิจกรรม ณ บริษัท อินโดรามา โพลีเอสเตอร์ อินดัสตรี้ส์ จังหวัดนครปฐม
ในโอกาสนี้ รมว.ทส. และคณะผู้บริหาร ได้ร่วมกันปลูกต้นไม้บริเวณหน้าอาคารสำนักงาน และเยี่ยมชมโรงงานอินโดรามา โพลีเอสเตอร์ อินดัสตรี้ส์ ซึ่งเป็นโรงงานรีไซเคิล PET แห่งแรกของบริษัทฯ ที่อยู่ในภูมิภาค ก่อตั้งขึ้นโดยมีจุดมุ่งหมายในการลดการปล่อยก๊าซเรือนกระจก และรีไซเคิลขวด PET เพื่อนำไปผลิตเป็นเกล็ดพลาสติกรีไซเคิล เม็ดพลาสติก PET และเส้นใยโพลีเอสเตอร์รีไซเคิล

ที่มา : https://www.thaigov.go.th/news/contents/details/36849