รัฐบาลไทย-ข่าวทำเนียบรัฐบาล-จัดทำแผนดำเนินงาน โครงการพัชรสุธาคชานุรักษ์ ประจำปี 2564


วันจันทร์ที่ 16 พฤศจิกายน 2563
จัดทำแผนดำเนินงาน โครงการพัชรสุธาคชานุรักษ์ ประจำปี 2564
รองปลัดอำพันธุ์ ประชุมการจัดทำแผนดำเนินงาน โครงการพัชรสุธาคชานุรักษ์ ประจำปี 2564
นายอำพันธุ์ เวฬุตันติ รองปลัดกระทรวงเกษตรและสหกรณ์ ร่วมประชุมการจัดทำแผนดำเนินงานโครงการพัชรสุธาคชานุรักษ์ ปี 2564 โดยมีพลเอก เฉลิมชัย สิทธิสาท องคมนตรี รองประธานคณะกรรมการโครงการพัชรสุธาคชานุรักษ์ เป็นประธาน ณ ห้องประชุมพระยาสัจจา ศูนย์ศึกษาและพัฒนาชุมชนชลบุรี ตำบลบ้านสวน อำเมือง จังหวัดชลบุรี โดยได้ประชุมและบรรยายผลการดำเนินงานในส่วนของกระทรวงเกษตรและสหกรณ์ ตามโครงการพัชรสุธาคชานุรักษ์ ปี 2563 ในพื้นที่ป่ารอยต่อ 5 จังหวัดภาคตะวันออก (ฉะเชิงเทรา ชลบุรี ระยอง จันทบุรี สระแก้ว) โดยการดำเนินงานที่ผ่านมามุ่งเน้นการสร้างความสมดุลระหว่างคนกับช้างและการทำงานบูรณาการร่วมกัน ประกอบด้วย 3 แผนงานหลัก ได้แก่ 1) พัฒนาแหล่งอาหารสำหรับช้างป่า 2) การพัฒนาแหล่งน้ำสำหรับการพัฒนาอาชีพ และ 3) การพัฒนาและส่งเสริมอาชีพด้านการเกษตร ซึ่งจะเป็นประโยชน์ต่อผู้เข้าร่วมประชุมได้เห็นแนวทางการขับเคลื่อนพัฒนาโครงการฯ ร่วมกันต่อไป

ที่มา : https://www.thaigov.go.th/news/contents/details/36858