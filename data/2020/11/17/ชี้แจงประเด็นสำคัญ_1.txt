รัฐบาลไทย-ข่าวทำเนียบรัฐบาล-การรถไฟแห่งประเทศไทย แจงเร่งแก้ไขปัญหาทางลอดทางรถไฟในเส้นทางคู่จิระ-ขอนแก่น ให้แล้ว


วันจันทร์ที่ 16 พฤศจิกายน 2563
พิมพ์
การรถไฟแห่งประเทศไทย แจงเร่งแก้ไขปัญหาทางลอดทางรถไฟในเส้นทางคู่จิระ-ขอนแก่น ให้แล้ว
การรถไฟแห่งประเทศไทย แจงเร่งแก้ไขปัญหาทางลอดทางรถไฟในเส้นทางคู่จิระ-ขอนแก่น ให้แล้ว
7 พฤศจิกายน พ.ศ. 2563  นายนิรุฒ มณีพันธ์ ผู้ว่าการรถไฟแห่งประเทศไทยประเด็น  ชี้แจงประเด็น สังคมออนไลน์วิจารณ์กรณีน้ำท่วมขังอุโมงค์ทางลอดรถไฟ ทางคู่จิระ-ขอนแก่น บริเวณ ต.โนนสูง อ.โนนสูง จ.นครราชสีมา จนไม่สามารถใช้การได้ นั้น การรถไฟฯ ได้ร่วมกับบริษัท ช. การช่าง ซึ่งเป็นผู้รับเหมา โครงการรถไฟทางคู่จิระ-ขอนแก่น อยู่ในระหว่างการดำเนินการแก้ไขปัญหา โดยจะแล้วเสร็จในวันที่ 14 พย 2563 ซึ่งสาเหตุที่นั้น เกิดจากที่ผ่านมามีน้ำท่วมหนักทำให้ดินเข้าไปอุดตันท่อ ทำให้เกิดปัญหาท่อตันสูบไม่ขึ้น ซึ่งในการแก้ไขปัญหานั้นจะต้องมีการนำรถน้ำจากทางเทศบาลมาฉีดล้างไล่ดินในท่ออุดตัน ซึ่งทางเทศบาลจะมีการดำเนินการให้แล้วเสร็จภายในวันเสาร์ที่ 14 พฤศจิกายน 2563  นี้
นอกจากนี้ การรถไฟฯ ได้มอบหมายให้เจ้าหน้าที่ฝ่ายการช่างโยธา และฝ่ายการอาณัติสัญญาณและโทรคมนาคมของการรถไฟฯ ติดตามการแก้ไขปัญหาทางลอดทางรถไฟในเส้นทางคู่จิระ-ขอนแก่นให้แล้วเสร็จโดยเร่งด่วน พร้อมทั้งตรวจสอบและดูแลเพื่อไม่ให้เกิดปัญหาขึ้นในอนาคต การรถไฟฯ ต้องขออภัยในความไม่สะดวกที่เกิดขึ้นมา ณ โอกาสนี้
...........................

ที่มา : https://www.thaigov.go.th/news/contents/details/36832