รัฐบาลไทย-ข่าวทำเนียบรัฐบาล-“กอช. ชวนพ่อค้าแม่ค้าออนไลน์ หาบเร่แผงลอย ตัวแทนประกันชีวิต ออมเงินกับ กอช. สร้างบำนาญยามเกษียณ เงินออมสมาชิกสามารถนำไปลดหย่อนภาษีได้”


วันจันทร์ที่ 16 พฤศจิกายน 2563
พิมพ์
“กอช. ชวนพ่อค้าแม่ค้าออนไลน์ หาบเร่แผงลอย ตัวแทนประกันชีวิต ออมเงินกับ กอช. สร้างบำนาญยามเกษียณ เงินออมสมาชิกสามารถนำไปลดหย่อนภาษีได้”
กอช. เชิญชวนผู้ประกอบอาชีพอิสระ อาทิ พ่อค้าแม่ค้าออนไลน์ หาบเร่แผงลอย ตัวแทนประกันชีวิต ที่ไม่มีสวัสดิการด้านบำนาญ วางแผนออมเงินไว้ใช้ยามเกษียณ ด้วยการออมเงินกับ กอช. สมาชิกที่ออมเงินเต็มจำนวน 13,200 บาท
กองทุนการออมแห่งชาติ หรือ กอช. เชิญชวนผู้ประกอบอาชีพอิสระ อาทิ พ่อค้าแม่ค้าออนไลน์ หาบเร่แผงลอย ตัวแทนประกันชีวิต ที่ไม่มีสวัสดิการด้านบำนาญ วางแผนออมเงินไว้ใช้ยามเกษียณ ด้วยการออมเงินกับ กอช. สมาชิกที่ออมเงินเต็มจำนวน 13,200 บาท ทั้งนี้เงินออมสะสมของสมาชิกสามารถนำไปลดหย่อนภาษีได้เต็มจำนวน สำหรับผู้ที่สนใจสามารถตรวจสอบสิทธิก่อนการสมัครได้ที่ แอปพลิเคชัน “กอช.”
นางสาวจารุลักษณ์  เรืองสุวรรณ  เลขาธิการคณะกรรมการกองทุนการออมแห่งชาติ (กอช.)  เปิดเผยว่า กอช. เชิญชวนผู้ประกอบอาชีพอิสระ อาทิ พ่อค้าแม่ค้าออนไลน์ หาบเร่แผงลอย ตัวแทนประกันชีวิต ที่ไม่มีสวัสดิการด้านบำนาญ วางแผนการออมเงินไว้ใช้หลังเกษียณ 60 ปี โดยตรวจสอบสิทธิและคุณสมบัติก่อนการสมัครสมาชิกได้ที่แอปพลิเคชัน “กอช.” ทั้งนี้สำหรับผู้ที่มีสิทธิสมัคร เพียงกรอกข้อมูลการสมัครได้ที่แอปพลิเคชัน “กอช.” หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารของรัฐทั้ง 4 แห่ง ได้แก่ ธนาคาร ธ.ก.ส. ธอส. ธนาคารออมสิน และธนาคารกรุงไทย ทุกสาขา เคาน์เตอร์เซอร์วิส บิ๊กซี เทสโก้โลตัส ตู้บุญเติม และเครือข่ายรับสมัครทั่วประเทศ
สำหรับการออมเงินกับ กอช. เริ่มต้นออมเงินขั้นต่ำเพียง 50 บาท สูงสุด 13,200 บาทต่อปี พร้อมรับเงินเพิ่มจากรัฐตามช่วงอายุของสมาชิก สูงสุด 100% และเงินออมสะสมสมาชิกสามารถนำไปลดหย่อนภาษีได้เต็มจำนวนเงินออม กอช. เป็นการออมภาคสมัครใจ ไม่บังคับออมติดต่อกันทุกเดือน สอบถามข้อมูลเพิ่มเติมได้ที่สายด่วนเงินออม โทร. 02-049-9000
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/36834