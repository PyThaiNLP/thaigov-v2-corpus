รัฐบาลไทย-ข่าวทำเนียบรัฐบาล-รมช.มนัญญา เป็นประธานเปิดโครงการสร้างการรับรู้นโยบายกระทรวงเกษตรและสหกรณ์ ครั้งที่ 2


วันพฤหัสบดีที่ 26 พฤศจิกายน 2563
รมช.มนัญญา เป็นประธานเปิดโครงการสร้างการรับรู้นโยบายกระทรวงเกษตรและสหกรณ์ ครั้งที่ 2
รมช.มนัญญา เป็นประธานเปิดโครงการสร้างการรับรู้นโยบายกระทรวงเกษตรและสหกรณ์ ครั้งที่ 2 ณ วัดหนองขุนชาติ ตำบลหนองสรวง อำเภอหนองฉาง จังหวัดอุทัยธานี
มนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ เป็นประธานเปิดโครงการสร้างการรับรู้นโยบายกระทรวงเกษตรและสหกรณ์ ครั้งที่ 2 ณ วัดหนองขุนชาติ ตำบลหนองสรวง อำเภอหนองฉาง จังหวัดอุทัยธานี เพื่อขับเคลื่อนภารกิจของกรมส่งเสริมสหกรณ์ ประจำปีงบประมาณ พ.ศ.2564 และสร้างการรับรู้ เผยแพร่ความรู้แก่สมาชิกสหกรณ์ กลุ่มเกษตรกร และเกษตรกรทั่วไป สนับสนุนให้เกษตรกรและประชาชนทั่วไปเข้าเป็นสมาชิกสหกรณ์หรือนำแนวทางสหกรณ์ไปใช้ในการพัฒนาคุณภาพชีวิต อีกทั้งยังเปิดโอกาสให้เกษตรกรได้ปรึกษาประเด็นปัญหาการเกษตร การประกอบอาชีพ จนถึงแหล่งเงินทุนเพื่อการประกอบอาชีพ พร้อมทั้งกล่าวมอบนโยบายแนะแนวทางพัฒนาอาชีพ ส่งเสริมการทำเกษตรอินทรีย์อย่างยั่งยืน ชูโครงการนำลูกหลานเกษตรกรกลับบ้าน สานต่ออาชีพการเกษตร จากนั้นได้เยี่ยมชมนิทรรศการ ร้านค้าของกลุ่มอาชีพในสังกัดสหกรณ์  สินค้าคุณภาพจากซูเปอร์มาร์เก็ตสหกรณ์ และผลิตภัณฑ์ของลูกหลานเกษตรกรกลับบ้านจังหวัดอุทัยธานีที่มาร่วมจำหน่ายสินค้า อีกทั้งได้มอบพันธุ์ปลา ข้าวสาร ปัจจัยการผลิต และผลิตภัณฑ์นมไทย-เดนมาร์ค ให้กับเกษตรกรที่มาร่วมงาน

ที่มา : https://www.thaigov.go.th/news/contents/details/37061