รัฐบาลไทย-ข่าวทำเนียบรัฐบาล-ดีอีเอส จัดอบรมให้ความรู้ PDPA ให้กับข้าราชการและเจ้าหน้าที่ ก่อน พ.ร.บ.คุ้มครองข้อมูลส่วนบุคคล พ.ศ. 2562 มีผลใช้บังคับใช้ 1 มิถุนายน 2564


วันพฤหัสบดีที่ 26 พฤศจิกายน 2563
ดีอีเอส จัดอบรมให้ความรู้ PDPA ให้กับข้าราชการและเจ้าหน้าที่ ก่อน พ.ร.บ.คุ้มครองข้อมูลส่วนบุคคล พ.ศ. 2562 มีผลใช้บังคับใช้ 1 มิถุนายน 2564
ดีอีเอส จัดอบรมให้ความรู้ PDPA ให้กับข้าราชการและเจ้าหน้าที่ ก่อน พ.ร.บ.คุ้มครองข้อมูลส่วนบุคคล พ.ศ. 2562 มีผลใช้บังคับใช้ 1 มิถุนายน 2564
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ทำหน้าที่ เลขาธิการคณะกรรมการคุ้มครองข้อมูลส่วนบุคคล เป็นประธานการอบรมให้ความรู้ PDPA ให้กับข้าราชการและเจ้าหน้าที่ สป.ดศ.เพื่อสร้างความรู้ความเข้าใจเกี่ยวกับพระราชบัญญัติคุ้มครองข้อมูลส่วนบุคคล พ.ศ. 2562 เนื่องจากพระราชบัญญัติฉบับนี้ได้มีการประกาศในราชกิจจานุเบกษา เมื่อวันที่ 27 พฤษภาคม 2562 และจะมีผลใช้บังคับเต็มรูปแบบในวันที่ 1 มิถุนายน 2564 กฎหมายฉบับนี้มีเจตนารมณ์เพื่อให้เกิดการคุ้มครองข้อมูลส่วนบุคคลเป็นการทั่วไป โดยกำหนดหลักเกณฑ์ กลไก และมาตรการเพื่อให้การคุ้มครองข้อมูลส่วนบุคคลมีประสิทธิภาพ มีความมั่นคงปลอดภัย สอดคล้องกับมาตรฐานสากล และมีมาตรการเยียวยาเจ้าของข้อมูลส่วนบุคคลที่ถูกละเมิดสิทธิอย่างเหมาะสม ดังนั้นการเตรียมความพร้อมให้บุคลากรของสำนักงานปลัดกระทรวงดิจิทัลเพื่อเศรษฐกิจและสังคมจึงมีความจำเป็นเพื่อให้การปฏิบัติตามกฎหมายเป็นไปอย่างถูกต้อง
******************

ที่มา : https://www.thaigov.go.th/news/contents/details/37074