รัฐบาลไทย-ข่าวทำเนียบรัฐบาล-นายกฯ เปิดงานสัมมนา Gov Cloud 2020 : "The Future of Digital Government”


วันพฤหัสบดีที่ 26 พฤศจิกายน 2563
นายกฯ เปิดงานสัมมนา Gov Cloud 2020 : "The Future of Digital Government”
นายกฯ เปิดงานสัมมนา Gov Cloud 2020 : "The Future of Digital Government”
เมื่อวันที่ 26 พฤศจิกายน 2563 พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เป็นประธานเปิดงาน“Gov Cloud 2020” The Future of Digital Government  และกล่าวปาฐกถาพิเศษ  เรื่อง “Government Cloud : Dig Foundation for Government Transformation" พร้อมมอบโล่เกียรติคุณให้กับหน่วยงานภาครัฐที่มีความโดดเด่นด้านการใช้งานคลาวด์กลางภาครัฐ GDCC โดยมีนายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม กล่าวรายงานถึงทิศทางนโยบายของด้านระบบไอทีสารสนเทศภายใต้แนวทางรัฐบาลดิจิทัล จากนั้น นายกรัฐมนตรีฯ เดินทางเยี่ยมชมนิทรรศการที่จัดแสดงภายในงาน โดยมี นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และคณะผู้บริหารหน่วยงานในสังกัด ให้การต้อนรับ ณ ห้องเเกรนด์ ไดมอนด์ บอลรูม อาคารอิมแพคฟอรั่ม ฟอรัม ศูนย์แสดงสินค้าและการประชุม เมืองทองธานี อำเภอปากเกร็ด จังหวัดนนทบุรี ทั้งนี้ งาน“Gov Cloud 2020” จัดโดยกระทรวงดิจิทัลเพื่อเศรษฐกิจและสังคม (DES) สํานักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) ร่วมกับ บริษัท กสท โทรคมนาคม จำกัด (มหาชน) หรือ CAT
****************

ที่มา : https://www.thaigov.go.th/news/contents/details/37072