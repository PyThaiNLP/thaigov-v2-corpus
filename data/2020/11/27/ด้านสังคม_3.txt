รัฐบาลไทย-ข่าวทำเนียบรัฐบาล-“ดีอีเอส” จับมือ DUGA จัดงานอบรมสัมมนา Privacy & Security Summit 2020 กระตุ้นทุกภาคส่วนถึงความสำคัญการใช้งานข้อมูลส่วนบุคคล ยึดหลักสากล-กฎหมายไทย


วันพฤหัสบดีที่ 26 พฤศจิกายน 2563
“ดีอีเอส” จับมือ DUGA จัดงานอบรมสัมมนา Privacy & Security Summit 2020 กระตุ้นทุกภาคส่วนถึงความสำคัญการใช้งานข้อมูลส่วนบุคคล ยึดหลักสากล-กฎหมายไทย
“ดีอีเอส” จับมือ DUGA จัดงานอบรมสัมมนา Privacy & Security Summit 2020 กระตุ้นทุกภาคส่วนถึงความสำคัญการใช้งานข้อมูลส่วนบุคคล ยึดหลักสากล-กฎหมายไทย
เมื่อวันที่ 26 พฤศจิกายน 2563 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นวิทยากรร่วมเสวนาในงานอบรมสัมมนา Privacy & Security Summit 2020 เสวนา: Data Privacy & Security: What Every Executive Needs to know เป็นความร่วมมือ ระหว่างกระทรวงดิจิทัลเพื่อเศรษฐกิจและสังคม และสมาคมผู้ใช้ดิจิทัลไทย ( DUGA ) ณ อาคารศูนย์ประชุมวายุภักษ์ ห้องวายุภักษ์ 2- 4 ชั้น 4 โรงแรมเซ็นทราศูนย์ราชการและคอนเวนชั่นเซ็นเตอร์ แจ้งวัฒนะ โดยมีวัตถุประสงค์เพื่อสร้างความตระหนัก และความเข้าใจที่ถูกต้องถึงความสำคัญของการให้ การเก็บรักษา การประมวลผล การใช้งานข้อมูลส่วนบุคคลให้ถูกต้องตามหลักปฏิบัติสากลและกฎหมายของประเทศไทย Data Privacy เป็นเวทีในการนำเสนอ แนวคิด แนวปฏิบัติ คำแนะนำ และกรณีศึกษาต่างๆ รวมถึงนวัตกรรมทางด้านดิจิทัลเทคโนโลยี เพื่อใช้ในการรักษาความปลอดภัยของข้อมูล Data Security ที่เหมาะสม อีกทั้ง เพื่อระดมสมอง แลกเปลี่ยนประสบการณ์ สำหรับผู้เกี่ยวข้องทุกภาคส่วน ทั้งภาครัฐ เอกชน ในอุตสาหกรรมหลักของประเทศ
************************

ที่มา : https://www.thaigov.go.th/news/contents/details/37071