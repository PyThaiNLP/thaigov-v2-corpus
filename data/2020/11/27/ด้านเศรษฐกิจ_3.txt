รัฐบาลไทย-ข่าวทำเนียบรัฐบาล-รมว.สุริยะฯ เปิดงาน OIE FORUM ประจำปี 2563


วันพฤหัสบดีที่ 26 พฤศจิกายน 2563
พิมพ์
รมว.สุริยะฯ เปิดงาน OIE FORUM ประจำปี 2563
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธาน  เปิดงานและปาฐกถาพิเศษหัวข้อ มุมมองใหม่ของอุตสาหกรรมไทยหลังสถานการณ์โควิด-19 ในงาน OIE FORUM  ประจำปี 2563 "New Perspective of Thailand Industry  ณ ศูนย์นิทรรศการและการประชุมไบเทค
วันนี้ (26 พฤศจิกายน 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธาน  เปิดงานและปาฐกถาพิเศษหัวข้อ มุมมองใหม่ของอุตสาหกรรมไทยหลังสถานการณ์โควิด-19 ในงาน OIE FORUM  ประจำปี 2563 "New Perspective of Thailand Industry มองมุมกลับ ปรับมุมคิด พลิกวิกฤตอุตสาหกรรม " โดยมี นายกอบชัย สังสิทธิสวัสดิ์ ปลัดกระทรวงอุตสาหกรรม กล่าวรายงาน และมีนายธีระยุทธ วานิชชัง ผู้ช่วยรัฐมนตรีว่าการกระทรวงอุตสาหกรรม นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม และนายทองชัย ชวลิตพิเชฐ ผู้อำนวยการสำนักเศรษฐกิจอุตสาหกรรม พร้อมด้วยคณะผู้บริหารกระทรวงอุตสาหกรรม ร่วมเป็นเกียรติ ณ ศูนย์นิทรรศการและการประชุมไบเทค
นายสุริยะฯ กล่าวว่า “ภาคอุตสาหกรรมไทยจำเป็นต้องปรับทิศทางการพัฒนาให้สอดรับกับบริบทโลกที่เปลี่ยนแปลง โดยใช้ศักยภาพที่มีอยู่อย่างเต็มที่ เพื่อให้ภาคอุตสาหกรรมไทยเป็นเครื่องยนต์หลักที่จะเป็นพลังขับเคลื่อนเศรษฐกิจของประเทศให้เดินหน้าต่อไปได้อย่างมีประสิทธิภาพ โดยได้มอบนโยบายให้ทุกหน่วยงานในกระทรวงฯ เดินหน้าผลักดันการดำเนินงานตามนโยบายสำคัญอย่างต่อเนื่อง เพื่อตอบโจทย์การพัฒนาในยุค New Normal ทั้งนี้ จะมุ่งเน้นการบูรณาการทำงานภายใต้ความร่วมมือจากทุกภาคส่วน ทั้งภาครัฐภาคอุตสาหกรรม องค์กรภาคเอกชน สถาบันการเงิน สถาบันการศึกษา รวมถึงภาคประชาชน ให้เข้ามามีบทบาทในการขับเคลื่อนการดำเนินงานร่วมกับกระทรวงฯ และหน่วยงานภาครัฐที่เกี่ยวข้อง เพื่อร่วมกันปรับปรุงและขับเคลื่อนนโยบายการพัฒนาอุตสาหกรรมในด้านต่าง ๆ ให้เอื้ออำนวยต่อการลงทุนและการประกอบการต่อไป” # OIE FORUM ประจำปี 2563 #กระทรวงอุตสาหกรรม #prindustry  #มองมุมกลับ ปรับมุมคิด พลิกวิกฤตอุตสาหกรรม

ที่มา : https://www.thaigov.go.th/news/contents/details/37062