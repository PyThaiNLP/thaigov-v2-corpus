รัฐบาลไทย-ข่าวทำเนียบรัฐบาล-WHO ชื่นชมไทยคุมโควิด-19 ได้เป็นอย่างดี


วันพฤหัสบดีที่ 26 พฤศจิกายน 2563
พิมพ์
WHO ชื่นชมไทยคุมโควิด-19 ได้เป็นอย่างดี
วันพุธที่ 25 พฤศจิกายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
นายทีโดรส อัดฮานอม กีบรีเยซุส ผู้อำนวยการใหญ่องค์การอนามัยโลก หรือ WHO ชื่นชมบทบาทผู้นำของนายกรัฐมนตรี และระบบสาธารณสุขของไทย ที่เป็นต้นแบบในการบูรณาการความร่วมมือของภาครัฐและประชาสังคมต่อสู้กับโรคโควิด-19 แม้จะยังไม่มีวัคซีน ทั้งที่ประเทศไทยมีประชากรหนาแน่น แต่กลับมีตัวเลขผู้ติดเชื้อน้อยกว่า 4,000 คน และมีผู้เสียชีวิตเพียง 60 คน ซึ่งความสำเร็จนี้ไม่ใช่เรื่องบังเอิญ แต่เป็นเพราะการดำเนินนโยบายของไทยอย่างจริงจัง ตลอด 40 ปีที่ผ่านมา ประเทศไทยได้ลงทุนด้านสาธารณสุข เพื่อเพิ่มขีดความสามารถในการต่อสู้กับโรคภัยตามหลักการของสาธารณสุขสากลได้เป็นอย่างดี พร้อมทั้งเชิญชวนให้ทุกประเทศทั่วโลก ปฏิบัติตามสิ่งที่ประเทศไทยได้ทำ เพื่อหยุดยั้งการแพร่ระบาดของโรคโควิด-19
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37047