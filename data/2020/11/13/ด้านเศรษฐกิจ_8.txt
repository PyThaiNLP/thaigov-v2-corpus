รัฐบาลไทย-ข่าวทำเนียบรัฐบาล-ธอส.จัดสินเชื่อบ้านดอกเบี้ยเฉลี่ย 3 ปีแรก 2.99% ต่อปี พร้อมดอกเบี้ยพิเศษช่วงนาทีทองที่งาน Money Expo หาดใหญ่ ครั้งที่ 10


วันพฤหัสบดีที่ 12 พฤศจิกายน 2563
พิมพ์
ธอส.จัดสินเชื่อบ้านดอกเบี้ยเฉลี่ย 3 ปีแรก 2.99% ต่อปี พร้อมดอกเบี้ยพิเศษช่วงนาทีทองที่งาน Money Expo หาดใหญ่ ครั้งที่ 10
ธนาคารอาคารสงเคราะห์ ธนาคารบ้านของคนไทย จัดโปรโมชั่นพิเศษสำหรับชาวใต้ที่งาน Money Expo หาดใหญ่ ครั้งที่ 10 ด้วยสินเชื่อดอกเบี้ย 2 ปีแรก คงที่ 2.99% ต่อปี ปีที่ 3 MRR ลบ 3.16% ต่อปี ปัจจุบันเฉลี่ย 3 ปีแรกอัตราดอกเบี้ยเพียง 2.99% ต่อปี
ธนาคารอาคารสงเคราะห์ ธนาคารบ้านของคนไทย จัดโปรโมชั่นพิเศษสำหรับชาวใต้ที่งาน Money Expo หาดใหญ่ ครั้งที่ 10 ด้วยสินเชื่อดอกเบี้ย 2 ปีแรก คงที่ 2.99% ต่อปี ปีที่ 3 MRR ลบ 3.16% ต่อปี ปัจจุบันเฉลี่ย 3 ปีแรกอัตราดอกเบี้ยเพียง 2.99% ต่อปี พร้อมจัดช่วงนาทีทอง Golden Minute ในวันอาทิตย์ที่ 15 พฤศจิกายน 2563 พบกับอัตราดอกเบี้ยพิเศษ จองสิทธิ์ผ่าน Application : GHB ALL เวลา 15.00 – 15.15 น. เท่านั้น วงเงินจำกัด 100 ล้านบาท ด้านการออมนำโดยสลากออมทรัพย์ ธอส. ชุดเกล็ดดาว หน่วยละ    5,000 บาท ได้ลุ้นรางวัลสูงสุด 1 ล้านบาท ตลอด 24 เดือน และเงินฝากออมทรัพย์ New Flexi For Welfare and Corporate รับอัตราดอกเบี้ยสูงสุด 1.10% ต่อปี พร้อมด้วยทรัพย์ NPA ราคาพิเศษรวม 617 รายการ ลดพิเศษสูงสุดถึง 50% วันที่ 13 - 15  พฤศจิกายน 2563 ณ ศูนย์การค้าเซ็นทรัลพลาซา หาดใหญ่
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) กล่าวว่า เพื่อเป็นการเพิ่มความสะดวกให้ประชาชนในจังหวัดสงขลา และจังหวัดใกล้เคียง ได้เข้าถึงผลิตภัณฑ์ทางการเงินสุดพิเศษส่งท้ายปี 2563ของ ธอส. ในฐานะสถาบันการเงินของรัฐที่มีพันธกิจ “ทำให้คนไทยมีบ้าน” จึงได้จัดทำโปรโมชั่นสำหรับลูกค้าประชาชนที่เข้าชมงาน “Money Expo หาดใหญ่ ครั้งที่ 10” ที่กำหนดจัดขึ้นระหว่างวันที่ 13 - 15 พฤศจิกายน 2563 ณ ศูนย์การค้าเซ็นทรัลพลาซา หาดใหญ่ นำโดย 1.สินเชื่อบ้าน อัตราดอกเบี้ยพิเศษ 2 ปีแรก คงที่ 2.99% ต่อปี ปีที่ 3 MRR ลบ 3.16% ต่อปี เฉลี่ย 3 ปีแรกอัตราดอกเบี้ยเพียง 2.99 % ต่อปี (ปัจจุบันอัตราดอกเบี้ย MRR ธอส. เท่ากับ 6.150% ต่อปี) ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการเท่ากับ MRR ลบ 1.00% ต่อปี กรณีลูกค้ารายย่อยทั่วไป MOU เท่ากับ MRR ลบ 0.75% ต่อปี และกรณีลูกค้ารายย่อยทั่วไปเท่ากับ MRR ลบ 0.50% ต่อปี วัตถุประสงค์การให้กู้ เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ซื้อที่ดินเปล่าที่เป็นทรัพย์ NPA ของ ธอส. และกู้เพิ่มเพื่อปลูกสร้าง ต่อเติม ขยาย และซ่อมแซมอาคาร ทั้งนี้ เฉพาะที่อยู่อาศัยในพื้นที่จังหวัดสงขลา ยะลา ปัตตานี นราธิวาส สุราษฎร์ธานี ภูเก็ต พังงา กระบี่ นครศรีธรรมราช ตรัง สตูล และพัทลุงเท่านั้น พิเศษ! 3 ฟรีค่าธรรมเนียม ประกอบด้วย 1.ค่าธรรมเนียมการยื่นกู้  2.ค่าจดทะเบียนสิทธิและนิติกรรม และ 3.ค่าประเมินราคาหลักประกัน โดยต้องจองสิทธิ์สินเชื่อภายในงาน ยื่นคำขอกู้ระหว่างวันที่ 13 พฤศจิกายน – 15 ธันวาคม 2563 อนุมัติและทำนิติกรรมภายในวันที่ 29 มกราคม 2564 และยังคงเตรียม สินเชื่อบ้านอัตราดอกเบี้ยพิเศษที่สุดในงานช่วงนาทีทอง Golden Minute ให้กู้รายละไม่เกิน 5 ล้านบาท เฉพาะลูกค้าที่จองสิทธิ์สินเชื่อบ้านอัตราดอกเบี้ยในงาน Money Expo หาดใหญ่ เรียบร้อยแล้วภายในวันที่ 15 พฤศจิกายน 2563 ก่อนเวลา 12.00 น.จากนั้นจะสามารถจองสิทธิ์สินเชื่ออัตราดอกเบี้ยพิเศษช่วงนาทีทอง Golden Minute ได้ผ่าน Application : GHB ALL ในวันอาทิตย์ที่ 15 พฤศจิกายน 2563 ตั้งแต่เวลา 15.00 – 15.15 น. จองก่อนได้ก่อน (ธนาคารขอสงวนสิทธิ์ในการปิดจองก่อนเวลา 15.15 น. เมื่อมีการจองเต็มกรอบวงเงินรวม 100 ล้านบาท และห้ามกู้เกินวงเงินที่จองสิทธิ์) ซึ่งในการเปิดให้จองสิทธิ์ช่วงนาทีทอง Golden Minute ที่งานมหกรรมการเงินเชียงใหม่ ครั้งที่ 15 เมื่อวันอาทิตย์ที่ 8 พฤศจิกายน 2563 พบว่าได้รับความสนใจจากประชาชนเป็นอย่างมาก เห็นได้จากวงเงินถูกจองสิทธิ์เต็ม 100 ล้านบาท ภายในระยะเวลาเพียงแค่ 17 วินาทีเท่านั้น ทั้งนี้ ลูกค้าสินเชื่อที่มีวงเงินทำนิติกรรมสูงสุด 5 อันดับแรก ยังมีสิทธิ์ได้ของสมนาคุณพิเศษจากธนาคารอีกด้วย
2. สลากออมทรัพย์ ธอส. ชุดเกล็ดดาว  หน่วยละ 5,000 บาท จำหน่ายรวม 3 ล้านหน่วย แบ่งเป็น 3 หมวด ๆ ละ 1 ล้านหน่วย โดยหลังจากเปิดจำหน่ายตั้งแต่วันที่ 20 ตุลาคม 2563ล่าสุด ณ วันที่ 11 พฤศจิกายน 2563 ธนาคารสามารถจำหน่ายได้เกือบหมดหมวดที่ 2 แล้ว โดยมียอดจำหน่ายรวมกว่า 1,700,000 หน่วย ผู้ซื้อได้สิทธิ์รับผลตอบแทนหน้าสลาก 0.4% ต่อปี อายุสลาก 2 ปี ออกรางวัลทุกเดือนรวม 24 ครั้ง ได้ลุ้นรางวัลมากมาย แบ่งเป็นรางวัลที่ 1 มูลค่ารางวัลสูงถึง 1,000,000 บาท/หมวด รางวัลที่ 2 รางวัลละ 50,000 บาท 4 รางวัล/หมวด รางวัลที่ 3 รางวัลละ 5,000 บาท 20 รางวัล/หมวด รางวัลที่ 4 รางวัลละ 500 บาท 20 รางวัล/หมวด รางวัลเลขท้าย 3 ตัว รางวัลละ 100 บาท รางวัลเลขสลับเลขท้าย 3 ตัว รางวัลละ 50 บาท รางวัลเลขท้าย 2 ตัว รางวัลละ 50 บาท และรางวัลเลขสลับเลขท้าย 2 ตัว รางวัลละ 20 บาท ออกรางวัลครั้งแรกวันที่ 16 พฤศจิกายน 2563 พิเศษสำหรับผู้ที่จองสิทธิ์และซื้อสลากออมทรัพย์ชุดเกล็ดดาวภายในงานหรือภายในระยะเวลาที่กำหนดจะได้รับกระเป๋าผ้าลดโลกร้อน 1 ราย ต่อ 1 ใบ 3.เงินฝากออมทรัพย์ New Flexi for Welfare and Corporate สำหรับลูกค้าที่มีเงินเดือนประจำจากหน่วยงานหรือบริษัท หากเปิดบัญชีและมียอดเงินฝากคงเหลือไม่เกิน 10 ล้านบาท จะได้รับอัตราดอกเบี้ย 0.85% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่ม 0.25% ต่อปี (คิดเป็นอัตราดอกเบี้ย 1.1% ต่อปี) เพียงเปิดบัญชีขั้นต่ำ 10,000 บาท จองสิทธิ์ภายในงาน และเปิดบัญชีระหว่างวันที่ 13 – 22 พฤศจิกายน 2563 ได้ที่สาขาที่ธนาคารกำหนดในพื้นที่ภาคใต้เท่านั้น พิเศษสำหรับลูกค้าที่เปิดบัญชีตามระยะเวลาที่กำหนดจะได้รับตุ๊กตาหมี 1 ตัว ต่อ 1 ราย
.บ้านมือสอง หรือ ทรัพย์ NPA  พบกับทรัพย์หลากหลายประเภทที่เปิดให้ผู้ที่ต้องการมีบ้านในราคาคุ้มค่าได้เลือกจับจองเป็นเจ้าของรวม 617 รายการ ทั้งประเภทบ้านเดี่ยว ทาวน์เฮ้าส์ บ้านแฝด ห้องชุด อาคารพาณิชย์ และที่ดินเปล่า ตั้งอยู่ในพื้นที่จังหวัดสงขลา และจังหวัดใกล้เคียง เปิดจำหน่ายด้วยส่วนลดพิเศษสูงสุดถึง 50% จากราคาปกติ ได้แก่ ทาวน์เฮาส์ 1 ชั้น ขนาด 22 ตารางวา ตั้งอยู่ที่ อ.ทุ่งใหญ่ จ.นครศรีธรรมราช ราคา 250,000 บาท ส่วนรายการที่มีราคาจำหน่ายต่ำสุดคือ บ้านเดี่ยว 1 ชั้น ขนาด 86 ตารางวา ตั้งอยู่ในพื้นที่ อ.ยี่งอ จ.นราธิวาส ราคาเพียง 145,000 บาท เท่านั้น พิเศษ ผู้ซื้อทรัพย์ NPA สามารถผ่อนดาวน์ดอกเบี้ย 0% ต่อปี นานสูงสุดถึง 48 เดือน หรือยื่นขอสินเชื่อและทำนิติกรรมภายในวันที่ 30 ธันวาคม 2563 รับอัตราดอกเบี้ย 0% นานสูงสุดถึง 4 ปี (เงื่อนไขอื่นๆ เป็นไปตามระเบียบธนาคาร) สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center)    โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/36720