รัฐบาลไทย-ข่าวทำเนียบรัฐบาล-เคาะแผนแม่บทฯ สู้โควิด “ล้มแล้วลุกไว”


วันพฤหัสบดีที่ 12 พฤศจิกายน 2563
พิมพ์
เคาะแผนแม่บทฯ สู้โควิด “ล้มแล้วลุกไว”
--
#ไทยคู่ฟ้า บอร์ดยุทธศาสตร์ชาติเห็นชอบร่างแผนแม่บทเฉพาะกิจภายใต้ยุทธศาสตร์ชาติอันเป็นผลมาจากสถานการณ์โควิด-19 พ.ศ. 2564 - 2565 (ฉบับสมบูรณ์) หรือแผนระดับที่ 2 ด้วยแนวคิด “ล้มแล้วลุกไว” ตั้งเป้าให้คนไทยยังชีพอยู่ได้ มีงานทำ กลุ่มเปราะบางได้รับการดูแลอย่างทั่วถึง มุ่งวางรากฐานเพื่อรองรับการปรับโครงสร้างเศรษฐกิจ โดยมี 4 ประเด็นหลักที่ต้องเร่งพัฒนาใน 2 ปีข้างหน้า ได้แก่ 1.การสร้างความเข้มแข็งของเศรษฐกิจในประเทศ 2.การยกระดับขีดความสามารถของประเทศ 3.การพัฒนาศักยภาพและคุณภาพชีวิตของประชาชน 4.การปรับปรุงและพัฒนาปัจจัยพื้นฐานเพื่อฟื้นฟูประเทศ
.
นอกจากนี้ ที่ประชุมฯ ยังเห็นชอบร่างแผนการปฏิรูปประเทศ (ฉบับปรับปรุง) และแนวทางการจัดทำแผนระดับที่ 3 ซึ่งเป็นแผนปฏิบัติของหน่วยงานภาครัฐ ให้ยุทธศาสตร์ชาติและแผนระดับที่ 2 ไปสู่การปฏิบัติอย่างแท้จริง โดยจะเสนอเข้าที่ประชุม ครม. เพื่อให้ความเห็นชอบต่อไป

ที่มา : https://www.thaigov.go.th/news/contents/details/36690