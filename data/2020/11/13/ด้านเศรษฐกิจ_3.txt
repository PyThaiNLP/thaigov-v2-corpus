รัฐบาลไทย-ข่าวทำเนียบรัฐบาล-กระทรวงเกษตรฯ ร่วมแสดงความยินดีวันคล้ายวันสถาปนามหาวิทยาลัยเกษตรศาสตร์ วิทยาเขตกำแพงแสน ครบรอบ 41 ปี


วันพฤหัสบดีที่ 12 พฤศจิกายน 2563
กระทรวงเกษตรฯ ร่วมแสดงความยินดีวันคล้ายวันสถาปนามหาวิทยาลัยเกษตรศาสตร์ วิทยาเขตกำแพงแสน ครบรอบ 41 ปี
กระทรวงเกษตรฯ ร่วมแสดงความยินดีวันคล้ายวันสถาปนามหาวิทยาลัยเกษตรศาสตร์ วิทยาเขตกำแพงแสน ครบรอบ 41 ปี
ดร.ทองเปลว กองจันทร์ ปลัดกระทรวงเกษตรและสหกรณ์ พร้อมด้วยนายสัญญา แสงพุ่มพงษ์ ผู้ตรวจราชการกระทรวงเกษตรและสหกรณ์ รักษาราชการแทนอธิบดีกรมชลประทาน ร่วมพิธีวางพวงมาลาหม่อมหลวงชูชาติ กำภู เนื่องในวันคล้ายวันสถาปนามหาวิทยาลัยเกษตรศาสตร์ วิทยาเขตกำแพงแสน ครบรอบ 41 ปี ณ สระพระพิรุณ ศูนย์มหาวิทยาลัย มหาวิทยาลัยเกษตรศาสตร์ วิทยาเขตกำแพงแสน จังหวัดนครปฐม
ดร.ทองเปลว กองจันทร์ ปลัดกระทรวงเกษตรและสหกรณ์ ร่วมกับศ.ดร.อภิชาติ วรรณวิจิตร ผู้อำนวยการศูนย์วิทยาศาสตร์ข้าว แถลงข่าวการจัดงานเกษตรกำแพงแสน ครั้งที่ 24 ประจำปี 2563 ในหัวข้อ ข้าวพันธ์ใหม่ พันธ์ “หอมมาลัยแมน” ที่จะจัดขึ้นระหว่างวันที่ 1 – 10 ธันวาคม 2563 รวมถึงยังได้กล่าวแสดงความยินดี พร้อมร่วมอวยพรเนื่องในโอกาสวันคล้ายวันสถาปนามหาวิทยาลัยเกษตรศาสตร์ วิทยาเขตกำแพงแสน ครบรอบ 41 ปี
นอกจากนี้ มหาวิทยาลัยเกษตรศาสตร์ วิทยาเขตกำแพงแสน ยังได้มอบรางวัลศิษย์เก่าดีเด่น บุคลากรดีเด่น นิสิตดีเด่น ให้กับนายสัญญา แสงพุ่มพงษ์ ผู้ตรวจราชการกระทรวงเกษตรและสหกรณ์ รักษาราชการแทนอธิบดีกรมชลประทาน ซึ่งเป็นผู้ได้รับคัดเลือกให้เข้ารับรางวัลศิษย์เก่าดีเด่นในด้านผู้บริหารภาครัฐ ประจำปี 2563

ที่มา : https://www.thaigov.go.th/news/contents/details/36705