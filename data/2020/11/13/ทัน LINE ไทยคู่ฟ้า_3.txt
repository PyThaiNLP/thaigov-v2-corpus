รัฐบาลไทย-ข่าวทำเนียบรัฐบาล-ชวนท่องเที่ยวไฮซีซั่น ใช้จ่ายผ่านโครงการรัฐ


วันพฤหัสบดีที่ 12 พฤศจิกายน 2563
พิมพ์
ชวนท่องเที่ยวไฮซีซั่น ใช้จ่ายผ่านโครงการรัฐ
--
#ไทยคู่ฟ้า เข้าสู่ฤดูท่องเที่ยว (High season) อย่างเต็มตัวแล้ว ช่วงนี้จึงเป็นเวลาทองของการได้ออกไปเที่ยวพักผ่อน รัฐบาลขอเชิญชวนประชาชนออกมาท่องเที่ยวในช่วงปลายปี และใช้จ่ายผ่านโครงการของรัฐ เช่น
• โครงการ "เราเที่ยวด้วยกัน" รับสิทธิส่วนลดค่าที่พัก 40% สูงสุดไม่เกิน 3,000 บาทต่อคืน รวมไม่เกิน 10 ห้องหรือ 10 คืน , รับคูปองสูงสุด 900 บาทต่อวัน เพื่อใช้เป็นค่าอาหาร ค่าเข้าสถานที่ท่องเที่ยวที่เข้าร่วมโครงการ และคืนเงินค่าตั๋วเครื่องบิน 40% นอกจากนี้ ค่าใช้จ่ายจากการท่องเที่ยว ยังสามารถนำไปลดหย่อนภาษีในโครงการช้อปดีมีคืนได้ด้วย (ปัจจุบันเหลือจำนวนสิทธิที่พักกว่า 2.2 ล้านสิทธิ และสิทธิตั๋วเครื่องบินอีกจำนวนกว่า 1.8 ล้านสิทธิ)
• โครงการ “กําลังใจ” รัฐสนับสนุนเงินให้คนละ 2,000 บาท แก่อาสาสมัครสาธารณสุขประจําหมู่บ้าน (อสม.) อาสาสมัครสาธารณสุขกรุงเทพมหานคร และ เจ้าหน้าที่โรงพยาบาลส่งเสริมสุขภาพตําบล (รพ.สต.) เป็นค่าใช้จ่ายให้เที่ยวในประเทศ 2 วัน 1 คืน
.
อย่างไรก็ตาม รัฐบาลให้ความสำคัญกับมาตรการป้องกันโรคระบาด ขณะเดียวกันจะต้องทำควบคู่กับการเดินหน้างานด้านเศรษฐกิจ โดยได้ย้ำถึงมาตรการป้องกันการแพร่ระบาดของโรคโควิด-19 ให้เป็นไปอย่างมีประสิทธิภาพ เพื่อสร้างความความมั่นใจในการท่องเที่ยวแบบ New Normal จึงขอประชาชนอย่ากังวลเกี่ยวกับการเดินทางออกไปท่องเที่ยว เพื่อช่วยให้เศรษฐกิจไทยขับเคลื่อนได้ดียิ่งขึ้นด้วย

ที่มา : https://www.thaigov.go.th/news/contents/details/36692