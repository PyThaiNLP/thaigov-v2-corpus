รัฐบาลไทย-ข่าวทำเนียบรัฐบาล-เตรียมพร้อม! 11.11 นี้ เปิดลงทะเบียน “คนละครึ่ง” รอบเก็บตก


วันพฤหัสบดีที่ 12 พฤศจิกายน 2563
พิมพ์
เตรียมพร้อม! 11.11 นี้ เปิดลงทะเบียน “คนละครึ่ง” รอบเก็บตก
--
#ไทยคู่ฟ้า ผู้ที่พลาดสิทธิลงทะเบียนโครงการ “คนละครึ่ง” ที่มีผู้ลงทะเบียนครบ 10 ล้านคน ไปเมื่อวันที่ 27 ต.ค. ที่ผ่านมา ฟังทางนี้.... ล่าสุด กระทรวงการคลัง เปิดเผยว่า มีผู้ไม่ผ่านการตรวจสอบสิทธิและไม่เริ่มใช้สิทธิภายในกำหนด 14 วัน จึงได้มีการเริ่มตัดสิทธิ ซึ่ง ณ วันที่ 9 พ.ย. 63 มีจำนวนกว่า 2.3 ล้านสิทธิ โดยยอดลงทะเบียนที่ไม่ผ่านการตรวจสอบและสิทธิที่ถูกตัดในแต่ละวันจะถูกรวบรวมนำมาเปิดให้ประชาชนลงทะเบียนอีกครั้ง ในวันที่ 11 พ.ย. 63 (11.11) ระหว่างเวลา 06.00 – 23.00 น. ผ่านเว็บไซต์ www.คนละครึ่ง .com หรือ ณ สาขาหรือจุดรับลงทะเบียนของธนาคารกรุงไทย จนกว่าจะครบจำนวน ทั้งนี้ ผู้ลงทะเบียนต้องไม่เคยได้รับสิทธิโครงการคนละครึ่งมาก่อน และผู้ใช้สิทธิโครงการคนละครึ่งจะไม่สามารถใช้สิทธิมาตรการช้อปดีมีคืนได้
.
สำหรับความคืบหน้าล่าสุด ณ วันที่ 9 พ.ย. 63 เวลา 12.00 น. มีร้านค้าลงทะเบียนเข้าร่วมโครงการแล้วกว่า 5.57 แสนร้านค้า และผู้ใช้สิทธิแล้วจำนวน 7,352,274 คน โดยมียอดการใช้จ่ายสะสม 10,155 ล้านบาท แบ่งเป็นเงินที่ประชาชนจ่าย 5,178 ล้านบาท และภาครัฐร่วมจ่ายอีก 4,977 ล้านบาท ยอดใช้จ่ายเฉลี่ย 214 บาทต่อครั้ง โดยจังหวัดที่มีการใช้จ่ายสะสมมากที่สุด 5 อันดับแรก ได้แก่ กรุงเทพมหานคร สงขลา นครศรีธรรมราช สุราษฎร์ธานี และเชียงใหม่ ตามลำดับ

ที่มา : https://www.thaigov.go.th/news/contents/details/36691