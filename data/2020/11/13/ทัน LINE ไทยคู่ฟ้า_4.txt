รัฐบาลไทย-ข่าวทำเนียบรัฐบาล-หนุนช่วยคนเข้าถึงแหล่งทุน - จัดการเจ้าหนี้โหด


วันพฤหัสบดีที่ 12 พฤศจิกายน 2563
หนุนช่วยคนเข้าถึงแหล่งทุน - จัดการเจ้าหนี้โหด
--
#ไทยคู่ฟ้า น.ส.รัชดา ธนาดิเรก รองโฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี มีความห่วงใยประชาชนผู้ที่ต้องการเข้าถึงเงินกู้ โดยเฉพาะผู้ที่ไม่มีรายได้ที่มั่นคง และได้รับผลกระทบจากการแพร่ระบาดของโรคโควิด-19 โดยได้ติดตามการเพิ่มช่องทางให้ประชาชนรายย่อยเข้าถึงแหล่งเงินทุนในระบบ ผ่านระบบพิโกไฟแนนซ์ และสินเชื่อดอกเบี้ยต่ำของธนาคารออมสิน พร้อมสั่งการเข้มเอาผิดเจ้าหนี้นอกระบบผิดกฎหมาย เพื่อช่วยเหลือลูกหนี้และประชาชนที่ไม่ได้รับความเป็นธรรม และกำชับให้ทุกภาคส่วนทำงานอย่างบูรณาการตามนโยบายแก้หนี้นอกระบบของรัฐบาล

ที่มา : https://www.thaigov.go.th/news/contents/details/36693