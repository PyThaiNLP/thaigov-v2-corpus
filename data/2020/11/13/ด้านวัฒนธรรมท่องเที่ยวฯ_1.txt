รัฐบาลไทย-ข่าวทำเนียบรัฐบาล-ผู้ช่วยรมว.วธ.เป็นประธานเปิดกิจกรรมประชาสัมพันธ์ส่งเสริมการท่องเที่ยวชุมชนเชิงวัฒนธรรม ชุมชนจีนโบราณบ้านชากแง้ว


วันพฤหัสบดีที่ 12 พฤศจิกายน 2563
ผู้ช่วยรมว.วธ.เป็นประธานเปิดกิจกรรมประชาสัมพันธ์ส่งเสริมการท่องเที่ยวชุมชนเชิงวัฒนธรรม ชุมชนจีนโบราณบ้านชากแง้ว
ผู้ช่วยรมว.วธ.เป็นประธานเปิดกิจกรรมประชาสัมพันธ์ส่งเสริมการท่องเที่ยวชุมชนเชิงวัฒนธรรม ชุมชนจีนโบราณบ้านชากแง้ว
วันที่ ๑๑ พฤศจิกายน ๒๕๖๓ เวลา ๑๗.๐๐ น. นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานเปิดกิจกรรมประชาสัมพันธ์ส่งเสริมการท่องเที่ยวชุมชนเชิงวัฒนธรรม ชุมชนจีนโบราณบ้านชากแง้ว "เหล่าตั้กลักชากแง้ว" ณ บริเวณโรงเจ (โรงงิ้ว) ตำบลห้วยใหญ่ อำเภอบางละมุง จังหวัดชลบุรี โดยมี นายไพรัตน์ ไตรศุภโชค นายกเทศมนตรีตำบลห้วยใหญ่ กล่าวรายงาน และมีหัวหน้าส่วนราชการในพื้นที่ ผู้แทนวัฒนธรรมจังหวัดชลบุรี ผู้บริหารตลาดชุมชนจีนโบราณบ้านชากแง้ว และประชาชน เข้าร่วมงาน ทั้งนี้ กระทรวงวัฒนธรรม โดยสำนักงานวัฒนธรรมจังหวัดชลบุรีจัดกิจกรรมประชาสัมพันธ์ส่งเสริมการท่องเที่ยวชุมชนเชิงวัฒนธรรม ชุมชนจีนโบราณบ้านชากแง้ว "เหล่าตั๊กลักชากแง้ว" ตามนโยบายของนายอิทธิพล คุณปลื้ม รัฐมนตรีว่าการกระทรวงวัฒนธรรม ในการต่อยอดวัฒนธรรม นําคุณค่าของวัฒนธรรม สร้างสรรค์สินค้าและบริการ (Creative Culture) เพื่อเพิ่มมูลค่าทางเศรษฐกิจ(Creative Culture) สร้างรายได้จากการท่องเที่ยวและบริการทางวัฒนธรรม สนับสนุนให้ชุมชนได้นำ "ทุนทางวัฒนธรรมท้องถิ่น" มาใช้ในการพัฒนาและต่อยอดเพื่อสร้างเสน่ห์ ที่เป็นเอกลักษณ์ของแหล่งท่องเที่ยวชุมชน

ที่มา : https://www.thaigov.go.th/news/contents/details/36711