รัฐบาลไทย-ข่าวทำเนียบรัฐบาล-เฮ! ขึ้น’ด่วนฟรี ช่วงหยุดยาว


วันพฤหัสบดีที่ 12 พฤศจิกายน 2563
พิมพ์
เฮ! ขึ้น’ด่วนฟรี ช่วงหยุดยาว
--
#ไทยคู่ฟ้า ข่าวดี! ครม. เห็นชอบยกเว้นค่าธรรมเนียมการใช้ยานยนต์ หรือค่าผ่านทางบน 2 ทางหลวงพิเศษ คือ 1.ทางหลวงพิเศษหมายเลข 7 สายกรุงเทพฯ – บ้านฉาง ตอนกรุงเทพฯ – เมืองพัทยา รวมทางแยกไปบรรจบทางหลวงแผ่นดินหมายเลข 34 (บางวัว) ทางแยกเข้าชลบุรี เข้าท่าเรือแหลมฉบัง และเข้าพัทยา และ 2.ทางหลวงพิเศษหมายเลข 9 สายวงแหวนรอบนอกกรุงเทพฯ (ถ.กาญจนาภิเษก) ตอนพระประแดง – บางแค ช่วงพระประแดง – ต่างระดับบางขุนเทียน และตอนบางปะอิน – บางพลี ตั้งแต่เวลา 00.01 - 24.00 น. ในช่วงวันที่ 18 – 23 พ.ย. 63 และวันที่ 9 – 14 ธ.ค. 63
.
มาตรการยกเว้นค่าผ่านทางในช่วงวันหยุดยาวนี้ มีวัตถุประสงค์เพื่อลดปัญหาการจราจรบริเวณหน้าด่านเก็บค่าผ่านทาง เนื่องจากประชาชนมักเดินทางกลับภูมิลำเนาในช่วงวันหยุดยาว และยังเป็นการช่วยลดภาระค่าใช้จ่ายในการเดินทางของประชาชนอีกด้วย

ที่มา : https://www.thaigov.go.th/news/contents/details/36694