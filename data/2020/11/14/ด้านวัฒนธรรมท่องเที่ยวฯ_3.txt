รัฐบาลไทย-ข่าวทำเนียบรัฐบาล-รมว.วธ.เป็นประธานเปิดงานเทศกาลดิวาลี ครั้งที่ ๑ (1Th DWALI FAIR)


วันศุกร์ที่ 13 พฤศจิกายน 2563
พิมพ์
รมว.วธ.เป็นประธานเปิดงานเทศกาลดิวาลี ครั้งที่ ๑ (1Th DWALI FAIR)
รมว.วธ.เป็นประธานเปิดงานเทศกาลดิวาลี ครั้งที่ ๑ (1Th DWALI FAIR)
วันที่ ๑๓ พฤศจิกายน ๒๕๖๓ เวลา ๑๒.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานเปิดงานเทศกาลดิวาลี ครั้งที่ ๑ (1Th DWALI FAIR) โดยมี นางสุจิตรา ดูไร (H.E. Ms. Suchitra Durai) เอกอัครราชทูตสาธารณรัฐอินเดียประจำประเทศไทย นายชยะพงส์ นะวิโรจน์ ประธานเจ้าหน้าที่บริหาร โครงการสุขสยาม น.ส.ปวีณา ซิงห์ รองอันดับ ๑ Miss Universe Thailand 2020 แขกผู้มีเกียรติ และผู้แทนหน่วยงานที่เกี่ยวข้อง เข้าร่วมงาน ณ ลานเมืองสุขสยาม ชั้น G ศูนย์การค้าไอคอนสยาม ทั้งนี้ กิจกรรมดังกล่าวจัดขึ้นเพื่อเฉลิมฉลองเทศกาล Diwali ของชาวไทยเชื้อสายอินเดียและชาวอินเดียโพ้นทะเล เพื่อรำลึกถึงเรื่องราวที่พระรามทรงมีชัยเหนือทศกัณฐ์และเสด็จพร้อมพระนางสีดา พระมเหสี กลับนิวัติสู่กรุงอโยธยา โดยจะมีการจุดเทียน ตะเกียง พลุดอกไม้ไฟ และประทัด เฉลิมฉลองทั่วทั้งประเทศอินเดีย และในทุกชุมชนที่ชาวอินเดียอาศัยอยู่ทั่วโลก ซึ่งเป็นประเพณีที่มีการสืบทอดจวบจนถึงปัจจุบัน

ที่มา : https://www.thaigov.go.th/news/contents/details/36776