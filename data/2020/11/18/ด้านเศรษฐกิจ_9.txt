รัฐบาลไทย-ข่าวทำเนียบรัฐบาล-ดีอีเอส เร่งหารือ (ร่าง) แผนปฎิบัติราชการกระทรวงดิจิทัลเพื่อเศรษฐกิจและสังคม ระยะ 3 ปี พ.ศ.2563-2565   


วันอังคารที่ 17 พฤศจิกายน 2563
ดีอีเอส เร่งหารือ (ร่าง) แผนปฎิบัติราชการกระทรวงดิจิทัลเพื่อเศรษฐกิจและสังคม ระยะ 3 ปี พ.ศ.2563-2565
ดีอีเอส เร่งหารือ (ร่าง) แผนปฎิบัติราชการกระทรวงดิจิทัลเพื่อเศรษฐกิจและสังคม ระยะ 3 ปี พ.ศ.2563-2565
เมื่อวันที่ 17 พฤศจิกายน 2563 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคมเป็นประธานการประชุมคณะกรรมการบริหารแผนปฏิบัติราชการกระทรวงดิจิทัลเพื่อเศรษฐกิจและสังคม ครั้งที่ 1-2563  โดยมีคณะกรรมการบริหารแผนปฎิบัติราชการของกระทรวงดิจิทัลเพื่อเศรษฐกิจและสังคม ร่วมประชุม ณ ห้องประชุม MDES 1 ชั้น 9 อาคารรัฐประศาสนภักดี ศูนย์ราชการเฉลิมพระเกียรติ 80 พรรษา ที่ประชุมพิจารณาวาระสำคัญ ได้แก่ (ร่าง)แผนปฎิบัติราชการกระทรวงดิจิทัลเพื่อเศรษฐกิจและสังคม ระยะ 3 ปี พ.ศ.2563-2565 (ฉบับปรับปรุง พ.ศ.2564 ) และประจำปีงบประมาณ 2564 , โครงการสำคัญ (Flagchip Project) ภายใต้แผนปฎิบัติราชการกระทรวงดิจิทัลฯ ,การมอบหมายเจ้าภาพรวบรวมตัวชี้วัด/ค่าเป้าหมาย และข้อเสนอโครงการประจำปีงบประมาณ พ.ศ.2565 รวมทั้งหมด 114 โครงการ ทั้งนี้เพื่อให้ทุกหน่วยงานภายใต้สังกัดกระทรวงดิจิทัลฯ มีความเข้าใจชัดเจนถึงแนวทางการดำเนินตามมติคณะรัฐมนตรี เพื่อให้บรรลุเป้าหมายยุทธศาสตร์ชาติและแผนแม่บทภายใต้ยุทธศาสตร์ชาติ ประจำปีงบประมาณ พ.ศ.2563-2565
**************

ที่มา : https://www.thaigov.go.th/news/contents/details/36881