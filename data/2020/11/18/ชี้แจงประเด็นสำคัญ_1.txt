รัฐบาลไทย-ข่าวทำเนียบรัฐบาล-กระทรวงเกษตรและสหกรณ์แจงแนวทางการแก้ปัญหาราคายางพาราตกต่ำ


วันอังคารที่ 17 พฤศจิกายน 2563
พิมพ์
กระทรวงเกษตรและสหกรณ์แจงแนวทางการแก้ปัญหาราคายางพาราตกต่ำ
กระทรวงเกษตรและสหกรณ์แจงแนวทางการแก้ปัญหาราคายางพาราตกต่ำ
วันจันทร์ที่ 16 พฤศจิกายน พ.ศ. 2563   นายสรวิศ ธานีโต อธิบดีกรมปศุสัตว์  โฆษกกระทรวงเกษตรและสหกรณ์ ชี้แจงแนวทางการแก้ปัญหาราคายางพาราตกต่ำ ว่า  กยท. มีโครงการเพื่อช่วยเหลือเกษตรกรชาวสวนยาง ได้แก่ โครงการชะลอการขายยางของสถาบันเกษตรกร การเพิ่มจุดรับซื้อและรวบรวมน้ำยางสด และ โครงการประกันรายได้เกษตรกรชาวสวนยาง ระยะ 2 เพื่อลดความเสี่ยงด้านรายได้ ซึ่งราคาประกันที่โครงการกำหนดไว้ คือ ยางแผ่นดิบคุณภาพดี ราคา 60 บาท/กก. น้ำยางสดราคา 57 บาท/กก. และยางก้อนถ้วย (DRC 50%) ราคา 23 บาท/กก. ทั้งนี้ เกษตรกรชาวสวนยางต้องขึ้นทะเบียนกับ กยท. ก่อน 15 พฤษภาคม 63 มีสวนยางเปิดกรีดแล้ว อายุยาง 7 ปี ขึ้นไป รายละไม่เกิน 25 ไร่ โดยระยะเวลาประกันรายได้ ตั้งแต่ ตุลาคม 63 – มีนาคม 64 และจะเริ่มจ่ายส่วนต่างให้แก่เกษตรกรชาวสวนยางได้ประมาณปลายเดือน พ.ย. 63 ซึ่งมาตรการเหล่านี้จะช่วยพยุงราคายางไว้ ให้เกษตรกรสามารถมีรายได้ที่มั่นคงต่อไป
.........................

ที่มา : https://www.thaigov.go.th/news/contents/details/36883