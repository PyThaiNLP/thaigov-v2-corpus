รัฐบาลไทย-ข่าวทำเนียบรัฐบาล-กระทรวงเกษตรฯ ร่วมกับ สภาอุตสาหกรรมแห่งประเทศไทย และ ททบ. ผนึกกำลังความร่วมมือ ในการเผยแพร่ความรู้ด้านการเกษตร ผ่านรายการโทรทัศน์ สร้างการรับรู้ในวงกว้าง 


วันอังคารที่ 17 พฤศจิกายน 2563
กระทรวงเกษตรฯ ร่วมกับ สภาอุตสาหกรรมแห่งประเทศไทย และ ททบ. ผนึกกำลังความร่วมมือ ในการเผยแพร่ความรู้ด้านการเกษตร ผ่านรายการโทรทัศน์ สร้างการรับรู้ในวงกว้าง
กระทรวงเกษตรฯ ร่วมกับ สภาอุตสาหกรรมแห่งประเทศไทย และ ททบ. ผนึกกำลังความร่วมมือ ในการเผยแพร่ความรู้ด้านการเกษตร ผ่านรายการโทรทัศน์ สร้างการรับรู้ในวงกว้าง
กระทรวงเกษตรฯ ร่วมกับ สภาอุตสาหกรรมแห่งประเทศไทย และ ททบ. ผนึกกำลังความร่วมมือ ในการเผยแพร่ความรู้ด้านการเกษตร ผ่านรายการโทรทัศน์ สร้างการรับรู้ในวงกว้าง
นายระพีภัทร์ จันทรศรีวงศ์ รองปลัดกระทรวงเกษตรและสหกรณ์ พร้อมด้วย นายศักดิ์ชัย อุ่นจิตติกุล รองประธานสภาอุตสาหกรรมแห่งประเทศไทยและประธานสถาบันอุตสาหกรรมเพื่อการเกษตร และพลโท รังษี กิติญาณทรัพย์ กรรมการผู้อำนวยการใหญ่ สถานีวิทยุโทรทัศน์กองทัพบก (ททบ.) ร่วมพิธีลงนามในบันทึกข้อตกลงความร่วมมือในการส่งเสริม สนับสนุนการเผยแพร่องค์ความรู้ด้านการเกษตร ผ่านรายการโทรทัศน์ด้านการเกษตรของ ททบ. ระหว่าง กระทรวงเกษตรและสหกรณ์ สถานีวิทยุโทรทัศน์กองทัพบก และสภาอุตสาหกรรมแห่งประเทศไทย โดยมี พันเอก ภัทรดนัย กาญจนบุรานนท์ ร่วมด้วย นายอานนท์ นนทรีย์ ผู้อำนวยการกองเกษตรสารนิเทศ และ นายจำรัส สว่างสมุทร ผู้อำนวยการใหญ่สภาอุตสาหกรรมแห่งประเทศไทย ร่วมเป็นสักขีพยาน ณ อาคารเบญจรังสฤษฏ์ สถานีวิทยุวิทยุโทรทัศน์กองทัพบก
สำหรับพิธีลงนามบันทึกข้อตกลงฯ ในครั้งนี้ เพื่อเผยแพร่องค์ความรู้ด้านการเกษตร ในเรื่องของการผลิตรายการโทรทัศน์ ซึ่งเป็นส่วนหนึ่งที่จะช่วยผลักดันและขับเคลื่อนการเผยแพร่ความรู้ด้านการเกษตรออกไปสู่เป็นวงกว้าง อีกทั้งช่วยให้เกิดประสิทธิผลและบรรลุเป้าหมายในการส่งเสริมด้านการเกษตรของไทยทั้งภายในประเทศและขยายการส่งออกไปสู่ตลาดต่างประเทศ
ทั้งนี้ ททบ. พร้อมปรับผังรายการในปี 2564 เพิ่มรายการที่นำเสนอเนื้อหาด้านการเกษตรมากขึ้น เพื่อเป็นการเผยแพร่ให้ความรู้แก่เกษตรกรและประชาชน ในเรื่องของการเกษตร อีกทั้งได้สร้างแพลตฟอร์มในการจำหน่ายสินค้าออนไลน์ จัดทำการตลาดจำหน่ายสินค้าเกษตรผ่านทาง คอลเซ็นเตอร์ และเว็บไซต์ www.ohlalashopping.com ซึ่งเป็นการช่วยผลักดันการเผยแพร่องค์ความรู้ด้านการเกษตรไปสู่ความสำเร็จและเป็นรูปธรรม ช่วยยกระดับคุณภาพชีวิตให้เกษตรกรไทยและสินค้าเกษตรของไทยสามารถไปแข่งขันได้ในระดับโลก

ที่มา : https://www.thaigov.go.th/news/contents/details/36874