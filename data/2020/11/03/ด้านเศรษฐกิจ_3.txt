รัฐบาลไทย-ข่าวทำเนียบรัฐบาล-ผู้ตรวจฯ สุระ เป็นประธานเปิดการสัมมนาสรุปภาพรวมการจัดทำข้อมูลภาคอุตสาหกรรมเชิงพื้นที่ฯ


วันจันทร์ที่ 2 พฤศจิกายน 2563
พิมพ์
ผู้ตรวจฯ สุระ เป็นประธานเปิดการสัมมนาสรุปภาพรวมการจัดทำข้อมูลภาคอุตสาหกรรมเชิงพื้นที่ฯ
นายสุระ เพชรพิรุณ  ผู้ตรวจราชการกระทรวงอุตสาหกรรม เป็นประธานในพิธีเปิดการสัมมนาสรุปภาพรวมการจัดทำข้อมูลภาคอุตสาหกรรมเชิงพื้นที่ ณ ห้องแกรนด์ บอลรูม โรงแรมเซ็นจูรี่ พาร์ค กรุงเทพฯ
วันนี้ (2 พฤศจิกายน 63) เวลา 09.00 น. นายสุระ เพชรพิรุณ  ผู้ตรวจราชการกระทรวงอุตสาหกรรม เป็นประธานในพิธีเปิดการสัมมนาสรุปภาพรวมการจัดทำข้อมูลภาคอุตสาหกรรมเชิงพื้นที่  เพื่อประยุกต์ใช้ข้อมูลในการวางแผนกำหนดนโยบายและยุทธศาสตร์ในการพัฒนาอุตสาหกรรมระดับจังหวัด  โดยมีผู้แทนจากสำนักงานอุตสาหกรรมจังหวัดทั่วประเทศ  รวมถึงผู้แทนจากหน่วยงานในสังกัดกระทรวงอุตสาหกรรมที่สนใจ เข้าร่วมการสัมมนาฯ  ณ ห้องแกรนด์ บอลรูม โรงแรมเซ็นจูรี่ พาร์ค กรุงเทพฯ
การสัมมนาในครั้งนี้จัดขึ้นในระหว่างวันที่ 2 - 3 พฤศจิกายน 2563  โดยมีกิจกรรม ประกอบด้วย การเสวนา หัวข้อ “การพัฒนาอุตสาหกรรมเชิงพื้นที่ :  มุมมองจากนโยบายในระดับประเทศ และจากแผนพัฒนาจังหวัด” ซึ่งได้รับเกียรติจาก  ดร.เติมทรัพย์  เตละกุล  ผู้อำนวยการกองยุทธศาสตร์พัฒนาพื้นที่ สำนักงานสภาพัฒนาการเศรษฐกิจและสังคมแห่งชาติ (สศช.) คุณศิวะ หงษ์นภา ผู้ทรงคุณวุฒิทางด้านเศรษฐกิจเชิงพื้นที่  เป็นผู้ร่วมการเสวนา ดำเนินการเสวนา โดย คุณประภาศรี พงษ์วัฒนา ผู้เชี่ยวชาญด้านเศรษฐศาสตร์  การบรรยายหัวข้อ “แนวทางการพัฒนาดัชนีเตือนภัยอุตสาหกรรมจังหวัด” การบรรยายหัวข้อ “แนวทางการปฏิบัติในการใช้ประโยชน์และบูรณาการข้อมูล แบบ Single –form และการเชื่อมโยง I-connect” เป็นต้น

ที่มา : https://www.thaigov.go.th/news/contents/details/36412