รัฐบาลไทย-ข่าวทำเนียบรัฐบาล-รมว.เฉลิมชัยนำทีมผู้บริหารกษ. ติดตามความคืบหน้าโครงการอ่างเก็บน้ำลำไตรมาศและอ่างเก็บน้ำลำรูใหญ่


วันจันทร์ที่ 2 พฤศจิกายน 2563
รมว.เฉลิมชัยนำทีมผู้บริหารกษ. ติดตามความคืบหน้าโครงการอ่างเก็บน้ำลำไตรมาศและอ่างเก็บน้ำลำรูใหญ่
รมว.เฉลิมชัยนำทีมผู้บริหารกษ. ติดตามความคืบหน้าโครงการอ่างเก็บน้ำลำไตรมาศและอ่างเก็บน้ำลำรูใหญ่มุ่งมั่นที่จะมาประโยชน์มาให้กับพี่น้องชาวพังงาแก้ปัญหาทั้งในเรื่องการมีน้ำอุปโภคบริโภคและน้ำเพื่อการเกษตรเพื่อให้พี่น้องประชาชนในพื้นที่มีชีวิตความเป็นอยู่
นายเฉลิม ชัยศรีอ่อน รัฐมนตรีว่าการกระทรวงเกษตรและสหกรณ์พร้อมด้วย นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ นายทองเปลว กองจันทร์ ปลัดกระทรวงเกษตรและสหกรณ์และผู้บริหารกระทรวงเกษตรและสหกรณ์ลงพื้นที่ติดตามความคืบหน้าโครงการอ่างเก็บน้ำลำไตรมาศและอ่างเก็บน้ำลำรูใหญ่ณศาลาอเนกประสงค์เทศบาลตำบลลำแก่นจังหวัดพังงาเนื่องจากพื้นที่ในจังหวัดพังงาไม่มีอ่างเก็บน้ำได้เพียงพอต่อความต้องการใช้น้ำของประชาชนในพื้นที่ทำให้เกิดปัญหาอุทกภัยและภัยแล้งในพื้นที่บ่อยครั้งกระทรวงเกษตรและสหกรณ์จึงได้มอบหมายกรมชลประทานดำเนินการพัฒนาแหล่งน้ำโดยมีแผนการดำเนินโครงการอ่างเก็บน้ำลำไตรมาศและโครงการอ่างเก็บน้ำลำรูใหญ่เพื่อแก้ไขปัญหาดังกล่าวให้ประชาชนทั้งนี้ปัจจุบันพื้นที่จังหวัดพังงามีโครงการชลประทานอยู่กว่า 160 โครงการรวมพื้นที่รับประโยชน์กว่า 60,000 ไร่ประกอบด้วยฝายทดน้ำ 7 แห่งอาคารอัดน้ำ 3 แห่งโครงการชลประทานขนาดเล็ก 148 โครงการและฝายทดน้ำ 5 แห่ง
สำหรับโครงการอ่างเก็บน้ำลำไตรมาศตั้งอยู่ในพื้นที่ต.บางเหรียงอ.ทับปุดจ.พังงามีลักษณะเป็นเขื่อนดินแบบแบ่งโซน (Zone Type) สันเขื่อนกว้าง 9 เมตรยาว 322 เมตรสูง 37 เมตรสามารถเก็บกักน้ำได้ประมาณ 5.6 ล้านลบ.ม. ปัจจุบันอยู่ระหว่างการดำเนินงานหากดำเนินโครงการแล้วเสร็จจะเป็นแหล่งน้ำต้นทุนให้กับโครงการฝายคลองลำไตรมาศเดิมและมีพื้นที่ชลประทานรวมกว่า 5,800 ไร่สามารถสนับสนุนน้ำทั้งทางด้านการอุปโภคบริโภคและด้านการเกษตรให้กับประชาชนในพื้นที่อำเภอทับปุดและพื้นที่ใกล้เคียง
ในส่วนของโครงการอ่างเก็บน้ำคลองลำรูใหญ่ตั้งอยู่ในพื้นที่ต.ลำแก่นอ.ท้ายเหมืองจ.พังงามีลักษณะเป็นเขื่อนดินแบบแบ่งโซน (Zone Type) สันเขื่อนกว้าง 10 เมตรยาว 350 เมตรสูง 40 เมตรสามารถเก็บกักน้ำได้ประมาณ 12.78 ล้านลบ.ม. ปัจจุบันอยู่ระหว่างการดำเนินงานหากดำเนินโครงการแล้วเสร็จจะสามารถส่งน้ำให้กับประชาชนในเขตชลประทานในพื้นที่ตำบลลำแก่นได้กว่า 1,200 ไร่และยังสนับสนุนน้ำเพื่อการอุปโภคบริโภคในกับประชาชนในพื้นที่อำเภอท้ายเหมืองและอำเภอตะกั่วป่าได้กว่า 5,000 ครัวเรือนนอกจากนี้ยังเป็นแหล่งน้ำต้นทุนสนับสนุนด้านอุตสาหกรรมการท่องเที่ยวได้อีกด้วย
"การลงพื้นที่ในวันนี้มุ่งมั่นที่จะเอาสิ่งที่เป็นประโยชน์มาให้กับพี่น้องชาวพังงาถ้าเราสามารถแก้ปัญหาทั้งในเรื่องการมีน้ำอุปโภคบริโภคและน้ำเพื่อการเกษตรได้ก็จะทำให้พี่น้องประชาชนในพื้นที่มีชีวิตความเป็นอยู่ที่ดีขึ้นซึ่งจังหวัดพังงาเองมีความจำเป็นที่จะต้องใช้น้ำทั้งภาคการเกษตรและภาคการท่องเที่ยวจึงมุ่งหวังว่าการมาทำประโยชน์ในครั้งนี้จะช่วยสนับสนุนให้จังหวัดพังงาสามารถพลิกฟื้นทางเศรษฐกิจได้ดียิ่งขึ้นพร้อมทั้งเน้นย้ำให้คำนึงถึงการมีส่วนความของพี่น้องประชาชนทุกภาคส่วนเพื่อสร้างความเข้าใจถึงประโยชน์ที่จะเกิดขึ้นกับพี่น้องประชาชนต่อไป
อย่างไรก็ตามกระทรวงเกษตรฯพร้อมที่จะเข้ามาดูแลพี่น้องเกษตรกรในทุกพื้นที่ต้องมีรายได้ที่มั่นคงและยั่งยืนและพร้อมที่จะเข้ามาพัฒนาทั้งด้านพืชประมงและปศุสัตว์โดยเฉพาะอย่างยิ่งพื้นที่ภาคใต้ที่เกษตรกรมีอาชีพหลักคือการปลูกยางพาราและปาล์มจึงยืนยันว่ารัฐบาลมีนโยบายต่างๆที่จะช่วยเหลือพี่น้องเกษตรกรเพื่อให้มีชีวิตความเป็นอยู่ที่ดีขึ้นราคายางพาราสูงขึ้นแบบมีเสถียรภาพตามความเป็นจริงจึงยืนยันว่ารัฐบาลพร้อมเดินหน้าเพื่อให้ประเทศเดินไปข้างหน้าอย่างมั่นคงและเกิดความสันติต่อไป" นายเฉลิมชัยกล่าว
นอกจากนี้รัฐมนตรีว่าการกระทรวงเกษตรและสหกรณ์ได้ส่งมอบปลากะพงขาวขนาด 3 นิ้วจำนวน 3,000 ตัวให้กลุ่มชุมชนประมงพื้นบ้าน 5 ชุมชนในอำเภอท้ายเหมืองและอำเภอตะกั่วทุ่งนำไปปล่อยในแหล่งน้ำหน้าชุมชนเพื่อเพิ่มทรัพยากรพันธุ์ปลากะพงขาวในธรรมชาติและมอบเมล็ดพันธุ์ผักในโครงการตู้เย็นข้างบ้านเพื่อนำไปแจกจ่ายให้กับประชาชนที่ได้ลงทะเบียนแล้วของจังหวัดพังงาจำนวนกว่า 2,000 ราย
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/36419