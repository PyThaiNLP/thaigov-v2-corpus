รัฐบาลไทย-ข่าวทำเนียบรัฐบาล-กำชับทุกหน่วยบูรณาการรับมือฝุ่น PM 2.5 ช่วงเปลี่ยนผ่านฤดู


วันเสาร์ที่ 14 พฤศจิกายน 2563
พิมพ์
กำชับทุกหน่วยบูรณาการรับมือฝุ่น PM 2.5 ช่วงเปลี่ยนผ่านฤดู
วันเสาร์ที่ 14 พฤศจิกายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ปัญหาฝุ่นละอองขนาดเล็กหรือ PM 2.5 ซึ่งมักจะมีความรุนแรงในช่วงการเปลี่ยนฤดู เป็นสิ่งที่รัฐบาลให้สำคัญและติดตามอย่างต่อเนื่อง เพราะเป็นปัญหาที่กระทบต่อสุขภาพและการดำรงชีวิตของประชาชน โดยได้กำชับให้ทุกหน่วยบูรณาการรับมือ ด้วยการบริหารจัดการเชิงพื้นที่ เฝ้าระวังสถานการณ์ บังคับใช้กฎหมายเพื่อป้องกันและลดการเกิดมลพิษที่ต้นทาง เข้มงวดตรวจจับรถควันดำ ควบคุมการปล่อยมลพิษจากโรงงาน และลดปริมาณฝุ่นละอองจากการก่อสร้าง รวมทั้งปรับพฤติกรรมประชาชน เพื่อลดการเผาในที่โล่ง พื้นที่การเกษตร และการเผาขยะในชุมชนหรือเมือง เป็นต้น นอกจากนี้ ยังกำหนดสถานที่พักชั่วคราว หรือ Safety Zone  แจ้งเตือนประชาชนโดยเฉพาะกลุ่มเสี่ยง ให้หลีกเลี่ยงกิจกรรมกลางแจ้ง และสวมใส่หน้ากากอนามัยเพื่อป้องกันตนเอง
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/36800