รัฐบาลไทย-ข่าวทำเนียบรัฐบาล-บอร์ดบีโอไอไฟเขียวลงทุนกว่า 3.5 หมื่นล้านบาท กิจการอีวี-ผลิตไฟฟ้า-น้ำตาล


วันพุธที่ 4 พฤศจิกายน 2563
บอร์ดบีโอไอไฟเขียวลงทุนกว่า 3.5 หมื่นล้านบาท กิจการอีวี-ผลิตไฟฟ้า-น้ำตาล
บอร์ดบีโอไอไฟเขียวลงทุนกว่า 3.5 หมื่นล้านบาท กิจการอีวี-ผลิตไฟฟ้า-น้ำตาล
บอร์ดบีโอไอไฟเขียวลงทุนกว่า 3.5 หมื่นล้านบาท
กิจการอีวี-ผลิตไฟฟ้า-น้ำตาล
บอร์ดบีโอไอ เห็นชอบอนุมัติ 6 โครงการใหญ่ รวมมูลค่าเงินลงทุนกว่า 3.5 หมื่นล้านบาท
ในกิจการผลิตรถยนต์ไฟฟ้า กิจการผลิตไฟฟ้า และกิจการผลิตน้ำตาลและน้ำเชื่อม
นางสาวดวงใจ อัศวจินตจิตร์ เลขาธิการคณะกรรมการส่งเสริมการลงทุน (บีโอไอ) เปิดเผยภายหลังการประชุมคณะกรรมการส่งเสริมการลงทุน หรือ บอร์ดบีโอไอ ซึ่งมี พล.อ.ประยุทธ์ จันทร์โอชา นายกรัฐมนตรีเป็นประธาน ว่าที่ประชุมเห็นชอบให้ส่งเสริมการลงทุน 6 โครงการใหญ่ รวมมูลค่าเงินลงทุน 35,687.43
ล้านบาท โดยมีรายละเอียดดังต่อไปนี้
1. บริษัท น้ำตาลนิวกว้างสุ้นหลี จำกัด กิจการผลิตน้ำตาลและน้ำเชื่อม เงินลงทุน 5,071.84 ล้านบาท
ตั้งโครงการในจังหวัดสระแก้ว ตามนโยบายส่งเสริมการลงทุนในเขตพัฒนาเศรษฐกิจพิเศษชายแดน (SEZ)
โดยมีกำลังการผลิตน้ำตาลและน้ำเชื่อมปีละประมาณ 374,550 ตัน ผลิตเพื่อการส่งออก 1,777.45 ล้านบาท/ปี
คิดเป็นร้อยละ 65 ของมูลค่าการจำหน่าย
2. บริษัท ออโต้อัลลายแอนซ์ (ประเทศไทย) จำกัด กิจการผลิตรถยนต์ไฟฟ้าแบบผสมเสียบปลั๊ก และรถยนต์ไฟฟ้าแบบแบตเตอรี่ เงินลงทุน 3,247 ล้านบาท ตั้งโครงการในนิคมอุตสาหกรรมอีสเทิร์นซีบอร์ด ระยอง จังหวัดระยอง ผลิตรถยนต์ไฟฟ้าแบบผสมเสียบปลั๊ก (PLUG-IN HYBRID ELECTRIC VEHICLES-PHEV) ปีละประมาณ 5,000 คัน และรถยนต์ไฟฟ้าแบบแบตเตอรี่ (BATTERY ELECTRIC VEHICLES-BEV)
ปีละประมาณ 1,000 คัน ผลิตเพื่อจำหน่ายในประเทศทั้งสิ้น
3. บริษัท อมตะ บี.กริม เพาเวอร์ 1 จำกัด กิจการผลิตไฟฟ้า ไอน้ำ และน้ำปราศจากแร่ธาตุ เงินลงทุน 6,000 ล้านบาท ตั้งโครงการในนิคมอุตสาหกรรมอมตะซิตี้ชลบุรี จังหวัดชลบุรี ผลิตไฟฟ้า 157.32 เมกะวัตต์ ไอน้ำ 75 ตัน/ชั่วโมง และน้ำปราศจากแร่ธาตุ 1,566 ลูกบาศก์เมตร/วัน
4. บริษัท อมตะ บี.กริม เพาเวอร์ 2 จำกัด กิจการผลิตไฟฟ้า และไอน้ำ เงินลงทุน 5,400 ล้านบาท  ตั้งโครงการในนิคมอุตสาหกรรมอมตะซิตี้ ชลบุรี จังหวัดชลบุรี ผลิตไฟฟ้า 157.32 เมกะวัตต์ และไอน้ำ 75 ตัน/ชั่วโมง
5. บริษัท โกลว์ เอสพีพี 1 จำกัด กิจการผลิตไฟฟ้า และไอน้ำ เงินลงทุน 11,300 ล้านบาท ตั้งโครงการในนิคมอุตสาหกรรมเอเชีย จังหวัดระยอง ผลิตไฟฟ้า 290 เมกะวัตต์ และไอน้ำ 120 ตัน/ชั่วโมง
6. บริษัท บางกอก โคเจนเนอเรชั่น จำกัด กิจการผลิตไฟฟ้า ไอน้ำ และน้ำปราศจากแร่ธาตุ เงินลงทุน 4,668.59 ล้านบาท ตั้งโครงการในนิคมอุตสาหกรรมมาบตาพุด จังหวัดระยอง ผลิตไฟฟ้า 162 เมกะวัตต์ ไอน้ำ 90 ตัน/ชั่วโมง และน้ำปราศจากแร่ธาตุ 250 ลูกบาศก์เมตร/ชั่วโมง
************************************************

ที่มา : https://www.thaigov.go.th/news/contents/details/36492