รัฐบาลไทย-ข่าวทำเนียบรัฐบาล-ธอส.ลุย Money Expo เชียงใหม่ ครั้งที่ 15 สินเชื่อบ้านดอกเบี้ยเฉลี่ย 3 ปีแรก 2.99% ต่อปี พร้อมดอกเบี้ยพิเศษวงเงินจำกัด!! ช่วงนาทีทอง Golden Minute


วันพุธที่ 4 พฤศจิกายน 2563
พิมพ์
ธอส.ลุย Money Expo เชียงใหม่ ครั้งที่ 15 สินเชื่อบ้านดอกเบี้ยเฉลี่ย 3 ปีแรก 2.99% ต่อปี พร้อมดอกเบี้ยพิเศษวงเงินจำกัด!! ช่วงนาทีทอง Golden Minute
ธอส.จัดโปรโมชั่นพิเศษสำหรับชาวเหนือที่ต้องการมีบ้าน ด้วยสินเชื่อดอกเบี้ย 2 ปีแรก คงที่ 2.99% ต่อปี ปีที่ 3 MRR ลบ 3.16% ต่อปี ปัจจุบันเฉลี่ย 3 ปีแรกอัตราดอกเบี้ยเพียง 2.99% ต่อปี และจัดช่วงนาทีทอง Golden Minute ที่งาน Money Expo เชียงใหม่ ครั้งที่ 15
ธนาคารอาคารสงเคราะห์  ธนาคารบ้านของคนไทย จัดโปรโมชั่นพิเศษสำหรับชาวเหนือที่ต้องการมีบ้าน ด้วยสินเชื่อดอกเบี้ย 2 ปีแรก คงที่ 2.99% ต่อปี ปีที่ 3 MRR ลบ 3.16% ต่อปี ปัจจุบันเฉลี่ย 3 ปีแรกอัตราดอกเบี้ยเพียง 2.99% ต่อปี และจัดช่วงนาทีทอง Golden Minute ในวันอาทิตย์ที่ 8 พฤศจิกายน 2563 พบกับอัตราดอกเบี้ยพิเศษยิ่งกว่าเดิม เพียงจองสิทธิ์ผ่าน Application : GHB ALL เวลา 15.00 – 15.15 น. เท่านั้น วงเงินจำกัด จองก่อนได้ก่อน!! ด้านคนรักการออมพบกับสลากออมทรัพย์ ธอส. ชุดเกล็ดดาว หน่วยละ 5,000 บาท ได้ลุ้นรางวัลสูงสุด 1 ล้านบาท ตลอด  24 เดือน และเงินฝากออมทรัพย์ New Flexi  For Welfare and Corporate รับอัตราดอกเบี้ยสูงสุด 1.10% ต่อปี พร้อมด้วยทรัพย์ NPA ลดราคาพิเศษสูงสุด 60% ที่งาน Money Expo เชียงใหม่ ครั้งที่ 15 วันที่ 6 - 8 พฤศจิกายน 2563 ณ ศูนย์การค้าเซ็นทรัลพลาซา เชียงใหม่ แอร์พอร์ต
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) กล่าวว่า เพื่อเป็นการเพิ่มโอกาสให้ประชาชนในจังหวัดเชียงใหม่ และจังหวัดใกล้เคียงสามารถเข้าถึงผลิตภัณฑ์พิเศษของธนาคารได้สะดวกยิ่งขึ้น ธอส. ธนาคารบ้านของคนไทยที่มีพันธกิจ “ทำให้คนไทยมีบ้าน” จึงได้จัดทำโปรโมชั่นพิเศษ สำหรับงาน “Money Expo เชียงใหม่ ครั้งที่ 15” ที่กำหนดจัดขึ้นระหว่างวันที่ 6  - 8 พฤศจิกายน 2563  ณ ศูนย์การค้าเซ็นทรัลพลาซา เชียงใหม่ แอร์พอร์ต นำโดย 1.สินเชื่อบ้าน อัตราดอกเบี้ยพิเศษ 2 ปีแรก คงที่ 2.99% ต่อปี ปีที่ 3 MRR ลบ 3.16% ต่อปี เฉลี่ย 3 ปีแรกอัตราดอกเบี้ยเพียง 2.99 % ต่อปี (ปัจจุบันอัตราดอกเบี้ย MRR ธอส. เท่ากับ 6.150% ต่อปี) ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการเท่ากับ MRR ลบ 1.00% ต่อปี กรณีลูกค้ารายย่อยทั่วไป MOU เท่ากับ MRR ลบ 0.75% ต่อปี และกรณีลูกค้ารายย่อยทั่วไปเท่ากับ MRR ลบ 0.50% ต่อปี วัตถุประสงค์การให้กู้ เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ซื้อที่ดินเปล่าที่เป็นทรัพย์ NPA ของ ธอส. และกู้เพิ่มเพื่อปลูกสร้าง ต่อเติม ขยาย และซ่อมแซมอาคาร ทั้งนี้ เฉพาะที่อยู่อาศัยในพื้นที่จังหวัดเชียงใหม่ แม่ฮ่องสอน เชียงราย พะเยา น่าน ลำปาง ลำพูน แพร่ และตากเท่านั้น พิเศษ! 3 ฟรีค่าธรรมเนียม ประกอบด้วย 1.ค่าธรรมเนียมการยื่นกู้ 2.ค่าจดทะเบียนสิทธิและนิติกรรม และ 3.ค่าประเมินราคาหลักประกัน โดยต้องจองสิทธิ์สินเชื่อภายในงาน ยื่นคำขอกู้ระหว่างวันที่ 6 พฤศจิกายน – 15 ธันวาคม 2563 อนุมัติและทำนิติกรรมภายในวันที่ 29 มกราคม 2564 และพลาดไม่ได้สำหรับสินเชื่อบ้านอัตราดอกเบี้ยพิเศษที่สุดในงานช่วงนาทีทอง Golden Minute ซึ่งธนาคารจะเปิดให้เฉพาะลูกค้าที่จองสิทธิ์สินเชื่อบ้านอัตราดอกเบี้ยพิเศษในงาน Money Expo เชียงใหม่เรียบร้อยแล้วภายในวันที่ 8 พฤศจิกายน 2563 ก่อนเวลา 12.00 น. จากนั้นจะสามารถจองสิทธิ์สินเชื่อช่วงนาทีทอง Golden Minute ได้ผ่าน Application : GHB ALL ในวันอาทิตย์ที่ 8 พฤศจิกายน 2563 ตั้งแต่เวลา 15.00 – 15.15 น. จองก่อนได้ก่อน (ธนาคารขอสงวนสิทธิ์ในการปิดจองก่อนเวลา 15.15 น. เมื่อมีการจองเต็มกรอบวงเงินรวม 100 ล้านบาท และห้ามกู้เกินวงเงินที่จองสิทธิ์) ทั้งนี้ ลูกค้าสินเชื่อที่มีวงเงินทำนิติกรรมสูงสุด 5 อันดับแรก ยังมีสิทธิ์ได้รับของสมนาคุณพิเศษจากธนาคารอีกด้วย
2. สลากออมทรัพย์ ธอส. ชุดเกล็ดดาว  หน่วยละ 5,000 บาท จำหน่ายรวม 3 ล้านหน่วย แบ่งเป็น 3 หมวด ๆ ละ 1 ล้านหน่วย โดยล่าสุด ณ วันที่ 4 พฤศจิกายน 2563 เวลา 12.00 น. สามารถจำหน่ายได้แล้วมากกว่า 1,300,000 หน่วย หลังจากเปิดจำหน่ายเพียง 2 สัปดาห์เท่านั้น ผู้ซื้อได้สิทธิ์รับผลตอบแทนหน้าสลาก 0.4% ต่อปี อายุสลาก 2 ปี ออกรางวัลทุกเดือนรวม 24 ครั้ง ได้ลุ้นรางวัลมากมาย แบ่งเป็นรางวัลที่ 1 มูลค่ารางวัลสูงถึง 1,000,000 บาท/หมวด รางวัลที่ 2 รางวัลละ 50,000 บาท 4 รางวัล/หมวด รางวัลที่ 3 รางวัลละ 5,000 บาท 20 รางวัล/หมวด รางวัลที่ 4 รางวัลละ 500 บาท 20 รางวัล/หมวด รางวัลเลขท้าย 3 ตัว รางวัลละ 100 บาท รางวัลเลขสลับเลขท้าย 3 ตัว รางวัลละ 50 บาท รางวัลเลขท้าย 2 ตัว รางวัลละ 50 บาท และรางวัลเลขสลับเลขท้าย 2 ตัว รางวัลละ 20 บาท ออกรางวัลครั้งแรกวันที่ 16 พฤศจิกายน 2563 พิเศษสำหรับผู้ที่จองสิทธิ์และซื้อสลากออมทรัพย์ชุดเกล็ดดาวภายในงานหรือภายในระยะเวลาที่กำหนดจะได้รับกระเป๋าผ้าลดโลกร้อน 1 ราย ต่อ 1 ใบ 3.เงินฝากออมทรัพย์ New Flexi for Welfare and Corporate สำหรับลูกค้าที่มีเงินเดือนประจำจากหน่วยงานหรือบริษัท หากเปิดบัญชีและมียอดเงินฝากคงเหลือไม่เกิน 10 ล้านบาท จะได้รับอัตราดอกเบี้ย 0.85% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่ม 0.25% ต่อปี (คิดเป็นอัตราดอกเบี้ย 1.1% ต่อปี) เพียงเปิดบัญชีขั้นต่ำ 10,000 บาท จองสิทธิ์ภายในงาน และเปิดบัญชีระหว่างวันที่ 6 – 15 พฤศจิกายน 2563 ได้ที่สาขาที่ธนาคารกำหนดในพื้นที่ภาคเหนือเท่านั้น พิเศษสำหรับลูกค้าที่เปิดบัญชีตามระยะเวลาที่กำหนดจะได้รับตุ๊กตาหมี 1 ตัว ต่อ 1 ราย
4.บ้านมือสอง หรือ ทรัพย์ NPA  พบกับทรัพย์สภาพใหม่ ทำเลเด่น เดินทางสะดวก ที่นำมาจำหน่ายในราคาสุดคุ้มรวม 117 รายการ ทั้งประเภทบ้านเดี่ยว ทาวน์เฮ้าส์ บ้านแฝด ห้องชุด และอาคารพาณิชย์ ตั้งอยู่ในพื้นที่จังหวัดเชียงใหม่ และจังหวัดใกล้เคียง ด้วยส่วนลดพิเศษสูงสุดถึง 60% จากราคาปกติ ได้แก่ ที่ดินเปล่า ขนาด 1,051 ตารางวา ในโครงการมะลิวรรณแกรนด์วิวล์  ราคา 850,000 บาท ส่วนรายการที่มีราคาจำหน่ายต่ำสุดคือ ที่ดินเปล่าขนาด 464 ตารางวา ในโครงการริมกกการ์เด้นท์รีสอร์ท จ.เชียงใหม่ ราคาเพียง 325,000 บาท เท่านั้น พิเศษ ผู้ซื้อทรัพย์ NPA สามารถผ่อนดาวน์ดอกเบี้ย 0% ต่อปี นานสูงสุดถึง 48 เดือน หรือยื่นขอสินเชื่อและทำนิติกรรมภายในวันที่ 30 ธันวาคม 2563 รับอัตราดอกเบี้ย 0% นานสูงสุดถึง 4 ปี (เงื่อนไขอื่นๆ เป็นไปตามระเบียบธนาคาร) สนใจสอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/36491