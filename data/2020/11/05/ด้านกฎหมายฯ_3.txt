รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ลงพื้นที่ตรวจราชการเรือนจำจังหวัดภูเก็ต (แห่งใหม่)​


วันพุธที่ 4 พฤศจิกายน 2563
รัฐมนตรีว่าการกระทรวงยุติธรรม ลงพื้นที่ตรวจราชการเรือนจำจังหวัดภูเก็ต (แห่งใหม่)​
นายสมศักดิ์ เทพสุทิน รัฐมนตรีว่าการกระทรวงยุติธรรม ลงพื้นที่ตรวจราชการเรือนจำจังหวัดภูเก็ต​(แห่ง​ใหม่)​ และประชุมมอบนโยบายผู้บัญชาการเรือนจำ / ผู้อำนวยการทัณฑสถาน เขต ๘ - ๙
ในวันจันทร์ที่ ๒ พฤศจิกายน ๒๕๖๓ เวลา ๑๓.๓๐ น. ณ เรือนจำจังหวัดภูเก็ต​ (แห่งใหม่)​ ตำบลศรีสุนทร อำเภอถลาง จังหวัดภูเก็ต นายสมศักดิ์ เทพสุทิน รัฐมนตรีว่าการกระทรวงยุติธรรม ลงพื้นที่ตรวจราชการเรือนจำจังหวัดภูเก็ต​(แห่ง​ใหม่)​ และประชุมมอบนโยบายผู้บัญชาการเรือนจำ / ผู้อำนวยการทัณฑสถาน เขต ๘ - ๙
โดยมี นายวิทยา สุริยะวงค์ รองปลัดกระทรวงยุติธรรม พร้อมด้วยคณะผู้บริหารกระทรวงยุติธรรม รวมทั้งผู้ที่เกี่ยวข้อง เข้าร่วมฯ
โอกาส​นี้​ ได้รับฟังรายงานสรุป​การก่อสร้าง​เรือนจำจังหวัด​ภูเก็ต​ (แห่ง​ใหม่)​ การเตรียมความพร้อมการขนย้ายผู้ต้องขัง​จากเรือนจำแห่งเดิมไปยังเรือนจำแห่งใหม่ การบริหารจัดการพื้นที่เรือนจำ​ เพื่อให้สามารถรองรับจำนวนผู้ต้องขัง​ได้​ พร้อมทั้งให้นโยบาย​ในการลดความแออัด​ไม่ให้ผู้ต้องขัง​ล้นเรือนจำ​ โดยสอบถาม​รายละเอียด​พื้นที่เรือนจำ​ทัณฑสถาน เขต ๘ - ๙ ที่สามารถรองรับ​จำนวน​ผู้​ต้องขังได้​ โดยให้มีการบริหารจัดการร่วมกัน

ที่มา : https://www.thaigov.go.th/news/contents/details/36504