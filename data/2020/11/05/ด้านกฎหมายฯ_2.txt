รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการศูนย์ปฏิบัติการป้องกันและปราบปราม การกระทำความผิด การฉ้อโกงประชาชนในลักษณะแชร์ลูกโซ่ ครั้งที่ ๒/๒๕๖๓


วันพุธที่ 4 พฤศจิกายน 2563
กระทรวงยุติธรรม ประชุมคณะกรรมการศูนย์ปฏิบัติการป้องกันและปราบปราม การกระทำความผิด การฉ้อโกงประชาชนในลักษณะแชร์ลูกโซ่ ครั้งที่ ๒/๒๕๖๓
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม เป็นประธานการประชุมคณะกรรมการศูนย์ปฏิบัติการป้องกันและปราบปราม การกระทำความผิด การฉ้อโกงประชาชนในลักษณะแชร์ลูกโซ่ ครั้งที่ ๒/๒๕๖๓
ในวันจันทร์ที่ ๒ พฤศจิกายน ๒๕๖๓ เวลา ๑๐.๐๐ น. ณ ห้องประชุมกระทรวงยุติธรรม ๒ ชั้น ๘ นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม เป็นประธานการประชุมคณะกรรมการศูนย์ปฏิบัติการป้องกันและปราบปราม การกระทำความผิด การฉ้อโกงประชาชนในลักษณะแชร์ลูกโซ่ ครั้งที่ ๒/๒๕๖๓ โดยมี นายสหการณ์ เพ็ชรนรินทร์ รองปลัดกระทรวงยุติธรรม พร้อมด้วย นายเรืองศักดิ์ สุวารี อธิบดีกรมคุ้มครองสิทธิและเสรีภาพ ผู้บริหาร ข้าราชการ และคณะกรรมการฯ จากหน่วยงานต่างๆ ที่เกี่ยวข้อง เข้าร่วม
สำหรับการประชุมในครั้งนี้ ได้ชี้แจงเรื่องเพื่อทราบเกี่ยวกับ ๑. คำสั่งแต่งตั้งคณะอนุกรรมการติดตามและเร่งรัด การแก้ไขปัญหาเกี่ยวกับการกระทำความผิดอันเกิดจากการฉ้อโกงประชาชนในลักษณะแชร์ลูกโซ่ ๒. คำสั่งแต่งตั้งคณะอนุกรรมการศึกษาและแก้ไขปัญหาเกี่ยวกับการกระทำความผิดอันเกิดจากการฉ้อโกงประชาชนในลักษณะแชร์ลูกโซ่ ๓. คำสั่งแต่งตั้งคณะอนุกรรมการป้องกันและปราบปรามการกระทำความผิดอันเกิดจากการฉ้อโกงประชาชนในลักษณะ แชร์ลูกโซ่ และรายงานข้อมูลคดีแชร์ลูกโซ่ที่ประชาชนได้รับผลกระทบจากการถูกหลอกลวงในลักษณะแชร์ลูกโซ่ นอกจากนี้ ยังได้ร่วมกันพิจารณาแนวทางและมาตรการในการป้องกันและปราบปรามการกระทำความผิดการฉ้อโกงประชาชน ในลักษณะแชร์ลูกโซ่ การสร้างฐานข้อมูลสถิติแชร์ลูกโซ่ และร่วมหารือการมอบหมายผู้แทนหลักและผู้แทนรองเพื่อเข้าร่วมประชุมคณะกรรมการฯ อีกด้วย

ที่มา : https://www.thaigov.go.th/news/contents/details/36503