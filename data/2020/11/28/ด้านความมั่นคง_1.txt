รัฐบาลไทย-ข่าวทำเนียบรัฐบาล-“พุทธิพงษ์” ร่วมประชุม กบส. ครั้งที่ 3 หารือแผนปฏิบัติการ 3 ปี (2563-2565) และระเบียบข้อบังคับสำนักงานของ สกมช.


วันศุกร์ที่ 27 พฤศจิกายน 2563
“พุทธิพงษ์” ร่วมประชุม กบส. ครั้งที่ 3 หารือแผนปฏิบัติการ 3 ปี (2563-2565) และระเบียบข้อบังคับสำนักงานของ สกมช.
“พุทธิพงษ์” ร่วมประชุม กบส. ครั้งที่ 3 หารือแผนปฏิบัติการ 3 ปี (2563-2565) และระเบียบข้อบังคับสำนักงานของ สกมช.
เมื่อวันที่ 26 พฤศจิกายน 2563 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานกรรมการบริหารสำนักงานคณะกรรมการการรักษาความมั่นคงปลอดภัยไซเบอร์ (กบส.) ครั้งที่ 3/2563 เพื่อพิจารณาแผนงานของสำนักงานภายใต้แผนปฏิบัติการ 3 ปี (2563-2565) ของ สกมช. และระเบียบข้อบังคับสำนักงาน โดยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ทำหน้าที่ เลขาธิการคณะกรรมการการรักษาความมั่นคงปลอดภัยไซเบอร์แห่งชาติ (เลขาธิการ กมช.) พร้อมด้วย นายภูเวียง ประคำมินทร์ รองปลัดกระทรวงดิจิทัลฯ เข้าร่วมประชุมด้วย ณ ห้องประชุม Think Big ชั้น 20 สำนักงานพัฒนาธุรกรรมทางอิเล็กทรอนิกส ทั้งนี้ สาระสำคัญที่ประชุมได้พิจารณา ได้แก่ เรื่องเพื่อทราบ มติคณะกรรมการการรักษาความมั่นคงปลอดภัยไซเบอร์แห่งชาติ (กมช.) การแต่งตั้งเลขาธิการ กมช. , คำสั่งแต่งตั้งคณะอนุกรรมการ 3 คณะ ประกอบด้วย คณะอนุกรรมการด้านยุทธศาสตร์ คณะอนุกรรมการด้านการบริหารงานบุคคล คณะอนุกรรมการด้านกฎหมาย และผลการดำเนินงานที่ผ่านมา เป็นต้น
*****************

ที่มา : https://www.thaigov.go.th/news/contents/details/37086