รัฐบาลไทย-ข่าวทำเนียบรัฐบาล-รองปลัดฯ วรวรรณ ลงพื้นที่สมุทรสงคราม ตรวจเยี่ยมสถานประกอบการที่ได้เงินสินเชื่อกองทุนพัฒนาเอสเอ็มอีตามแนวประชารัฐ 


วันศุกร์ที่ 27 พฤศจิกายน 2563
พิมพ์
รองปลัดฯ วรวรรณ ลงพื้นที่สมุทรสงคราม ตรวจเยี่ยมสถานประกอบการที่ได้เงินสินเชื่อกองทุนพัฒนาเอสเอ็มอีตามแนวประชารัฐ
นางวรวรรณ ชิตอรุณ รองปลัดกระทรวงอุตสาหกรรม ลงพื้นที่ตรวจเยี่ยมบริษัท เจม เพลส พร๊อพเพิร์ตี้ จำกัด อำเภออัมพวา จังหวัดสมุทรสงคราม
วันนี้ (27 พฤศจิกายน 2563) นางวรวรรณ ชิตอรุณ รองปลัดกระทรวงอุตสาหกรรม ลงพื้นที่ตรวจเยี่ยมบริษัท เจม เพลส พร๊อพเพิร์ตี้ จำกัด อำเภออัมพวา จังหวัดสมุทรสงคราม เป็นผู้ประกอบกิจการธุรกิจโรงแรม โดยบริษัทฯ ได้รับการสนับสนุนสินเชื่อกองทุนพัฒนาเอสเอ็มอีตามแนวประชารัฐ เพื่อนำไปก่อสร้างห้องอเนกประสงค์ ห้องครัว ลานอาคาร ห้องนวด และระเบียงรอบอาคาร  โดยมีนายชูชาติ ชัยฤทธิเลิศ กรรมการบริษัท เจม เพลส พร๊อพเพิร์ตี้ จำกัด ให้การต้อนรับ และมีนายพิชิต มิทราวงศ์ ผู้ช่วยกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย นางลักษมี รุจิระมานนท์ อุตสาหกรรมจังหวัดสมุทรสงคราม นางอทิตา กลิ่นสุวรรณ อุตสาหกรรมจังหวัดเพชรบุรี นางสาวอารยา ไสลเพชร อุตสาหกรรมจังหวัดประจวบคีรีขันธ์ นายธงชัย เมืองสนธิ์ อุตสาหกรรมจังหวัดสมุทรสาคร ร่วมลงพื้นที่

ที่มา : https://www.thaigov.go.th/news/contents/details/37109