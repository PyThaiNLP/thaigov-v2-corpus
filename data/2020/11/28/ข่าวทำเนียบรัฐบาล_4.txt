รัฐบาลไทย-ข่าวทำเนียบรัฐบาล-อนุชา เชิญชวนชาวพุทธร่วมสวดมนต์ ถวายพระพรชัยมงคล พระพันปีหลวง ในหลวง ร.10 และสมเด็จพระราชินี เสาร์ที่ 28 พ.ย เวลา 16.00 น. ณ พระอุโบสถวัดพระศรีรัตนศาสดาราม


วันศุกร์ที่ 27 พฤศจิกายน 2563
พิมพ์
อนุชา เชิญชวนชาวพุทธร่วมสวดมนต์ ถวายพระพรชัยมงคล พระพันปีหลวง ในหลวง ร.10 และสมเด็จพระราชินี เสาร์ที่ 28 พ.ย เวลา 16.00 น. ณ พระอุโบสถวัดพระศรีรัตนศาสดาราม
อนุชา เชิญชวนชาวพุทธร่วมสวดมนต์ ถวายพระพรชัยมงคล พระพันปีหลวง ในหลวง ร.10 และสมเด็จพระราชินี เสาร์ที่ 28 พ.ย เวลา 16.00 น. ณ พระอุโบสถวัดพระศรีรัตนศาสดาราม
นายอนุชา นาคาศัย รัฐมนตรีประจำสำนักนายกรัฐมนตรี เปิดเผยว่า ตามที่มหาเถรสมาคมมีมติเห็นชอบให้สำนักงานพระพุทธศาสนาแห่งชาติจัดพิธีเจริญพระพุทธมนต์ ถวายพระพรชัยมงคลแด่สมเด็จพระนางเจ้าสิริกิติ์ พระบรมราชชนนีพันปีหลวง พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ประจำปี พ.ศ. 2563 ซึ่งกำหนดจัดเดือนละ 1 ครั้ง เป็นจำนวนทั้งหมด 12 ครั้ง
สำหรับเดือนพฤศจิกายน 2563 จะมีการจัดพิธีเจริญพระพุทธมนต์ ในวันเสาร์ที่ 28 พฤศจิกายน 2563 ซึ่งเป็นการจัดพิธีครั้งที่ 11 ประจำปี พ.ศ. 2563 โดยสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก จะเดินทางมาเป็นประธานฝ่ายสงฆ์ และมีสมเด็จพระราชาคณะ รองสมเด็จพระราชาคณะ พระราชาคณะ พระสังฆาธิการทุกระดับ ทุกวัด ในเขตกรุงเทพมหานคร ประมาณ 500 รูป ร่วมพิธีครั้งนี้ด้วย
โอกาสนี้ จึงขอเชิญชวนพุทธศาสนิกชนในพื้นที่กรุงเทพมหานครและพื้นที่ใกล้เคียง ร่วมบำเพ็ญกุศลในพิธีเจริญพระพุทธมนต์โดยพร้อมเพรียงกัน ในวันเสาร์ที่ 28 พฤศจิกายน 2563 เวลา 16.00 น. ณ พระอุโบสถวัดพระศรีรัตนศาสดาราม ในพระบรมมหาราชวัง โดยพร้อมเพรียงกัน
......................................

ที่มา : https://www.thaigov.go.th/news/contents/details/37097