รัฐบาลไทย-ข่าวทำเนียบรัฐบาล-คกก. เห็นชอบ 8 ยุทธศาสตร์ แผนปฏิบัติการด้านการป้องกันและปราบปรามการฟอกเงิน พร้อมเร่งยกระดับผลปฏิบัติตามมารฐานสากลด้าน AML/CFT 5 ข้อ ภายใน ปี 64


วันศุกร์ที่ 27 พฤศจิกายน 2563
พิมพ์
คกก. เห็นชอบ 8 ยุทธศาสตร์ แผนปฏิบัติการด้านการป้องกันและปราบปรามการฟอกเงิน พร้อมเร่งยกระดับผลปฏิบัติตามมารฐานสากลด้าน AML/CFT 5 ข้อ ภายใน ปี 64
คกก. เห็นชอบ 8 ยุทธศาสตร์ แผนปฏิบัติการด้านการป้องกันและปราบปรามการฟอกเงิน พร้อมเร่งยกระดับผลปฏิบัติตามมารฐานสากลด้าน AML/CFT 5 ข้อ ภายใน ปี 64
วันนี้ (27 พ.ย. 63) เวลา 13.30 น. ณ ห้องประชุม 301 ตึกบัญชาการ 1 ทำเนียบรัฐบาล นายวิษณุ เครืองาม รองนายกรัฐมนตรี เป็นประธานในการประชุมคณะกรรมการประสานและกำกับการขับเคลื่อนยุทธศาสตร์ด้านการป้องกันและปราบปรามการฟอกเงินและการต่อต้านการสนับสนุนทางการเงินแก่การก่อการร้าย ที่ประชุมได้รับทราบความคืบหน้าการจัดทำกฎหมายที่เกี่ยวกับผู้รับประโยชน์ที่แท้จริงของนิติบุคคลและบุคคลที่มีการตกลงกันทางกฎหมาย และกฎหมายที่เกี่ยวข้องกับองค์กรไม่แสวงหากำไรไทยและต่างประเทศ และผลการดำเนินงานขับเคลื่อนกิจกรรมภายใต้ยุทธศาสตร์ด้านการป้องกันและปราบปรามการฟอกเงินและการต่อต้านการสนับสนุนทางการเงินแก่การก่อการร้าย (AML/CFT)
ที่ประชุมได้มีการพิจารณาและเห็นชอบ (ร่าง) แผนปฏิบัติการด้านการป้องกันและปราบปรามการฟอกเงิน และการต่อต้านการสนับสนุนทางการเงินแก่การก่อการร้าย ประจำปีงบประมาณ พ.ศ. 2564 ซึ่งประกอบด้วย 8 ยุทธศาสตร์ ได้แก่ 1. กลไกการป้องกันสถาบันการเงินและผู้ประกอบอาชีพที่ไม่ใช่สถาบันการเงิน 2. ระบบการป้องกันองค์กรไม่แสวงหากําไร/นิติบุคคล 3. ยกระดับงานด้านข่าวกรองทางการเงิน 4. การบูรณาการบังคับใช้กฏหมาย และการดําเนินการกับทรัพย์สิน 5. ยกระดับการดําเนินคดีอาญาฟอกเงิน และการสนับสนุนทางการเงินแก่การก่อการร้าย 6. เครือข่ายความร่วมมือและความเป็น หุ้นส่วนเชิงยุทธศาสตร์ 7. พัฒนาระบบการบริหารจัดการให้เป็นไปตามมาตรฐานสากล และ 8. การใช้นวัตกรรมทางเทคโนโลยีเพื่อสนับสนุนการดำเนินงาน โดยในปี 2564 มีหน่วยงานที่เกี่ยวข้องเพิ่มขึ้น 6 หน่วยงาน ได้แก่ กรมการค้าต่างประเทศ สำนักข่าวกรองแห่งชาติ กระทรวงการพัฒนาสังคมและความมั่นคงของมนุษย์ สำนักงานพระพุทธศาสนาแห่งชาติ กองอำนวยการรักษาความมั่นคงภายในราชอาณาจักร และกรทรวงการต่างประเทศ พร้อมทั้งพิจารณาประเด็นการขอยกระดับผลปฏิบัติตามมารฐานสากลด้าน AML/CFT ต่อกลุ่ม Asia Pacific Group on Money Laundering (APG) ในปี พ.ศ. 2564 ซึ่ง คาดว่าจะสามารถดำเนินการได้เร็วขึ้น โดยสามารถยกระดับข้อแนะนำได้อีก 5 ข้อ ภายในปี 2564 เพื่อให้ APG พิจารณายกระดับเป็นกลุ่ม Regular Follow-up (กลุ่มที่มีการปฏิบัติสอดคล้องกับมาตรฐานสากลในระดับดี)
----------------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/37099