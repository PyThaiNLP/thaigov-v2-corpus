รัฐบาลไทย-ข่าวทำเนียบรัฐบาล-รมว.วธ. ร่วมแถลงข่าว “โครงการมหกรรมผ้าไหม ไหมไทยสู่เส้นทางโลก ปีที่ ๑๐” 


วันศุกร์ที่ 27 พฤศจิกายน 2563
รมว.วธ. ร่วมแถลงข่าว “โครงการมหกรรมผ้าไหม ไหมไทยสู่เส้นทางโลก ปีที่ ๑๐”
รมว.วธ. ร่วมแถลงข่าว “โครงการมหกรรมผ้าไหม ไหมไทยสู่เส้นทางโลก ปีที่ ๑๐”
วันที่ ๒๖ พฤศจิกายน ๒๕๖๓ เวลา ๑๓.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม ร่วมแถลงข่าว “โครงการมหกรรมผ้าไหม ไหมไทยสู่เส้นทางโลก ปีที่ ๑๐” โดยมี ดร.วิษณุ เครืองาม รองนายกรัฐมนตรี เป็นประธาน และมีนายอับเดลอิละฮ์ เอล ฮูสนี (Mr. Abdelilah El Housni) เอกอัครราชทูตโมร็อกโกประจำประเทศไทย น.ส.ฐาปนีย์ เกียรติไพบูลย์ รองผู้ว่าการการท่องเที่ยวแห่งประเทศไทย ดร.สุมาลี อุทัยเฉลิม และนายเอ็ดเวิร์ด กิตติ ประธานมูลนิธิช่วยเหลือนักท่องเที่ยว ร่วมแถลงข่าว ในการนี้ มีผู้แทนจากสถานเอกอัครราชทูตต่างประเทศประจำประเทศไทยร่วมเดินแบบ และเข้าร่วมงาน ณ ตึกนารีย์สโมสร ทำเนียบรัฐบาล ทั้งนี้ งานมหกรรมผ้าไหม ไหมไทยสู่เส้นทางโลก ครั้งที่ ๑๐ มูลนิธิช่วยเหลือนักท่องเที่ยว ร่วมกับ คณะเอกอัครราชทูตต่างประเทศประจำประเทศไทย คณะคู่สมรสเอกอัครราชทูตและสถานทูตต่างๆประจำประเทศไทย กระทรวงวัฒนธรรม กระทรวงเกษตรและสหกรณ์ กรมหม่อนไหม การท่องเที่ยวแห่งประเทศไทย หน่วยงานภาครัฐและเอกชน จัดกิจกรรมขึ้นเพื่อเทิดพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง รวมทั้งเพื่อประชาสัมพันธ์ผ้าไหมไทยผ่านเส้นทางการทูตไปยังทั่วโลก

ที่มา : https://www.thaigov.go.th/news/contents/details/37093