รัฐบาลไทย-ข่าวทำเนียบรัฐบาล-คณะทำงานจัดการองค์ความรู้ “ดีอีเอส” จัดทำแผนปี 2564 มุ่งพัฒนาไปสู่องค์กรแห่งการเรียนรู้


วันศุกร์ที่ 27 พฤศจิกายน 2563
คณะทำงานจัดการองค์ความรู้ “ดีอีเอส” จัดทำแผนปี 2564 มุ่งพัฒนาไปสู่องค์กรแห่งการเรียนรู้
คณะทำงานจัดการองค์ความรู้ “ดีอีเอส” จัดทำแผนปี 2564 มุ่งพัฒนาไปสู่องค์กรแห่งการเรียนรู้
เมื่อวันที่ 27 พฤศจิกายน 2563 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานจัดการองค์ความรู้ ครั้งที่ 1-2563  ซึ่งประธานฯ มอบนโยบายเกี่ยวกับการทำงานของคณะทำงานจัดการองค์ความรู้สำนักงานปลัดกระทรวงดิจิทัลเพื่อเศรษฐกิจและสังคม และคณะทำงานผู้ดูแลข้อมูลของหน่วยงาน (Admin) โดยที่ประชุมพิจารณาแผนการจัดการองค์ความรู้ (KM) สป.ดศ.ประจำปีงบประมาณ 2564 ตามที่ฝ่ายเลขานุการฯ เสนอเพื่อใช้เป็นแนวทางในการพัฒนาองค์ความรู้และการจัดการองค์ความรู้ และพัฒนาไปสู่องค์กรแห่งการเรียนรู้ ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ศูนย์ราชการฯ แจ้งวัฒนะ ทั้งนี้ คณะทำงานจัดการองค์ความรู้ ฯ มีหน้าที่กำหนดแนวทางการจัดการความรู้และจัดทำแผนจัดการความรู้ของสำนักงานปลัดกระทรวงดิจิทัลฯ รวมทั้งพิจารณาเนื้อหาหลักสูตร e -Learning ที่เป็นองค์ความรู้ด้านดิจิทัลและด้านอื่นๆที่เกี่ยวข้อง นำมาใช้ในการอบรมเพิ่มทักษะความรู้ให้แก่เจ้าหน้าที่และบุคลากรภายในองค์กรต่อไป
*****************

ที่มา : https://www.thaigov.go.th/news/contents/details/37096