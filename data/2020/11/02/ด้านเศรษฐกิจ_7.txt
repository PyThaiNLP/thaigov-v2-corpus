รัฐบาลไทย-ข่าวทำเนียบรัฐบาล-ปลัดฯ กอบชัย ลงพื้นที่ตรวจเยี่ยมสถานประกอบการกองทุนพัฒนา SMEs ตามแนวประชารัฐ ผู้ผลิตและจำหน่ายของฝากของที่ระลึก 


วันอาทิตย์ที่ 1 พฤศจิกายน 2563
พิมพ์
ปลัดฯ กอบชัย ลงพื้นที่ตรวจเยี่ยมสถานประกอบการกองทุนพัฒนา SMEs ตามแนวประชารัฐ ผู้ผลิตและจำหน่ายของฝากของที่ระลึก
นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่ตรวจเยี่ยมสถานประกอบการกองทุนพัฒนา SMEs ตามแนวประชารัฐ ผู้ผลิตและจำหน่ายของฝากของที่ระลึก
จังหวัดภูเก็ต : วันนี้ (1 พฤศจิกายน 2563) เวลา 17.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่ตรวจเยี่ยมบริษัท พรทิพย์ (ภูเก็ต) จำกัด ประกอบกิจการร้านของฝากของจังหวัดภูเก็ต ภายใต้ชื่อ ร้านพรทิพย์ โดยนำวัตถุดิบที่มีในท้องถิ่นมาพัฒนาให้เป็นที่รู้จัก โดยผลิตภัณฑ์ตราพรทิพย์ ได้ผลิตในโรงงานของตนเองที่ผ่านการตรวจรับรองระบบสากล GMP & HACCP โดยวางจำหน่ายใน Modern Trade ชั้นนำของประเทศไทย เช่น Siam Paragon Gourmet Thai , Golden Place , Top Supermarket ร้านค้าในโครงการหลวง และส่งออกไปจำหน่ายในต่างประเทศ โดยบริษัทฯ ได้รับการสนับสนุนจากโครงการสินเชื่อ Transformation Loan เสริมแกร่ง จำนวน 5 ล้านบาท โครงการฟื้นฟูและเสริมศักยภาพวิสาหกิจขนาดกลางและขนาดย่อมสำหรับ SMEs คนตัวเล็ก จำนวน 1 ล้านบาท โครงการสินเชื่อฟื้นฟู SMEs จากอุทกภัยภาคใต้ จำนวน 1 ล้านบาท สินเชื่อดอกเบี้ยต่ำ (soft loan) ของแบงก์ชาติ จำนวน 0.86 ล้านบาท รวมวงเงินสินเชื่อจำนวน 7.86 ล้านบาท เพื่อเป็นเงินทุนหมุนเวียนในการประกอบกิจการ
โดยมี นายภานุวัฒน์ ตริยางกูรศรี นายจุลพงษ์ ทวีศรี รองปลัดกระทรวงอุตสาหกรรม นายนิรันดร์ ยิ่งมหิศรานนท์ ผู้ตรวจราชการกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายเอกภัทร วังสุวรรณ เลขาธิการคณะกรรมการอ้อยและน้ำตาลทราย นายสหวัฒน์ โสภา ผู้ช่วยปลัดกระทรวงอุตสาหกรรม นายเจตนิพิฐ รอดภัย รองอธิบดีกรมส่งเสริมอุตสาหกรรม นางสาวนารถนารี รัฐปัตย์ กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย และคณะผู้บริหารระดับสูงของกระทรวงอุตสาหกรรม ร่วมลงพื้นที่ และมีนายธรรมนูญ เกตุแก้ว อุตสาหกรรมจังหวัดภูเก็ต   นางพรทิพย์ เปี่ยมวิวัตติกุล กรรมการบริษัทฯ ให้การต้อนรับ

ที่มา : https://www.thaigov.go.th/news/contents/details/36400