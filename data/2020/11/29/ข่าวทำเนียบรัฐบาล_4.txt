รัฐบาลไทย-ข่าวทำเนียบรัฐบาล-โฆษกรัฐบาลย้ำ โครงการรถเก่าแลกรถใหม่ 1 แสนคัน เป็นเพียงแนวคิด ยังไม่มีข้อสรุป รายละเอียดต้องนำเสนอ ศบศ. และให้ ครม.เห็นชอบ ก่อนมีผล


วันเสาร์ที่ 28 พฤศจิกายน 2563
พิมพ์
โฆษกรัฐบาลย้ำ โครงการรถเก่าแลกรถใหม่ 1 แสนคัน เป็นเพียงแนวคิด ยังไม่มีข้อสรุป รายละเอียดต้องนำเสนอ ศบศ. และให้ ครม.เห็นชอบ ก่อนมีผล
โฆษกรัฐบาลย้ำ โครงการรถเก่าแลกรถใหม่ 1 แสนคัน เป็นเพียงแนวคิด ยังไม่มีข้อสรุป รายละเอียดต้องนำเสนอ ศบศ. และให้ ครม.เห็นชอบ ก่อนมีผล
นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า จากกรณีเรื่องโครงการรถเก่าแลกรถใหม่ 1 แสนคันนั้น ขอชี้แจงว่าโครงการดังกล่าวยังเป็นเพียงการศึกษาของหน่วยงานที่เกี่ยวข้องในเบื้องต้นเท่านั้น และยังคงต้องหารือเพิ่มเติมอีกหลายประเด็นในรายละเอียด รวมถึงการขอความคิดเห็นจากภาคเอกชนที่เกี่ยวข้องเพื่อให้เกิดความรอบคอบ รัดกุม และชัดเจน ถึงผลกระทบในรอบด้านที่อาจจะเกิดขึ้นได้
ทั้งนี้ในการประชุมศูนย์บริหารสถานการณ์เศรษฐกิจจากผลกระทบการระบาดของโรคติดเชื้อไวรัสโคโรนา 2019 (ศบศ.) ครั้งล่าสุดนั้น ยังไม่มีข้อสรุปใดๆในเรื่องนี้ และหากได้ข้อสรุปแล้ว สำนักงานสภาพัฒนาการเศรษฐกิจและสังคมแห่งชาติ หรือ สศช. จะเป็นผู้เสนอ โครงการดังกล่าวเพื่อขอความเห็นชอบจากที่ประชุมคณะรัฐมนตรี (ครม.) ในขั้นสุดท้าย
ดังนั้นจึงเห็นได้ว่า โครงการดังกล่าวยังเป็นลักษณะการนำเสนอแนวคิดเท่านั้น ยังไม่ได้มีข้อสรุปของโครงการแต่อย่างใด จึงขอให้ประชาชนรอความชัดเจนในเรื่องดังกล่าว ซึ่งรายละเอียดของโครงการจะแถลงข่าวให้ทราบโดยละเอียดต่อไป
.................

ที่มา : https://www.thaigov.go.th/news/contents/details/37125