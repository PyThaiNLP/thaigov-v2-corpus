รัฐบาลไทย-ข่าวทำเนียบรัฐบาล-รองปลัดกระทรวงเกษตร ฯ ติดตามงานขับเคลื่อนศูนย์ส่งเสริมและพัฒนาอาชีพการเกษตร จังหวัดเพชรบุรี 


วันเสาร์ที่ 28 พฤศจิกายน 2563
รองปลัดกระทรวงเกษตร ฯ ติดตามงานขับเคลื่อนศูนย์ส่งเสริมและพัฒนาอาชีพการเกษตร จังหวัดเพชรบุรี
รองปลัดกระทรวงเกษตร ฯ ติดตามงานขับเคลื่อนศูนย์ส่งเสริมและพัฒนาอาชีพการเกษตร จังหวัดเพชรบุรี
วันที่ 28 พฤศจิกายน 2563 นายอำพันธุ์ เวฬุตันติ รองปลัดกระทรวงเกษตรและสหกรณ์ เยี่ยมติดตามการดำเนินงานของศูนย์ส่งเสริมและพัฒนาอาชีพการเกษตรจังหวัดเพชรบุรี
สำหรับศูนย์ส่งเสริมและพัฒนาอาชีพการเกษตรจังหวัดเพชรบุรี เป็นศูนย์ที่จัดตั้งขึ้นเพื่อถ่ายทอดเทคโนโลยีด้านเครื่องจักรกลการเกษตรให้แก่เจ้าหน้าที่ เกษตรกร ศึกษา ทดสอบ เครื่องจักรกลเกษตรเพื่อปรับใช้ให้เหมาะสมกับสภาพพืช ศึกษาวิเคราะห์ข้อมูลและรวบรวมข้อมูลด้านเครื่องจักรกลการเกษตรเพื่อใช้เป็นข้อมูลประกอบในการส่งเสริมการเกษตร ตลอดจนฝึกอบรมให้ความรู้ด้านการใช้และบำรุงรักษาเครื่องจักรกลการเกษตรและระบบการให้น้ำพืช
ทั้งนี้ รองปลัดกระทรวงเกษตรฯ ชื่นชมการดำเนินงานของศูนย์ฯ และมุ่งหวังให้ศูนย์ฯ เป็นหน่วยงานบริการทางวิชาการเกษตรให้กับเกษตรกรและประชาชนในพื้นที่ และพัฒนาหลักสูตรวิชาการให้สอดคล้องกับความต้องการและสถานการณ์ปัจจุบัน เพื่อสนองตอบต่อนโยบายการพัฒนาเกษตรกรของกระทรวงเกษตรและสหกรณ์ต่อไป

ที่มา : https://www.thaigov.go.th/news/contents/details/37124