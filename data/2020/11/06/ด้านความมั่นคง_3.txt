รัฐบาลไทย-ข่าวทำเนียบรัฐบาล-'วราวุธ'​ รมว.ทส.​ ลุยวันหยุดติดตามสถานการณ์ด้านทรัพยากรธรรมชาติและสิ่งแวดล้อมพื้นที่ป่าในเมือง​ 


วันพฤหัสบดีที่ 5 พฤศจิกายน 2563
'วราวุธ'​ รมว.ทส.​ ลุยวันหยุดติดตามสถานการณ์ด้านทรัพยากรธรรมชาติและสิ่งแวดล้อมพื้นที่ป่าในเมือง​
'วราวุธ'​ รมว.ทส.​ ลุยวันหยุดติดตามสถานการณ์ด้านทรัพยากรธรรมชาติและสิ่งแวดล้อมพื้นที่ป่าในเมือง​ "มหัศจรรย์เขาขนาบน้ำ​ พื้นที่ชุ่มน้ำโลก" จังหวัดกระบี่
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.)​ พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.)​ และผู้บริหารระดับสูง​ของกระทรวงฯ​ ลงพื้นที่ตรวจติดตามสถานการณ์ทรัพยากรธรรมชาติและสิ่งแวดล้อมบริเวณป่าในเมือง​ (มหัศจรรย์เขาขนาบน้ำ​ พื้นที่ชุ่มน้ำโลก)​ จังหวัดกระบี่​ และตรวจเยี่ยมให้ขวัญกำลังใจเจ้าหน้าที่ พร้อมพบปะพูดคุยมอบถุงยังชีพ​ และถุงผ้าให้แก่ผู้แทนอาสาสมัครพิทักษ์ทะเล​ (อสทล.)​ จังหวัดกระบี่​และภูเก็ต​ รวมทั้งเจ้าหน้าที่ของกรมทรัพยากรทางทะเลและชายฝั่งที่ปฏิบัติงานในพื้นที่​ ​ โดยมี​ พ.ต.ท.ม.ล.กิติบดี ประวิตร ผู้ว่าราชการจังหวัดกระบี่​ อาสาสมัครพิทักษ์ทะเล​ เจ้าหน้าที่ที่เกี่ยวข้อง และประชาชนในพื้นที่ให้การต้อนรับ​ เมื่อวันที่ 1​ พ.ย.​ 63 ณ​ สำนักงานทรัพยากรทางทะเลและชายฝั่งที่​ 10​ ศูนย์บริหารจัดการทรัพยากรป่าชายเลน​ จังหวัดกระบี่
รมว.ทส.​ กล่าวว่า​ ทรัพยากรทางทะเล​และชายฝั่ง​ และป่าชายเลยมีคุณค่ามากมาย​ทั้งทางเศรษฐกิจ​ และการป้องกันการกัดเซาะชายฝั่ง​ ตนขอขอบคุณและเป็นขวัญกำลังใจให้เจ้าหน้าอาสาสมัครพิทักษ์ทะเล​ เจ้าหน้าที่ผู้ปฏิบัติงาน​ และประชาชนในพื้นที่​ทุกคน​ ที่ได้ร่วมกันปฏิบัติงานด้วยความเข้มแข็ง​ ทุ่มเท​  ทำให้ทรัพยากรธรรมชาติและป่าชายเลนมีพื้นที่สมบูรณ์เพิ่มมากขึ้น​ รวมทั้ง​ ได้ฟื้นฟูทรัพยากรธรรมชาติและสิ่งแวดล้อมให้อุดมสมบูรณ์​เพื่อส่งต่อให้ลูกหลานในอนาคตต่อไป​ นอกจากนี้​ รมว.ทส.​ และ​ ปกท.ทส.​ ได้ปลูกต้นจิกทะเล​ เดินเท้าและล่องเรือศึกษาเส้นทางธรรมชาติ​ในโอกาสนี้ด้วย

ที่มา : https://www.thaigov.go.th/news/contents/details/36520