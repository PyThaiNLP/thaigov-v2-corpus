รัฐบาลไทย-ข่าวทำเนียบรัฐบาล-ความร่วมมือด้านทรัพยากรน้ำภายใต้กรอบความร่วมมือแม่โขง – ล้านช้าง


วันพฤหัสบดีที่ 5 พฤศจิกายน 2563
พิมพ์
ความร่วมมือด้านทรัพยากรน้ำภายใต้กรอบความร่วมมือแม่โขง – ล้านช้าง
วันพฤหัสบดีที่ 5 พฤศจิกายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบข้อตกลงกลุ่มประเทศแม่โขง-ล้านช้าง ว่าด้วยเรื่องการแลกเปลี่ยนข้อมูลสารสนเทศด้านน้ำ เพื่อส่งเสริมความร่วมมือและบรรเทาปัญหาอุทกภัยและภัยพิบัติของประเทศในแถบแม่น้ำโขง โดยคณะทำงานร่วมสาขาทรัพยากรน้ำของประเทศจีน จะส่งข้อมูลของฝนและระดับน้ำของแม่น้ำล้านช้าง ให้กับคณะทำงานของประเทศสมาชิก 5 ประเทศ คือ ไทย กัมพูชา สปป.ลาว เมียนมา และเวียดนาม นอกจากนี้ ยังเห็นชอบสนับสนุนการสร้างแพลตฟอร์มการแบ่งปันและใช้ข้อมูลที่เกี่ยวข้องกับน้ำ ความรู้ ประสบการณ์ และเทคโนโลยีระหว่างประเทศสมาชิก ตอบสนองต่อความท้าทายที่เกี่ยวข้องกับน้ำอย่างทันท่วงทีและประเมินสถานการณ์เพื่อป้องกันภัยพิบัติต่าง ๆ ที่อาจเกิดขึ้นได้อย่างมีประสิทธิภาพ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/36514