รัฐบาลไทย-ข่าวทำเนียบรัฐบาล-​'วราวุธ'​ รมว.ทส.​ ลุยต่อเปิดจุดชมวิว​ "เกาะห้อง​ 360​ องศา​ หนึ่งเดียวในอันดามัน" พร้อมย้ำ ด้านความปลอดภัย​ ให้นักท่องเที่ยวปฏิบัติตามกฎ และรักษาสิ่งแวดล้อม​


วันพฤหัสบดีที่ 5 พฤศจิกายน 2563
​'วราวุธ'​ รมว.ทส.​ ลุยต่อเปิดจุดชมวิว​ "เกาะห้อง​ 360​ องศา​ หนึ่งเดียวในอันดามัน" พร้อมย้ำ ด้านความปลอดภัย​ ให้นักท่องเที่ยวปฏิบัติตามกฎ และรักษาสิ่งแวดล้อม​
​'วราวุธ'​ รมว.ทส.​ ลุยต่อเปิดจุดชมวิว​ "เกาะห้อง​ 360​ องศา​ หนึ่งเดียวในอันดามัน" พร้อมย้ำ ด้านความปลอดภัย​ ให้นักท่องเที่ยวปฏิบัติตามกฎ และรักษาสิ่งแวดล้อม​
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.)​ เป็นประธานในพิธีเปิดป้าย​" จุดชมวิว​ 360​ องศา​ หนึ่งเดียวในอันดามัน" ตรวจเยี่ยมศูนย์บริการนักท่องเที่ยวเกาะห้อง​ ศึกษาเส้นทางธรรมชาติ​ และขึ้นสำรวจจุดชมวิว​ 360​ องศา พร้อมพบปะพูดคุยและแจกถุงผ้าให้กับนักท่องเที่ยว​บนเกาะฯ​  นอกจากนี้ได้ชมการสาธิตการทำ​ CPR ช่วยเหลือผู้ประสบภัยจากเจ้าหน้าที่อุทยานฯ​ และปลูกต้นจิกทะเลบริเวณทางขึ้นจุดชมวิว​ฯ โดยมี​ นายจุตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ผู้บริหาร​ฯ หัวหน้าหน่วยงานในสังกัด​ ผู้ว่าราชการจังหวัดกระบี่​ เจ้าหน้าที่กรมอุทยานแห่งชาติ​ สัตว์ป่า​ และพันธุ์พืช​ เข้าร่วมงาน​ฯ​ เมื่อวันที่ 1​ พ.ย.​ 63 เวลา 10.30 น. ณ​ เกาะห้อง​ อุทยานแห่งชาติธารโบกขรณี
รมว.ทส.​ กล่าวว่่า​ อุทยานแห่งชาติธารโบกขรณีถือเป็นเพชรเม็ดงาม​ เป็นแหล่งท่องเที่ยวที่สำคัญของจังหวัดกระบี่และประเทศไทย​ ขอขอบคุณ​ท่านผู้ว่าราชการจังหวัด​ฯ และเจ้าหน้าที่กรมอุทยานแห่งชาติ​ สัตว์ป่า​ และพันธุ์พืช​ ที่ได้สร้างจุดชมวิวที่สวยงามให้นักท่องเที่ยวได้มาสัมผัสชื่นชม​ธรรมชาติที่ความสวยงามของสถานที่แห่งนี้​ รวมทั้งได้รณรงค์การลดใช้ถุงพลาสติก​ การรักษาความสะอาด​ อำนวยความสะดวก​ ดูแลความปลอดภัยให้นักท่องเที่ยว​ รมว.ทส.​ กล่าวต่อไปว่า​ ขอฝากท่านผู้ว่าราชการฯ​ และกรมอุทยาน​ฯ​ ในการดูแลด้านความปลอดภัยของนักท่องเที่ยว​ เพราะคือสิ่งสำคัญ โดยเฉพาะการทำ​ CPR​ เพื่อช่วยเหลือผู้ประสบภัย​ ขอให้เจ้าหน้าที่มีความพร้อม​ช่วยเหลือนักท่องเที่ยวได้ทันต่อสถานการณ์​ นอกจากนี้​ ขอให้เน้นย้ำให้นักท่องเที่ยวปฏิบัติตามกฎ​ ช่วยกันรักษาความสะอาด​ ไม่นำขยะเข้ามาทิ้งในอุทยานฯ​ และขอเป็นกำลังใจให้เจ้าหน้าที่ทุกคนด้วย​

ที่มา : https://www.thaigov.go.th/news/contents/details/36526