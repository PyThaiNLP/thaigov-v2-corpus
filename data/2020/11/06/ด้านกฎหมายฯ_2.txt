รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงยุติธรรม รับเรื่องขอความเป็นธรรมรับเรื่องรามร้องทุกข์ กรณีมารดาถูกบุตรชายทำร้ายร่างกายได้รับบาดเจ็บสาหัส และกรณีพ่อค้าแม่ค้าลอตเตอรี่ถูกพ่อค้าคนกลางโก


วันพฤหัสบดีที่ 5 พฤศจิกายน 2563
เลขานุการรัฐมนตรีว่าการกระทรวงยุติธรรม รับเรื่องขอความเป็นธรรมรับเรื่องรามร้องทุกข์ กรณีมารดาถูกบุตรชายทำร้ายร่างกายได้รับบาดเจ็บสาหัส และกรณีพ่อค้าแม่ค้าลอตเตอรี่ถูกพ่อค้าคนกลางโก
เลขานุการรัฐมนตรีว่าการกระทรวงยุติธรรม รับเรื่องขอความเป็นธรรมรับเรื่องรามร้องทุกข์ กรณีมารดาถูกบุตรชายทำร้ายร่างกายได้รับบาดเจ็บสาหัส และกรณีพ่อค้าแม่ค้าลอตเตอรี่ถูกพ่อค้าคนกลางโกงค่าลอตเตอรี่กว่า ๔๐๐ ล้านบาท
ในวันอังคารที่ ๒ พฤศจิกายน ๒๕๖๓ เวลา ๑๓.๓๐ น. ณ บริเวณหน้าศูนย์ยุติธรรมสร้างสุข กระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ  กรุงเทพมหานคร นายสมศักดิ์ เทพสุทิน รัฐมนตรีว่าการกระทรวงยุติธรรม มอบหมายให้ ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม รับเรื่องขอความเป็นธรรมจากนางปิยะดา ธำรงลาภ ผู้เป็นมารดา กรณี ถูกนายพศวีร์ ธำรงลาภ บุตรชายวัย ๓๕ ปี อดีตนักกีฬายูโเยาวชนทีมชาติไทย เกิดอาการคลุ้มคลั่งจากการเสพยาเสพติด และทำร้ายร่างกายได้รับบาดเจ็บสาหัส  ทั้งนี้กระทรวงยุติธรรม  จะตรวจสอบรายละเอียด ข้อเท็จจริง และจะดำเนินการในส่วนที่เกี่ยวข้อง เพื่อให้ผู้เสียหายได้เข้าสู่กระบวนการคุ้มครองพยาน และได้รับการเยียวยาตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ. ๒๕๕๙ ต่อไป จากนั้น เลขานุการรัฐมนตรีว่าการกระทรวงยุติธรรม พร้อมด้วย พันตำรวจเอก อัครพล บุณโยปัษฎัมภ์ รองอธิบดีกรมสอบสวนคดีพิเศษ รับเรื่องร้องขอความเป็นธรรมจากตัวแทนกลุ่มผู้เสียหายที่เป็นพ่อค้าแม่ค้าขายลอตเตอรี่  ซึ่งถูกพ่อคนกลางโกงเงินค่าลอตเตอรี่ จากข้อมูลเบื้องต้นพบเป็นกลุ่มผู้เสียหายจากจังหวัดสุรินทร์ กว่า ๑๐๐ คน และจังหวัดอื่น ๆ ซึ่งขณะนี้กำลังทะยอยเข้าแจ้งความ โดยมูลค่าความเสียหายกว่า ๔๐๐ ล้านบาท โดยกระทรวงยุติธรรมจะดำเนินการประสานงานกับหน่วยงานที่เกี่ยวข้องเพื่อให้ความช่วยเหลือต่อไป ทั้งนี้ หากประชาชนที่ไม่ได้รับความเป็นธรรม สามารถร้องเรียน ร้องทุกข์ ขอรับความช่วยเหลือได้ที่ศูนย์ยุติธรรมสร้างสุข กระทรวงยุติธรรม  อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ถนนแจ้งวัฒนะ แขวงทุ่งสองห้อง เขตหลักสี่กรุงเทพฯ ๑๐๒๑๐ โทรสายด่วนยุติธรรม ๑๑๑๑ กด ๗๗ หรือโทรศัพท์ ๐๒ ๑๔๑ ๕๑๐๐

ที่มา : https://www.thaigov.go.th/news/contents/details/36523