รัฐบาลไทย-ข่าวทำเนียบรัฐบาล-ปลัดฯ กอบชัย เปิดสัมมนา "เครื่องมือยกระดับหน่วยงานภาครัฐสู่ระบบราชการ 4.0 " เพิ่มประสิทธิภาพการทำงานด้วยเทคโนโลยีสมัยใหม่ ตามนโยบายตลาดและนวัตกรรมนำอุตสาหกรรมไทย


วันพฤหัสบดีที่ 5 พฤศจิกายน 2563
พิมพ์
ปลัดฯ กอบชัย เปิดสัมมนา "เครื่องมือยกระดับหน่วยงานภาครัฐสู่ระบบราชการ 4.0 " เพิ่มประสิทธิภาพการทำงานด้วยเทคโนโลยีสมัยใหม่ ตามนโยบายตลาดและนวัตกรรมนำอุตสาหกรรมไทย
นายกอบชัย สังสิทธิสวัสดิ์ ปลัดกระทรวงอุตสาหกกรม เป็นประธานเปิดการสัมมนาเชิงปฏิบัติการ เรื่อง เครื่องมือยกระดับหน่วยงานภาครัฐสู่ระบบราชการ 4.0 สำนักงานปลัดกระทรวงอุตสาหกรรม
วันนี้ (5 พฤศจิกายน 2563) นายกอบชัย สังสิทธิสวัสดิ์ ปลัดกระทรวงอุตสาหกกรม เป็นประธานเปิดการสัมมนาเชิงปฏิบัติการ เรื่อง เครื่องมือยกระดับหน่วยงานภาครัฐสู่ระบบราชการ 4.0 สำนักงานปลัดกระทรวงอุตสาหกรรม ซึ่งจัดขึ้นระหว่างวันที่ 4-6 พฤศจิกายน 2563 ณ โรงแรมโกลเด้นทิวลิป พระราม 9 โดยมีวัถตุประสงค์เพื่อให้ผู้บริการ คณะทำงานพัฒนาระบบราชการ 4.0 (PMQA 4.0) และบุคลากรของสำนักงานปลัดกระทรวงอุตสาหกรรม มีความรู้ ความเข้าใจในหลักการและแนวคิดของการดำเนินการพัฒนาคุณภาพการบริหารจัดการภาครัฐ ตามเกณฑ์การประเมินสถานะของหน่วยงานภาครัฐในการเป็นระบบราชการ 4.0 เพื่อจัดทำแผนพัฒนาระบบการบริหารจัดการ ให้มีความพร้อมในการรับการประเมินรางวัลเลิศรัฐ สาขาคุณภาพการบริหารจัดการภาครัฐ
ปลัดกระทรวงอุตสาหกรรม กล่าวว่า สำนักงานปลัดกระทรวงอุตสาหกรรม มีนโยบายที่จะขับเคลื่อนองค์กรไปสู่ระบบราชการ 4.0 โดยร่วมทำงานกับเครือข่ายทั้งภาครัฐและภาคเอกชน โดยมีสำนักงานอุตสาหกรรมจังหวัดทั่วประเทศเป็นจุดเชื่อมโยงและบูรณาการการทำงาน ซึ่งจะใช้การทำงานภายใต้แนวคิด Smart Office & Smart Service ที่เน้นการทำงานและให้บริการที่เป็นไปตามมาตรฐานด้วยการนำนวัตกรรมและเทคโนโลยีสมัยใหม่มาช่วยเพิ่มประสิทธิภาพการทำงานและการบริการ รวมถึงมีการกำหนดนโยบายการส่งเสริมและพัฒนาภาคอุตสาหกรรมด้วย “ตลาดและนวัตกรรมนำอุตสาหกรรมไทย” ที่มุ่งเน้นการส่งเสริมและพัฒนา SME และวิสาหกิจชุมชนด้วยงานวิจัย นวัตกรรม และดิจิทัล รวมถึงการสร้างและพัฒนาให้หน่วยงานในสังกัดเป็นองค์กรขับเคลื่อนนวัตกรรม Innovation Driven Enterprises (IDE) จึงมีความจำเป็นที่ต้องปรับเปลี่ยนสู่องค์การดิจิทัล (Digital Transformation) เพื่อลดขั้นตอนและระยะเวลาการปฏิบัติงานและการให้บริการ รวมถึงปรับเปลี่ยนกระบวนงานให้เป็นดิจิทัลมากขึ้น #ตลาดและนวัตกรรมนำอุตสาหกรรมไทย

ที่มา : https://www.thaigov.go.th/news/contents/details/36511