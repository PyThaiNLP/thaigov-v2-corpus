รัฐบาลไทย-ข่าวทำเนียบรัฐบาล-รมว.ทส.​ 'วราวุธ'​ เปิดงานการจัดการที่อยู่อาศัยและที่ดินทำกินฯ ย้ำ​ การบูรณาการทุกภาคส่วนเพื่อแก้ไขปัญหาอย่างยั่งยืน


วันพฤหัสบดีที่ 5 พฤศจิกายน 2563
รมว.ทส.​ 'วราวุธ'​ เปิดงานการจัดการที่อยู่อาศัยและที่ดินทำกินฯ ย้ำ​ การบูรณาการทุกภาคส่วนเพื่อแก้ไขปัญหาอย่างยั่งยืน
รมว.ทส.​ 'วราวุธ'​ เปิดงานการจัดการที่อยู่อาศัยและที่ดินทำกินฯ ย้ำ​ การบูรณาการทุกภาคส่วนเพื่อแก้ไขปัญหาอย่างยั่งยืน
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ เป็นประธานเปิดงาน​ "การจัดการที่อยู่อาศัยและที่ดินทำกิน เพื่อคนทุกคน" ​ พร้อมด้วย​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม ซึ่งจัดขึ้นโดยเครือข่ายขบวนองค์กรชุมชน​ และเครือข่ายภาคประชาชนจัดงานวันที่อยู่อาศัยโลก (ภาคเหนือ) โดยมี นายบัณฑูร ล่ำซำ ประธานกรรมการภาคเอกชนโครงการรักษ์ป่าน่าน นางธารทิพย์ ศิรินุพงศ์ ผู้แทนบริษัทไทยเบฟเวอเรจ จำกัด (มหาชน) ผู้แทนภาคประชาสังคม และผู้แทนขบวนองค์กรชุมชนจาก 17 จังหวัดภาคเหนือ​ร่วมงาน​ เมื่อวันที่ 30 ตุลาคม 2563 ณ​ บริเวณข่วงน่าน​ จังหวัดน่าน
โอกาสนี้​ รมว.ทส.​ ได้รับฟังประกาศเจตนารมณ์พร้อมทั้งรับมอบข้อเสนอจากผู้แทนขบวนการองค์กรชุมชนจาก17 จังหวัดภาคเหนือ​ ซึ่งได้ยื่นข้อเสนอเพื่อให้หน่วยงานภาครัฐที่เกี่ยวข้องให้การสนับสนุนให้ชุมชนได้รับสิทธิการแก้ไขปัญหาที่ดินที่อยู่อาศัยอย่างจริงจัง และให้หน่วยงานระดับจังหวัดบรรจุแผนการพัฒนาที่ดินที่อยู่อาศัย และการจัดการที่ดินเป็นแผนยุทธศาสตร์จังหวัด
รมว.ทส.​  ยังได้กล่าวเน้นย้ำ​ ให้ทุกภาคส่วนบูรณาการ​ ร่วมมือกันในการแก้ไขปัญหา​ที่ดิน​ที่อยู่อาศัย​ โดยต้องมีการอนุรักษ์ รวมถึงการใช้ประโยชน์จากทรัพยากรธรรมชาติอย่างรู้คุณค่า ซึ่งจะเป็นการแก้ไขปัญหาได้อย่างยั่งยืน
หลังจากนั้นได้เดินทางไปโรงแรมน่านบูติครีสอร์ทเพื่อรับฟังรายงานสรุปผลการประชุมติดตามความก้าวหน้าโครงการน่านแซนบ๊อกซ์(Nan sandbox )

ที่มา : https://www.thaigov.go.th/news/contents/details/36510