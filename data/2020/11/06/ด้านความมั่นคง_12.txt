รัฐบาลไทย-ข่าวทำเนียบรัฐบาล-ร​มว.ทส.​ ร่วมประชุมคณะรัฐมนตรีอย่างเป็นทางการนอกสถานที่​ ครั้งที่​ 3/2563​ จังหวัดภูเก็ต


วันพฤหัสบดีที่ 5 พฤศจิกายน 2563
ร​มว.ทส.​ ร่วมประชุมคณะรัฐมนตรีอย่างเป็นทางการนอกสถานที่​ ครั้งที่​ 3/2563​ จังหวัดภูเก็ต
ร​มว.ทส.​ ร่วมประชุมคณะรัฐมนตรีอย่างเป็นทางการนอกสถานที่​ ครั้งที่​ 3/2563​ จังหวัดภูเก็ต
​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ พร้อมด้วย​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ และผู้บริหารระดับสูง​ ร่วมประชุมคณะรัฐมนตรีอย่างเป็นทางการนอกสถานที่​ ครั้งที่​ 3/2563​ และร่วมประชุมการขับเคลื่อนการพัฒนากลุ่มจังหวัดภาคใต้ฝั่งอันดามัน​ ​(ภูเก็ต​ กระบี่​ ตรัง​ พังงา​ ระนอง​และสตูล)​ โดยมี​ พลเอก​ ประยุทธ์​ จันทร์โอชา​ นายกรัฐมนตรี​ เป็นประธานการประชุม​ พร้อมด้วยคณะรัฐมนตรี​ และหน่วยงานที่เกี่ยวข้อง​ เข้าร่วมประชุม​ เมื่อวันที่ 3​ พ.ย.​2563 เวลา​ 08.00 น.ณ​ โรงแรมสแปลช บีท รีสอร์ต​ ไม้ขาว​ จังหวัดภูเก็ต
โดยก่อนการประชุม​ พลเอก​ ประยุทธ์​ จันทร์โอชา​ นายกรัฐมนตรี​ และคณะรัฐมนตรี​ ได้เยี่ยมชมนิทรรศการ​ และถ่ายภาพร่วมกับผู้ว่าราชการกลุ่มจังหวัดภาคใต้ฝั่งอันดามัน​ (ภูเก็ต​ กระบี่​ ตรัง​ พังงา​ ระนอง​ และสตูล)​ และในโอกาสนี้รัฐมนตรีว่าการกระทรวงทรัพยากรธรรมชาติและสิ่งแวดล้อม​ได้มอบหนังสืออนุญาตให้เข้าทำประโยชน์หรืออยู่อาศัยในพื้นที่เป้าหมาย​ การจัดที่ดินทำกินให้ชุมชน​พื้นที่ภาคใต้ฝั่งอันดามันแก่ผู้ว่าราชการจังหวัดและผู้แทนป่าชุมชน​ รวมทั้ง​ ได้มอบหนังสือแสดงป่าชุมชนจังหวัดภูเก็ต​ให้แก่ผู้แทนป่าชุมชน​ จำนวน​ 6​ ฉบับ​ โดยนายกรัฐมนตรี​ ได้ร่วมเป็นสักขีพยาน​ในการมอบฯ​ ครั้งนี้ด้วย​
ทั้งนี้​ ในการประชุมดังกล่าว​ กระทรวงทรัพยากรธรรมชาติและสิ่งแวดล้อม​ได้นำโครงการภายใต้การพัฒนาเศรษฐกิจและสังคมของกลุ่มจังหวัดภาคใต้ฝั่งอันดามัน​ ประกอบด้วย​ โครงการอนุรักษ์และฟื้นฟูทรัพยากรทางทะเลและชายฝั่งอันดามันเพื่อการท่องเที่ยวอย่างยั่งยืน, โครงการพัฒนาเส้นทางศึกษาธรรมชาติ​เรือนยอดต้นไม้​ Canopy Walkway โครงการพัฒนาศักยภาพบริการท่องเที่ยวอุทยานแห่งชาติ​ เสนอเข้าที่ประชุมเพื่อให้คณะรัฐมนตรีพิจารณา​ให้ความเห็นชอบในหลักการของโครงการดังกล่าวด้วย​

ที่มา : https://www.thaigov.go.th/news/contents/details/36540