รัฐบาลไทย-ข่าวทำเนียบรัฐบาล-รมว.สุริยะ เป็นประธานสักขีพยาน MOU โครงการจัดการพลังงานในนิคมอุตสาหกรรมด้วยระบบดิจิทัลและการผลิตไฟฟ้าจากพลังงานแสงอาทิตย์ (Smart Energy)


วันจันทร์ที่ 9 พฤศจิกายน 2563
พิมพ์
รมว.สุริยะ เป็นประธานสักขีพยาน MOU โครงการจัดการพลังงานในนิคมอุตสาหกรรมด้วยระบบดิจิทัลและการผลิตไฟฟ้าจากพลังงานแสงอาทิตย์ (Smart Energy)
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานสักขีพยาน MOU โครงการจัดการพลังงานในนิคมอุตสาหกรรมด้วยระบบดิจิทัลและการผลิตไฟฟ้าจากพลังงานแสงอาทิตย์ (Smart Energy)   ณ การนิคมอุตสาหกรรมแห่งประเทศไทย สำนักงานใหญ่
วันนี้ (9 พ.ย. 63) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานสักขีพยานในพิธีลงนามบันทึกความร่วมมือโครงการจัดการพลังงานในนิคมอุตสาหกรรมด้วยระบบดิจิทัลและการผลิตไฟฟ้าจากพลังงานแสงอาทิตย์ (Smart Energy) ในนิคมอุตสาหกรรม ระหว่าง การนิคมอุตสาหกรรมแห่งประเทศไทย กับการไฟฟ้าส่วนภูมิภาค โดยมีวัตถุประสงค์เพื่อประโยชน์ด้านการผลิตพลังงานสะอาดและการบริหารจัดการพลังงานภายในพื้นที่นิคมอุตสาหกรรมของ กนอ. ซึ่งดำเนินงานแบบบูรณาการร่วมกัน ด้วยการใช้เทคโนโลยีที่เหมาะสมมาปรับใช้ ทั้งในด้านการบริหารจัดการและการพัฒนาเทคโนโลยี โดยนางสาวสมจิณณ์ พิลึก ผู้ว่าการการนิคมอุตสาหกรรมแห่งประเทศไทย และนายสมพงษ์ ปรีเปรม ผู้ว่าการการไฟฟ้าส่วนภูมิภาค เป็นผู้ลงนามในบันทึกความร่วมมือดังกล่าว และมีนายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม ร่วมเป็นเกียรติ ณ การนิคมอุตสาหกรรมแห่งประเทศไทย สำนักงานใหญ่

ที่มา : https://www.thaigov.go.th/news/contents/details/36622