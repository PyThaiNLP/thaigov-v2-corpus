รัฐบาลไทย-ข่าวทำเนียบรัฐบาล-รองปลัดกระทรวงยุติธรรม เปิดโครงการ “การบริหารจัดการความเสี่ยงของสำนักงานปลัดกระทรวงยุติธรรม ประจำปีงบประมาณ พ.ศ. ๒๕๖๔”


วันจันทร์ที่ 9 พฤศจิกายน 2563
รองปลัดกระทรวงยุติธรรม เปิดโครงการ “การบริหารจัดการความเสี่ยงของสำนักงานปลัดกระทรวงยุติธรรม ประจำปีงบประมาณ พ.ศ. ๒๕๖๔”
นายนิยม เติมศรีสุข รองปลัดกระทรวงยุติธรรม เป็นประธานในพิธีเปิดโครงการ “การบริหารจัดการความเสี่ยงของสำนักงานปลัดกระทรวงยุติธรรม ประจำปีงบประมาณ พ.ศ. ๒๕๖๔”
ในวันจันทร์ที่ ๙ พฤศจิกายน ๒๕๖๓ เวลา ๐๙.๐๐ น. ณ โรงแรม เบสเวสเทิร์น พลัส แวนด้า แกรนด์ ถนนแจ้งวัฒนะ อำเภอปากเกร็ด จังหวัดนนทบุรี นายนิยม เติมศรีสุข รองปลัดกระทรวงยุติธรรม เป็นประธานในพิธีเปิดโครงการ “การบริหารจัดการความเสี่ยงของสำนักงานปลัดกระทรวงยุติธรรม ประจำปีงบประมาณ พ.ศ. ๒๕๖๔” เพื่อเสริมสร้างความรู้ความเข้าใจเกี่ยวกับแนวทางกระบวนการบริหารจัดการความเสี่ยง รวมทั้งจัดทำแผนบริหารจัดการความเสี่ยงของสำนักงานปลัดกระทรวงยุติธรรม เพื่อให้สามารถดำเนินภารกิจได้บรรลุตามเป้าหมาย จนกระทั่งเกิดความพร้อมที่จะรับมือกับความเสี่ยงที่อาจเกิดขึ้นจากการดำเนินแผนงาน/โครงการที่สำคัญ และสามารถบริหารจัดการความเสี่ยงตามหลักเกณฑ์และมาตรฐานกำหนดได้อย่างมีประสิทธิภาพ โดยมีผู้เข้าร่วมอบรมประกอบด้วย คณะกรรมการบริหารจัดการความเสี่ยงของสำนักงานปลัดกระทรวงยุติธรรม ผู้บริหาร ข้าราชการ และเจ้าหน้าที่ในสังกัดสำนักงานปลัดกระทรวงยุติธรรมที่ปฏิบัติงานด้านการบริหารจัดการความเสี่ยง ทั้งในส่วนกลาง และส่วนภูมิภาค ทั้งนี้ กำหนดจัดอบรมระหว่างวันที่ ๙ - ๑๐ พฤศจิกายน ๒๕๖๓

ที่มา : https://www.thaigov.go.th/news/contents/details/36628