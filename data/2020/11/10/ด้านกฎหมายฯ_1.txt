รัฐบาลไทย-ข่าวทำเนียบรัฐบาล- ปลัดกระทรวงยุติธรรม เป็นประธานการประชุมคณะกรรมการตรวจสอบทรัพย์สิน ครั้งที่ ๒๔/๒๕๖๓


วันจันทร์ที่ 9 พฤศจิกายน 2563
ปลัดกระทรวงยุติธรรม เป็นประธานการประชุมคณะกรรมการตรวจสอบทรัพย์สิน ครั้งที่ ๒๔/๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะประธานคณะกรรมการตรวจสอบทรัพย์สิน เป็นประธานการประชุมคณะกรรมการตรวจสอบทรัพย์สิน ครั้งที่ ๒๔/๒๕๖๓
ในวันจันทร์ที่ ๙ พฤศจิกายน ๒๕๖๓ เวลา ๐๘.๓๐ น. ณ ห้องประชุมกฤษณะ ผลอนันต์ อาคาร ๓ ชั้น ๒ สำนักงานคณะกรรมการป้องกันและปราบปรามยาเสพติด เขตดินแดง กรุงเทพฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะประธานคณะกรรมการตรวจสอบทรัพย์สิน เป็นประธานการประชุมคณะกรรมการตรวจสอบทรัพย์สิน ครั้งที่ ๒๔/๒๕๖๓ ซึ่งเป็นการดำเนินการตามพระราชบัญญัติมาตรการในการปราบปรามผู้กระทำความผิดเกี่ยวกับยาเสพติด พ.ศ. ๒๕๓๕ โดยมี นายวิชัย ไชยมงคล เลขาธิการคณะกรรมการป้องกันและปราบปรามยาเสพติด ในฐานะเลขานุการคณะกรรมการตรวจสอบทรัพย์สิน พร้อมคณะกรรมการตรวจสอบทรัพย์สิน เข้าร่วมฯ
โดยที่ประชุมได้รับทราบผลการดำเนินงานตรวจสอบทรัพย์สิน​ รวมทั้งพิจารณาสำนวนคดีตรวจสอบทรัพย์สิน จำนวน ๕๑ คดี ทรัพย์สิน จำนวน ๑๕๘ รายการ รวมมูลค่าทรัพย์สิน ๔๑,๓๑๔,๒๘๑.๑๔ บาท โดยในปีงบประมาณ ๒๕๖๔ (๑ ตุลาคม - ๙ พฤศจิกายน ๒๕๖๓) คณะกรรมการตรวจสอบทรัพย์สิน ได้มีการประชุมไปแล้ว ๕ ครั้ง พิจารณาวินิจฉัยทั้งสิ้น จำนวน ๑๙๑ คดี ทรัพย์สิน จำนวน ๘๐๓ รายการ รวมมูลค่าทรัพย์สิน ๒๒๗,๓๗๗,๕๐๘.๓๓ บาท สำหรับการประชุมคณะกรรมการตรวจสอบทรัพย์สินเป็นกระบวนการบังคับใช้กฎหมาย​ ตามมาตรการริบทรัพย์สินในคดียาเสพติด​ เพื่อตัดโอกาสในการกลับมาเป็นผู้กระทำความผิดเกี่ยวกับยาเสพติดซ้ำ​ และไม่ให้ผู้กระทำความผิดเกี่ยวกับยาเสพติดได้รับประโยชน์ใดจากทรัพย์สินที่ได้มาจากการค้ายาเสพติด อันจะนำมาซึ่งความมั่นคงปลอดภัยของประชาชนและสังคมจากปัญหายาเสพติด

ที่มา : https://www.thaigov.go.th/news/contents/details/36627