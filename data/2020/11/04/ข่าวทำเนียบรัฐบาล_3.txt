รัฐบาลไทย-ข่าวทำเนียบรัฐบาล-นายกรัฐมนตรีลงพื้นที่ย่านเมืองเก่าภูเก็ต (Phuket old town) ชูท่องเที่ยววัฒนธรรม บอกเล่าเรื่องราวคนภูเก็ต พร้อมพบปะทักทายผู้ประกอบการและประชาชน


วันอังคารที่ 3 พฤศจิกายน 2563
พิมพ์
นายกรัฐมนตรีลงพื้นที่ย่านเมืองเก่าภูเก็ต (Phuket old town) ชูท่องเที่ยววัฒนธรรม บอกเล่าเรื่องราวคนภูเก็ต พร้อมพบปะทักทายผู้ประกอบการและประชาชน
นายกรัฐมนตรีลงพื้นที่ย่านเมืองเก่าภูเก็ต (Phuket old town) ชูท่องเที่ยววัฒนธรรม บอกเล่าเรื่องราวคนภูเก็ต พร้อมพบปะทักทายผู้ประกอบการและประชาชน
วันนี้ (3 พ.ย.63) เวลา 14.45 น. พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อม พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม นายดิสทัต โหตระกิตย์ เลขาธิการนายกรัฐมนตรี เยี่ยมชมและพบผู้ประกอบการและประชาชนย่าน Phuket old town ที่มารอให้การต้อนรับ
เมื่อนายกรัฐมนตรีเดินทางมาถึงได้  เยี่ยมชมบ้านเลขที่ 92 ซึ่งเป็นร้านกาแฟบรรยากาศแบบบ้านโบราณตบแต่งร้านด้วยของเก่า ๆ  จากนั้น เข้าชมร้าน Woo Gallery & Boutique Hotel ซึ่งปัจจุบันเปิดเป็นบูติกโฮเต็ลด้วย ที่มีนักท่องเที่ยวที่มาพัก และร้านโกปี้เตี่ยมร้านอาหารไทยสไตล์ฮกเกี้ยน ย่านเมืองเก่าภูเก็ต
โอกาสนี้ นายกรัฐมนตรีได้สาธิตการผัดหมี่ฮกเกี๊ยนร่วมกับร้านค้าในชุมชน  พูดคุยและทักทายประชาชนที่มารอให้กำลังใจ พร้อมเปล่งเสียง “นายกฯ สู้ ๆ” โดยนายกรัฐมนตรียิ้มรับและโบกมือตอบ ท่ามกลางความยินดีของประชาชนที่ได้เห็นนายกรัฐมนตรีมาเยี่ยมเยียนถิ่นการค้าขายเก่าแก่ของชาวภูเก็ตก่อนเดินทางกลับกรุงเทพมหานคร
..................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/36465