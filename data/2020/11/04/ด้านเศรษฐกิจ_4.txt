รัฐบาลไทย-ข่าวทำเนียบรัฐบาล-นายกรัฐมนตรีฯ หารือแนวทางการฟื้นฟูเศรษฐกิจการท่องเที่ยวกลุ่มจังหวัดอันดามัน ช่วงครม.สัญจร


วันอังคารที่ 3 พฤศจิกายน 2563
นายกรัฐมนตรีฯ หารือแนวทางการฟื้นฟูเศรษฐกิจการท่องเที่ยวกลุ่มจังหวัดอันดามัน ช่วงครม.สัญจร
นายกรัฐมนตรีฯ หารือแนวทางการฟื้นฟูเศรษฐกิจการท่องเที่ยวกลุ่มจังหวัดอันดามัน ช่วงครม.สัญจร
พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานการประชุมคณะรัฐมนตรีอย่างเป็นทางการนอกสถานที่ ครั้งที่ 3/2563 หรือ ครม.สัญจร จัดขึ้นระหว่างวันที่ 2-3 พฤศจิกายน 2563  เพื่อหารือแนวทางการฟื้นฟูเศรษฐกิจในภาคการท่องเที่ยวของ จ.ภูเก็ต และกลุ่มจังหวัดอันดามัน โดยมีนายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมคณะผู้บริหารกระทรวงฯ และผู้แทนกระทรวงด้านเศรษฐกิจที่เกี่ยวข้องร่วมประชุม ณ โรงแรมสแปลซ บีซ รีสอร์ท ไม้ขาว จ.ภูเก็ต  และก่อนเข้าประชุมคณะรัฐมนตรี นายกรัฐมนตรีฯถ่ายภาพร่วมกับคณะรัฐมนตรี ผู้ว่าราชการกลุ่มจังหวัดอันดามัน ซึ่งบรรยากาศเป็นไปด้วยดี อย่างไรก็ตาม ก่อนหน้านี้ คณะรัฐมนตรีได้มีการประชุมและร่วมหารือร่วมกับ 6 ผู้ว่าราชการจังหวัดกลุ่มอันดามัน(ภูเก็ต กระบี่ ตรัง พังงา ระนอง และสตูล) และประธานสภาอุตสาหกรรมการท่องเที่ยวจังหวัดภูเก็ต ประธานสภาอุตสาหกรรมจังหวัดภูเก็ต ประธานหอการค้าจังหวัดภูเก็ต นายกสมาคมธุรกิจท่องเที่ยวจังหวัดภูเก็ต นายกสมาคมโรงแรมไทยภาคใต้ นายกสมาคมอสังหาริมทรัพย์จังหวัดภูเก็ต นายกสมาคมมัคคุเทศก์อันดามัน เป็นต้น
**************

ที่มา : https://www.thaigov.go.th/news/contents/details/36461