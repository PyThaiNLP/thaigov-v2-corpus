รัฐบาลไทย-ข่าวทำเนียบรัฐบาล-รัฐมนตรีฯ สุริยะ ลงพื้นที่เยี่ยมชมฟาร์มหอยเป๋าฮื้อสายพันธ์โอกินาว่า ต้นแบบสถานประกอบการ ที่นำงานวิจัยสู่อุตสาหกรรมเชิงพาณิชย์


วันอังคารที่ 3 พฤศจิกายน 2563
พิมพ์
รัฐมนตรีฯ สุริยะ ลงพื้นที่เยี่ยมชมฟาร์มหอยเป๋าฮื้อสายพันธ์โอกินาว่า ต้นแบบสถานประกอบการ ที่นำงานวิจัยสู่อุตสาหกรรมเชิงพาณิชย์
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ลงพื้นที่เยี่ยมชมฟาร์มหอยเป๋าฮื้อสายพันธ์โอกินาว่า ต้นแบบสถานประกอบการ ที่นำงานวิจัยสู่อุตสาหกรรมเชิงพาณิชย์ ณ จังหวัดภูเก็ต
จังหวัดภูเก็ต : วันนี้ (2 พฤศจิกายน 2563) เวลา 14.30 ย. นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ลงพื้นที่ตรวจราชการระหว่างการประชุมคณะรัฐมนตรีอย่างเป็นทางการนอกสถานที่ (ครม.สัญจร) ครั้งที่ 3/2563 ระหว่างวันที่ 2-3 พฤศจิกายน 2563 ณ จังหวัดภูเก็ต โดยรัฐมนตรีและคณะได้ลงพื้นที่เยี่ยมชมได้เยี่ยมชมการดำเนินกิจการของบริษัท ภูเก็ต เป๋าฮื้อ ฟาร์ม จำกัด ซึ่งเป็นฟาร์มหอยเป๋าฮื้อสายพันธ์โอกินาว่ารายแรกของประเทศไทย โดยมีทีมผู้เชี่ยวชาญร่วมกันวิจัยและทดลองจนสามารถเพาะเลี้ยง และขยายพันธุ์หอยเป๋าฮื้อสายพันธุ์โอกินาว่าได้สำเร็จ โดยฟาร์มหอยเป๋าฮื้อ และผลิตภัณฑ์จากหอยเป๋าฮื้อ เน้นการศึกษา วิจัยและพัฒนาจากวัตถุดิบที่ได้จากฟาร์ม เพื่อนำไปผลิตเป็นผลิตภัณฑ์ที่มีคุณภาพ อาทิ คอลลาเจนสกัดเย็นจากหอยเป๋าฮื้อในรูปแบบสารละลายและรูปแบบผง เพื่อนำมาผลิตเป็นเครื่องดื่มเพื่อสุขภาพ ตลอดจนเครื่องสำอางเพื่อบำรุงผิวด้วยเทคโนโลยีสกัดเย็นคงประสิทธิภาพการกระตุ้นและฟื้นฟูไฟโบรบลาสเซลล์
ทั้งนี้ บริษัทฯ ภูเก็ต เป๋าฮื้อ ฟาร์ม จำกัด ได้เข้าร่วมโครงการของกระทรวงอุตสาหกรรม ได้แก่ โครงการพัฒนาขีดความสามารถในการแข่งขันของภาคอุตสาหกรรมแปรรูปการเกษตรในภูมิภาคและสินเชื่อจากกองทุนพัฒนาเอสเอ็มอีตามแนวประชารัฐเพื่อเสริมสร้างขีดความสามารถในการแข่งขันของกิจการ พัฒนาเทคโนโลยีและนวัตกรรม
โดยมี นายกอบชัย สังสิทธิสวัสดิ์ ปลัดกระทรวงอุตสาหกรรม นางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม และคณะผู้บริหารระดับสูงของกระทรวงอุตสาหกรรม เข้าร่วม.

ที่มา : https://www.thaigov.go.th/news/contents/details/36444