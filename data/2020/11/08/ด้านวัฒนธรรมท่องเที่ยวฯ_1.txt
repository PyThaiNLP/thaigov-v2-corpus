รัฐบาลไทย-ข่าวทำเนียบรัฐบาล-ผู้ช่วยรมว.วธ. เป็นประธานแถลงข่าวการจัดกิจกรรม "ไทยสะพัด นัดพบ ครบเครื่องเรื่องไทยๆ เดินเพลิน เดินชม ได้ชิม อิ่มเอมใจ"


วันเสาร์ที่ 7 พฤศจิกายน 2563
ผู้ช่วยรมว.วธ. เป็นประธานแถลงข่าวการจัดกิจกรรม "ไทยสะพัด นัดพบ ครบเครื่องเรื่องไทยๆ เดินเพลิน เดินชม ได้ชิม อิ่มเอมใจ"
ผู้ช่วยรมว.วธ. เป็นประธานแถลงข่าวการจัดกิจกรรม "ไทยสะพัด นัดพบ ครบเครื่องเรื่องไทยๆ เดินเพลิน เดินชม ได้ชิม อิ่มเอมใจ"
วันที่ ๗ พฤศจิกายน ๒๕๖๓ เวลา ๑๒.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานแถลงข่าวการจัดกิจกรรม "ไทยสะพัด นัดพบ ครบเครื่องเรื่องไทยๆ เดินเพลิน เดินชม ได้ชิม อิ่มเอมใจ" ณ ลานเอนกประสงค์ชั้น ๖ ศูนย์การค้าเซ็นทรัลเฟสติวัล พัทยาบีช โดยมีหัวหน้าส่วนราชการในพื้นที่ ผู้ทรงคุณวุฒิและที่ปรึกษาด้านการท่องเที่ยวเมืองพัทยา ผู้บริหารศูนย์การค้า เซ็นทรัลเฟสติวัล พัทยาบีช ประธานสภาวัฒนธรรมเมืองพัทยาพร้อมกลุ่มสภาวัฒนธรรม ดารา นักแสดง นักท่องเที่ยวชาวไทยและชาวต่างประเทศ สื่อมวลชนและแขกผู้มีเกียรติ เข้าร่วมงาน ทั้งนี้กิจกรรมดังกล่าวกระทรวงวัฒนธรรม โดยกรมส่งเสริมวัฒนธรรม ร่วมกับ บริษัท เอสอาร์ซีซี จำกัด จัดกิจกรรมขึ้นภายใต้โครงการ "ไทยเพลิน เดิน ชม ชิม" ซึ่งเป็นโครงการที่ส่งเสริมการจัดกิจกรรมกระตุ้นเศรษฐกิจ เพื่อฟื้นฟูการท่องเที่ยว สร้างความเชื่อมั่นหลังจากสถานการณ์โควิด -19 โดยจัดกิจกรรมส่งเสริมการท่องเที่ยวในรูปแบบของตลาดวัฒนธรรมริมชายหาด เพื่อให้นักท่องเที่ยวเกิดความเชื่อมั่น และเกิดความต้องการในการเดินทางมาท่องเที่ยวในพื้นที่เมืองพัทยา จังหวัดชลบุรี โดยการขับเคลื่อนงานร่วมกับเครือข่ายในพื้นที่ทั้งภาครัฐ ภาคเอกชน และชุมชน ซึ่งจัดขึ้นระหว่างวันที่ ๑๙ - ๒๒ พฤศจิกายน ๒๕๖๓ ตั้งแต่เวลา ๑๖.๐๐ - ๒๒.๐๐ น. ณ บริเวณชายหาดพัทยา บริเวณแยกพัทยากลาง จังหวัดชลบุรี

ที่มา : https://www.thaigov.go.th/news/contents/details/36586