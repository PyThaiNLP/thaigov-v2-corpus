รัฐบาลไทย-ข่าวทำเนียบรัฐบาล-"อนุทิน" เป็นแบบอย่างกักตนเอง ตามมาตรการควบคุมโควิด 19 พร้อม Work From Home เข้ม


วันอังคารที่ 29 ธันวาคม 2563
"อนุทิน" เป็นแบบอย่างกักตนเอง ตามมาตรการควบคุมโควิด 19 พร้อม Work From Home เข้ม
รองนายกรัฐมนตรีและรัฐมนตรีว่าการกระทรวงสาธารณสุข กักกันตนเองที่บ้านเป็นวันที่ 2 เป็นแบบอย่างตามมาตรการควบคุมโรค ภายหลังมีความเสี่ยงสัมผัสผู้ติดเชื้อโควิด 19 พร้อม Work From Home ประชุมผ่านระบบออนไลน์กำกับติดตามการทำงานด้านสาธารณสุข
รองนายกรัฐมนตรีและรัฐมนตรีว่าการกระทรวงสาธารณสุข กักกันตนเองที่บ้านเป็นวันที่ 2 เป็นแบบอย่างตามมาตรการควบคุมโรค ภายหลังมีความเสี่ยงสัมผัสผู้ติดเชื้อโควิด 19 พร้อม Work From Home ประชุมผ่านระบบออนไลน์กำกับติดตามการทำงานด้านสาธารณสุข
วันนี้ (29 ธันวาคม 2563) นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ได้ร่วมประชุมศูนย์ปฏิบัติการฉุกเฉินด้านการแพทย์และสาธารณสุขในสถานการณ์โควิด 19 (ศปค.สธ.) ผ่านทางระบบออนไลน์ ซึ่งมีนายแพทย์เกียรติภูมิ วงศ์รจิต ปลัดกระทรวงสาธารณสุข เป็นประธาน และมีหน่วยงานเกี่ยวข้องเข้าร่วมประชุม อาทิ ผู้แทนกระทรวงมหาดไทย กระทรวงแรงงาน กระทรวงกลาโหม กทม. เครือข่ายโรงพยาบาลมหาวิทยาลัย เนื่องจากยังอยู่ระหว่างดำเนินการกักกันตนเองที่บ้านเป็นวันที่ 2 ซึ่งตามมาตรการเฝ้าระวังควบคุมป้องกันโรคโควิด 19 ต้องกักกันเป็นเวลา 14 วัน ภายหลังมีความเสี่ยงจากการสัมผัสใกล้ชิดผู้ติดเชื้อโควิด 19 และผลตรวจทางห้องปฏิบัติการเป็นลบ เพื่อเป็นแบบอย่างที่ดีแก่ประชาชน รวมถึงการทำงานที่บ้าน (Work From Home) โดยยังคงปฏิบัติภารกิจกำกับติดตามการดำเนินงานของกระทรวงสาธารณสุขผ่านทางระบบออนไลน์อย่างต่อเนื่องและเข้มข้น
ทั้งนี้ นายอนุทินได้แสดงความคิดเห็นภายในการประชุมหลายเรื่อง พร้อมกำกับติดตามและสั่งการหลายประเด็น เช่น การสำรองหน้ากาก PPE. เวชภัณฑ์ วัคซีนป้องกันโรคโควิด 19 มาตรการควบคุมกลุ่มเสี่ยงและสถานที่เสี่ยง การตรวจหาเชื้อทางห้องปฏิบัติการ เป็นต้น
******************************* 29 ธันวาคม 2563

ที่มา : https://www.thaigov.go.th/news/contents/details/37984