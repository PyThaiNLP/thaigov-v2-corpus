รัฐบาลไทย-ข่าวทำเนียบรัฐบาล-"อนุทิน" กักตัว ประชุมคอนเฟอเรนซ์ติดตามกรณีตลาดกุ้ง พร้อมให้กำลังใจผู้ว่าฯ วีระศักดิ์


วันอังคารที่ 29 ธันวาคม 2563
พิมพ์
"อนุทิน" กักตัว ประชุมคอนเฟอเรนซ์ติดตามกรณีตลาดกุ้ง พร้อมให้กำลังใจผู้ว่าฯ วีระศักดิ์
"อนุทิน" กักตัว ประชุมคอนเฟอเรนซ์ติดตามกรณีตลาดกุ้ง พร้อมให้กำลังใจผู้ว่าฯ วีระศักดิ์
เมื่อวันที่ 29 ธ.ค. น.ส.ไตรศุลี ไตรสรณกุล รองโฆษกประจําสํานักนายกรัฐมนตรี เปิดเผยว่า ในช่วงเช้าที่ผ่านมา นายอนุทิน ชาญวีรกูล รองนายกรัฐมนตรีและ รมว.สาธารณสุข ซึ่งอยู่ในระหว่างการกักตัว 14 วัน ตามมาตรการเฝ้าระวังของกระทรวงสาธารณสุข หลังตรวจไม่พบเชื้อโควิด-19 ได้ร่วมประชุมคณะกรรมการอำนวยการศูนย์ปฏิบัติการฉุกเฉินด้านการแพทย์โควิด-19 ผ่านระบบวิดีโอคอนเฟอเรนซ์ ร่วมกับผู้บริหารกระทรวงสาธารณสุข เพื่อติดตามการสัมผัสใกล้ชิดผู้ติดเชื้อโควิด-19 จากกรณี พบผู้ป่วยยืนยันที่ตลาดกลางกุ้ง จังหวัดสมุทรสาคร หลังจากที่ได้ลงพื้นที่ติดตามด้วยตัวเองอย่างต่อเนื่อง
น.ส.ไตรศุลี กล่าวว่า นายอนุทิน มั่นใจว่าจะสามารถควบคุมการระบาดของโรคโควิด-19 รอบนี้ได้ โดยเชื่อมั่นในศักยภาพของระบบป้องกันโรคของไทย ที่มีความพร้อมทั้งระบบสาธารณสุข ความมือจากฝ่ายปกครอง ตำรวจ ทหาร รวมถึงประชาชนคนไทยต่างให้ความสำคัญกับการป้องกันโรค จึงทำให้ประเทศไทยผ่านพ้นภาวะวิกฤตได้ในช่วงที่ผ่านมา
น.ส.ไตรศุลี กล่าวว่า นายอนุทิน ยังให้กำลังใจผู้บริหารกระทรวงสาธารณสุข บุคลากรทางการแพทย์ อสม.ตลอดจนเจ้าหน้าที่ที่เกี่ยวข้อง โดยขอให้มีกำลังใจในการทำงาน ให้สามารถระงับยับยั้งการระบาดครั้งนี้ได้โดยเร็ว พร้อมกับให้กำลังใจ นายวีระศักดิ์ วิจิตร์แสงศรี ผู้ว่าราชการจังหวัดสมุทรสาคร โดยทราบดีว่านายวีระศักดิ์ มุ่งมั่น จริงจังในการทำงาน และที่ผ่านมาได้ทำงานอย่างเต็มที่เพื่อชาวสมุทรสาคร จึงขอให้ป่วยโดยเร็ว และขอเป็นกำลังใจให้ทำหน้าที่ต่อไปอย่างสุดความสามารถ
..............................................

ที่มา : https://www.thaigov.go.th/news/contents/details/37979