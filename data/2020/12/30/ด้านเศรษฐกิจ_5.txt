รัฐบาลไทย-ข่าวทำเนียบรัฐบาล-การประชุมคณะกรรมการบริษัทอ้อยและน้ำตาลไทย จำกัด


วันอังคารที่ 29 ธันวาคม 2563
การประชุมคณะกรรมการบริษัทอ้อยและน้ำตาลไทย จำกัด
รองปลัดฯ อำพันธุ์ เข้าร่วมการประชุมคณะกรรมการบริษัทอ้อยและน้ำตาลไทย จำกัด ครั้งที่ 11/2563
นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมการประชุมคณะกรรมการบริษัท อ้อยและน้ำตาลไทยจำกัด ครั้งที่ 11/2563 โดยมีนายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธาน ณ ห้องประชุมบริษัทอ้อยและน้ำตาลไทย จำกัด ชั้น 32 อาคารพญาไทพลาซ่า ซึ่งที่ประชุมฯ ได้รับทราบประเด็นต่าง ๆ ที่เกี่ยวข้องกับการหารือข้อกฎหมายตามสัญญาการส่งมอบน้ำตาลทรายดิบเพื่อการส่งออกนอกราชอาณาจักรฯ การเปิดประมูลขายน้ำตาลทรายดิบ รายงานสรุปผลการทำราคาน้ำตาลทรายดิบส่งมอบให้อนท. ฤดูการผลิตปี 2563/2564 รายงานการส่งออกน้ำตาลของไทย เดือนมกราคม– พฤศจิกายน 2563 แนวโน้มราคาน้ำตาลทรายดิบ (Sugar#11) ภาวะตลาดเงินดอลล่าห์สหรัฐฯ ประกอบกับพิจารณาหารือในหลายประเด็น เช่น การดำเนินการรับซื้อและจำหน่ายน้ำตาลทรายของกลางจากกรมศุลกากร ประมาณการค่าใช้จ่ายในการเข้าร่วมประชุมกับประเทศสมาชิกกลุ่มพันธมิตรเพื่อการปฏิรูปการค้าน้ำตาลโลก (GSA) ประจำปี พ.ศ. 2565 การจ่ายเงินค่าตอบแทนให้กับกรรมการ ที่ปรึกษาคณะกรรมการ และพนักงาน ประจำปี พ.ศ. 2563 รวมถึงการจัดทำงบประมาณของบริษัทประจำปี พ.ศ. 2564 เป็นต้น

ที่มา : https://www.thaigov.go.th/news/contents/details/37997