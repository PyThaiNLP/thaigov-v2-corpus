รัฐบาลไทย-ข่าวทำเนียบรัฐบาล-คณะกรรมการพัฒนาเกลือทะเลไทย


วันจันทร์ที่ 14 ธันวาคม 2563
คณะกรรมการพัฒนาเกลือทะเลไทย
กระทรวงเกษตรฯ จัดประชุมคณะกรรมการพัฒนาเกลือทะเลไทย
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมคณะกรรมการพัฒนาเกลือทะเลไทย ครั้งที่ 10/2563 โดยมีนายอำพันธุ์ เวฬุตันติ รองปลัดกระทรวงเกษตรและสหกรณ์ พร้อมด้วยผู้แทนหน่วยงานที่เกี่ยวข้องเข้าร่วมประชุมผ่านระบบ VDO Conference จากห้องประชุมกระทรวงเกษตรและสหกรณ์ โดยที่ประชุมได้นำเสนอความก้าวหน้าการดำเนินงานต่าง ๆ ดังนี้
- การกระจายเกลือทะเล ซึ่งดำเนินการผ่านเครือข่ายสหกรณ์และร้านธงฟ้า
- การแก้ไขปัญหาการนำเข้าเกลือจากต่างประเทศ เพื่อเป็นการพัฒนาระบบภายในการพัฒนาเกลือทะเลไทยควบคู่กับการทำความเข้าใจไม่ให้กระทบต่อข้อตกลงทางการค้าระหว่างประเทศ
- การพัฒนางานวิจัยเกลือทะเล เช่น การพัฒนาเกลือดำที่ใช้ในการเพิ่มแร่ธาตุในดินให้เป็นเกลือสตุ ที่สามารถรับประทานได้ ซึ่งจะเป็นการเพิ่มมูลค่าได้ 3 - 6 เท่า
- การจัดทำมรดกทางการเกษตรโลกเกลือทะเลไทย ให้จัดทำทั้งในระดับประเทศ และระดับนานาชาติ  รวมทั้งการนำข้อมูลการทำเกลือทะเลไทยเพื่อนำไปพัฒนาข้อมูลภูมิปัญญาท้องถิ่นด้านการเกษตร
- การดำเนินการด้านมาตรฐานเกลือทะเลไทย ซึ่งอยู่ระหว่างการจัดทำหลักเกณฑ์ และการเสนอระเบียบกระทรวงเกษตรฯ ว่าด้วยการขอและออกใบรับรองมาตรฐานการปฏิบัติทางการเกษตรที่ดี สำหรับการทำนาเกลือทะเล
ทั้งนี้ ที่ประชุมได้มีการพิจารณาแผนการประชุมคณะกรรมการฯ และแผนการตรวจเยี่ยมฯ เพื่อติดตามความก้าวหน้าการดำเนินงานเพื่อการขับเคลื่อนการทำงานร่วมกันต่อไป

ที่มา : https://www.thaigov.go.th/news/contents/details/37593