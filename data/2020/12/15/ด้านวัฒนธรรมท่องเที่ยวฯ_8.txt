รัฐบาลไทย-ข่าวทำเนียบรัฐบาล-ผู้ช่วยรมว.วธ.เป็นประธานในพิธีเปิดงานลานวัฒนธรรม ในงานยอยศยิ่งฟ้าอยุธยามรดกโลก ประจำปี ๒๕๖๓


วันจันทร์ที่ 14 ธันวาคม 2563
ผู้ช่วยรมว.วธ.เป็นประธานในพิธีเปิดงานลานวัฒนธรรม ในงานยอยศยิ่งฟ้าอยุธยามรดกโลก ประจำปี ๒๕๖๓
ผู้ช่วยรมว.วธ.เป็นประธานในพิธีเปิดงานลานวัฒนธรรม ในงานยอยศยิ่งฟ้าอยุธยามรดกโลก ประจำปี ๒๕๖๓
วันที่ ๑๒ ธันวาคม ๒๕๖๓ เวลา ๑๙.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดงานลานวัฒนธรรม ในงานยอยศยิ่งฟ้าอยุธยามรดกโลก ประจำปี ๒๕๖๓ และร่วมชมการแสดงโขนรามเกียรติ์ ชุด "พระรามราชสุริยวงศ์" โดยมี นางสรัลพัชร ประโมทะกะ รองผู้ว่าราชการจังหวัดพระนครศรีอยุธยา ดร.จิระพันธุ์ พิพพันธุ์ ประธานสภาวัฒนธรรมจังหวัดพระนครศรีอยุธยา วัฒนธรรมจังหวัดพระนครศรีอยุธยา ผู้แทนหน่วยงานภาครัฐและเอกชนในพื้นที่ เครือข่ายวัฒนธรรม ประชาชน และสื่อมวลชน เข้าร่วมพิธี ณ บริเวณลานวัฒนธรรม หน้าพระบรมราชานุสาวรีย์สมเด็จพระรามาธิบดีที่ ๑ (พระเจ้าอู่ทอง) จังหวัดพระนครศรีอยุธยา ทั้งนี้ สภาวัฒนธรรมจังหวัดพระนครศรีอยุธยา ร่วมกับสำนักงานวัฒนธรรมจังหวัดพระนครศรีอยุธยา ดำเนินการจัดกิจกรรม "ลานวัฒนธรรม" ภายในงานยอยศยิ่งฟ้าอยุธยามรดกโลก ระหว่างวันที่ ๑๑ -๒๐ ธันวาคม ๒๕๖๓ โดยมีกิจกรรมประกอบด้วย การจำลองบรรยากาศย้อนรอยวิถีชีวิตอยุธยา การละเล่นของเด็กไทย การสาธิตและจำหน่ายสินค้าทางวัฒนธรรม การแสดงทางวัฒนธรรม การแสดงแบบผ้าไทย และการสาธิตศิลปหัตถกรรม เป็นต้น

ที่มา : https://www.thaigov.go.th/news/contents/details/37582