รัฐบาลไทย-ข่าวทำเนียบรัฐบาล-รมว.วธ.เป็นประธานพิธีเปิดงาน "Immersive Art of Thawan Duchanee"


วันจันทร์ที่ 14 ธันวาคม 2563
รมว.วธ.เป็นประธานพิธีเปิดงาน "Immersive Art of Thawan Duchanee"
รมว.วธ.เป็นประธานพิธีเปิดงาน "Immersive Art of Thawan Duchanee"
วันที่ ๑๑ ธันวาคม ๒๕๖๓ เวลา ๑๙.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรมเป็นประธานพิธีเปิดงาน "Immersive Art of Thawan Duchanee" การแสดงผลงานศิลปะของ อ.ถวัลย์ ดัชนี  ศิลปินแห่งชาติ สาขาทัศนศิลป์ (จิตรกรรม) พ.ศ. ๒๕๔๔ ผ่านนวัตกรรมทางเทคโนโลยีครั้งแรกของโลก ระหว่างวันที่ ๑๑ ธ.ค. ๖๓ – ๑๑ ม.ค. ๖๔ โดยมี ดร.ดอยธิเบศร์ ดัชนี ผู้อำนวยการพิพิธภัณฑ์บ้านดำให้การต้อนรับ และมีศาสตราจารย์ ปรีชา เถาทอง ศิลปินแห่งชาติ สาขาทัศนศิลป์ (จิตรกรรม) พ.ศ. ๒๕๕๒ อ. เฉลิมชัย โฆษิตพิพัฒน์ ศิลปินแห่งชาติ สาขาทัศนศิลป์ (จิตรกรรม) พ.ศ. ๒๕๕๔ ผู้บริหาร บริษัท สยามพิวรรธน์ จำกัด บริษัท ฟูลโดม โปร จำกัด ศิลปิน แขกผู้มีเกียรติ และสื่อมวลชน เข้าร่วมงาน ณ ไอคอนสยามพาร์ค ชั้น ๒ ไอคอนสยาม กรุงเทพฯ

ที่มา : https://www.thaigov.go.th/news/contents/details/37580