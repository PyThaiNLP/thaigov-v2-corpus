รัฐบาลไทย-ข่าวทำเนียบรัฐบาล-สินเชื่อชะลอการขายข้าวเปลือกนาปี ปีการผลิต 2563/64


วันจันทร์ที่ 14 ธันวาคม 2563
พิมพ์
สินเชื่อชะลอการขายข้าวเปลือกนาปี ปีการผลิต 2563/64
วันจันทร์ที่ 14 ธันวาคม 2563
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติโครงการสินเชื่อชะลอการขายข้าวเปลือกนาปี ปีการผลิต 2563/64 ให้เกษตรกรมีเงินทุนหมุนเวียนไม่ต้องเร่งขายข้าวในช่วงราคาตกต่ำ โดยให้สินเชื่อข้าวเปลือกที่มีความชื้นไม่เกินร้อยละ 15 สิ่งเจือปนไม่เกินร้อยละ 2 แก่เกษตรกรรายละไม่เกิน 300,000 บาท สหกรณ์การเกษตรแห่งละไม่เกิน 300 ล้านบาท กลุ่มเกษตรกรแห่งละไม่เกิน 20 ล้านบาท วิสาหกิจชุมชนแห่งละไม่เกิน 5 ล้านบาท ขอสินเชื่อได้ตั้งแต่บัดนี้ – 28 ก.พ. 2564 ภาคใต้เริ่มเดือน มี.ค. – 31 ก.ค. 2564 นอกจากนี้ยังให้สินเชื่อแก่สถาบันเกษตรกรเพื่อรับซื้อข้าวจากเกษตรกรในอัตราดอกเบี้ยร้อยละ 1 ต่อปี ขอสินเชื่อได้ตั้งแต่บัดนี้ – 30 ก.ย. 2564 สอบถามรายละเอียดได้ที่ธนาคาร ธ.ก.ส. ทุกสาขาทั่วประเทศ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37585