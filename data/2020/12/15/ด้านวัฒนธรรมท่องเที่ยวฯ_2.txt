รัฐบาลไทย-ข่าวทำเนียบรัฐบาล-ผู้ช่วยรมว.วธ.เป็นประธานฝ่ายฆรวาส ในพิธีเปิดงานสาธยายพระไตรปิฎกนานาชาติ ๒ แผ่นดิน พุทธภูมิ - สุวรรณภูมิ ครั้งที่ ๔


วันจันทร์ที่ 14 ธันวาคม 2563
ผู้ช่วยรมว.วธ.เป็นประธานฝ่ายฆรวาส ในพิธีเปิดงานสาธยายพระไตรปิฎกนานาชาติ ๒ แผ่นดิน พุทธภูมิ - สุวรรณภูมิ ครั้งที่ ๔
ผู้ช่วยรมว.วธ.เป็นประธานฝ่ายฆรวาส ในพิธีเปิดงานสาธยายพระไตรปิฎกนานาชาติ ๒ แผ่นดิน พุทธภูมิ - สุวรรณภูมิ ครั้งที่ ๔
วันที่ ๙ ธันวาคม ๒๕๖๓ เวลา ๐๘.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานฝ่ายฆรวาส ในพิธีเปิดงานสาธยายพระไตรปิฎกนานาชาติ ๒ แผ่นดิน พุทธภูมิ - สุวรรณภูมิ ครั้งที่ ๔ โดยมี พระธรรมโพธิวงศ์ เจ้าอาวาสวัดไทยพุทธคยา หัวหน้าสายธรรมทูตประเทศอินเดีย-เนปาล เป็นประธานฝ่ายสงฆ์ และมี นายเกรียงศักดิ์ บุญประสิทธิ์ อธิบดีกรมการศาสนา ผู้แทนหน่วยงานภาครัฐ ภาคเอกชน ภิกษุ ภิกษุณี และพุทธศาสนิกชน เข้าร่วมพิธี ณ วัดสุวรรณภูมิพุทธชยันตี ๙๘๙ อำเภอบางเสาธง จังหวัดสมุทรปราการ ทั้งนี้ โครงการ “งานสาธยายพระไตรปิฎกนานาชาติ ๒ แผ่นดิน พุทธภูมิ - สุวรรณภูมิ ครั้งที่ ๔” จัดโดยวัดสุวรรณภูมิพุทธชยันตี ๙๘๙ เพื่อยกย่องเชิดชูพระไตรปิฎกซึ่งเป็นคัมภีร์สูงสุดที่รวบรวมหลักธรรมคำสอนในพระพุทธศาสนา โดยเปิดโอกาสให้พุทธศาสนิกชนได้เข้าร่วมสาธยายพระไตรปิฎก รวมทั้งส่งเสริมให้พุทธศาสนิกชนได้อ่านพระไตรปิฎกในรูปแบบของภาษาบาลี เพื่อน้อมรำลึกถึงพระมหากรุณาธิคุณขององค์พระสัมมาสัมพุทธเจ้า

ที่มา : https://www.thaigov.go.th/news/contents/details/37576