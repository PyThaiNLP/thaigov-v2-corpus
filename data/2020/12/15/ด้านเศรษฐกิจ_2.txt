รัฐบาลไทย-ข่าวทำเนียบรัฐบาล-โปรดีเต็ม 10 ไม่มีหักกับ ธอส.ที่งาน Thailand Smart Money กรุงเทพฯ สินเชื่อบ้านดอกเบี้ยเฉลี่ย 3 ปีแรก 2.99% /ปี พร้อมเงินฝากและสลากออมทรัพย์ชุดเกล็ดดาว ออมแค่ 5,000 บาท ลุ้นรับ 1 ลบ


วันจันทร์ที่ 14 ธันวาคม 2563
พิมพ์
โปรดีเต็ม 10 ไม่มีหักกับ ธอส.ที่งาน Thailand Smart Money กรุงเทพฯ สินเชื่อบ้านดอกเบี้ยเฉลี่ย 3 ปีแรก 2.99% /ปี พร้อมเงินฝากและสลากออมทรัพย์ชุดเกล็ดดาว ออมแค่ 5,000 บาท ลุ้นรับ 1 ลบ
ธอส.ร่วมออกบูธในงาน “Thailand Smart Money กรุงเทพฯ ครั้งที่ 11” เพิ่มโอกาสให้ลูกค้าประชาชนในพื้นที่กรุงเทพฯ ได้เข้าถึงผลิตภัณฑ์สุดพิเศษของธนาคารส่งท้ายปี 2563  นำโดยสินเชื่อบ้านอัตราดอกเบี้ยพิเศษ 2.99% คงที่ 2 ปีแรก ปีที่ 3 MRR ลบ 3.16% ต่อปี
ธนาคารอาคารสงเคราะห์ ร่วมออกบูธในงาน “Thailand Smart Money กรุงเทพฯ ครั้งที่ 11” เพิ่มโอกาสให้ลูกค้าประชาชนในพื้นที่กรุงเทพฯ ได้เข้าถึงผลิตภัณฑ์สุดพิเศษของธนาคารส่งท้ายปี 2563  นำโดยสินเชื่อบ้านอัตราดอกเบี้ยพิเศษ 2.99% คงที่ 2 ปีแรก ปีที่ 3 MRR ลบ 3.16% ต่อปี ปัจจุบันอัตราดอกเบี้ยเฉลี่ย 3 ปีแรกเพียง 2.99% ต่อปีเท่านั้น ฟรี! ค่าธรรมเนียมการยื่นกู้ พร้อมเอาใจคนรักการออมด้วยสลากออมทรัพย์ ธอส. ชุดเกล็ดดาว หน่วยละ 5,000 บาท ได้ลุ้นรางวัลสูงสุด 1 ล้านบาท ตลอด 24 เดือน และเงินฝากออมทรัพย์ New Flexi For Welfare and Corporate รับอัตราดอกเบี้ยสูงสุด 1.10% ต่อปี เฉพาะที่งาน Thailand Smart Money กรุงเทพฯ ครั้งที่ 11 ระหว่างวันที่ 11-13 ธันวาคม 2563 ณ ชั้น 3 ศูนย์การค้าเซ็นทรัลพลาซา ลาดพร้าว
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) กล่าวว่าเพื่อเป็นการมอบโอกาสดี ๆให้แก่ลูกค้าประชาชนในพื้นที่กรุงเทพฯ ได้เข้าถึงผลิตภัณฑ์ของธนาคารได้สะดวกยิ่งขึ้นในช่วงส่งท้ายปีเก่าต้อนรับปีใหม่ ธอส. ในฐานะสถาบันการเงินของรัฐที่มีพันธกิจ “ทำให้คนไทยมีบ้าน” จึงได้ร่วมออกบูธในงาน “Thailand Smart Money กรุงเทพฯ ครั้งที่ 11” ที่จัดขึ้นในระหว่างวันที่ 11-13 ธันวาคม 2563 โดยนำผลิตภัณฑ์พิเศษของธนาคารไปให้บริการลูกค้านำโดย สินเชื่อบ้าน อัตราดอกเบี้ยพิเศษ 2 ปีแรก คงที่ 2.99% ต่อปี ปีที่ 3 MRR ลบ 3.16% ต่อปี เฉลี่ย 3 ปีแรกอัตราดอกเบี้ยเพียง 2.99 % ต่อปี (ปัจจุบันอัตราดอกเบี้ย MRR ธอส. เท่ากับ 6.150% ต่อปี) ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการเท่ากับ MRR ลบ 1.00% ต่อปี กรณีลูกค้ารายย่อยทั่วไป MOU เท่ากับ MRR ลบ 0.75% ต่อปี และกรณีลูกค้ารายย่อยทั่วไปเท่ากับ MRR ลบ 0.50% ต่อปี วัตถุประสงค์การให้กู้ เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ซื้อที่ดินเปล่าที่เป็นทรัพย์ NPA ของ ธอส. และกู้เพิ่มเพื่อปลูกสร้าง ต่อเติม ขยาย และซ่อมแซมอาคาร ทั้งนี้ เฉพาะที่อยู่อาศัยในพื้นที่กรุงเทพฯ จ.นนทบุรี จ.ปทุมธานี และ จ.สมุทรปราการเท่านั้น พิเศษ! ฟรีค่าธรรมเนียมการยื่นกู้ โดยต้องจองสิทธิ์สินเชื่อภายในงาน ยื่นคำขอกู้ระหว่างวันที่ 11 ธันวาคม 2563  – 15 มกราคม 2564 อนุมัติและทำนิติกรรมภายในวันที่ 26 กุมภาพันธ์ 2564 ทั้งนี้ ลูกค้าสินเชื่อที่มีวงเงินทำนิติกรรมสูงสุด 5 อันดับแรก ยังมีสิทธิ์ได้ของสมนาคุณพิเศษจากธนาคารอีกด้วย
สลากออมทรัพย์ ธอส. ชุดเกล็ดดาว  หน่วยละ 5,000 บาท จำหน่ายหมวดละ 1 ล้านหน่วย อายุสลาก 2 ปี ฝากครบกำหนดรับผลตอบแทนหน้าสลาก 0.4% ต่อปี ออกรางวัลทุกเดือนรวม 24 ครั้ง ได้ลุ้นรางวัลมากมาย แบ่งเป็นรางวัลที่ 1 มูลค่ารางวัลสูงถึง 1,000,000 บาท/หมวด รางวัลที่ 2 รางวัลละ 50,000 บาท 4 รางวัล/หมวด รางวัลที่ 3 รางวัลละ 5,000 บาท 20 รางวัล/หมวด รางวัลที่ 4 รางวัลละ 500 บาท 20 รางวัล/หมวด รางวัลเลขท้าย 3 ตัว รางวัลละ 100 บาท รางวัลเลขสลับเลขท้าย 3 ตัว รางวัลละ 50 บาท รางวัลเลขท้าย 2 ตัว รางวัลละ 50 บาท และรางวัลเลขสลับเลขท้าย 2 ตัว รางวัลละ 20 บาท ออกรางวัลทุกวันที่ 16 ของเดือน พิเศษสำหรับผู้ที่จองสิทธิ์ และซื้อสลากออมทรัพย์ชุดเกล็ดดาวภายในงานหรือภายในระยะเวลาที่กำหนดจะได้รับกระเป๋าผ้าลดโลกร้อน 1 ราย ต่อ 1 ใบ เงินฝากออมทรัพย์ New Flexi for Welfare and Corporate สำหรับลูกค้าที่มีเงินเดือนประจำจากหน่วยงานหรือบริษัท หากเปิดบัญชีและมียอดเงินฝากคงเหลือไม่เกิน 10 ล้านบาท จะได้รับอัตราดอกเบี้ย 0.85% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่ม 0.25% ต่อปี (คิดเป็นอัตราดอกเบี้ย 1.10% ต่อปี) เพียงเปิดบัญชีขั้นต่ำ 10,000 บาท พิเศษสำหรับลูกค้าที่เปิดบัญชีตามระยะเวลาที่กำหนดจะได้รับตุ๊กตาหมี 1 ตัว ต่อ 1 ราย
ทั้งนี้ งาน Thailand Smart Money กรุงเทพฯ ครั้งที่ 11 จะจัดขึ้นระหว่างวันที่ 11-13 ธันวาคม 2563 ณ ชั้น 3 ศูนย์การค้าเซ็นทรัลพลาซา ลาดพร้าว สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร    0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/37559