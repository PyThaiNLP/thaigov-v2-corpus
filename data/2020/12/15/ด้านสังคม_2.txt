รัฐบาลไทย-ข่าวทำเนียบรัฐบาล-ปลัด พม. ลุยน้ำท่วมแจกอาหารปรุงสุกจากครัวกลางชุมชนให้ผู้ป่วยติดเตียงในพื้นที่ อ.เมือง จ.นครศรีธรรมราช


วันจันทร์ที่ 14 ธันวาคม 2563
ปลัด พม. ลุยน้ำท่วมแจกอาหารปรุงสุกจากครัวกลางชุมชนให้ผู้ป่วยติดเตียงในพื้นที่ อ.เมือง จ.นครศรีธรรมราช
ปลัด พม. ลุยน้ำท่วมแจกอาหารปรุงสุกจากครัวกลางชุมชนให้ผู้ป่วยติดเตียงในพื้นที่ อ.เมือง จ.นครศรีธรรมราช
วันที่ 10 ธ.ค. 63 เวลา 12.00 น.  นางพัชรี อาระยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.) และนางสาวนริศา อดิเทพวรพันธุ์ ประจำสำนักเลขาธิการสำนักนายกรัฐมนตรี พร้อมด้วยคณะผู้บริหารกระทรวง พม. และทีม พม. One Home ลงพื้นที่ ณ ชุมชนบ้านช้าง หมู่ 7 ตำบลท่าเรืออำเภอเมือง จังหวัดนครศรีธรรมราช เพื่อเยี่ยมให้กำลังใจประชาชนและกลุ่มเป้าหมายที่ได้รับผลกระทบจากสถานการณ์น้ำท่วม พร้อมทั้งเดินลุยน้ำและนั่งเรือเพื่อนำอาหารปรุงสุก สด สะอาดจากครัวกลางชุมชน และเครื่องอุปโภคบริโภคที่จำเป็น ไปแจกจ่ายให้ชาวชุมชนที่บ้านยังคงถูกน้ำท่วมและเดินทางออกมาภายนอกด้วยความยากลำบาก โดยเฉพาะผู้ป่วยติดเตียงที่ต้องได้รับการดูแลอย่างใกล้ชิด
นางพัชรี กล่าวว่า ทั้งนี้ ประชาชนที่ประสบภัยน้ำท่วมหรือประสบภัยพิบัติต่างๆ สามารถขอความช่วยเหลือได้ที่ ศูนย์ช่วยเหลือสังคม สายด่วน พม. โทร. 1300 ซึ่งพร้อมให้ความช่วยเหลือตลอด 24 ชั่วโมง หรือติดต่อขอความช่วยเหลือเร่งด่วนด้วยตนเองได้ที่สำนักงานพัฒนาสังคมและความมั่นคงมนุษย์จังหวัดทุกจังหวัด

ที่มา : https://www.thaigov.go.th/news/contents/details/37570