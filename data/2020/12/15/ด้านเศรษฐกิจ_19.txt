รัฐบาลไทย-ข่าวทำเนียบรัฐบาล-รมว.สุริยะ เป็นประธานสักขีพยาน mou ระหว่างกนอ.กับ บ.ทีโอที และเป็นประธานพร้อมกล่าวปาฐกถาพิเศษในงานวันสถาปนา กนอ. ครบรอบ 48 ปี


วันจันทร์ที่ 14 ธันวาคม 2563
พิมพ์
รมว.สุริยะ เป็นประธานสักขีพยาน mou ระหว่างกนอ.กับ บ.ทีโอที และเป็นประธานพร้อมกล่าวปาฐกถาพิเศษในงานวันสถาปนา กนอ. ครบรอบ 48 ปี
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม  เป็นประธานสักขีพยาน mou ระหว่างกนอ.กับ บ.ทีโอที และเป็นประธานพร้อมกล่าวปาฐกถาพิเศษในงานวันสถาปนา กนอ. ครบรอบ 48 ปี  ณ ห้องคริสตัล ฮอลล์ โรงแรม เดอะ แอทธินี โฮเตล กทม.
วันนี้ (14 ธ.ค. 63) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานสักขีพยานในพิธีลงนามบันทึกความร่วมมือโครงการวางระบบสื่อสารความเร็วสูง (Fiber to The Factory) ระหว่าง การนิคมอุตสาหกรรมแห่งประเทศไทย (กนอ.) โดยนางสาวสมจิณณ์ พิลึก ผู้ว่าการการนิคมอุตสาหกรรมแห่งประเทศไทย (กนอ.) และบริษัท ทีโอที จำกัด (มหาชน) โดยนายมรกต เธียรมนตรี รักษาการกรรมการผู้จัดการใหญ่ บริษัท ทีโอที จำกัด (มหาชน) เพื่อศึกษาและกำหนดแนวทางการพัฒนาและเตรียมให้บริการด้านระบบโครงข่ายโทรคมนาคมในนิคมอุตสาหกรรมเพื่อรองรับเทคโนโลยี 5G สำหรับเป็นเครื่องมือในการสนับสนุนการดำเนินงานของผู้ประกอบการ และเป็นการสร้างความเชื่อมั่นให้แก่ผู้ประกอบการ-นักลงทุนที่อยู่ระหว่างการตัดสินใจที่จะลงทุนในนิคมอุตสาหกรรม
จากนั้นนายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานพร้อมกล่าวปาฐกถาพิเศษในงานวันสถาปนาการนิคมอุตสาหกรรมแห่งประเทศไทย( กนอ.) ครบรอบ 48 ปี  "The Journey of Sustainable Partnership" ซึ่งจัดขึ้นเพื่อเป็นการเชื่อมความสัมพันธ์ระหว่างผู้บริหาร และเครือข่ายพันธมิตร โดยมีนางสาวสมจิณณ์ พิลึก ผู้ว่าการการนิคมอุตสาหกรรมแห่งประเทศไทยให้การต้อนรับ และมีนายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม และนางสาวสุชาดา แทนทรัพย์ โฆษกกระทรวงอุตสาหกรรม ร่วมเป็นเกียรติ  ณ ห้องคริสตัล ฮอลล์ โรงแรม เดอะ แอทธินี โฮเตล กทม.

ที่มา : https://www.thaigov.go.th/news/contents/details/37611