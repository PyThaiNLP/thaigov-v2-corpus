รัฐบาลไทย-ข่าวทำเนียบรัฐบาล-ธนาคารพาณิชย์ห่วงใยสุขภาพลูกค้า แนะนำให้ทำธุรกรรมการเงินผ่านช่องทางอิเล็กทรอนิกส์ช่วงเทศกาลปีใหม่ พร้อมสำรองเงินสดเพียงพอเบิกถอน


วันจันทร์ที่ 28 ธันวาคม 2563
พิมพ์
ธนาคารพาณิชย์ห่วงใยสุขภาพลูกค้า แนะนำให้ทำธุรกรรมการเงินผ่านช่องทางอิเล็กทรอนิกส์ช่วงเทศกาลปีใหม่ พร้อมสำรองเงินสดเพียงพอเบิกถอน
สมาคมธนาคารไทย มีความห่วงใยในสุขภาพของประชาชนและลูกค้าของธนาคาร จึงขอแนะนำให้ทำธุรกรรมทางการเงินผ่านช่องทางอิเล็คทรอนิกส์ โดยการโอนเงินผ่านระบบพร้อมเพย์ อินเตอร์เน็ตแบงกิ้ง และใช้จ่ายซื้อสินค้าและบริการผ่านแอปพลิเคชันโมบายแบงกิ้ง
สมาคมธนาคารไทย เปิดเผยว่า จากสถานการณ์การแพร่ระบาดของไวรัส COVID-19 ครั้งใหม่ในประเทศ ที่มีการแพร่ระบาดไปอย่างรวดเร็วและเป็นวงกว้างซึ่งเกิดขึ้นในช่วงใกล้เทศกาลฉลองปีใหม่ และเป็นวันหยุดยาวที่ประชาชนจะมีการเดินทางและจับจ่ายใช้สอยเพิ่มขึ้นมากกว่าช่วงปกติ
สมาคมธนาคารไทย มีความห่วงใยในสุขภาพของประชาชนและลูกค้าของธนาคาร จึงขอแนะนำให้ทำธุรกรรมทางการเงินผ่านช่องทางอิเล็คทรอนิกส์ โดยการโอนเงินผ่านระบบพร้อมเพย์ อินเตอร์เน็ตแบงกิ้ง และใช้จ่ายซื้อสินค้าและบริการผ่านแอปพลิเคชันโมบายแบงกิ้ง ซึ่งเป็นช่องทางที่ง่าย สะดวก และปลอดภัย โดยไม่จำเป็นต้องเดินทางมายังสาขาของธนาคาร ในช่วงเทศกาลปีใหม่ 2564 นี้
อย่างไรก็ตาม ธนาคารพาณิชย์ต่างๆได้เตรียมสำรองเงินสดไว้อย่างเพียงพอทุกช่องทาง สำหรับการเบิกถอนของประชาชน และลูกค้าธนาคาร ทั้งการเบิกถอนผ่านเคาน์เตอร์สาขาธนาคารและผ่านตู้ATM ทั่วประเทศ
สมาคมธนาคารไทย
โทร. 0-2558-7500

ที่มา : https://www.thaigov.go.th/news/contents/details/37956