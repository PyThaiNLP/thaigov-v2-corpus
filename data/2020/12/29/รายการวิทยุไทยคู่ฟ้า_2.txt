รัฐบาลไทย-ข่าวทำเนียบรัฐบาล-เรือโดยสารพลังงานไฟฟ้า


วันจันทร์ที่ 28 ธันวาคม 2563
พิมพ์
เรือโดยสารพลังงานไฟฟ้า
วันอาทิตย์ที่ 28 ธันวาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดเส้นทางเรือโดยสารพลังงานไฟฟ้าในแม่น้ำเจ้าพระยา และท่าเรืออัจฉริยะเพื่อเป็นของขวัญปีใหม่ให้ประชาชน โดยเรือดังกล่าวเป็นเรืออลูมิเนียม ขับเคลื่อนด้วยแบตเตอรี่ลิเธียมไอออน ไร้มลภาวะทางอากาศ ทางน้ำ และทางเสียง รองรับผู้โดยสารได้ 250 คนต่อลำ ในระยะแรก ให้บริการจำนวน 6 ลำ วันจันทร์ – ศุกร์ จอดรับส่งที่ท่าเรือพระราม5 พระราม7 เกียกกาย บางโพธิ์ เทเวศ พรานนก ปากคลองตลาด ราชวงศ์ กรมเจ้าท่า และแคททาวเวอร์สาธร ส่วนวันเสาร์-อาทิตย์ ให้บริการที่ท่าเรือท่าช้าง วัดอรุณ วัดกัลยาณมิตร กรมเจ้าท่า และแคททาวเวอร์สาธร สามารถเดินทางเชื่อมต่อกับสถานีรถไฟฟ้าทั้งสายสีเขียว สีน้ำเงิน สีม่วง และสีแดง ผู้สนใจทดลองใช้บริการฟรีได้ตั้งแต่วันนี้ – 14 ก.พ. 2564
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37946