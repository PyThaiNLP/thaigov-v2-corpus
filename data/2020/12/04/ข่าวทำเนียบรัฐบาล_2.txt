รัฐบาลไทย-ข่าวทำเนียบรัฐบาล-นรม.สั่ง การ รมต.นร ลงพื้นที่เร่งสำรวจความเสียหาย ตรวจเยี่ยมให้กำลังใจ นำความห่วงใยจากรัฐบาลมอบให้ผู้ประสบภัยน้ำท่วมภาคใต้ ยืนยันรัฐบาลพร้อมให้ความช่วยเหลืออย่างเต็มที่


วันพฤหัสบดีที่ 3 ธันวาคม 2563
พิมพ์
นรม.สั่ง การ รมต.นร ลงพื้นที่เร่งสำรวจความเสียหาย ตรวจเยี่ยมให้กำลังใจ นำความห่วงใยจากรัฐบาลมอบให้ผู้ประสบภัยน้ำท่วมภาคใต้ ยืนยันรัฐบาลพร้อมให้ความช่วยเหลืออย่างเต็มที่
นรม.สั่ง การ รมต.นร ลงพื้นที่เร่งสำรวจความเสียหาย ตรวจเยี่ยมให้กำลังใจ นำความห่วงใยจากรัฐบาลมอบให้ผู้ประสบภัยน้ำท่วมภาคใต้ ยืนยันรัฐบาลพร้อมให้ความช่วยเหลืออย่างเต็มที่
วันนี้ (3 ธันวาคม 2563) นายอนุชา นาคาศัย รัฐมนตรีประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงใยพี่น้องประชาชนที่ได้รับผลกระทบจากสถานการณ์น้ำท่วมในพื้นที่ 5 จังหวัดในพื้นที่ภาคใต้ที่ประสบภัยน้ำท่วมฉับพลัน ได้แก่ จังหวัดนครศรีธรรมราช พัทลุง สงขลา นราธิวาส และจังหวัดสุราษฎร์ธานี โดยสั่งการให้ส่วนราชการในพื้นที่ติดตามสถานการณ์อย่างต่อเนื่อง กำชับให้เร่งช่วยเหลือประชาชนขนย้ายสิ่งของขึ้นที่สูง พร้อมทั้งแจ้งให้อำเภอและองค์กรปกครองส่วนท้องถิ่นเตรียมพร้อมบรรเทาความเดือดร้อน อพยพประชาชนไปยังที่ปลอดภัย และขอให้พี่น้องประชาชนติดตามการแจ้งเตือน รวมถึงข่าวสารจากทางราชการอย่างใกล้ชิด พร้อมกันนี้ นายกรัฐมนตรีได้มอบหมายให้ตนเองลงพื้นที่เพื่อสำรวจความเสียหาย ตรวจเยี่ยมให้กำลังใจ พร้อมนำความห่วงใยจากรัฐบาลไปมอบให้กับประชาชน
รัฐมนตรีประจำสำนักนายกรัฐมนตรียืนยัน รัฐบาลพร้อมให้ความช่วยเหลือประชาชนอย่างเต็มที่ ไม่ว่าจะอยู่ในภูมิภาคไหน เชื่อว่าความรักความสามัคคีของคนไทยจะช่วยให้ทุกคนปลอดภัย และก้าวผ่านสถานการณ์ไปด้วยกัน
-------------------------------------------

ที่มา : https://www.thaigov.go.th/news/contents/details/37262