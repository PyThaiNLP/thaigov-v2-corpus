รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมชมนิทรรศการ​ สายธารน้ำพระทัย.... สานสายใย "ยุติธรรม" ภายในงาน ความสุขที่พ่อให้​ เนื่องในวันพ่อแห่งชาติ ๕ ธันวาคม ประจำปี​ พ.ศ.​ ๒๕๖๓ 


วันพฤหัสบดีที่ 3 ธันวาคม 2563
ปลัดกระทรวงยุติธรรม ร่วมชมนิทรรศการ​ สายธารน้ำพระทัย.... สานสายใย "ยุติธรรม" ภายในงาน ความสุขที่พ่อให้​ เนื่องในวันพ่อแห่งชาติ ๕ ธันวาคม ประจำปี​ พ.ศ.​ ๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ได้เยี่ยมชมนิทรรศการ สายธารน้ำพระทัย.... สานสายใย "ยุติธรรม" ของกระทรวงยุติธรรม ภายในงานนิทรรศการ​ ความสุขที่พ่อให้​ เนื่องในวันพ่อแห่งชาติ ๕ ธันวาคม ประจำปี​ พ.ศ.​ ๒๕๖๓
ใน​วันพุธที่​ ๒ ธันวาคม​ ๒๕๖๓​ เวลา ๑๕.๓๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ได้เยี่ยมชมนิทรรศการ สายธารน้ำพระทัย.... สานสายใย "ยุติธรรม" ของกระทรวงยุติธรรม ภายในงานนิทรรศการ​ ความสุขที่พ่อให้​ เนื่องในวันพ่อแห่งชาติ ๕ ธันวาคม ประจำปี​ พ.ศ.​ ๒๕๖๓​ ณ​ บริเวณตรงข้ามสถานีวิทยุกระจายเสียงกองทัพบก หน่วยบัญชาการรักษาดินแดน  อาคารสวนเจ้าเชตุ ถนนสนามไชย เขตพระนคร กรุงเทพฯ เพื่อเป็นการน้อมรำลึกในพระมหากรุณาธิคุณและสืบสานพระราชปณิธานของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร น้อมนำพระวิสัยทัศน์ของพระบรมวงศานุวงศ์ตามแนวทางการพัฒนาที่เชื่อมั่นใน "คน" การให้โอกาสผู้ที่พลั้งพลาด และการพัฒนากฎหมาย กฎเกณฑ์ ที่จะเอื้ออำนวยความยุติธรรมที่เท่าเทียมให้แก่ทุกคน โดยกระทรวง​ยุติธรรม​ ได้น้อมนำพระราชดำริและแนวทางในการพัฒนาดังกล่าวมาใช้ในการพัฒนาทรัพยากรมนุษย์เพื่อแก้ไขปัญหาสังคมในหลากหลายมิติตามภารกิจของกระทรวงยุติธรรม
สำหรับ​กิจกรรมดังกล่าวกำหนดจัดขึ้นในระหว่างวันที่ ๑ - ๖ ธันวาคม ๒๕๖๓​ เวลา​ ๑๐.๐๐​ -​ ๒๑.๐๐​ น.​ ณ ท้องสนามหลวง บริเวณลานหน้ากระทรวงกลาโหม ถนนสนามไชย สวนสราญรมย์ และมิวเซียมสยาม

ที่มา : https://www.thaigov.go.th/news/contents/details/37278