รัฐบาลไทย-ข่าวทำเนียบรัฐบาล-กรุงไทยครองตำแหน่ง Bank of the Year 2020 in Thailand จาก The Banker ตอกย้ำผู้นำ Digital Banking เคียงข้างคนไทยในทุกมิติ


วันพฤหัสบดีที่ 3 ธันวาคม 2563
พิมพ์
กรุงไทยครองตำแหน่ง Bank of the Year 2020 in Thailand จาก The Banker ตอกย้ำผู้นำ Digital Banking เคียงข้างคนไทยในทุกมิติ
ธนาคารกรุงไทยตอกย้ำความเป็นธนาคารชั้นนำ คว้ารางวัล Bank of the Year 2020 in Thailand จากนิตยสาร The Banker เป็นครั้งที่ 3 และรางวัล Best Social Impact Bank -Thailand 2020 จากวารสาร Capital Finance International (CFI) ต่อเนื่องเป็นปีที่ 4
ธนาคารกรุงไทยตอกย้ำความเป็นธนาคารชั้นนำ คว้ารางวัล Bank of the Year 2020 in Thailand จากนิตยสาร The Banker เป็นครั้งที่ 3 และรางวัล Best Social Impact Bank -Thailand 2020 จากวารสาร Capital Finance International (CFI) ต่อเนื่องเป็นปีที่ 4 จากความมุ่งมั่นคิดค้นนวัตกรรมทางการเงิน พัฒนาบริการทางการเงินดิจิทัล และบทบาทสำคัญสนับสนุนนโยบายรัฐบาลฟันฝ่าวิกฤติโควิด-19 ส่งผลให้ธนาคารคว้า 10 รางวัลจากเวทีใหญ่ระดับโลกและภูมิภาค
นายผยง ศรีวณิช กรรมการผู้จัดการใหญ่ ธนาคารกรุงไทย เปิเผยว่า จากผลการดำเนินงานที่มีความโดดเด่น   ด้านการบริหารจัดการในทุกมิติ มุ่งมั่นคิดค้นและพัฒนาผลิตภัณฑ์บริการทางการเงินดิจิทัล ตลอดจนสนับสนุนและผลักดันนโยบายภาครัฐเพื่อกระตุ้นเศรษฐกิจของประเทศอย่างต่อเนื่อง ท่ามกลางการแพร่ระบาดของโควิด-19 ส่งผลให้ธนาคารได้รับรางวัล Bank of the Year 2020 in Thailand จากนิตยสาร The Banker เป็นครั้งที่ 3 และรางวัล Best Social Impact Bank -Thailand 2020 ต่อเนื่องเป็นปีที่ 4 จากวารสาร Capital Finance International (CFI) ซึ่งเป็นนิตยสารชั้นนำที่มีความเชี่ยวชาญด้านการเงินระดับโลกจากประเทศอังกฤษ
“จากสภาพแวดล้อมการแข่งขันทางธุรกิจในปัจจุบันและกระแสดิจิทัลดิสรัปชันที่ทำให้พฤติกรรมของลูกค้าเปลี่ยนแปลงไปอย่างรวดเร็ว ธนาคารได้ปรับตัวในการดำเนินธุรกิจด้วยยุทธศาสตร์คู่ขนาน หรือ 2 Banking Model โดยการเพิ่มประสิทธิภาพธุรกิจแบบดั้งเดิม (Carrier) พร้อมกับการดำเนินธุรกิแบบใหม่ (Speed Boat) ที่เน้นการวิเคราะห์ข้อมูลบน Digital Platform เพื่อขยายธุรกิจไปยังกลุ่มเป้าหมาย 5 Ecosystems ตลอดจนสนับสนุนภาครัฐผลักดันนโยบาย Thailand 4.0 พัฒนาดิจิทัลแพลตฟอร์มให้ประชาชนทุกภาคส่วนสามารถเข้าถึงบริการทางการเงิน เพื่อให้ประเทศก้าวสู่สังคมไร้เงินสดอย่างแท้จริง และเป็นกลไกในการลดความเหลื่อมล้ำ โดยเฉพาะในช่วงสถานการณ์โควิด-19 แพร่ระบาด ธนาคารได้ยืนหยัดเคียงข้างสังคมไทยช่วยเหลือคนไทยในทุกมิติ ทั้งการออก 5 มาตรการช่วยเหลือลูกค้าทุกกลุ่มอย่างเต็มที่ในวงเงินรวมกว่า 1.12 ล้านล้านบาท สร้าง Digital Platform อำนวยความสะดวกลูกค้า ประชาชนในการเข้าถึงมาตรการการช่วยเหลือของรัฐบาล ไม่ว่าจะเป็น เราไม่ทิ้งกัน เราเที่ยวด้วยกัน การพัฒนาแพลตฟอร์มไทยชนะ และโครงการคนละครึ่ง”
ก่อนหน้านี้ธนาคารได้รับ 8 รางวัลจากเวทีใหญ่ระดับโลกและภูมิภาค ได้แก่ รางวัล The Asian Banker Leadership Achievement Award for The Best Managed Bank during COVID-19 in Thailand และรางวัล The Asian Banker Leadership Achievement Award for The Best CEO Response to COVID-19 in Thailand จากนิตยสาร The Asian Banker รางวัล Thailand Digital Excellence Awards 2020 สาขา Thai Digital Champion for Tech Innovation & AI จากสมาคมการจัดการธุรกิจแห่งประเทศไทย (Thailand Management Association : TMA) รางวัลรัฐวิสาหกิจดีเด่น ประจำปี 2563 ได้แก่ รางวัลคณะกรรมการรัฐวิสาหกิจดีเด่น รางวัลการบริหารจัดกาองค์กรดีเด่น รางวัลความสามารถในการจัดการวิกฤตโควิด-19 ดีเด่น และบริษัท LINE ประเทศไทยมอบรางวัล Best Official Account of The Year ให้กับ Krungthai Connext และรางวัล Best Smart Channel in Finance & Insurance ให้กับ Krungthai Care
ทีม Marketing Strategy
โทร 0-2208-4174-8

ที่มา : https://www.thaigov.go.th/news/contents/details/37268