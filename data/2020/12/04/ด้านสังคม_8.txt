รัฐบาลไทย-ข่าวทำเนียบรัฐบาล-ดีอีเอส ร่วมงาน“วันพ่อแห่งชาติ” จัดนิทรรศการน้อมรำลึกถึงพระอัจฉริยภาพ ด้านการสื่อสารในหัวข้อ “พระบิดาแห่งการสื่อสาร”


วันพฤหัสบดีที่ 3 ธันวาคม 2563
ดีอีเอส ร่วมงาน“วันพ่อแห่งชาติ” จัดนิทรรศการน้อมรำลึกถึงพระอัจฉริยภาพ ด้านการสื่อสารในหัวข้อ “พระบิดาแห่งการสื่อสาร”
ดีอีเอส ร่วมงาน“วันพ่อแห่งชาติ” จัดนิทรรศการน้อมรำลึกถึงพระอัจฉริยภาพ ด้านการสื่อสารในหัวข้อ “พระบิดาแห่งการสื่อสาร”
เมื่อวันที่ ๒ ธันวาคม ๒๕๖๓ นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ได้เข้าร่วมงาน “วันพ่อแห่งชาติ” โดยได้เยี่ยมชมการจัดนิทรรศการในบูทของกระทรวงดิจิทัลเพื่อเศรษฐกิจและสังคมและหน่วยงานในสังกัดกระทรวง สมาคมนักวิทยุสมัครเล่นแห่งประเทศไทย,สำนักงานกสทช. ซึ่งร่วมกันจัดนิทรรศการนำเสนอข้อมูลเกี่ยวกับพระอัจฉริยภาพด้านการสื่อสารในหัวข้อ “พระบิดาแห่งการสื่อสาร” เป็นการนำเสนอพระอัจฉริยภาพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร กับการสอนใช้วิทยุศูนย์สายลม VR009 โดยสมาคมนักวิทยุสมัครเล่นแห่งประเทศไทย การนำเสนอภาพฝีพระหัตถ์ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยทรงใช้เครื่องคอมพิวเตอร์วาดภาพแสดงการเดินเรือของพระมหาชนก พระอัจฉริยภาพด้านสถิติ การนำเสนอโครงการการศึกษาทางไกลผ่านดาวเทียม การฉายภาพยนต์กาตูนแอนิเมชั่น เรื่อง พระมหาชนก รวมทั้งการจำหน่ายอากรแสตมป์เฉลิมพระเกียรติ หายาก เกี่ยวกับพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และพระบรมวงศานุวงศ์ นอกจากนี้ภายในบูทนิทรรศการยังมีการจัดกิจกรรมให้ร่วมสนุกและรับของที่ระลึกอีกมากมาย ทั้งนี้กิจกรรม “วันพ่อแห่งชาติ” ได้จัดขึ้นระหว่างวันที่ ๑ – ๖ ธันวาคม ๒๕๖๓ เวลา ๑๐.๐๐ น. – ๒๑.๐๐ น. ณ บริเวณ ถนนสนามชัย สวนสราญรมย์ และมิวเซียมสยาม
******************

ที่มา : https://www.thaigov.go.th/news/contents/details/37295