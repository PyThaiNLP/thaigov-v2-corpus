รัฐบาลไทย-ข่าวทำเนียบรัฐบาล-ปลัดกระทรวงยุติธรรม ให้การต้อนรับคณะกรรมาธิการกฎหมาย การยุติธรรม และการตำรวจ วุฒิสภา


วันพฤหัสบดีที่ 3 ธันวาคม 2563
ปลัดกระทรวงยุติธรรม ให้การต้อนรับคณะกรรมาธิการกฎหมาย การยุติธรรม และการตำรวจ วุฒิสภา
ปลัดกระทรวงยุติธรรม ให้การต้อนรับคณะกรรมาธิการกฎหมาย การยุติธรรม และการตำรวจ วุฒิสภา
ในวันพฤหัสบดีที่ ๓ ธันวาคม ๒๕๖๓ เวลา ๐๙.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
พร้อมด้วยนายวิทยา สุริยะวงค์ รองปลัดกระทรวงยุติธรรม
หัวหน้าส่วนราชการในสังกัดกระทรวงยุติธรรม ข้าราชการ และเจ้าหน้าที่ที่เกี่ยวข้อง
ให้การต้อนรับคณะกรรมาธิการกฎหมาย การยุติธรรม และการตำรวจ วุฒิสภา
นำโดย พลตำรวจเอก ชัชวาลย์ สุขสมจิตร์ ประธานคณะกรรมาธิการฯ
เพื่อรับทราบข้อมูลการดำเนินงานของกระทรวงยุติธรรม ดังนี้
๑) บทบาทอำนาจหน้าที่ของคณะกรรมการพัฒนาการบริหารงานยุติธรรมแห่งชาติ
การดำเนินการตามแผนแม่บทการบริหารงานยุติธรรมแห่งชาติ
และแผนแม่บทเทคโนโลยีสารสนเทศ ระบบเทคโนโลยีสารสนเทศในกระบวนการยุติธรรม
ของศูนย์แลกเปลี่ยนข้อมูลกระบวนการยุติธรรม (DXC) และการดำเนินการฝึกอบรมหลักสูตรการบริหารงานยุติธรรม
๒) การบริหารจัดการผู้ต้องขังภายในเรือนจำ หลักเกณฑ์ และกระบวนการเกี่ยวกับการพักการลงโทษ
และลดวันต้องโทษจำคุกของกรมราชทัณฑ์ รวมทั้งกฎหมาย กฎ ระเบียบที่เกี่ยวข้อง
ปัญหาและอุปสรรคในการบังคับใช้พระราชบัญญัติราชทัณฑ์ พ.ศ. ๒๕๖๐
๓) แนวทางการดำเนินการในการไกล่เกลี่ยข้อพิพาทของ “ศูนย์ไกล่เกลี่ยข้อพิพาทภาคประชาชน”
ตามพระราชบัญญัติการไกล่เกลี่ยข้อพิพาท พ.ศ. ๒๕๖๒
๔) ความคืบหน้าของร่างพระราชบัญญัติระบบนิติวิทยาศาสตร์แห่งชาติ พ.ศ. ....
และประเด็นปฏิรูปที่ ๘ : การปฏิรูประบบนิติวิทยาศาสตร์เพื่อความถูกต้องสมบูรณ์ของข้อเท็จจริงแห่งคดี
เพื่อรวบรวมเป็นข้อมูลประกอบการดำเนินการตามหน้าที่และอำนาจของคณะกรรมาธิการฯ
เพื่อสร้างความเท่าเทียมในการเข้าถึงกระบวนการยุติธรรมของประเทศชาติต่อไป

ที่มา : https://www.thaigov.go.th/news/contents/details/37283