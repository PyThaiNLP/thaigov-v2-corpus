รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เข้าร่วมการประชุมคณะกรรมการแก้ไขปัญหาของสมัชชาคนจน ครั้งที่ ๒/๒๕๖๓


วันพฤหัสบดีที่ 3 ธันวาคม 2563
รัฐมนตรีว่าการกระทรวงยุติธรรม เข้าร่วมการประชุมคณะกรรมการแก้ไขปัญหาของสมัชชาคนจน ครั้งที่ ๒/๒๕๖๓
รัฐมนตรีว่าการกระทรวงยุติธรรม เข้าร่วมการประชุมคณะกรรมการแก้ไขปัญหาของสมัชชาคนจน ครั้งที่ ๒/๒๕๖๓
ในวันพฤหัสบดีที่ ๓ ธันวาคม ๒๕๖๓ เวลา ๑๐.๐๐ น.
ณ ห้องประชุม ๓๐๑ ชั้น ๓ ตึกบัญชาการ ๑ ทำเนียบรัฐบาล
นายสมศักดิ์ เทพสุทิน รัฐมนตรีว่าการกระทรวงยุติธรรม
เข้าร่วมการประชุมคณะกรรมการแก้ไขปัญหาของสมัชชาคนจน ครั้งที่ ๒/๒๕๖๓
โดยมี พลเอก ประวิตร วงษ์สุวรรณ รองนายกรัฐมนตรี เป็นประธาน
พร้อมด้วย นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม
และผู้เกี่ยวข้อง เข้าร่วมประชุม
โดยที่ประชุมรับทราบคำสั่งสำนักนายกรัฐมนตรี ที่ ๒๕๗/๒๕๖๓
เรื่อง แก้ไขเพิ่มเติมองค์ประกอบคณะกรรมการแก้ไขปัญหาของสมัชชาคนจน ลงวันที่ ๑ กันยายน ๒๕๖๓
และการขอรับการสนับสนุนงบประมาณตามข้อเสนอโครงการแก้ไขผลกระทบจากวิกฤติโรคระบาดโควิด ๑๙
และฟื้นฟูเศรษฐกิจและชุมชนชนบทของสมัชชาคนจน
นอกจากนี้ ที่ประชุมพิจารณาการแก้ไขปัญหาเร่งด่วนของสมัชชาคนจน จำนวน ๖ กรณี
พร้อมทั้ง พิจารณาผลความคืบหน้าการดำเนินงานของคณะอนุกรรมการ/คณะทำงาน
ภายใต้คำสั่งคณะกรรมการแก้ไขปัญหาของสมัชชาคนจน และหน่วยงานที่เกี่ยวข้อง

ที่มา : https://www.thaigov.go.th/news/contents/details/37293