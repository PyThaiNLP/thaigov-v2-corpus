รัฐบาลไทย-ข่าวทำเนียบรัฐบาล-ประชุมคณะกรรมการอ้อยและน้ำตาลทราย ครั้งที่ 14/2563"


วันพฤหัสบดีที่ 3 ธันวาคม 2563
ประชุมคณะกรรมการอ้อยและน้ำตาลทราย ครั้งที่ 14/2563"
รองปลัดเกษตรฯ “อำพันธุ์” ประชุมคณะกรรมการอ้อยและน้ำตาลทราย ครั้งที่ 14/2563"
นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมการประชุมคณะกรรมการอ้อยและน้ำตาลทราย ครั้งที่ 14/2563 ในฐานะกรรมการ (ผู้แทนกระทรวงเกษตรและสหกรณ์) โดยมี นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธาน ณ ห้องประชุม ชั้น 1 สำนักงานคณะกรรมการอ้อยและน้ำตาลทราย ซึ่งที่ประชุมได้มีการหารือและพิจารณาในประเด็นต่าง ๆ ดังนี้ 1) การกำหนดราคาจำหน่ายน้ำตาลทรายภายในราชอาณาจักร ประจำฤดูกาลผลิตปี 2563/2564 ตามประกาศ กอน. เรื่องหลักเกณฑ์และวิธีการในการกำหนดราคาจำหน่ายน้ำตาลทรายภายในราชอาณาจักร พ.ศ. 2562 2) หลักเกณฑ์การจัดทำประมาณการรายได้ การกำหนดและการชำระราคาอ้อยและค่าผลิตน้ำตาลทรายและอัตราส่วนของผลตอบแทนระหว่างชาวไร่อ้อยและโรงงานเพื่อใช้ในการกำหนดราคาอ้อยขั้นต้นและผลตอบแทนการผลิตและจำหน่ายน้ำตาลทรายขั้นต้น ฤดูการผลิตปี 2563/64 และ 3) การกำหนดราคาอ้อยขั้นสุดท้ายและผลตอบแทนการผลิตและจำหน่ายน้ำตาลทรายขั้นสุดท้ายฤดูการผลิต 2562/2563 รวมถึงที่ประชุมฯ ได้รับทราบแนวทางการเรียกเงินคืนกองทุนอ้อยและน้ำตาลทรายต่อไป

ที่มา : https://www.thaigov.go.th/news/contents/details/37284