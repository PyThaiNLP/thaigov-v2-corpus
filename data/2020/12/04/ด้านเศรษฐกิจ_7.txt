รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ ร่วมพิธีเปิดงานมหกรรม "ภูมิพลังแผ่นดิน"


วันพฤหัสบดีที่ 3 ธันวาคม 2563
รองปลัดกระทรวงเกษตรและสหกรณ์ ร่วมพิธีเปิดงานมหกรรม "ภูมิพลังแผ่นดิน"
​นายประยูร อินสกุล รองปลัดกระทรวงเกษตรและสหกรณ์ ร่วมพิธีเปิดงานมหกรรม "ภูมิพลังแผ่นดิน"
วันพฤหัสบดีที่ 3 ธันวาคม 2563 นายประยูร อินสกุล รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ (ดร.ทองเปลว กองจันทร์) ร่วมพิธีเปิดงานมหกรรม "ภูมิพลังแผ่นดิน" ซึ่งจัดขึ้นโดยสำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว ระหว่างวันที่ 3-6 ธันวาคม 2563 ณ พิพิธภัณฑ์การเกษตรเฉลิมพระเกียติพระบาทสมเด็จพระเจ้าอยู่หัว จังหวัดปทุมธานี โดยมีวัตถุประสงค์เพื่อน้อมรำลึกถึงพระมหากรุณาธิคุณ และพระอัจฉริยภาพ ในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ด้านการจัดการดินและร่วมเป็นส่วนหนึ่งในกิจกรรมวันดินโลก 5 ธันวาคมของทุกปี รวมทั้งเผยแพร่และถ่ายทอดองค์ความรู้เกษตรเศรษฐกิจพอเพียง ผ่านนิทรรศการพิเศษ การอบรมวิชาของแผ่นดิน อบรมเชิงปฏิบัติการ ตลาดนัดองค์ความรู้เกษตรเศรษฐกิจพอเพียง และกิจกรรมต่างๆ แก่ผู้เข้ามาร่วมงาน

ที่มา : https://www.thaigov.go.th/news/contents/details/37273