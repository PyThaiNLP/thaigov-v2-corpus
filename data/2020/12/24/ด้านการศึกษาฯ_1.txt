รัฐบาลไทย-ข่าวทำเนียบรัฐบาล-ดีอีเอส ร่วมหารือเลขาธิการ APPU แผนงานจัดอบรมหลักสูตรของวิทยาลัยฯ ปี 2564


วันพุธที่ 23 ธันวาคม 2563
ดีอีเอส ร่วมหารือเลขาธิการ APPU แผนงานจัดอบรมหลักสูตรของวิทยาลัยฯ ปี 2564
ดีอีเอส ร่วมหารือเลขาธิการ APPU แผนงานจัดอบรมหลักสูตรของวิทยาลัยฯ ปี 2564
เมื่อวันที่ 22 ธันวาคม 2563 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการบริหารวิทยาลัยการไปรษณีย์แห่งเอเชียและแปซิฟิกวาระพิเศษ ผ่านระบบประชุมทางไกล (Online Conference) โดยมี Mr. LIN Hongliang เลขาธิการสหภาพไปรษณีย์แห่งเอเชียและแปซิฟิก (APPU) ร่วมประชุม ซึ่งที่ประชุมได้รายงานผลความคืบหน้าการดำเนินการฝึกอบรมและสถานะทางการเงินในปี 2020 พร้อมการเสนอร่างค่าธรรมเนียมฝึกอบรมหลักสูตรออนไลน์ฯ และที่ประชุมเห็นชอบนำเสนอแผนในการจัดหลักสูตรฝึกอบรม/Workshop ใน 2021 โดยเสนอให้อบรมใน 2 รูปแบบ คือ จัดอบรมออนไลน์ในระหว่างเดือนมกราคม- มิถุนายน 2564 และจัดฝึกอบรมปกติ ณ APPC ในระหว่างเดือนกรกฎาคม-ธันวาคม 2564  แบบที่ 2 จัดฝึกอบรมออนไลน์ตลอดทั้งปี ทั้งนี้เพื่อรองรับการพัฒนาศักยภาพบุคลากรด้านไปรษณีย์ในภูมิภาคเอเชียและแปซิฟิก การประชุมครั้งนี้มีผู้เกี่ยวข้องจากบริษัท ไปรษณีย์ไทย จำกัด และสำนักงานใหญ่สหภาพไปรษณีย์แห่งเอเชียและแปซิฟิก เข้าร่วม ณ ห้องประชุม auditorium ชั้น 2 สำนักงาน APPU ปณท.
****************

ที่มา : https://www.thaigov.go.th/news/contents/details/37840