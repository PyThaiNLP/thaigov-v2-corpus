รัฐบาลไทย-ข่าวทำเนียบรัฐบาล-ดีอีเอส ร่วม กสทช.-5 ค่ายมือถือส่ง SMS อัพเดทข่าวสารโควิดให้ต่างชาติในไทย


วันพุธที่ 23 ธันวาคม 2563
ดีอีเอส ร่วม กสทช.-5 ค่ายมือถือส่ง SMS อัพเดทข่าวสารโควิดให้ต่างชาติในไทย
ดีอีเอส ร่วม กสทช.-5 ค่ายมือถือส่ง SMS อัพเดทข่าวสารโควิดให้ต่างชาติในไทย
เมื่อวันที่ 23 ธันวาคม 2563 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) แถลงข่าวร่วมกับนายสุทธิศักดิ์ ตันตะโยธิน รองเลขาธิการสายงานกิจการโทรคมนาคม สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) พร้อมด้วยผู้บริหารของผู้ให้บริการมือถือทั้ง 5 เครือข่าย ร่วมแถลงข่าวการแจ้งข้อมูลข่าวสารเกี่ยวกับสถานการณ์โควิด-19 ผ่านบริการเอสเอ็มเอส (SMS) ให้กับชาวต่างชาติที่พำนักในประเทศไทย และแรงงานต่างด้าว จำนวน 2,804,000 เลขหมาย ตามฐานข้อมูลที่มีการลงทะเบียนไว้กับดีแทค ทรู เอไอเอส ทีโอที และกสท โทรคมนาคม ณ ห้อง MDES 1 ชั้น 9 กระทรวงดิจิทัลฯ สำหรับความร่วมมือครั้งนี้ เพื่อเป็นช่องทางหนึ่งในการช่วยสื่อสารเพื่อสร้างความตระหนักรู้ และสื่อสารข้อมูลถึงคนต่างชาติที่เข้ามาทำงานในไทย โดยเนื้อหาหลักๆ เป็นการให้ความรู้ คำแนะนำในการปฏิบัติตัว รวมทั้งให้ข้อมูลเบอร์โทร 1422 สำหรับการติดต่อกรมควบคุมโรค กรณีที่ต้องการคำปรึกษา หรือความช่วยเหลือเมื่อมีอาการเจ็บป่วย โดยเบื้องต้นจะมีข้อความภาษาอังกฤษ ภาษาเมียนมา ภาษากัมพูชา เพื่อให้เจ้าของภาษาเกิดความเข้าใจที่ถูกต้อง
*****************

ที่มา : https://www.thaigov.go.th/news/contents/details/37859