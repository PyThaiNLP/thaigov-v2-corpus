รัฐบาลไทย-ข่าวทำเนียบรัฐบาล-รมว.ยุติธรรม ประชุมติดตามความคืบหน้าการดำเนินงานของหน่วยงานในสังกัดกระทรวงยุติธรรม


วันพุธที่ 23 ธันวาคม 2563
รมว.ยุติธรรม ประชุมติดตามความคืบหน้าการดำเนินงานของหน่วยงานในสังกัดกระทรวงยุติธรรม
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๔๑/๒๕๖๓
ในวันพุธที่ ๒๓ ธันวาคม ๒๕๖๓ เวลา ๑๐.๐๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ ถนนแจ้งวัฒนะ กรุงเทพมหานคร
นายสมศักดิ์ เทพสุทิน รัฐมนตรีว่าการกระทรวงยุติธรรม
เป็นประธานการประชุมผู้บริหารกระทรวงยุติธรรม ครั้งที่ ๔๑/๒๕๖๓
โดยมี ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
นายธนวัชร  นิติกาญจนา ที่ปรึกษารัฐมนตรีว่าการกระทรวงยุติธรรม
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
พร้อมด้วยผู้บริหารจากหน่วยงานในสังกัดกระทรวงยุติธรรม เข้าร่วม
โดยรัฐมนตรีว่าการกระทรวงยุติธรรม ได้แจ้งให้ที่ประชุมรับทราบเกี่ยวกับมาตรการของกระทรวงยุติธรรม
ที่ได้เสนอต่อคณะรัฐมนตรีเรื่องการเตรียมความพร้อมรับมือสถานการณ์โควิด-19
โดยให้มีการปรับห้องทดลองของสถาบันนิติวิทยาศาสตร์ ให้สามารถตรวจพิสูจน์หาเชื้อโควิด-19 ได้อย่างเต็มที่
รวมถึงให้กรมราชทัณฑ์มีมาตรการป้องกันอย่างเต็มที่ โดยงดการเยี่ยมญาติของผู้ต้องขังในรูปแบบปกติ แต่ให้เยี่ยมผ่านระบบแอปพลิเคชั่นไลน์
เพื่อเป็นการป้องกันการแพร่เชื้อ และเตรียมความพร้อมในการนำเทคโนโลยีมาใช้ในอนาคต
นอกจากนี้ที่ประชุมได้ติดตามความก้าวหน้าตามข้อสั่งการของรัฐมนตรีว่าการกระทรวงยุติธรรม อาทิ
เรื่องความคืบหน้าการดำเนินงานของศูนย์เฉพาะกิจเฝ้าระวังความปลอดภัยของประชาชน (JSOC)
และการจำหน่ายสินค้าราชทัณฑ์ในระบบออนไลน์ รวมถึงผลการเบิกจ่ายงบประมาณ
ของส่วนราชการในสังกัดกระทรวงยุติธรรม ประจำปีงบประมาณ พ.ศ. ๒๕๖๔

ที่มา : https://www.thaigov.go.th/news/contents/details/37867