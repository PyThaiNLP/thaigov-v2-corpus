รัฐบาลไทย-ข่าวทำเนียบรัฐบาล-กระทรวงยุติธรรม มอบเข็มเครื่องหมายยุติธรรมธำรง ให้แก่รองกรรมการผู้จัดการ วิทยาลัยเทคโนโลยีปัญญาภิวัฒน์


วันพุธที่ 23 ธันวาคม 2563
กระทรวงยุติธรรม มอบเข็มเครื่องหมายยุติธรรมธำรง ให้แก่รองกรรมการผู้จัดการ วิทยาลัยเทคโนโลยีปัญญาภิวัฒน์
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม มอบเข็มเครื่องหมายยุติธรรมธำรง ชั้นที่ ๔ อันเป็นที่ชมเชยยิ่ง ประเภทบุคคลผู้ทำคุณประโยชน์ให้กับกระทรวงยุติธรรม
ในวันพุธที่ ๒๓ ธันวาคม ๒๕๖๓ เวลา ๐๘.๓๐ น.  ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม มอบเข็มเครื่องหมายยุติธรรมธำรง ชั้นที่ ๔ อันเป็นที่ชมเชยยิ่ง ประเภทบุคคลผู้ทำคุณประโยชน์ให้กับกระทรวงยุติธรรม ให้แก่นายณรงค์ศักดิ์ ภูมิศรีสอาด รองกรรมการผู้จัดการ วิทยาลัยเทคโนโลยีปัญญาภิวัฒน์ โดยมี พันตำรวจโท วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน ร่วมแสดงความยินดี ณ ห้องประชุม ๓-๐๒ ชั้น ๓ อาคารที่ทำการกระทรวงยุติธรรม ถนนแจ้งวัฒนะ กรุงเทพฯ
ปลัดกระทรวงยุติธรรม กล่าวว่า ขอแสดงความยินดีและขอบคุณวิทยาลัยเทคโนโลยีปัญญาภิวัฒน์ ที่เห็นคุณค่าและให้โอกาสทางการศึกษา รวมทั้งโอกาสในการทำงานให้แก่เยาวชนในสถานพินิจฯ ซึ่งอยู่ในความดูแลของกรมพินิจและคุ้มครองเด็กและเยาวชน กระทรวงยุติธรรมด้วยดีเสมอมา และหวังว่าจะได้ร่วมกันพัฒนาเด็กและเยาวชน ให้กลับคืนเป็นคนดีของสังคมต่อไป

ที่มา : https://www.thaigov.go.th/news/contents/details/37865