รัฐบาลไทย-ข่าวทำเนียบรัฐบาล-​นายกรัฐมนตรีมั่นใจสถานการณ์ปี 2564 – 2565 ดีขึ้น พร้อมหนุนเอกชน-รัฐ ร่วมลงทุนในรูปแบบ  PPP


วันพุธที่ 23 ธันวาคม 2563
พิมพ์
​นายกรัฐมนตรีมั่นใจสถานการณ์ปี 2564 – 2565 ดีขึ้น พร้อมหนุนเอกชน-รัฐ ร่วมลงทุนในรูปแบบ  PPP
​นายกรัฐมนตรีมั่นใจสถานการณ์ปี 2564 – 2565 ดีขึ้น พร้อมหนุนเอกชน-รัฐ ร่วมลงทุนในรูปแบบ  PPP
วันนี้ (23 ธ.ค. 63) เวลา 10.30 น.  ณ บริเวณทางเชื่อมตึกไทยคู่ฟ้า ทำเนียบรัฐบาล กรุงเทพฯ  ภายหลังการประชุมพิจารณากำหนดวงเงินงบประมาณรายจ่าย ประจำปีงบประมาณ พ.ศ. 2565  พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เปิดเผยว่า การประชุมคณะกรรมการ พิจารณากำหนดวงเงินงบประมาณรายจ่าย ประจำปีงบประมาณ พ.ศ. 2565 เป็นไปตามขั้นตอนตามกฎหมายเกี่ยวกับการจัดทำงบประมาณรายจ่าย ประจำปีงบประมาณ พ.ศ. 2565 โดยได้นำทุกประเด็นมาหารือร่วมกัน เพื่อจะเดินหน้าต่อไป
นายกรัฐมนตรียอมรับว่ารายรับของรัฐลดลงมาก โดยเฉพาะอย่างยิ่งภาคการท่องเที่ยว และมีการนำงบประมาณส่วนหนึ่งไปดูแลผู้ที่มีรายได้น้อย เรื่องของเกษตรกรจำนวนมาก ซึ่งต้องมีการทบทวนทั้งหมดทั้งรายจ่ายการลงทุน  ภาครัฐทำอย่างเดียวคงไม่พอต้องมีภาคเอกชนเข้าร่วมลงทุนบางกิจกรรมในรูปแบบ Public Private Partnership หรือ PPP  ซึ่งวันนี้ในที่ประชุมก็ได้มอบหมายให้ BOI  ไปหาวิธีการดำเนินการเพื่อให้มีการสนับสนุนการลงทุนทั้งในประเทศและต่างประเทศ  จะช่วยรักษาค่าเงินบาทด้วย
นายกรัฐมนตรี ยืนยันว่า เสถียรภาพการเงินของประเทศไทยถือว่าแข็งแกร่งมากที่สุด เนื่องจากมีเงินอยู่ในระบบจำนวนมาก อย่างไรก็ตาม วันนี้เรายังมีปัญหาสถานการณ์โควิด -19 อยู่ ทั้งข้อจำกัดในการเข้า-ออกประเทศ และมีการใช้วัคซีนจะทำให้สถานการณ์ปีหน้าดีขึ้น ดังนั้น ทุกคนต้องยึดมั่นดำรงไว้ซึ่งความร่วมมือระหว่างภาครัฐ  เอกชน
..............................

ที่มา : https://www.thaigov.go.th/news/contents/details/37846