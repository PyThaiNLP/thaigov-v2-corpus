รัฐบาลไทย-ข่าวทำเนียบรัฐบาล-กระทรวงยุติธรรม ร่วมการอภิปราย หัวข้อเรื่อง "ขอบฟ้าแห่งการเรียนรู้ : ชุมชนคือฐานของงานยาเสพติดไทย" ภายในงานการประชุมวิชาการยาเสพติดแห่งชาติ ครั้งที่ ๒๑ ปี ๒๕๖๓


วันพุธที่ 23 ธันวาคม 2563
กระทรวงยุติธรรม ร่วมการอภิปราย หัวข้อเรื่อง "ขอบฟ้าแห่งการเรียนรู้ : ชุมชนคือฐานของงานยาเสพติดไทย" ภายในงานการประชุมวิชาการยาเสพติดแห่งชาติ ครั้งที่ ๒๑ ปี ๒๕๖๓
นายนิยม เติมศรีสุข รองปลัดกระทรวงยุติธรรม เป็นวิทยากรอภิปราย หัวข้อเรื่อง "ขอบฟ้าแห่งการเรียนรู้ : ชุมชนคือฐานของงานยาเสพติดไทย" ภายในงานการประชุมวิชาการยาเสพติดแห่งชาติ ครั้งที่ ๒๑ ปี ๒๕๖๓​
ในวันพุธที่ ๒๓ ธันวาคม ๒๕๖๓ เวลา ๑๓.๐๐ น. นายนิยม เติมศรีสุข รองปลัดกระทรวงยุติธรรม เป็นวิทยากรอภิปราย หัวข้อเรื่อง "ขอบฟ้าแห่งการเรียนรู้ : ชุมชนคือฐานของงานยาเสพติดไทย" ภายในงานการประชุมวิชาการยาเสพติดแห่งชาติ ครั้งที่ ๒๑ ปี ๒๕๖๓​ เพื่อให้บุคลากรที่เกี่ยวข้องในการแก้ไขปัญหายาเสพติด ได้รับทราบสถานการณ์ปัญหายาเสพติด​ และทิศทางนโยบายในการดำเนินงาน รวมทั้งได้แลกเปลี่ยนประสบการณ์ องค์ความรู้ อันจะนำไปสู่การพัฒนางานและผลักดันนโยบายด้านการแก้ไขปัญหายาเสพติดที่สำคัญ​ โดยมีผู้แทนจากหน่วยงานทั้งภาครัฐ ภาคเอกชน และประชาชน​ เข้าร่วมประชุมฯ การจัดงานดังกล่าว จัดโดย สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี กรมการแพทย์ กระทรวงสาธารณสุข ระหว่างวันที่ ๒๒ - ๒๔ ธันวาคม ๒๕๖๓​ ณ ห้องแกรนด์ไดมอนด์บอลรูม เมืองทองธานี จังหวัดนนทบุรี
โอกาสนี้ รองปลัดกระทรวงยุติธรรม กล่าวใจความสำคัญ ตอนหนึ่งว่า การ “ป้องกัน” ปัญหาการติดยาเสพติด เป็นกระบวนการที่สำคัญในการไม่ให้คนเข้าไปสู่การติดยาเสพติด โดยจะต้องมีการจำแนกการคัดกรองผู้ติดยาเสพติด และนำไปบำบัดรักษาอย่างเหมาะสม ไม่ให้กลับไปสู่สภาพแวดล้อมเดิมที่ก่อให้เกิดปัญหาการติดยาเสพติด ดังนั้น จึงต้องมีการ “ค้นหา” “รักษา” และ “เฝ้าระวัง” นอกจากนี้ “ชุมชน” มีส่วนสำคัญในการค้นหาผู้ติดยาเสพติด เนื่องจากมีความใกล้ชิด และจะทราบว่าบุคคลใดเป็นกลุ่มเสี่ยง​และนำไปส่งต่อรักษาบำบัดได้อย่างถูกวิธี รวมทั้ง ให้มีการเฝ้าระวังไม่ให้เกิดการใช้ยาเสพติด เพราะการป้องกันจะเป็นวิธีที่ดีที่สุดแต่ต้องใช้ความร่วมมือร่วมใจในการแก้ไขปัญหา เพราะหากกลับออกมาจากการบำบัดแล้วกลับเข้าสู่สภาพแวดล้อมเดิมอาจทำให้กลับเข้าสู่การใช้ยาเสพติดได้อีกครั้ง

ที่มา : https://www.thaigov.go.th/news/contents/details/37868