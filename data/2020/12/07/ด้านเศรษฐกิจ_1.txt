รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เยี่ยมชมการดำเนินงาน ธุรกิจรีไซเคิลโลหะมีค่า บริษัท มัตซึดะ ซังเกียว (ประเทศไทย) จำกัด 


วันอาทิตย์ที่ 6 ธันวาคม 2563
พิมพ์
รองปลัดฯ ภานุวัฒน์ เยี่ยมชมการดำเนินงาน ธุรกิจรีไซเคิลโลหะมีค่า บริษัท มัตซึดะ ซังเกียว (ประเทศไทย) จำกัด
นายภานุวัฒน์ ตริยางกูรศรี รองปลัดกระทรวงอุตสาหกรรม เยี่ยมชมการดำเนินงาน ธุรกิจรีไซเคิลโลหะมีค่า บริษัท มัตซึดะ ซังเกียว (ประเทศไทย) จำกัด ณ บริษัท มัตซึดะ ซังเกียว (ประเทศไทย) จำกัด นิคมอุตสาหกรรมไฮเทค  บางปะอิน จ. พระนครศรีอยุธยา
เมื่อวันที่ 4 ธันวาคม 2563 นายภานุวัฒน์ ตริยางกูรศรี รองปลัดกระทรวงอุตสาหกรรม เยี่ยมชมการดำเนินงาน ธุรกิจรีไซเคิลโลหะมีค่า บริษัท มัตซึดะ ซังเกียว (ประเทศไทย) จำกัด พร้อมด้วย นายพรธวัช เพ่งศรี วิศวกรชำนาญการพิเศษ กรมโรงงานอุตสาหกรรม และคณะ โดยมี  Mr. Noriyoshi Totsuka, Managing Director และผู้บริหารบริษัทฯ ให้การต้อนรับ ณ บริษัท มัตซึดะ ซังเกียว (ประเทศไทย) จำกัด นิคมอุตสาหกรรมไฮเทค  บางปะอิน จ. พระนครศรีอยุธยา
สำหรับ บริษัท มัตซึดะ ซังเกียว (ประเทศไทย) จำกัด เป็นผู้รับดำเนินการจัดการกากอุตสาหกรรม โรงงานประเภท 105, 106 ประกอบกิจการคัดแยก บดย่อย และรีไซเคิลวัสดุที่ไม่ใช้แล้วที่มีโลหะมีค่า อาทิ ทองคำ แพลตตินั่ม พาลาเดียม โดยมีกลุ่มลูกค้าหลักในอุตสาหกรรมอิเล็กทรอนิกส์ เซมิคอนดักเตอร์ และอุตสาหกรรมอื่น ๆ ที่มีการใช้โลหะมีค่าเป็นวัตถุดิบในกระบวนการผลิต

ที่มา : https://www.thaigov.go.th/news/contents/details/37356