รัฐบาลไทย-ข่าวทำเนียบรัฐบาล-อนุชา ปลื้มใจ พุทธศานิกชนทั่วไทยกว่า 20 ล้านคน ร่วมใจสวดมนต์ถวายในหลวงรัชกาลที่ 9 และบูรพกษัตริย์ทุกๆพระองค์


วันอาทิตย์ที่ 6 ธันวาคม 2563
พิมพ์
อนุชา ปลื้มใจ พุทธศานิกชนทั่วไทยกว่า 20 ล้านคน ร่วมใจสวดมนต์ถวายในหลวงรัชกาลที่ 9 และบูรพกษัตริย์ทุกๆพระองค์
อนุชา ปลื้มใจ พุทธศานิกชนทั่วไทยกว่า 20 ล้านคน ร่วมใจสวดมนต์ถวายในหลวงรัชกาลที่ 9 และบูรพกษัตริย์ทุกๆพระองค์ เพื่อความมั่งคงของสถาบันกษัตริย์ไทย และความเป็นสิริมงคลของแผ่นดิน
ตามที่มติมหาเถระสมาคมได้มีมติเห็นชอบบทพระธรรมเทศนา เรื่องรักชาติ ศาสน์ กษัตริย์  แต่งโดยพระพรหมบัณฑิตกรรมการเถระสมาคม เพื่อสวดในวันที่5 ธันวาคม โดยเนื้อหาเป็นการบอกกล่าวและสร้างความตระหนักให้เกิดความรักชาติศาสนา และพระมหากษัตริย์ รักเทิดทูนสถาบันซึ่งเป็นเสาหลักของประเทศ
โดยวันเสาร์ที่ 5 ธันวาคม 2563 ที่ผ่านมา ซึ่งตรงกับวันพระราชสมภพ พระบาทสมเด็จลพระบรมชนกาธิเบศร มหาภูมิพลอดุลยเดชมหาราช บรมนาถบพิตร อีกทั้งเป็นวันชาติ และวันพ่อแห่งชาติของไทย รัฐบาลโดยสำนักงานพระพุทธศาสนาแห่งชาติ และคณะสงฆ์ พร้อมด้วยประชาชนทั่วประเทศร่วมพิธีเจริญพระพุทธมนต์ เพื่อถวายเป็นพระราชกุศลและน้อมรำลึกถึงพระมหากรุณาธิคุณของพระองค์ท่าน
.
โดยที่วัดบวรนิเวศวิหาร เขตพระนคร กรุงเทพมหานคร พระราชพุทธิมุนี (ม.ล.คิวปิด ปิยวิโรจโน ป.ธ.๖) เป็นประธานฝ่ายสงฆ์ และนางสาวณัฐธ์ภัสส์ ยงใจยุทธ ที่ปรึกษารัฐมนตรีประจำสำนักนายกรัฐมนตรี ได้รับมอบหมายจาก นายอนุชา นาคาศัย รัฐมนตรีประจำสำนักนายกรัฐมนตรี เป็นกระธานฝ่ายฆราวาส โดยมีนายสิทธา มูลหงษ์ ผู้ตรวจราชการสำนักงานพระพุทธศาสนาแห่งชาติ และพุทธศาสนิกชน เข้าร่วมในพิธีเจริญพระพุทธมนต์เพื่อความเป็นสิริมงคลให้กับแผ่นดิน และปวงชนชาวไทยทุกหมู่เหล่า อย่างหนาแน่น
.
นอกจากนี้ ในส่วนภูมิภาคยังมีการจัดพิธีเจริญพระพุทธมนต์พร้อมกันทั่วประเทศ โดยประชาชนจำนวนมากเข้าร่วมพิธีณ วัดที่เป็นศูนย์กลางของจังหวัดและอำเภอ ทั้งนี้พบว่ามีพุทธศาสนิกชนทั่วทั้งประเทศเข้าร่วมกิจกรรมในครั้งนี้ เป็นจำนวนมากกว่า 20 ล้านคน จากจำนวน 42,000 กว่าวัดทั่วประเทศ นับเป็นการถวายเป็นพระราชกุศลครั้งใหญ่ด้วยหัวใจแห่งความจงรักภักดีถวายในหลวงรัชกาลที่ 9 และสถาบันพระมหากษัตริย์
-----------------

ที่มา : https://www.thaigov.go.th/news/contents/details/37359