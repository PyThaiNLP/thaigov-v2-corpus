รัฐบาลไทย-ข่าวทำเนียบรัฐบาล-รมต.นร ตรวจเยี่ยมให้กำลังใจเจ้าหน้าที่ NBT ปฏิบัติงานถ่ายทอดสดกิจกรรมเฉลิมพระเกียรติ 5 ธันวาคม เชื่อมีความพร้อมสูงในการทำหน้าที่เป็นศูนย์กลางควบคุมการออกอากาศส่งสัญญาณทั่วประเทศ


วันศุกร์ที่ 4 ธันวาคม 2563
พิมพ์
รมต.นร ตรวจเยี่ยมให้กำลังใจเจ้าหน้าที่ NBT ปฏิบัติงานถ่ายทอดสดกิจกรรมเฉลิมพระเกียรติ 5 ธันวาคม เชื่อมีความพร้อมสูงในการทำหน้าที่เป็นศูนย์กลางควบคุมการออกอากาศส่งสัญญาณทั่วประเทศ
รมต.นร ตรวจเยี่ยมให้กำลังใจเจ้าหน้าที่ NBT ปฏิบัติงานถ่ายทอดสดกิจกรรมเฉลิมพระเกียรติ 5 ธันวาคม เชื่อมีความพร้อมสูงในการทำหน้าที่เป็นศูนย์กลางควบคุมการออกอากาศส่งสัญญาณให้สถานีโทรทัศน์ต่าง ๆ ทั่วประเทศ
วันนี้ (4 ธันวาคม 2563) นายอนุชา นาคาศัย รัฐมนตรีประจำสำนักนายกรัฐมนตรี พร้อมด้วย นางสาวณัฐธ์ภัสส์ ยงใจยุทธ ที่ปรึกษารัฐมนตรีประจำสำนักนายกรัฐมนตรี นายอนุรุทธิ์ นาคาศัย ที่ปรึกษารัฐมนตรีประจำสำนักนายกรัฐมนตรี  เดินทางตรวจเยี่ยมและให้กำลังใจเจ้าหน้าที่สถานีวิทยุโทรทัศน์แห่งประเทศไทย ในการปฏิบัติงานถ่ายทอดสดกิจกรรมเฉลิมพระเกียรติ 5 ธันวาคม 2563 จากที่ทางรัฐบาลได้มอบหมายให้โทรทัศน์รวมการณ์เฉพาะกิจแห่งประเทศไทย ร่วมกับ NBT ถ่ายทอดสดพิธีจุดเทียนมหามงคลเพื่อสดุดีเฉลิมพระเกียรติคุณและน้อมรำลึก     ในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันพระราชสมภพ วันพ่อแห่งชาติและวันชาติ ในวันเสาร์ที่ 5 ธันวาคม 2563 ณ มณฑลพิธีท้องสนามหลวง โดย NBT ได้ช่วยสนับสนุน บุคลากร รถ OB ถ่ายทอดสด กล้องโทรทัศน์ และทำหน้าที่เป็นศูนย์กลางควบคุมการออกอากาศส่งสัญญาณให้สถานีโทรทัศน์ต่าง ๆ ทั่วประเทศ
นายอนุชา นาคาศัย รัฐมนตรีประจำสำนักนายกรัฐมนตรี กล่าวว่า จากการเยี่ยมชมการดำเนินงาน มีความเชื่อมั่นว่า สถานีวิทยุโทรทัศน์แห่งประเทศไทย และกรมประชาสัมพันธ์มีความพร้อมอย่างสูง ในการทำหน้าที่เป็นศูนย์กลางควบคุมการออกอากาศส่งสัญญาณให้สถานีโทรทัศน์ต่าง ๆ ทั่วประเทศ ที่จะถ่ายทอดสดกิจกรรมเฉลิมพระเกียรติ 5 ธันวาคม 2563 ในวันพรุ่งนี้ ตนขอเป็นกำลังใจ และขออำนวยพรให้การดำเนินงานถ่ายทอดสดพิธีจุดเทียนมหามงคล ในวันที่ 5 ธันวาคมนี้ ประสบความสำเร็จลุล่วงไปได้ด้วยดีในทุกขั้นตอน  และขอเชิญชวนให้พี่น้องประชาชนได้ติดตามรับชมการถ่ายทอดสดฯ พร้อมกัน ในวันพรุ่งนี้ทางโทรทัศน์รวมการเฉพาะกิจแห่งประเทศไทย
-------------------------------------

ที่มา : https://www.thaigov.go.th/news/contents/details/37321