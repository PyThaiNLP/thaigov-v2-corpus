รัฐบาลไทย-ข่าวทำเนียบรัฐบาล-รมว.สุริยะ เป็นประธานในพิธีมอบรางวัล ธุรกิจยานยนต์ยอดนิยม ประจำปี 2563 (TAQA Award 2020) 


วันศุกร์ที่ 4 ธันวาคม 2563
พิมพ์
รมว.สุริยะ เป็นประธานในพิธีมอบรางวัล ธุรกิจยานยนต์ยอดนิยม ประจำปี 2563 (TAQA Award 2020)
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานในพิธีมอบรางวัล ธุรกิจยานยนต์ยอดนิยม ประจำปี 2563  ณ ห้องจูปิเตอร์ 4-5-6 อาคารชาเลนเจอร์ อิมแพ็ค เมืองทองธานี
วันนี้ (4 ธ.ค. 63) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานในพิธีมอบรางวัล ธุรกิจยานยนต์ยอดนิยม ประจำปี 2563 หรือ Thailand Automotive Quality Award ,(TAQA Award 2020) ซึ่งเป็นความร่วมมือระหว่างสถาบันยานยนต์ บริษัท สื่อสากล จำกัด บริษัท คัสต้อม เอเชีย จำกัด และสื่อเครือผู้จัดการ โดยจัดต่อเนื่องเป็นปีที่ 19 โดยมี นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม ร่วมมอบรางวัล และมีนางสาวสุชาดา แทนทรัพย์ โฆษกกระทรวงอุตสาหกรรม พร้อมด้วยผู้บริหารกระทรวงอุตสาหกรรม ร่วมเป็นเกียรติ ณ ห้องจูปิเตอร์ 4-5-6 อาคารชาเลนเจอร์ อิมแพ็ค เมืองทองธานี
โดยบริษัทที่ได้รับรางวัลธุรกิจยานยนต์ยอดนิยม อันดับ 1 ติดต่อกันเป็นเวลา 10 ปี รางวัล Platinum Excellence Award ได้แก่ ฮอนด้า ทั้งในด้านแบรนด์ และรถจักรยานยนต์ ส่วน เมอร์เซเดส-เบนซ์ และโตโยต้า ครองสถิติ 5 ปี ได้รางวัล Excellence Award ไปครอง
‐------------------

ที่มา : https://www.thaigov.go.th/news/contents/details/37325