รัฐบาลไทย-ข่าวทำเนียบรัฐบาล-ปลัดฯ ดีอีเอส ประชุมสมัชชาใหญ่ สมัยที่ ๑๕ (General Assembly : GA) ผ่านสื่ออิเล็กทรอนิกส์ ร่วมพิจารณาแผนยุทธศาสตร์รอบ ๓ ปี พร้อมเลือกตั้งเลขาธิการ-รองเลขาธิการ GA


วันเสาร์ที่ 5 ธันวาคม 2563
ปลัดฯ ดีอีเอส ประชุมสมัชชาใหญ่ สมัยที่ ๑๕ (General Assembly : GA) ผ่านสื่ออิเล็กทรอนิกส์ ร่วมพิจารณาแผนยุทธศาสตร์รอบ ๓ ปี พร้อมเลือกตั้งเลขาธิการ-รองเลขาธิการ GA
ปลัดฯ ดีอีเอส ประชุมสมัชชาใหญ่ สมัยที่ ๑๕ (General Assembly : GA) ผ่านสื่ออิเล็กทรอนิกส์ ร่วมพิจารณาแผนยุทธศาสตร์รอบ ๓ ปี พร้อมเลือกตั้งเลขาธิการ-รองเลขาธิการ GA
เมื่อวันที่ 3 ธันวาคม 2563 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ดีอีเอส ได้เข้าร่วมพิธีเปิดการประชุมสมัชชาใหญ่ สมัยที่ ๑๕ (General Assembly : GA) และได้กล่าวเปิดการประชุมฯ ในฐานะประธาน GA ในรูปแบบการประชุมผ่านสื่ออิเล็กทรอนิกส์ ณ สำนักงานใหญ่ APT ถนนแจ้งวัฒนะ  การประชุม GA เป็นองค์กรสูงสุดของ APT จัดขึ้นทุก ๆ 3 ปี เพื่อร่วมกันพิจารณาแผนยุทธศาสตร์สำหรับรอบ 3 ปี รวมทั้งการเลือกตั้งเลขาธิการ (Secretary General) และรองเลขาธิการ (Deputy Secretary General) โดยในการประชุม GA ครั้งนี้นางสาวกัลยา ชินาธิวร ผู้อำนวยการกองการต่างประเทศ ได้รับเลือกให้ทำหน้าที่รองประธาน GA
APT เป็นองค์การฯ ทางด้านโทรคมนาคมของภูมิภาคภายใต้ความอุปถัมภ์ของคณะกรรมาธิการเศรษฐกิจและสังคมแห่งเอเชียและแปซิฟิก (UNESCAP) ซึ่งประเทศไทยได้เข้าเป็นสมาชิกก่อตั้ง APT เมื่อปี พ.ศ. 2522 และเป็นที่ตั้งของสำนักงานใหญ่ ณ ถนนแจ้งวัฒนะ กรุงเทพฯ ปัจจุบันมีนางสาวอารีวรรณ ฮาวรังษี เป็นเลขาธิการ (Secretary General) และมี Mr. Masanori KONDO (ประเทศญี่ปุ่น) เป็นรองเลขาธิการ (Deputy Secretary General) ประกอบด้วยประเทศสมาชิกจำนวน 38 ประเทศ สมาชิกสมทบ จำนวน 4 เขตปกครองพิเศษ และสมาชิกในเครือ จำนวน 141 หน่วยงาน
**********

ที่มา : https://www.thaigov.go.th/news/contents/details/37340