รัฐบาลไทย-ข่าวทำเนียบรัฐบาล-SME D Bank แจ้งปิดสาขาสมุทรสาครเป็นการชั่วคราว เพื่อร่วมป้องกันและควบคุมการแพร่ระบาดโรคโควิด-19


วันศุกร์ที่ 25 ธันวาคม 2563
พิมพ์
SME D Bank แจ้งปิดสาขาสมุทรสาครเป็นการชั่วคราว เพื่อร่วมป้องกันและควบคุมการแพร่ระบาดโรคโควิด-19
ตามที่ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค. เผยแพร่ข้อมูลสถานการณ์การติดเชื้อโควิด-19 ประกาศ ผวจ.สมุทรสาคร เรื่อง มาตรการเฝ้าระวังและควบคุมการแพร่ระบาดโควิด-19 เป็นการชั่วคราวนั้น
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ห่วงใยสุขภาพความปลอดภัยของลูกค้า และพนักงาน เป็นสำคัญ ได้ดำเนินการตามมาตรฐานด้านสุขอนามัย เพื่อร่วมป้องกันและควบคุมการแพร่ระบาดของโรคโควิด-19 ของกระทรวงสาธารณสุขอย่างเคร่งครัด จึงขอปิดให้บริการ  SME D Bank สาขาสมุทรสาคร เป็นการชั่วคราว  ตั้งแต่วันที่ 25 ธันวาคม 2563 ถึงวันที่ 3 มกราคม 2564
ทั้งนี้ ผู้ประกอบการสามารถใช้บริการได้ยัง SME D Bank สาขาอื่น ๆ ทั่วประเทศ รวมถึง  สามารถแจ้งความประสงค์ยื่นขอสินเชื่อได้ผ่านช่องทางออนไลน์ เช่น LINE Official Account: SME Development Bank, เว็บไซต์ www.smebank.co.th และผ่านแอปพลิเคชัน “SME D Bank” ดาวน์โหลดได้ทั้งระบบ IOS และ Android  สอบถามข้อมูลเพิ่มเติม  Call Center 1357

ที่มา : https://www.thaigov.go.th/news/contents/details/37900