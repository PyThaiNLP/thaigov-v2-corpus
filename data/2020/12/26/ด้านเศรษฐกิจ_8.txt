รัฐบาลไทย-ข่าวทำเนียบรัฐบาล-สมาชิก กบข. รับสิทธิประกันภัยโควิด-19 ฟรี จากทิพยประกันภัย


วันศุกร์ที่ 25 ธันวาคม 2563
พิมพ์
สมาชิก กบข. รับสิทธิประกันภัยโควิด-19 ฟรี จากทิพยประกันภัย
จากสถานการณ์การแพร่ระบาดของไวรัส COVID-19 ในหลายพื้นที่ กบข. มีความห่วงใยสุขภาพของสมาชิกและครอบครัว จึงได้ร่วมกับ บมจ.ทิพยประกันภัย มอบสิทธิพิเศษ “ประกันภัยโควิด-19 สำหรับสมาชิก กบข.” โดยไม่มีค่าใช้จ่าย สมาชิกจะได้รับการคุ้มครองยาวนาน 30 วัน
ดร.ศรีกัญญา ยาทิพย์ เลขาธิการคณะกรรมการ กองทุนบำเหน็จบำนาญข้าราชการ (กบข.) กล่าวว่า จากสถานการณ์การแพร่ระบาดของไวรัส COVID-19 ในหลายพื้นที่ กบข. มีความห่วงใยสุขภาพของสมาชิกและครอบครัว จึงได้ร่วมกับ บริษัท ทิพยประกันภัย จำกัด (มหาชน) มอบสิทธิพิเศษ “ประกันภัยโควิด-19 สำหรับสมาชิก กบข.” โดยไม่มีค่าใช้จ่าย สมาชิกจะได้รับการคุ้มครองยาวนาน 30 วัน ชดเชยภาวะโคมาจากการติดเชื้อ COVID-19 วงเงินสูงสุด 100,000 บาท
สมาชิกกดรับสิทธิ์ได้ตั้งแต่วันนี้ ถึงวันที่ 31 ธันวาคม 2563 เพียงพิมพ์ค้นหาไลน์ไอดี “@tipgo” และกดเพิ่มเพื่อน ต่อมากดลงทะเบียนรับประกันภัยโควิด-19 โดยสมาชิกกรอกข้อมูลให้ครบถ้วน จัดส่งข้อมูลผ่านระบบ หลังจากนั้นยืนยันการใช้สิทธิ์สมาชิก กบข. โดยพิมพ์คำว่า “กบข.” ในกล่องข้อความไลน์ Dhipaya Insurance ซึ่งเจ้าหน้าที่จะตอบกลับข้อความของสมาชิกเพื่อยืนยันการได้รับสิทธิ์และเริ่มต้นการคุ้มครองทันที
สมาชิกที่สนใจสอบถามรายละเอียดโครงการเพิ่มเติมได้ที่ ฝ่ายธุรกิจภาครัฐและรัฐวิสาหกิจ บมจ.ทิพยประกันภัย โทร.  0-2239-2830 ถึง 7 หรือติดตามข่าวสารสวัสดิการใหม่ได้ทาง Facebook กบข. หรือ Line กบข. พิมพ์ค้นหาไอดี @gpfcommunity

ที่มา : https://www.thaigov.go.th/news/contents/details/37910