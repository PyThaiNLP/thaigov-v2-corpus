รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงฯ ดีอีเอส ร่วมเวทีประชุมคณะกรรมการผู้ช่วยรัฐมนตรี ครั้งที่ 8/2563 จัดโดยกระทรวงมหาดไทย


วันศุกร์ที่ 25 ธันวาคม 2563
ผู้ช่วยรัฐมนตรีประจำกระทรวงฯ ดีอีเอส ร่วมเวทีประชุมคณะกรรมการผู้ช่วยรัฐมนตรี ครั้งที่ 8/2563 จัดโดยกระทรวงมหาดไทย
ผู้ช่วยรัฐมนตรีประจำกระทรวงฯ ดีอีเอส ร่วมเวทีประชุมคณะกรรมการผู้ช่วยรัฐมนตรี ครั้งที่ 8/2563 จัดโดยกระทรวงมหาดไทย
เมื่อวันที่ 25 ธันวาคม 2563 นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม ร่วมประชุมคณะกรรมการผู้ช่วยรัฐมนตรี ครั้งที่ 8/2563 โดยมีพลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานกล่าวเปิดการประชุมฯ กล่าวย้ำว่า กรรมการผู้ช่วยรัฐมนตรีเป็นผู้มีบทบาทสำคัญในการสนับสนุนการปฏิบัติราชการของคณะรัฐมนตรีและรัฐมนตรีในแต่ละกระทรวงด้วยความมุ่งมั่นและทุ่มเทอย่างต่อเนื่อง ซึ่งการประชุมคณะกรรมการผู้ช่วยรัฐมนตรีนี้ถือเป็นวาระสำคัญที่กรรมการผู้ช่วยรัฐมนตรีจะได้ร่วมกันแลกเปลี่ยนความคิดเห็น รวมถึงให้ข้อเสนอแนะที่เป็นประโยชน์ต่อการดำเนินงานของกระทรวง เพื่อนำข้อสรุปมาเป็นแนวทางสนับสนุนการบริหารราชการแผ่นดินของคณะรัฐมนตรีต่อไป สำหรับการประชุมคณะกรรมการผู้ช่วยรัฐมนตรี ครั้งที่ 8/2563 นี้ ได้มีกรรมการผู้ช่วยรัฐมนตรีประจำนายกรัฐมนตรี กรรมการผู้ช่วยรัฐมนตรีประจำกระทรวง กรรมการผู้ช่วยรัฐมนตรี ผู้บริหารระดับสูงของกระทรวงมหาดไทย และเจ้าหน้าที่ที่เกี่ยวข้อง ร่วมรับฟัง ณ ห้องประชุมนริศรานุสรณ์ ชั้น 11 อาคาร 11 ชั้น กรมโยธาธิการและผังเมือง ถนนพระราม 6 กรุงเทพมหานคร
******************

ที่มา : https://www.thaigov.go.th/news/contents/details/37917