รัฐบาลไทย-ข่าวทำเนียบรัฐบาล-​บทบาททหารในด้านการคุ้มครองพยาน มุ่งสร้างความเชื่อมั่นต่อกระบวนการยุติธรรม #IWillProtectYou


วันอังคารที่ 15 ธันวาคม 2563
​บทบาททหารในด้านการคุ้มครองพยาน มุ่งสร้างความเชื่อมั่นต่อกระบวนการยุติธรรม #IWillProtectYou
กรมคุ้มครองสิทธิและเสรีภาพ จัดงานสัมมนาความร่วมมือด้านการคุ้มครองพยานระหว่าง กรมคุ้มครองสิทธิและเสรีภาพ กับสำนักงานปลัดกระทรวงกลาโหม
โดยกรมพระธรรมนูญ ณ โรงแรมเซ็นทรา ห้อง 204 ภายในศูนย์ราชการ (แจ้งวัฒนะ) กรุงเทพฯ ซึ่งเป็นการต่อยอดจากบันทึกข้อตกลงว่าด้วยการประสานความร่วมมือในการจัดทำและฝึกอบรมสัมมนาหลักสูตรคุ้มครองพยาน ระหว่างกรมคุ้มครองสิทธิและเสรีภาพ กับสำนักงานปลัดกระทรวงกลาโหม ที่มุ่งหวังสร้างประโยชน์แก่หน่วยกำลังพลที่ได้รับมอบหมายให้ปฏิบัติหน้าที่เป็นชุดคุ้มครองความปลอดภัยแก่พยาน ให้มีทัศนคติและความเข้าใจที่ถูกต้องเกี่ยวกับงานคุ้มครองพยาน เพื่อเป้าหมายสุดท้ายคือการสร้งความเชื่อมั่นในกระบวนการยุติธรรมแก่พยาน และประชาชน
โดยภายในงานมีการประกาศเจตนารมณ์การดำเนินงานรวมกันของทั้งสองหน่วยงาน และการเสวนาในหัวข้อ "บทบาททหารในการคุ้มครองพยาน" โดยได้รับเกียรติจาก พลเอกประชาพัฒน์ วัจนะรัตน์ เจ้ากรมพระธรรมนูญ และนายเรืองศักดิ์ สุวารี อธิบดีกรมคุ้มครองสิทธิและเสรีภาพ ในการประกาศเจตนารมณ์ ของทั้งสองหน่วยงานมุ่งมั่นที่จะประสานความร่วมมือกันเพื่อให้การปฏิบัติงานคุ้มครองพยานในคดีอาญาเป็นไปตามเจตนารมณ์แห่งพระราชบัญญัติคุ้มครองพยานในคดีอญา พ.ศ. 2546 ทั้งนี้เป็นการกล่าวถึงบทบาทหน้าที่ของทหารในด้านการคุ้มครองพยาน รวมถึงโครงสร้างของหน่วยงาน กลไก เครื่องมือ ที่ทั้งสองหน่วยงานได้เตรียมพร้อมไว้เพื่อสนับสนุนการทำหน้าที่คุ้มครองพยานแก่กำลังพล
#ใครไม่ทำทหารทำ

ที่มา : https://www.thaigov.go.th/news/contents/details/37629