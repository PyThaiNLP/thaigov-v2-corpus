รัฐบาลไทย-ข่าวทำเนียบรัฐบาล-‘สุชาติ’ปลื้ม!! สปส.รับรางวัล ASSA Recognition Award 2020 สาขาการสื่อสารกลยุทธ์ที่โดดเด่น


วันอังคารที่ 15 ธันวาคม 2563
‘สุชาติ’ปลื้ม!! สปส.รับรางวัล ASSA Recognition Award 2020 สาขาการสื่อสารกลยุทธ์ที่โดดเด่น
นายสุชาติ ชมกลิ่น รัฐมนตรีว่าการกระทรวงแรงงาน เผย กระทรวงแรงงาน โดยสำนักงานประกันสังคม ได้รับรางวัล ASSA Recognition Award 2020 สาขาการสื่อสารกลยุทธ์ที่โดดเด่น จากกรรมการบริหารสมาคม ASSA พร้อมมุ่งมั่นทุ่มเทพัฒนาระบบบริการให้มีประสิทธิภาพมากยิ่งขึ้น เ
เมื่อวันที่ 15 ธันวาคม 2563 นายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า กระทรวงแรงงาน โดยสำนักงานประกันสังคม ในฐานะกรรมการบริหารสมาคม ASSA ได้เข้าร่วมการประชุมคณะกรรมการบริหารสมาคม ASSA ครั้งที่ 37 ผ่านระบบทางไกลผ่านจอภาพ ภายใต้หัวข้อ“การขยายความคุ้มครองการประกันสังคม” ประกอบด้วย การประชุมสัมมนาก่อนการประชุมคณะกรรมการบริหารสมาคม ASSA การประชุมคณะกรรมการบริหารสมาคม ASSA และการประชุมฝ่ายเลขานุการคณะกรรมการบริหารสมาคม ASSA ในวันพุธที่ 9 ธันวาคม 2563 ณ ห้องประชุมจีรศักดิ์ สุคนธชาติ ชั้น 2 อาคารอำนวยการ โดยมี นายทศพล กฤตวงศ์วิมาน เลขาธิการสำนักงานประกันสังคม นางสาวบุปผา เรืองสุด ผู้ตรวจราชการกระทรวงแรงงาน เป็นผู้แทนสำนักงานประกันสังคมเข้าร่วมการประชุม เพื่อแลกเปลี่ยนความรู้เกี่ยวกับการขยายความคุ้มครองด้านการประกันสังคม และการดำเนินการด้านประกันสุขภาพสำหรับแรงงานนอกระบบ รวมทั้งการสร้างหลักประกันที่ยั่งยืน
นายสุชาติ ยังกล่าวอีกว่า การประชุมคณะกรรมการบริหารสมาคมอาเซียน ครั้งที่ 37 ซึ่งเป็นการประชุมทางไกลจัดขึ้นที่ประเทศกัมพูชาในครั้งนี้ได้มีการประกาศรางวัล ASSA Recognition Award 2020 เรื่อง “การสื่อสารเชิงกลยุทธ์”สาขา“Strategic Communication Recognition Award” ซึ่งกระทรวงแรงงาน โดยสำนักงานประกันสังคม ได้รับรางวัล ASSA Recognition Award 2020 สาขาการสื่อสารกลยุทธ์ที่โดดเด่น จากโครงการ “การสื่อสารเชิงกลยุทธ์” ภายใต้การดำเนินงานของศูนย์บริการข้อมูล 1506 ที่มีสายด่วน 24 ชั่วโมง และช่องทาง Online Channels เครือข่ายประกันสังคม ทั้งหน่วยงานภาครัฐ บวร (บ้าน วัด โรงเรียน โรงงาน) และเจ้าหน้าที่ประกันสังคม (Line Group) และการดำเนินงานของศูนย์ปฏิบัติการรองรับสถานการณ์การแพร่ระบาดของไวรัสโคโรนา 2019 เป็นต้น
“ผมในฐานะรัฐมนตรีว่าการกระทรวงแรงงาน ขอแสดงความยินดีกับสำนักงานประกันสังคม ที่ได้รับรางวัล ASSA Recognition Award 2020 สาขาการสื่อสารกลยุทธ์ที่โดดเด่น ซึ่งกระทรวงแรงงาน โดยสำนักงานประกันสังคม มีความตั้งใจอย่างยิ่งที่จะมุ่งมั่นทุ่มเทพัฒนาระบบบริการให้มีประสิทธิภาพมากยิ่งขึ้น เพื่อสร้างความมั่นใจด้านสิทธิประโยชน์ความคุ้มครองที่ดีที่สุดแก่ผู้ประกันตนอย่างต่อเนื่อง นายสุชาติ กล่าวในท้ายสุด

ที่มา : https://www.thaigov.go.th/news/contents/details/37619