รัฐบาลไทย-ข่าวทำเนียบรัฐบาล-ประชุมชี้แจงแนวทางการตรวจราชการตามแผนการตรวจราชการและการขับเคลื่อนแบบบูรณาการในระดับพื้นที่ ประจำปีงบประมาณ พ.ศ.2564


วันอังคารที่ 15 ธันวาคม 2563
ประชุมชี้แจงแนวทางการตรวจราชการตามแผนการตรวจราชการและการขับเคลื่อนแบบบูรณาการในระดับพื้นที่ ประจำปีงบประมาณ พ.ศ.2564
กระทรวงเกษตรฯ จัดประชุมชี้แจงแนวทางการตรวจราชการฯ ประจำปีงบประมาณ 2564 เพื่อขับเคลื่อนนโยบายสำคัญแบบบูรณาการของกระทรวงเกษตรและสหกรณ์
นายอภัย สุทธิสังข์ หัวหน้าผู้ตรวจราชการกระทรวงเกษตรและสหกรณ์ เป็นประธานการประชุมชี้แจงแนวทางการตรวจราชการตามแผนการตรวจราชการและการขับเคลื่อนแบบบูรณาการในระดับพื้นที่ ประจำปีงบประมาณ พ.ศ.2564 ระหว่างวันที่ 15 - 16 ธันวาคม 2563 ณ กรมพัฒนาที่ดิน โดยมีผู้ตรวจราชการกระทรวงเกษตรและสหกรณ์ ผู้ช่วยผู้ตรวจราชการกระทรวง ระดับกรม ผู้อำนวยการสำนักแผนงานของส่วนราชการในสังกัดกระทรวงเกษตรและสหกรณ์ หน่วยงานรัฐวิสาหกิจ และเจ้าหน้าที่ที่เกี่ยวข้อง เข้าร่วมการประชุมดังกล่าว เพื่อขับเคลื่อนนโยบายสำคัญแบบบูรณาการของกระทรวงเกษตรและสหกรณ์ ได้แก่ 1 ตำบล 1 กลุ่มทฤษฎีใหม่ การส่งเสริมเกษตรกรรมยั่งยืน ศูนย์เรียนรู้การเพิ่มประสิทธิภาพการผลิตสินค้าเกษตร (ศพก.) การลดต้นทุนผลิต การแก้ปัญหาเฉพาะหน้าให้เกษตรกร การบริหารจัดการประมงอย่างยั่งยืน โครงการสัตว์ปลอดโรคคนปลอดภัยจากพิษสุนัขบ้าตามพระปณิธาน ศาสตราจารย์ ดร.สมเด็จเจ้าฟ้าฯ ประจำปีงบประมาณ พ.ศ.2564 การบริหารจัดการแหล่งน้ำทั้งระบบ การขับเคลื่อนระบบตลาดนำการผลิต การขับเคลื่อนศูนย์เทคโนโลยีเกษตรและนวัตกรรม (Agritech and Innovation Center : AIC) และการจัดทำข้อมูลสารสนเทศด้านการเกษตร

ที่มา : https://www.thaigov.go.th/news/contents/details/37627