รัฐบาลไทย-ข่าวทำเนียบรัฐบาล-ศบค.มท. สั่งการผู้ว่าฯ ทุกจังหวัด ให้ความสำคัญมาตรการสาธารณสุขในกิจกรรมรวมคนจำนวนมาก/แออัด อย่างเคร่งครัด สกัดกั้นโควิด-19 พร้อมเพิ่มความถี่ตรวจตรามิให้กระทบธุรกิจและบรรยากาศช่วงเท


วันอังคารที่ 15 ธันวาคม 2563
พิมพ์
ศบค.มท. สั่งการผู้ว่าฯ ทุกจังหวัด ให้ความสำคัญมาตรการสาธารณสุขในกิจกรรมรวมคนจำนวนมาก/แออัด อย่างเคร่งครัด สกัดกั้นโควิด-19 พร้อมเพิ่มความถี่ตรวจตรามิให้กระทบธุรกิจและบรรยากาศช่วงเท
ศบค.มท. สั่งการผู้ว่าฯ ทุกจังหวัด ให้ความสำคัญมาตรการสาธารณสุขในกิจกรรมรวมคนจำนวนมาก/แออัด อย่างเคร่งครัด สกัดกั้นโควิด-19 พร้อมเพิ่มความถี่ตรวจตรามิให้กระทบธุรกิจและบรรยากาศช่วงเทศกาลคริสต์มาส-ปีใหม่ 64
วันนี้ (15 ธ.ค. 63) ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย (ศบค.มท.) เปิดเผยว่า ด้วยสถานการณ์การแพร่ระบาดของโรคติดเชื้อไวรัสโคโรนา 2019 (โควิด – 19) ในประเทศยังคงมีความเสี่ยงต่อการแพร่ระบาดในวงกว้าง และขณะนี้เข้าสู่ในช่วงเทศกาลคริสต์มาส และเทศกาลปีใหม่ 2564 ซึ่งจะมีประชาชนรวมกลุ่มจัดกิจกรรมเฉลิมฉลองเป็นจำนวนมาก อาจเกิดการแออัด และจะก่อให้เกิดการติดต่อ และแพร่ระบาดของเชื้อโรคได้โดยง่าย
เพื่อเป็นการเฝ้าระวังและป้องกันการแพร่ระบาดของโรคติดเชื้อไวรัสโคโรนา 2019 (โควิด – 19) ในช่วงเทศกาลคริสต์มาส และเทศกาลปีใหม่ 2564 นายฉัตรชัย พรหมเลิศ ปลัดกระทรวงมหาดไทย ในฐานะหัวหน้าผู้รับผิดชอบในการแก้ไขสถานการณ์ฉุกเฉิน ได้สั่งการไปยังผู้ว่าราชการจังหวัดทุกจังหวัด และกรุงเทพมหานคร กำชับและเน้นย้ำหน่วยงานที่เกี่ยวข้องให้ความสำคัญกับการปฏิบัติตามมาตรการป้องกันโรคที่กระทรวงสาธารณสุขกำหนดอย่างเคร่งครัด ในการจัดกิจกรรมที่มีการรวมตัวของคนจำนวนมาก/แออัด เช่น กิจกรรมเคาท์ดาวน์ กิจกรรมทางศาสนา กิจกรรมตามประเพณี เป็นต้น และในกรณีการจัดคอนเสิร์ตหรือการแสดงในสถานที่ที่มิใช่สถานบริการหรือสถานประกอบการที่มีลักษณะคล้ายสถานบริการในสถานการณ์ การป้องกันการแพร่ระบาดของโรคติดเชื้อไวรัสโคโรนา 2019 ให้ถือปฏิบัติตามหนังสือสั่งการและแนวทางที่กำหนดไว้โดยเคร่งครัด รวมทั้งให้เพิ่มความถี่ในการออกตรวจตราเพื่อป้องปรามให้ปฏิบัติตามมาตรการป้องกันโรคอย่างเคร่งครัด โดยดำเนินการด้วยความละเอียดรอบคอบเพื่อไม่ให้เกิดผลกระทบต่อการดำเนินธุรกิจของเอกชนและส่งผลกระทบต่อบรรยากาศการท่องเที่ยวในช่วงเทศกาลฯ ด้วย นอกจากนี้ ให้ถือปฏิบัติตามมาตรการการป้องกัน แก้ไข ระงับยับยั้ง ฟื้นฟู หรือช่วยเหลือประชาชนในสถานการณ์ฉุกเฉินที่ยังมีผลบังคับใช้ตามประกาศ เรื่อง การให้ประกาศที่คณะรัฐมนตรีกำหนด ตามประกาศสถานการณ์ฉุกเฉินยังมีผลบังคับใช้ ลงวันที่ 23 พฤศจิกายน 2563 และประกาศ เรื่อง การให้ข้อกำหนด ประกาศ และคำสั่งที่นายกรัฐมนตรีกำหนดตามประกาศสถานการณ์ฉุกเฉินยังคงมีผลใช้บังคับ ลงวันที่ 23 พฤศจิกายน 2563 ต่อไปด้วย

ที่มา : https://www.thaigov.go.th/news/contents/details/37621