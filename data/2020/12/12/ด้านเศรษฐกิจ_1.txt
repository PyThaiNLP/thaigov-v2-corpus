รัฐบาลไทย-ข่าวทำเนียบรัฐบาล-‘รมช.ประภัตร’ ตรวจเยี่ยมศพก.การเลี้ยงจิ้งหรีดบ้านแสนตอ สนับสนุนสร้างรายได้อาหารแห่งอนาคต 


วันศุกร์ที่ 11 ธันวาคม 2563
‘รมช.ประภัตร’ ตรวจเยี่ยมศพก.การเลี้ยงจิ้งหรีดบ้านแสนตอ สนับสนุนสร้างรายได้อาหารแห่งอนาคต
‘รมช.ประภัตร’ ตรวจเยี่ยมศพก.การเลี้ยงจิ้งหรีดบ้านแสนตอ สนับสนุนสร้างรายได้อาหารแห่งอนาคต
วันที่ 11 ธันวาคม 2563 นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ กล่าวในโอกาสลงพื้นที่เยี่ยมชม ศูนย์การเรียนรู้การเพิ่มประสิทธิภาพการผลิตสินค้าเกษตร (ศพก.) การเลี้ยงจิ้งหรีดบ้านแสนตอ อำเภอน้ำพอง จังหวัดขอนแก่น ว่า ปัจจุบันแปลงการเรียนรู้ตามระบบส่งเสริมการเกษตรแปลงใหญ่ “จิ้งหรีด” จังหวัดขอนแก่น ของนายเพ็ชร วงศ์ธรรม มีการเลี้ยงจิ้งหรีดระบบปิด จำนวน 11 บ่อ ซึ่งเป็นแปลงเรียนรู้และเป็นตัวอย่างของชุมชน ซึ่งแมลงนับเป็นแหล่งอาหารชั้นดีและราคาไม่แพง ทั้งนี้จากการศึกษาพบว่า จิ้งหรีด 4 ตัว ให้คุณค่าทางแคลเซียมเท่ากับดื่มนม 1 แก้ว จิ้งหรีดมีคุณค่าทางโปรตีน
“ในอุตสาหกรรมอาหารต่างประเทศจิ้งหรีดเป็นที่ต้องการของตลาด มีการนำไปทำเส้นพาสต้า โปรตีนผง คุกกี้จิ้งหรีด ดังนั้นจึงต้องสนับสนุนส่งเสริมให้เกษตรกรไทยได้รับความรู้ ส่งเสริมเทคโนโลยีเกษตรสมัยใหม่ เพิ่มประสิทธิภาพในการส่งออก สร้างรายได้ อาชีพทางเลือก เพิ่มศักยภาพใหม่ให้กับชุมชน ได้มีทางเลือกที่หลากหลาย” นายประภัตร กล่าว

ที่มา : https://www.thaigov.go.th/news/contents/details/37539