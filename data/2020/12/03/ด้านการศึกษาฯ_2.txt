รัฐบาลไทย-ข่าวทำเนียบรัฐบาล-ดีอีเอส จัดสัมมนา" สร้างการรับรู้ เพื่อรู้เท่าทันและรับมือกับข่าวปลอม " ครั้งที่ 4 กระตุ้นประชาชนรู้ทันสื่อในยุคดิจิทัล 


วันพุธที่ 2 ธันวาคม 2563
ดีอีเอส จัดสัมมนา" สร้างการรับรู้ เพื่อรู้เท่าทันและรับมือกับข่าวปลอม " ครั้งที่ 4 กระตุ้นประชาชนรู้ทันสื่อในยุคดิจิทัล
ดีอีเอส จัดสัมมนา" สร้างการรับรู้ เพื่อรู้เท่าทันและรับมือกับข่าวปลอม " ครั้งที่ 4 กระตุ้นประชาชนรู้ทันสื่อในยุคดิจิทัล
วันพุธที่ 2 ธันวาคม 2563 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นวิทยากรร่วมเสวนา " สร้างการรับรู้ เพื่อรู้เท่าทันและรับมือกับข่าวปลอม " ภายใต้โครงการศูนย์ประสานงานและแก้ไขปัญหาข่าวปลอม ครั้งที่ 4  ณ ห้องกรุงศรีอยุธยา 2 โรงแรมกรุงศรีริเวอร์ จังหวัดพระนครศรีอยุธยา  โดยมีผู้ร่วมสัมมนา จากบริษัท ทีโอที จำกัด (มหาชน คณะผู้บริหารส่วนราชการ  บุคลากรทางการแพทย์ บุคลากรทางการศึกษา ภาคเอกชนภาคประชาชน ผู้แทนสมาคมวิทยุสมัครเล่น และสื่อมวลชน ร่วมงาน ทั้งนี้เพื่อให้เกิดความเข้าใจในกระบวนการตรวจสอบข่าวปลอมศูนย์ประสานงานและแก้ไขปัญหาข่าวปลอม (Anti Fake News Center: AFNC) นับเป็นอีกกิจกรรมที่สร้างการรับรู้ต่อกลุ่มเป้าหมายและประชาชนทั่วไปรู้เท่าทันเข้าใจในกระบวนการตรวจสอบข่าวปลอม รวมทั้งสามารถรับมือกับข่าวปลอมได้ ซึ่งศูนย์ฯ เน้นข่าวที่มีผลกระทบต่อความปลอดภัยในชีวิตและทรัพย์สินของประชาชน 4 กลุ่มข่าว คือ
(1) กลุ่มภัยพิบัติ (น้ำท่วม แผ่นดินไหว เขื่อนแตก สึนามิ ไฟไหม้)
(2) กลุ่มเศรษฐกิจ การเงินการธนาคาร / หุ้น
(3) กลุ่มผลิตภัณฑ์สุขภาพ วัตถุอันตราย เครื่องสำอาง รวมถึงสินค้าและบริการที่ผิดกฎหมายอื่น
(4) กลุ่มนโยบายรัฐบาล /ข่าวสารทางราชการ/ความสงบเรียบร้อยของสังคม/ขัดต่อศีลธรรมอันดี และความมั่นคงภายในประเทศ
*************

ที่มา : https://www.thaigov.go.th/news/contents/details/37247