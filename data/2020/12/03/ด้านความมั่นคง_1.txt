รัฐบาลไทย-ข่าวทำเนียบรัฐบาล-รมว.แรงงาน เปิดสัมมนาประจำปี “Thailand HR Day 2020 ณ โรงแรมเซ็นทรารา แกรนด์ แอทเซ็นทรัลพลาซ่า ลาดพร้าว


วันพุธที่ 2 ธันวาคม 2563
รมว.แรงงาน เปิดสัมมนาประจำปี “Thailand HR Day 2020 ณ โรงแรมเซ็นทรารา แกรนด์ แอทเซ็นทรัลพลาซ่า ลาดพร้าว
รัฐมนตรีว่าการกระทรวงแรงงาน ประธานเปิดงานสัมมนาประจำปี ” “วันนักบริหารงานบุคคลแห่งประเทศไทย ประจำปี 2563” ” ภายใต้ชื่อ “Building Organizational Resilience : HR & the Future Strategy on Transformation”
วันที่ 2 ธันวาคม 2563 เวลา 08.30 น. นายสุชาติ ชมกลิ่น รัฐมนตรีว่าการกระทรวงแรงงาน เป็นประธานในพิธีเปิดงานสัมมนาประจำปี ” “วันนักบริหารงานบุคคลแห่งประเทศไทย ประจำปี 2563” ” ภายใต้ชื่อ “Building Organizational Resilience : HR & the Future Strategy on Transformation” นักทรัพยากรมนุษย์กับกลยุทธ์การเปลี่ยนแปลงในอนาคต เพื่อมุ่งเน้นการนำเสนอแนวทาง องค์ความรู้ และสร้างความเข้าใจในเรื่องการปรับเปลี่ยนบทบาทการบริหารทรัพยากรมนุษย์ในอนาคต โดยมี ดร.บวรนันท์ ทองกัลยา นายกสมาคมการจัดการงานบุคคลแห่งประเทศไทย กล่าวรายงาน พร้อมมอบรางวัลโครงการ Thailand HR Innovation Award 2020 ณ ห้องวิภาวดี แกรนด์ บอลรูม โรงแรมเซ็นทรารา แกรนด์ แอทเซ็นทรัลพลาซ่า ลาดพร้าว
รัฐมนตรีว่าการกระทรวงแรงงาน กล่าวว่า ปัจจุบันธุรกิจ และ องค์กร กำลังเผชิญกับความท้าทายหลากหลายมิติ ประกอบกับสภาพแวดล้อมที่เปลี่ยนแปลงอย่างรวดเร็วทั้งภายในและภายนอกองค์กรเป็นปัจจัยกระตุ้นให้ความท้าทายทวีความรุนแรง และ มีแนวโน้มที่จะเกิดขึ้นอย่างต่อเนื่องไป อีกอย่างน้อย 3-5 ปี ในสภาวการณ์เช่นนี้องค์กรจึงมีระยะเวลาที่สั้นลง ในการปรับตัวเพื่อให้สอดรับกับบริบทที่ผันผวน กลยุทธ์ วิธีการ ที่เคยใช้มาในอดีตอาจไม่ตอบสนองให้เกิดผลลัพธ์ตามที่ต้องการ สมรรถนะสำคัญในการขับเคลื่อนองค์กร ภายใต้ New Normal และ เพื่อการเตรียมพร้อมสู่ Next Normal นอกจากการลุกขึ้นได้เร็ว เมื่อประสบปัญหา การปรับตัวเพื่อให้เกิดความคล่องตัว ความยืดหยุ่น และความสามารถในการปรับตัวได้ทันเวลา และความสามารถในการต้านทานภาวะฉุกเฉิน รวมถึงความสามารถในการฟื้นตัวจากภาวะวิกฤตได้อย่างรวดเร็วจึงเป็นสิ่งที่องค์กร ในศตวรรษ ที่ 21 ต้องบรรลุให้ได้ ไม่เพียงแต่ในระดับธุรกิจ และองค์กรเท่านั้นที่จะต้องแสวงหาแนวทางในการสร้างให้องค์กรมีความสามารถในการปรับตัว การสร้างสมรรถนะความยืดหยุ่นให้เกิดขึ้นสำหรับบุคลากรขององค์กรเป็นสิ่งสำคัญเช่นกัน
“ขอให้ท่านผู้มีส่วนเกี่ยวข้องกับการคิดค้นนวัตกรรมการบริหารและพัฒนาทรัพยากรมนุษย์ มีพลังแรงกาย พลังความคิด และมีความมุ่งมั่นในการรักษาคุณความดีและพัฒนากิจกรรมที่ดำเนินการอยู่ให้เกิดความเป็นเลิศยิ่งขึ้นไป” นายสุชาติ กล่าวในตอนท้าย

ที่มา : https://www.thaigov.go.th/news/contents/details/37227