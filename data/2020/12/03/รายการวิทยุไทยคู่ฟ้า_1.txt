รัฐบาลไทย-ข่าวทำเนียบรัฐบาล-ลงนามจัดหาวัคซีนป้องกัน COVID-19 ชุดแรก 26 ล้านโดส


วันพุธที่ 2 ธันวาคม 2563
พิมพ์
ลงนามจัดหาวัคซีนป้องกัน COVID-19 ชุดแรก 26 ล้านโดส
วันพุธที่ 2 ธันวาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
​
รัฐบาลลงนามในสัญญาการจัดหาวัคซีนโควิด-19 โดยการจองล่วงหน้า และสัญญาการจัดซื้อวัคซีน จำนวน 26 ล้านโดส กับบริษัท AstraZeneca จำกัด เพื่อจัดหาวัคซีนล่วงหน้าสำหรับประชาชนกลุ่มเป้าหมาย 13 ล้านคน ช่วยลดอัตราการป่วย เสียชีวิต ลดค่าใช้จ่ายในการรักษา และฟื้นฟูเศรษฐกิจและสังคมของประเทศให้กลับสู่สภาวะปกติโดยเร็ว รวมทั้งยังช่วยเสริมสร้างศักยภาพของอุตสาหกรรมยาในประเทศจากการรับการถ่ายทอดเทคโนโลยีการผลิตวัคซีนโควิด-19 ในอนาคต สำหรับการจองซื้อล่วงหน้าครั้งนี้ ทำให้มั่นใจได้ว่าคนไทยจะสามารถเข้าถึงวัคซีนที่มีประสิทธิภาพ ได้อย่างปลอดภัยและทั่วถึง โดยคาดว่าประเทศไทยจะได้รับวัคซีนป้องกันโรคโควิด-19 ภายในกลางปี 2564
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37219