รัฐบาลไทย-ข่าวทำเนียบรัฐบาล-นายกรัฐมนตรีเข้ากราบสักการะหลวงพ่อวัดบ้านแหลม พระพุทธรูปคู่บ้านคู่เมืองของ จ. สมุทรสงคราม เพื่อความเป็นสิริมงคล


วันพุธที่ 2 ธันวาคม 2563
พิมพ์
นายกรัฐมนตรีเข้ากราบสักการะหลวงพ่อวัดบ้านแหลม พระพุทธรูปคู่บ้านคู่เมืองของ จ. สมุทรสงคราม เพื่อความเป็นสิริมงคล
นายกรัฐมนตรีเข้ากราบสักการะหลวงพ่อวัดบ้านแหลม พระพุทธรูปคู่บ้านคู่เมืองของ จ. สมุทรสงคราม เพื่อความเป็นสิริมงคล
วันนี้ (2 ธันวาคม 2563) เวลา 07.50 น. พลเอก ประยุทธ์  จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมคณะ ประกอบด้วย นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ นายดิสทัต โหตระกิตย์  เลขาธิการนายกรัฐมนตรี นายอนุชา บูรพชัยศรี โฆษกประจำสำนักนายกรัฐมนตรี เดินทางถึงวัดเพชรสมุทรวรวิหาร จังหวัดสมุทรสงคราม โดยมีนายชรัส บุญณสะ ผู้ว่าราชการจังหวัดสมุทรสงคราม พร้อมประชาชนชาวจังหวัดสมุทรสงครามรอให้การต้อนรับ
เมื่อเดินทางถึงนายกรัฐมนตรีได้จุดธูปเทียน จากนั้นได้เข้ากราบสักการะหลวงพ่อวัดบ้านแหลม ซึ่งเป็นพระพุทธรูปคู่บ้านคู่เมืองของจังหวัดสมุทรสงคราม พร้อมนมัสการพระสมุทรวริโสภณ รักษาการแทนเจ้าอาวาสวัดเพชรสมุทรวรวิหาร แล้วออกมาเดินพบปะพูดคุย และถ่ายรูปกับประชาชนที่เดินทางมารอต้อนรับ ขณะที่ชาวบ้านต่างขอถ่ายภาพกับนายกรัฐมนตรีเป็นที่ระลึก ซึ่งได้มีประชาชนตะโกนให้นายกฯ ลุงตู่สู้ ๆ ก่อนที่นายกรัฐมนตรีและคณะ จะเดินทางไปเยี่ยมชมการท่องเที่ยวชุมชน ณ วิสาหกิจชุมชนริมคลองโฮมสเตย์ หมู่ที่ 6 ตำบลบ้านปรก อำเภอเมืองสมุทรสงคราม ต่อไป

ที่มา : https://www.thaigov.go.th/news/contents/details/37216