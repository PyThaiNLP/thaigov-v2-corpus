รัฐบาลไทย-ข่าวทำเนียบรัฐบาล-กรมธนารักษ์ขยายเวลาการรับจองเหรียญที่ระลึกพระคลัง ในพระคลังมหาสมบัติ 88 ปี กรมธนารักษ์ จนถึงวันที่ 9 ธันวาคม ศกนี้


วันพุธที่ 2 ธันวาคม 2563
พิมพ์
กรมธนารักษ์ขยายเวลาการรับจองเหรียญที่ระลึกพระคลัง ในพระคลังมหาสมบัติ 88 ปี กรมธนารักษ์ จนถึงวันที่ 9 ธันวาคม ศกนี้
กรมธนารักษ์ขยายเวลาการรับจองเหรียญที่ระลึกพระคลัง ในพระคลังมหาสมบัติ 88 ปี กรมธนารักษ์ จนถึงวันที่ 9 ธันวาคม 2563 เพื่อให้ข้าราชการและประชาชนได้สักการะบูชาพระคลัง ในพระคลังมหาสมบัติเพื่อเป็นขวัญกำลังใจ เป็นที่ยึดเหนียวจิตใจ และทั้วถึง
กรมธนารักษ์ขยายเวลาการรับจองเหรียญที่ระลึกพระคลัง ในพระคลังมหาสมบัติ 88 ปี กรมธนารักษ์ จนถึงวันที่ 9 ธันวาคม 2563 เพื่อให้ข้าราชการและประชาชนได้สักการะบูชาพระคลัง ในพระคลังมหาสมบัติเพื่อเป็นขวัญกำลังใจ เป็นที่ยึดเหนียวจิตใจ และได้มีเหรียญที่ระลึกดังกล่าวอย่างทั่วถึง
วันนี้ (1 ธันวาคม 2563) ณ กรมธนารักษ์ นายยุทธนา หยิมการุณ อธิบดีกรมธนารักษ์ เปิดเผยว่า ตามที่กรมธนารักษ์ได้เปิดให้จองเหรียญที่ระลึกพระคลัง ในพระคลังมหาสมบัติ 88 ปี กรมธนารักษ์ ตั้งแต่วันที่ 2 – 30 พฤศจิกายน 2563 นั้น เนื่องจากว่ามีข้าราชการและประชาชนยังมีความต้องการในการจองเหรียญที่ระลึกดังกล่าว เพื่อเก็บไว้เป็นที่ระลึกและสักการะบูชาพระคลัง ในพระคลังมหาสมบัติ อีกเป็นจำนวนมาก กรมธนารักษ์จึงขยายเวลาการรับจองต่อไปอีกจนถึง วันที่ 9 ธันวาคม  2563  โดยมีรายละเอียด ดังนี้
ชนิดเหรียญ ราคาจำหน่าย (บาท)
1. เหรียญเงินรมดำพ่นทรายพิเศษ เส้นผ่าศูนย์กลาง 32 มิลลิเมตร น้ำหนัก 18 กรัม ราคาจำหน่าย 3,000 บาท
2. เหรียญทองแดงรมดำพ่นทรายพิเศษ เส้นผ่าศูนย์กลาง 70 มิลลิเมตร น้ำหนัก 150 กรัม ราคาจำหน่าย 3,000 บาท
3. เหรียญทองแดง เส้นผ่าศูนย์กลาง 32 มิลลิเมตร น้ำหนัก 15 กรัม ราคาจำหน่าย 100 บาท
นายยุทธนาฯ กล่าวต่อว่า ผู้ที่สั่งจองเหรียญที่ระลึกพระคลัง ในพระคลังมหาสมบัติ 88 ปี กรมธนารักษ์ ยังถือเป็นส่วนหนึ่งในการช่วยเหลือสังคมผ่านการสั่งจองเหรียญ เนื่องด้วยกรมธนารักษ์จะนำเงินรายได้จากการจำหน่ายเหรียญที่ระลึกหลังหักค่าใช้จ่าย เพื่อใช้การสาธารณกุศลต่างๆ เช่น การทำนุบำรุงพระพุทธศาสนา การจัดซื้ออุปกรณ์ทางการแพทย์เพื่อช่วยเหลือผู้ยากไร้ การพัฒนาชุมชนให้มีความน่าอยู่    และส่งเสริมการศึกษาให้ผู้ด้อยโอกาสทางสังคม โดยกรมธนารักษ์ได้จัดพิธีเทวาภิเษก (พิธีอธิษฐานจิต) ณ พระอุโบสถ วัดโสธรวรารามวรวิหาร ในวันที่ 14 ธันวาคม 2563 เวลา 13.29 น. และสามารถทยอยจัดส่งเหรียญที่ระลึกดังกล่าวให้ผู้สั่งจองได้ตั้งแต่วันที่ 16 ธันวาคม 2563 เป็นต้นไป
สำหรับผู้ที่สนใจสั่งจองเหรียญที่ระลึกดังกล่าว กรมธนารักษ์จองได้ที่ กองบริหารการคลัง กองกษาปณ์ กองบริหารเงินตรา กองส่งเสริมและพัฒนาทรัพย์สินมีค่าของรัฐ  หน่วยงานส่วนกลางของกรมธนารักษ์ และสำนักงานธนารักษ์พื้นที่ 76 พื้นที่ ทั่วประเทศ  สอบถามรายละเอียดเพิ่มเติมได้ที่  โทร. 02-059-4999 นายยุทธนากล่าวในตอนท้าย

ที่มา : https://www.thaigov.go.th/news/contents/details/37217