รัฐบาลไทย-ข่าวทำเนียบรัฐบาล-ดีอีเอส  ร่วมหารือนักวิชาการ  kick-off จัดทำร่างกฎหมายลำดับรองภายใต้ พ.ร.บ.คุ้มครองข้อมูลส่วนบุคคล พ.ศ. 2562


วันพุธที่ 2 ธันวาคม 2563
ดีอีเอส  ร่วมหารือนักวิชาการ  kick-off จัดทำร่างกฎหมายลำดับรองภายใต้ พ.ร.บ.คุ้มครองข้อมูลส่วนบุคคล พ.ศ. 2562
ดีอีเอส  ร่วมหารือนักวิชาการ  kick-off จัดทำร่างกฎหมายลำดับรองภายใต้ พ.ร.บ.คุ้มครองข้อมูลส่วนบุคคล พ.ศ. 2562
เมื่อวันที 1 ธันวาคม 2563 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม  ทำหน้าที่เลขาธิการคณะกรรมการคุ้มครองข้อมูลส่วนบุคคล เป็นประธานเปิดการประชุมเริ่มต้นโครงการ (kick - off) การจัดทำร่างกฎหมายลำดับรองภายใต้พระราชบัญญัติคุ้มครองข้อมูลส่วนบุคคล พ.ศ. 2562 โดยมีคณะอาจารย์ที่ปรึกษาจากศูนย์บริการวิชาการแห่งจุฬาลงกรณ์มหาวิทยาลัย นำเสนอกรอบแนวคิดและแผนการดำเนินงาน  ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ในการนี้ที่ประชุมร่วมพิจารณาถึงหลักเกณฑ์ในการแบ่งกลุ่มการจัดทำกฎหมายลำดับรองตามหลักการ Multi-Criteria Analysis เพื่อคัดเลือกประเด็นที่จำเป็น เร่งด่วน และมีผลกระทบกับสิทธิของประชาชนและการเตรียมความพร้อมของผู้ประกอบการ เพื่อมาจัดทำร่างประกาศที่เกี่ยวข้องก่อน โดยคาดว่า ร่างประกาศในกลุ่มที่จำเป็นและเร่งด่วนที่สุดจะสามารถจัดให้มีการรับฟังความคิดเห็นกลุ่มย่อยได้ในช่วงปลายมกราคม 2564
***********

ที่มา : https://www.thaigov.go.th/news/contents/details/37215