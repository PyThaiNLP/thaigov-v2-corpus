รัฐบาลไทย-ข่าวทำเนียบรัฐบาล-ทำบุญตักบาตรพระสงฆ์ 89 รูป 


วันเสาร์ที่ 5 ธันวาคม 2563
ทำบุญตักบาตรพระสงฆ์ 89 รูป
นายประยูร อินสกุล รองปลัดกระทรวงเกษตรและสหกรณ์ ร่วมพิธีทำบุญตักบาตรพระสงฆ์ 89 รูป ในงานมหกรรม “ภูมิพลังแผ่นดิน” ระหว่างวันที่ 3 - 6 ธันวาคม 2563
วันเสาร์ที่ 5 ธันวาคม 2563 นายประยูร อินสกุล รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ (ดร.ทองเปลว กองจันทร์) ร่วมพิธีทำบุญตักบาตรข้าวสาร อาหารแห้ง เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2563 โดยมีวัตถุประสงค์เพื่อน้อมรำลึกถึงพระมหากรุณาธิคุณ และพระอัจฉริยภาพ ในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ด้านการจัดการดิน รวมทั้งมีการจัดนิทรรศการให้ความรู้ด้านการเกษตร การจำหน่ายสินค้าจากเกษตรกรให้แก่ผู้มาร่วมงาน ซึ่งงานมหกรรมฯ นี้ จัดขึ้นโดยสำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว จังหวัดปทุมธานี

ที่มา : https://www.thaigov.go.th/news/contents/details/37350