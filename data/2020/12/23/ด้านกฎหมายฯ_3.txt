รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม 


วันอังคารที่ 22 ธันวาคม 2563
กระทรวงยุติธรรม ประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม (คำสั่งที่ ๖/๒๕๖๓) ครั้งที่ ๒/ ๒๕๖๓
ในวันจันทร์ที่ ๒๑ ธันวาคม ๒๕๖๓ เวลา ๑๔.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม (คำสั่งที่ ๖/๒๕๖๓) ครั้งที่ ๒/ ๒๕๖๓ โดยมี นายวัลลภ นาคบัว รองปลัดกระทรวงยุติธรรม พร้อมด้วย นายเรืองศักดิ์ สุวารี อธิบดีกรมคุ้มครองสิทธิและเสรีภาพ นางทัศนีย์ เปาอินทร์  รองอธิบดีกรมคุ้มครองสิทธิและเสรีภาพ คณะอนุกรรมการฯ ผู้บริหาร ข้าราชการ เจ้าหน้าที่ และประชาชน เข้าร่วม
สำหรับการประชุมในครั้งนี้ ได้ร่วมกันพิจารณาเรื่องที่อยู่ในความรับผิดชอบของคณะอนุกรรมการศึกษาฯ จำนวน ๑๓ กรณี กรณีส่งเรื่องให้คณะอนุกรรมการอื่น จำนวน ๕ กรณี กรณีสามารถดำเนินการได้ จำนวน ๘ กรณี รวมถึงมีการเสนอให้มีการแก้ไขรัฐธรรมนูญแห่งราชอาณาจักรไทยและคุ้มครองสิทธิและเสรีภาพประชาชน ยกเลิกคำสั่ง คสช. และคำสั่งคณะปฏิวัติ ทุกฉบับที่ส่งผลกระทบต่อสิทธิเสรีภาพของประชาชน โดยให้ตั้งคณะทำงานร่วมกันศึกษากรณีดังกล่าว นอกจากนี้ ได้มีประชาชนจากตำบลโพธ์ อำเภอเมือง จังหวัดศรีสะเกษ ที่ได้รับผลกระทบจากเทศบาลเมืองศรีสะเกษดำเนินคดี พ.ร.บ. ควบคุมอาคาร พ.ศ.๒๕๒๒ เข้ายื่นหนังสือขอความเป็นธรรมต่อรัฐมนตรีว่าการกระทรวงยุติธรรม อีกด้วย

ที่มา : https://www.thaigov.go.th/news/contents/details/37818