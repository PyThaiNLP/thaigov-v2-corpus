รัฐบาลไทย-ข่าวทำเนียบรัฐบาล-เปิดบริการรถไฟฟ้าสายสีเขียว 59 สถานี เชื่อมการเดินทาง 3 จังหวัด


วันอังคารที่ 22 ธันวาคม 2563
พิมพ์
เปิดบริการรถไฟฟ้าสายสีเขียว 59 สถานี เชื่อมการเดินทาง 3 จังหวัด
วันอังคารที่ 22 ธันวาคม 2563
ต่อจากนี้ไป ขอเชิญรับฟังไทยคู่ฟ้า ครับ
โครงการรถไฟฟ้าสายสีเขียว  ช่วงหมอชิต – สะพานใหม่ – คูคต เป็นหนึ่งในเส้นทางของระบบขนส่งมวลชนทางรางที่จะอำนวยความสะดวกแก่ประชาชนในเขตเมือง ช่วยบรรเทาปัญหาการจราจรติดขัด ล่าสุดเปิดให้บริการครบทุกสถานี ตลอดเส้นทาง ทั้ง 59 สถานี รวมระยะทาง 68 กม. เชื่อมการเดินทางได้ถึง 3 จังหวัด คือ ปทุมธานี กรุงเทพฯ และสมุทรปราการ โดยคาดว่าจะสามารถรองรับผู้โดยสารทั้งระบบได้มากกว่า 1,500,000 คน/วัน อีกทั้ง ยังมีจุดเชื่อมต่อการเดินรถโครงการระบบขนส่งมวลชนขนาดรอง สายสีทองจากสถานีกรุงธนบุรี ไปยังสถานีคลองสาน ช่วยเพิ่มทางเลือกในการเดินทางสำหรับประชาชน และลดความแออัดของการใช้บริการได้เป็นอย่างดี
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37798