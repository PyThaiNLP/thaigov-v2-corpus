รัฐบาลไทย-ข่าวทำเนียบรัฐบาล-​นายกรัฐมนตรีสนับสนุนหมู่บ้านรักษาศีล 5  เชิญชวนประชาชนร่วมกันทำความดี กตัญญูต่อแผ่นดินและสถาบันของชาติ


วันอังคารที่ 22 ธันวาคม 2563
พิมพ์
​นายกรัฐมนตรีสนับสนุนหมู่บ้านรักษาศีล 5  เชิญชวนประชาชนร่วมกันทำความดี กตัญญูต่อแผ่นดินและสถาบันของชาติ
​นายกรัฐมนตรีสนับสนุนหมู่บ้านรักษาศีล 5  เชิญชวนประชาชนร่วมกันทำความดี กตัญญูต่อแผ่นดินและสถาบันของชาติ
วันนี้ (22 ธ.ค. 63) เวลา 09.00 น. ก่อนการประชุมคณะรัฐมนตรี นายอนุชา บูรพชัยศรี โฆษกประจำสำนักนายกรัฐมนตรีเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เยี่ยมชมโครงการหมู่บ้านรักษาศีล 5 ต้นแบบ โดยสำนักงานพระพุทธศาสนาแห่งชาติ และผลิตภัณฑ์จากชุมชุนต้นแบบ ได้แก่ ส้มโอ ยาหม่อง และเมี่ยงคำ โดยมีนายอนุชา  นาคาศัย รัฐมนตรีประจำสำนักนายกรัฐมนตรีและนายดิสทัต  โหตระกิตย์ เลขาธิการนายกรัฐมนตรี นายธนกร วังบุญคงชนะ เลขานุการรัฐมนตรีประจำสำนักนายกรัฐมนตรี ร่วมงาน ณ ตึกสันติไมตรี ทำเนียบรัฐบาล
ในโอกาสนี้ นายกรัฐมนตรีกล่าวยินดีสนับสนุนให้มีการดำเนินโครงการหมู่บ้านรักษาศีล 5 ต้นแบบ อย่างต่อเนื่อง เพราะรัฐบาลต้องการส่งเสริมความร่วมมือระหว่างรัฐบาล บ้าน วัด ราชการ “บวร” ให้เป็นหนึ่งในโครงการตามแผนยุทธศาสตร์ชาติ 20 ปี ช่วยให้เกิดความสงบ สันติสุข ความสามัคคี กลมเกลียวสมานฉันท์ของคนในชาติ ทั้งนี้ การเกิดความรัก สามัคคี ต้องมีศีลเป็นเครื่องยึดเหนี่ยวจิตใจ รวมถึงความกตัญญูต่อสถาบันชาติ ศาสนา พระมหากษัตริย์ยังถือเป็นคุณธรรมของแผ่นดินร่วมกัน
.................................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/37802