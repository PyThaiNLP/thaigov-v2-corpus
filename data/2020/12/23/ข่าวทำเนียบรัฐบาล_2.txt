รัฐบาลไทย-ข่าวทำเนียบรัฐบาล-"อนุชา" เผย ยกเลิกงานสวดมนต์ข้ามปี รวมถึงพิธีเจริญพระพุทธมนต์ เพื่อความปลอดภัยของประชาชน และงดการรวมกลุ่มคนจำนวนมาก ตามมาตรการควบคุมโรคของภาครัฐ


วันอังคารที่ 22 ธันวาคม 2563
พิมพ์
"อนุชา" เผย ยกเลิกงานสวดมนต์ข้ามปี รวมถึงพิธีเจริญพระพุทธมนต์ เพื่อความปลอดภัยของประชาชน และงดการรวมกลุ่มคนจำนวนมาก ตามมาตรการควบคุมโรคของภาครัฐ
"อนุชา" เผย ยกเลิกงานสวดมนต์ข้ามปี รวมถึงพิธีเจริญพระพุทธมนต์ เพื่อความปลอดภัยของประชาชน และงดการรวมกลุ่มคนจำนวนมาก ตามมาตรการควบคุมโรคของภาครัฐ
นายอนุชา นาคาศัย รัฐมนตรีประจำสำนักนายกรัฐมนตรีเปิดเผยว่า จากสถานการณ์แพร่ระบาดของเชื้อไวรัสโควิด-19 ที่จังหวัดสมุทรสาคร ส่งผลถึงการพบจำนวนผู้ติดเชื้อในจังหวัดใกล้เคียงอีกหลายราย ทางสำนักพระพุทธศาสนา ได้มติยกเลิกงานสวดมนต์ข้ามปี รวมถึงพิธีเจริญพระพุทธมนต์ ซึ่งจัดขึ้นทุกวันเสาร์ ทั้งนี้ เพื่อความปลอดภัยของประชาชน และงดการรวมกลุ่มคนจำนวนมาก ตามมาตรการควบคุมโรคของภาครัฐ
รัฐมนตรีประจำสำนักนายกรัฐมนตรีกล่าวว่า ช่วงเทศกาลวันหยุดส่งท้ายปีเก่าต้อนรับปีใหม่ขอให้ประชาชนใช้ช่วงเวลาดังกล่าวพักผ่อนอยู่กับครอบครัว สวดมนต์อยู่ที่บ้าน ทั้งนี้ รัฐบาลมีความห่วงใยประชาชน ขอให้ทุกคนปฎิบัติตามมาตรการควบคุมโรคของภาครัฐอย่างเคร่งครัด ใส่หน้ากากอนามัย หมั่นล้างมือ ดูแลรักษาสุขภาพให้แข็งแรง หลีกเลี่ยงการพบปะสังสรรค์ในสถานที่มีคนจำนวนมาก
............................................

ที่มา : https://www.thaigov.go.th/news/contents/details/37805