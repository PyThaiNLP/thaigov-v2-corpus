รัฐบาลไทย-ข่าวทำเนียบรัฐบาล-กระทรวงยุติธรรมจัดกิจกรรมปลูกป่า ภายใต้โครงการศูนย์การเรียนรู้ด้านการเกษตร ตามแนวทางปรัชญาเกษตรทฤษฎีใหม่เพื่อเฉลิมพระเกียรติ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี


วันอังคารที่ 22 ธันวาคม 2563
กระทรวงยุติธรรมจัดกิจกรรมปลูกป่า ภายใต้โครงการศูนย์การเรียนรู้ด้านการเกษตร ตามแนวทางปรัชญาเกษตรทฤษฎีใหม่เพื่อเฉลิมพระเกียรติ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี
กระทรวงยุติธรรมจัดกิจกรรมปลูกป่า ภายใต้โครงการศูนย์การเรียนรู้ด้านการเกษตร ตามแนวทางปรัชญาเกษตรทฤษฎีใหม่เพื่อเฉลิมพระเกียรติ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
ในวันจันทร์ที่ ๒๑ ธันวาคม ๒๕๖๓ เวลา ๐๙.๓๐ น ณ ศูนย์ฝึกและอบรมเด็กและเยาวชนชายบ้านมุทิตา ตำบลคลองโยง อำเภอพุทธมณฑล จังหวัดนครปฐม
ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม เป็นประธานเปิดกิจกรรมปลูกป่าภายใต้โครงการศูนย์การเรียนรู้ด้านการเกษตร ตามแนวทางปรัชญาเกษตรทฤษฎีใหม่เพื่อเฉลิมพระเกียรติ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เนื่องในโอกาสวันคล้ายวันประสูติ ๗ ธันวาคม ๒๕๖๓ โดยมี นายสหการณ์ เพ็ชรนรินทร์ รองปลัดกระทรวงยุติธรรม พ.ต.ท.วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน พร้อมทั้งผู้บริหารกระทรวงยุติธรรม และเจ้าหน้าที่ที่เกี่ยวข้องเข้าร่วมฯ โดยมี นายรัฐศาสตร์ ชิดชู รองผู้ว่าราชการจังหวัดนครปฐม ให้การต้อนรับ การจัดกิจกรรมปลูกป่า ดังกล่าว จัดขึ้นเพื่อให้ข้าราชการ เจ้าหน้าที่ เด็กและเยาวชน ได้มีส่วนร่วมเฉลิมพระเกียรติสมเด็จพระเจ้าลูกเธอ เจ้าฟ้าพัชรกิติยาภาฯ ร่วมบูรณาการปลูกต้นไม้ สวนเกษตร และปลูกป่า รวมทั้งสร้างจิตสำนึกให้เห็นความสำคัญของการอนุรักษ์และฟื้นฟูทรัพยากรป่าไม้ ตลอดจนเป็นการพัฒนาพื้นที่ภายในศูนย์ฝึกและอบรมฯ เพื่อการกสิกรรมอย่างเต็มรูปแบบตามบริบทของลักษณะทางกายภาพ โดยการเพาะปลูก และเลี้ยงสัตว์ตามความเหมาะสมของสภาพพื้นที่ ในโอกาสนี้ ประธานในพิธี พร้อมทั้งผู้บริหารกระทรวงยุติธรรม และแขกผู้มีเกียรติได้ร่วมกันปลูกต้นไม้ ปล่อยปลา และเดินชมบอร์ดนิทรรศการการดำเนินกิจกรรม/พื้นที่การเกษตร และชมการออกร้านของหน่วยงานในสังกัดและภาคีเครือข่าย

ที่มา : https://www.thaigov.go.th/news/contents/details/37815