รัฐบาลไทย-ข่าวทำเนียบรัฐบาล-กระทรวงยุติธรรม ประชุมรับฟังความคิดเห็นเกี่ยวกับประเด็นข้อกฎหมาย 


วันอังคารที่ 22 ธันวาคม 2563
กระทรวงยุติธรรม ประชุมรับฟังความคิดเห็นเกี่ยวกับประเด็นข้อกฎหมาย
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม มอบหมายให้ นางสาวรวิวรรณ จตุรพิธพร ที่ปรึกษาด้านกฎหมาย สำนักงานปลัดกระทรวงยุติธรรม เป็นประธานการประชุมรับฟังความคิดเห็นเกี่ยวกับประเด็นข้อกฎหมาย ครั้ง ๑/๒๕๖๓
ในวันจันทร์ที่ ๒๑ ธันวาคม ๒๕๖๓ เวลา ๑๓.๓๐ น. ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม มอบหมายให้ นางสาวรวิวรรณ จตุรพิธพร ที่ปรึกษาด้านกฎหมาย สำนักงานปลัดกระทรวงยุติธรรม เป็นประธานการประชุมรับฟังความคิดเห็นเกี่ยวกับประเด็นข้อกฎหมาย ครั้ง ๑/๒๕๖๓ โดยมีผู้แทนจากหน่วยงานที่เกี่ยวข้อง เข้าร่วมฯ
เพื่อพิจารณารายงานพิจารณาศึกษาปัญหา หลักเกณฑ์ และแนวทางแก้ไขเพิ่มเติมรัฐธรรมนูญแห่งราชอาณาจักรไทย ๒๕๖๐ ของคณะกรรมาธิการวิสามัญพิจารณาศึกษาปัญหา หลักเกณฑ์ และแนวทางแก้ไขเพิ่มเติมรัฐธรรมนูญแห่งราชอาณาจักรไทย ๒๕๖๐ สภาผู้แทนราษฎร รวมทั้ง การรับฟังความเห็นร่างพระราชบัญญัติแก้ไขเพิ่มเติมประมวลกฎหมายอาญา (ฉบับที่ ..) พ.ศ. .... และ การรับฟังความเห็นร่างพระราชบัญญัติข้อมูลข่าวสารสาธารณะ พ.ศ. ....
ทั้งนี้ ที่ประชุมได้รับทราบรายงานการพิจารณาศึกษาปัญหา หลักเกณฑ์ แนวทางการแก้ไขเพิ่มเติมรัฐธรรมนูญแห่งราชอาณาจักรไทย พุทธศักราช ๒๕๖๐ ของคณะกรรมาธิการวิสามัญพิจารณาศึกษาปัญหา หลักเกณฑ์ และแนวทางแก้ไขเพิ่มเติมรัฐธรรมนูญแห่งราชอาณาจักรไทย พุทธศักราช ๒๕๖๐ รวมทั้ง ร่างพระราชบัญญัติแก้ไขเพิ่มเติมประมวลกฎหมายอาญา (ฉบับที่ ..) พ.ศ. .... และร่างพระราชบัญญัติข้อมูลข่าวสารสาธารณะ พ.ศ. ....

ที่มา : https://www.thaigov.go.th/news/contents/details/37819