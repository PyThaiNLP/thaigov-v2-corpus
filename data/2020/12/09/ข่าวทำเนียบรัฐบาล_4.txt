รัฐบาลไทย-ข่าวทำเนียบรัฐบาล-นายกรัฐมนตรียืนยันยึดหลักการในการบริหารราชการแผ่นดิน พร้อมส่งตัวแทนเข้าร่วมคณะกรรมการสมานฉันท์


วันอังคารที่ 8 ธันวาคม 2563
พิมพ์
นายกรัฐมนตรียืนยันยึดหลักการในการบริหารราชการแผ่นดิน พร้อมส่งตัวแทนเข้าร่วมคณะกรรมการสมานฉันท์
นายกรัฐมนตรียืนยันยึดหลักการในการบริหารราชการแผ่นดิน พร้อมส่งตัวแทนเข้าร่วมคณะกรรมการสมานฉันท์
วันนี้ (8 ธ.ค. 63) เวลา 13.00 น. ณ ตึกสันติไมตรี (หลังใน) ทำเนียบรัฐบาล หลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยืนยันยึดหลักการในการบริหารราชการแผ่นดิน ไม่ใช่ตามคำนาย ขออย่าคาดเดาในสิ่งที่ยังไม่เกิดขึ้น พร้อมมอบหมายให้ฝ่ายกฎหมายพิจารณากรณีผู้ชุมนุมทางการเมืองแสดงจุดยืนข้อเสนอการปรับประเทศไทยให้เป็นสาธารณรัฐว่ามีเจตนาเข้าข่ายกระทำความผิด ยุยง ปลุกปั่นหรือไม่ หากพบว่ามีความผิดก็ต้องถูกดำเนินคดีตามกฎหมาย
นายกรัฐมนตรียืนยันรัฐบาลอยู่ระหว่างพิจารณาการส่งตัวแทนเข้าร่วมคณะกรรมการสมานฉันท์ ขณะนี้วิปรัฐบาลกำลังเตรียมรายชื่อผู้ที่มีความเหมาะสมเพื่อเสนอมาให้ทราบ
.....................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/37469