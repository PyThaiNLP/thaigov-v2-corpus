รัฐบาลไทย-ข่าวทำเนียบรัฐบาล-ผู้ช่วยรมว.วธ. เป็นประธานพิธีเปิดโครงการ “พรานน้อย” สื่อเรื่องเล่าสร้างภูมิพ่อแม่ และร่วมชมการแสดงละครเวที “พรุ่งนี้จะลองตื่นดู” 


วันอังคารที่ 8 ธันวาคม 2563
ผู้ช่วยรมว.วธ. เป็นประธานพิธีเปิดโครงการ “พรานน้อย” สื่อเรื่องเล่าสร้างภูมิพ่อแม่ และร่วมชมการแสดงละครเวที “พรุ่งนี้จะลองตื่นดู”
ผู้ช่วยรมว.วธ. เป็นประธานพิธีเปิดโครงการ “พรานน้อย” สื่อเรื่องเล่าสร้างภูมิพ่อแม่ และร่วมชมการแสดงละครเวที “พรุ่งนี้จะลองตื่นดู”
วันที่ ๘ ธันวาคม ๒๕๖๓ เวลา ๑๓.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานพิธีเปิดโครงการ “พรานน้อย” สื่อเรื่องเล่าสร้างภูมิพ่อแม่ และร่วมชมการแสดงละครเวที “พรุ่งนี้จะลองตื่นดู” ซึ่งเป็นละครเวทีที่เปิดโอกาสให้เด็กและเยาวชน ๖ แห่ง ได้แก่ ศูนย์ฝึกและอบรมเด็กและ เยาวชนหญิงบ้านปรานี ศูนย์ฝึกและอบรมเด็กและเยาวชนชนชายบ้านอุเบกขา ศูนย์ฝึกและอบรมเด็กและเยาวชน เขต ๔ จังหวัดขอนแก่น เขต ๕ จังหวัดอุบลราชธานี เขต ๗ จังหวัดเชียงใหม่ และเขต ๙ จังหวัดยะลา ได้ร่วมแสดงความสามารถและถ่ายทอดประสบการณ์ที่ผ่านมา เพื่อเป็นประโยชน์ในการเรียนรู้สำหรับเด็กและเยาวชน รวมถึงผู้ปกครองและผู้ที่จะได้รับชมละคร โดยมี นางยุพา ทวีวัฒนะกิจบวร ปลัดกระทรวงวัฒนธรรม พ.ต.ท. วรรณพงษ์ ดชรักษ์ อธิบดีกรมพินิจและคุ้มครองเด็กและเยาวชน นายชนประคัลภ์ จันทร์เรือง ศิลปินแห่งชาติ สาขาศิลปะการแสดง (ภาพยนตร์และละคร) ประจำปี พ.ศ. ๒๕๖๒ ผู้บริหารกระทรวงวัฒนธรรม ผู้ปกครอง นักเรียน นักศึกษา และแขกผู้มีเกียรติ เข้าร่วมชมการแสดง ณ หอประชุมเล็ก ศูนย์วัฒนธรรมแห่งประเทศไทย

ที่มา : https://www.thaigov.go.th/news/contents/details/37476