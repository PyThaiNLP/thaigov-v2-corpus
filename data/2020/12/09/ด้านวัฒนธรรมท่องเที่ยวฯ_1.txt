รัฐบาลไทย-ข่าวทำเนียบรัฐบาล-ผู้ช่วยรมว.วธ.เป็นประธานพิธีมอบรางวัลการประกวดหนังสั้นโครงการส่งเสริมและเผยแพร่ค่านิยมและความเป็นไทย “ไทยดี มีมารยาท ปี ๒”


วันอังคารที่ 8 ธันวาคม 2563
ผู้ช่วยรมว.วธ.เป็นประธานพิธีมอบรางวัลการประกวดหนังสั้นโครงการส่งเสริมและเผยแพร่ค่านิยมและความเป็นไทย “ไทยดี มีมารยาท ปี ๒”
ผู้ช่วยรมว.วธ.เป็นประธานพิธีมอบรางวัลการประกวดหนังสั้นโครงการส่งเสริมและเผยแพร่ค่านิยมและความเป็นไทย “ไทยดี มีมารยาท ปี ๒”
วันที่ ๗ ธันวาคม ๒๕๖๓ เวลา ๑๕.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานพิธีมอบรางวัลการประกวดหนังสั้นโครงการส่งเสริมและเผยแพร่ค่านิยมและความเป็นไทย “ไทยดี มีมารยาท ปี ๒” โดยมี นางยุถิกา อิศรางกูร ณ อยุธยา ผู้ช่วยปลัดกระทรวงวัฒนธรรม นายชัยพล สุขเอี่ยม รองอธิบดีกรมส่งเสริมวัฒนธรรม ประธานเจ้าหน้าที่บริหาร บริษัท โมโน เน็กซ์ จำกัด(มหาชน) ผู้ทรงคุณวุฒิของสถาบันฯ  นักเรียน นักศึกษา แขกผู้มีเกียรติ และสื่อมวลชน เข้าร่วมงาน ณ เธียร์เตอร์ ๒ ลิโด้คอนเน็คท์ เขตปทุมวัน กรุงเทพฯ ทั้งนี้ กระทรวงวัฒนธรรม โดยกรมส่งเสริมวัฒนธรรม ร่วมกับ บริษัท โมโน เน็กซ์ จำกัด (มหาชน) จัดการประกวดหนังสั้นโครงการส่งเสริมและเผยแพร่ค่านิยมและความเป็นไทย “ไทยดี มีมารยาท ปี ๒” เพื่อสนับสนุนส่งเสริมการผลิตผลงานสร้างสรรค์สังคมไทยในรูปแบบของหนังสั้นที่มีเนื้อหาความคิดสร้างสรรค์ ความโดดเด่นน่าติดตาม เกิดความประทับใจ และเกิดภาพลักษณ์ที่ดีทางด้านวัฒนธรรม โดยในปีนี้มีผลงานที่ได้รับรางวัล จำนวนทั้งสิ้น ๑๖ เรื่อง

ที่มา : https://www.thaigov.go.th/news/contents/details/37458