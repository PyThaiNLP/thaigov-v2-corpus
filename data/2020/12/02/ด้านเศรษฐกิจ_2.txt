รัฐบาลไทย-ข่าวทำเนียบรัฐบาล-ธอส. ขยายเวลาให้ลูกค้าชำระเงินกู้ งวดเดือนพฤศจิกายน 2563 เพิ่มอีก 4 วัน


วันอังคารที่ 1 ธันวาคม 2563
พิมพ์
ธอส. ขยายเวลาให้ลูกค้าชำระเงินกู้ งวดเดือนพฤศจิกายน 2563 เพิ่มอีก 4 วัน
ธอส.อำนวยความสะดวกให้ลูกค้าที่ประสบปัญหาการทำธุรกรรมชำระหนี้เงินกู้ หลังจากที่พบว่าวันที่ 30 พ.ย.2563 Mobile Application ของสถาบันการเงินบางแห่งไม่สามารถใช้งานได้ตามปกติหรือเกิดความล่าช้า จึงประกาศขยายเวลาเพิ่มขึ้นอีก 4 วัน
ธนาคารอาคารสงเคราะห์ (ธอส.) อำนวยความสะดวกให้ลูกค้าที่ประสบปัญหาการทำธุรกรรมชำระหนี้เงินกู้ หลังจากที่พบว่าในวันนี้ (30 พฤศจิกายน 2563) Mobile Application ของสถาบันการเงินบางแห่งไม่สามารถใช้งานได้ตามปกติหรือเกิดความล่าช้า จึงทำให้ลูกค้าของธนาคารส่วนหนึ่งไม่สามารถโอนเงินเข้ามาชำระหนี้เงินกู้กับธนาคารได้ทันภายในวันที่ 30 พฤศจิกายน 2563 ธอส. จึงประกาศขยายเวลาให้ลูกค้าสามารถชำระเงินกู้ตามจำนวนที่ต้องชำระรายเดือน สำหรับงวดเดือนพฤศจิกายน 2563 เพิ่มขึ้นอีก    4 วัน คือ ระหว่างวันที่ 1-4 ธันวาคม 2563 โดย ธอส. จะไม่นับว่าเป็นการชำระล่าช้าแต่อย่างใด สอบถามรายละเอียดหรือติดตามข้อมูลข่าวสารของธนาคารเพิ่มเติมได้ที่ www.ghbank.co.th หรือ Facebook Fanpage ธนาคารอาคารสงเคราะห์ และศูนย์ลูกค้าสัมพันธ์ (Call Center) โทร 0-2645-9000

ที่มา : https://www.thaigov.go.th/news/contents/details/37187