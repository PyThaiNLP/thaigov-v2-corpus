รัฐบาลไทย-ข่าวทำเนียบรัฐบาล-ยิ่งให้ยิ่งได้! กลาโหมฯ ชวนแบ่งปันโลหิต ต่อชีวิตผู้ป่วยภาวะวิกฤต


วันอังคารที่ 1 ธันวาคม 2563
ยิ่งให้ยิ่งได้! กลาโหมฯ ชวนแบ่งปันโลหิต ต่อชีวิตผู้ป่วยภาวะวิกฤต
ยิ่งให้ยิ่งได้! กลาโหมฯ ชวนแบ่งปันโลหิต ต่อชีวิตผู้ป่วยภาวะวิกฤต
ถึงเวลาแล้ว...ที่ทุกคนต้องช่วยกันบริจาคโลหิต อย่ารอให้ถึงวันที่ผู้ป่วยไม่มีโลหิตในการรักษา ทั้งนี้ สำนักงานปลัดกระทรวงกลาโหม ชวนกำลังพลร่วมต่อชีวิตผู้ป่วยโดยการจัดกิจกรรมบริจาคโลหิต ถวายเป็นพระราชกุศลเนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรวันชาติ และวันพ่อแห่งชาติ (5 ธ.ค 63) ณ ห้องพินิตประชานาถ ใน ศาลาว่าการกระทรวงกลาโหม เพื่อนำไปมอบให้กับโรงพยาบาลทหารของแต่ละเหล่าทัพ สภากาชาดไทย เพื่อใช้ประโยชน์ทางการแพทย์ และเพิ่มเติมภาวะขาดแคนโลหิตในสถานการณ์ฉุกเฉินต่อไป
โดยมีคุณรมิดา อินทรเจริญ นายกสมาคมภริยาข้าราชการสำนักงานปลัดกระทรวงกลาโหม เดินทางมาตรวจเยี่ยมและขอบคุณกำลังพลที่ร่วมบริจาค โอกาสนี้
พลเรือเอก สมประสงค์
นิลสมัย รองปลัดกระทรวงกลาโหม พลเอก ชูชาติ บัวขาว รองปลัดกระทรวงกลาโหม และ พลตรี ชูเลิศ จิระรัตนเมธากร เลขานุการสำนักงานปลัดกระทรวงกลาโหม ตลอดจนกำลังพลกว่า 300 นาย ได้ร่วมบริจาคโลหิตในครั้งนี้ เพื่อน้อมสำนึกในพระมหากรุณาธิคุณ แสดงออกถึงความจงรักภักดีต่อสถาบันพระมหากษัตริย์ ด้วยการประกอบคุณงามความดีในวาระโอกาสมหามงคล

ที่มา : https://www.thaigov.go.th/news/contents/details/37199