รัฐบาลไทย-ข่าวทำเนียบรัฐบาล-บีโอไอเปิดเวทีถกหอการค้าต่างประเทศเร่งปลดล็อกอำนวยความสะดวกนักลงทุน


วันพุธที่ 16 ธันวาคม 2563
บีโอไอเปิดเวทีถกหอการค้าต่างประเทศเร่งปลดล็อกอำนวยความสะดวกนักลงทุน
บีโอไอเปิดเวทีถกหอการค้าต่างประเทศเร่งปลดล็อกอำนวยความสะดวกนักลงทุน
บีโอไอเปิดเวทีถกหอการค้าต่างประเทศเร่งปลดล็อกอำนวยความสะดวกนักลงทุน
บีโอไอ เปิดเวทีพบตัวแทนหอการค้าต่างประเทศในประเทศไทย สุพัฒนพงษ์ พันธ์มีเชาว์ รองนายกรัฐมนตรี นั่งหัวโต๊ะรับฟังความเห็น เรียกความเชื่อมั่นนักลงทุน พร้อมเร่งแก้ไขปัญหา อุปสรรค อำนวยความสะดวกธุรกิจต่างชาติที่จะเข้ามาลงทุนในประเทศไทย
นางสาวดวงใจ อัศวจินตจิตร์ เลขาธิการคณะกรรมการส่งเสริมการลงทุน หรือ บีโอไอ เปิดเผยว่า ในวันที่ 16 ธันวาคม 2563 บีโอไอจัดประชุมหารือร่วมกับตัวแทนหอการค้าต่างประเทศในประเทศไทย โดยมีตัวแทนหอการค้าต่างประเทศในประเทศไทยจากทั่วทุกภูมิภาคของโลก จำนวน 35 คน เข้าร่วมการประชุม โดยมีนายสุพัฒนพงษ์ พันธ์มีเชาว์ รองนายกรัฐมนตรี เป็นประธาน ณ โรงแรมอินเตอร์คอนติเนนตัล กรุงเทพฯ
ประชุมครั้งนี้ นายสุพัฒนพงษ์ รองนายกรัฐมนตรี ในฐานะกำกับดูแลบีโอไอ จะประชุมร่วมกับตัวแทนหอการค้าต่างประเทศ เพื่อรับฟังข้อเสนอะแนะเกี่ยวกับมาตรการฟื้นฟูเศรษฐกิจ รวมทั้งปัญหาอุปสรรคต่างๆ ของนักลงทุนที่เกิดขึ้น หลังสถานการณ์การแพร่ระบาดของไวรัสโควิด-19 ที่ทำให้กิจกรรมด้านการลงทุนไม่สามารถดำเนินการได้ตามปกติ ซึ่งปัจจุบันสถานการณ์เริ่มคลี่คลาย รวมทั้งมีความชัดเจนเรื่องวัคซีนโควิด-19 ประเทศไทยจึงมีความพร้อมที่จะขับเคลื่อนการลงทุนด้วยการแก้ไขปัญหาอุปสรรคและอำนวยความสะดวกให้กับนักลงทุนต่างประเทศ
“ที่ผ่านมา ทุกประเทศทั่วโลกได้รับผลกระทบจากโควิด-19 ประเทศไทยก็เช่นเดียวกัน แต่ด้วยการบริหารจัดการสถานการณ์โควิดได้ค่อนข้างดี ทำให้อุตสาหกรรมการผลิตของไทยค่อยๆ กลับมาฟื้นตัว และมีคำสั่งซื้อกลับเข้ามาอย่างต่อเนื่อง ประเทศไทยจึงมีความพร้อมรองรับการลงทุนใหม่ๆ ที่จะเกิดขึ้น ซึ่งจะสนับสนุนให้เศรษฐกิจภายในประเทศฟื้นตัวอย่างรวดเร็ว” นางสาวดวงใจกล่าว

ที่มา : https://www.thaigov.go.th/news/contents/details/37647