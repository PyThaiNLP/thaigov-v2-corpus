รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานเปิดการจัดแสดงผลงาน โครงการพัฒนาขีดความสามารถในการแข่งขันของเกษตรอุตสาหกรรม


วันพฤหัสบดีที่ 17 ธันวาคม 2563
พิมพ์
ปลัดฯ กอบชัย เป็นประธานเปิดการจัดแสดงผลงาน โครงการพัฒนาขีดความสามารถในการแข่งขันของเกษตรอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม  เป็นประธานเปิดการจัดแสดงผลงาน โครงการพัฒนาขีดความสามารถในการแข่งขันของเกษตรอุตสาหกรรม  ณ บริเวณห้องโถง ชั้น 1 สำนักงานปลัดกระทรวงอุตสาหกรรม
วันนี้ (17 ธันวาคม 3563) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการจัดแสดงผลงานพร้อมมอบประกาศเกียรติคุณให้แก่สถานประกอบการที่เข้าร่วมโครงการพัฒนาขีดความสามารถในการแข่งขันของเกษตรอุตสาหกรรม และขับเคลื่อนศูนย์ปฏิรูปอุตสาหกรรม เพื่อพัฒนาวิสาหกิจสู่ตลาด 4.0 (OPOAI + Mini ITC) ประจำปีงบประมาณ พ.ศ. 2563 ของกองทุนพัฒนาเอสเอ็มอีตามแนวประชารัฐ โดยมี นายสหวัฒน์ โสภา ผู้ช่วยปลัดกระทรวงอุตสาหกรรม และคณะผู้บริหาร เข้าร่วม ณ บริเวณห้องโถง ชั้น 1 สำนักงานปลัดกระทรวงอุตสาหกรรม
สำหรับโครงการ ดังกล่าวฯ จัดโดย สำนักงานอุตสาหกรรมจังหวัด จากกลุ่มส่งเสริมประสิทธิภาพที่ 1 และ ที่2 ประกอบด้วย 12 จังหวัด ได้แก่ พระนครศรีอยุธยา นนทบุรี ปทุมธานี สระบุรี นครปฐม สุพรรณบุรี กาญจนบุรี ราชบุรี เพชรบุรี สมุทรสาคร สมุทรสงคราม และประจวบคีรีขันธ์ ซึ่งได้จัดทำโครงการพัฒนาขีดความสามารถในการแข่งขันของเกษตรอุตสาหกรรม และขับเคลื่อนศูนย์ปฏิรูปอุตสาหกรรม เพื่อพัฒนาวิสาหกิจสู่ตลาด 4.0 (OPOAI + Mini ITC) ขึ้น เพื่อพัฒนาขีดความสามารถในการแข่งขันของสถานประกอบการอุตสาหกรรมการเกษตร และพัฒนาผลิตภัณฑ์ บรรจุภัณฑ์ต้นแบบพร้อมแผนธุรกิจให้กับสถานประกอบการ SMEs โดยได้รับการอนุมัติช่วยเหลือทางการเงินจากกองทุนพัฒนาเอสเอ็มอีตามแนวประชารัฐ

ที่มา : https://www.thaigov.go.th/news/contents/details/37699