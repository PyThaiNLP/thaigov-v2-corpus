รัฐบาลไทย-ข่าวทำเนียบรัฐบาล-ก.อุต ฯ จัดเตรียมจัดงาน OUTLET ของขวัญเพื่อประชาชน 22-25 ธ.ค. นี้   


วันพฤหัสบดีที่ 17 ธันวาคม 2563
พิมพ์
ก.อุต ฯ จัดเตรียมจัดงาน OUTLET ของขวัญเพื่อประชาชน 22-25 ธ.ค. นี้
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานการแถลงข่าว การจัดงาน OUTLET ของขวัญเพื่อประชาชน มหกรรมสินค้าราคาโรงงาน ณ ห้องประชุม 1 ชั้น 2 สปอ.
วันนี้ (17 ธันวาคม 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานการแถลงข่าว การจัดงาน OUTLET ของขวัญเพื่อประชาชน มหกรรมสินค้าราคาโรงงาน ซึ่งถือว่าเป็นของขวัญที่กระทรวงอุตสาหกรรมมุ่งหวังที่จะช่วยลดภาระค่าใช้จ่ายให้กับประชาชนและผู้ประกอบการ และเป็นการบรรเทาผลกระทบจากสถานการณ์การแพร่ระบาดของโรคติดเชื้อโคโรนาไวรัส 2019 (COVID-19)  และเป็นการกระตุ้นเศรษฐกิจในช่วงเทศกาลส่งท้ายปีเก่า ต้อนรับปีใหม่ 2564 นี้ด้วย โดยจะจัดขึ้นในช่วงวันที่ 22-25 ธันวาคมนี้ ซึ่งคาดว่าใน 4 วันนี้ คาดว่าในงานจะทำเงินสะพัดกว่า 50 ล้านบาทและในปี 2564 กระทรวงอุตสาหกรรมจะดำเนินการจัดงานขยายไป ในส่วนภูมิภาค 76 จังหวัดทั่วประเทศ โดยมีนายกอบชัย สังสิทธิสวัสดิ์ ปลัดกระทรวงอุตสาหกรรม นางวรวรรณ ชิตอรุณ รองปลัดกระทรวงอุตสาหกรรม ร่วมแถลงข่าว และมีผู้บริหารกระทรวงอุตสาหกรรมร่วมเป็นเกียรติ ณ ห้องประชุม 1 ชั้น 2 สปอ.
“งาน OUTLET ของขวัญเพื่อประชาชน มหกรรมสินค้าราคาโรงงาน แบ่งเป็น 7 โซน ได้แก่ โซนเครื่องใช้ไฟฟ้า /โซนสินค้าอุปโภคบริโภคจากอุตสาหกรรมจังหวัดทั่วประเทศ โซนสินค้าอุปโภคบริโภคจากโรงงานและอุปกรณ์เกี่ยวกับรถยนต์ /โซนสินค้าจากนิคมอุตสาหกรรม /โซนสินค้า SME OTOP และ FOOD TRUCK /โซนสินค้าจากเครือสหพัฒน์ และโซนจำหน่ายรถยนต์และมอเตอร์ไซค์ไฟฟ้า และยังมีน้ำตาลทรายกว่า 1.3 ตัน จากราคา 22 บาท มาจำหน่ายให้ประชาชนในราคาราคาพิเศษกิโลกรัมละ 18 บาท และในช่วงนาทีทองราคา เพียง 10 บาทเท่านั้น พร้อมทั้งยังมี บูธให้คำปรึกษาบริการสินเชื่อต่างๆ ให้คำปรึกษาเพื่อขอรับการรับรอง มอก. มผช และบริการ จดทะเบียนเครื่องจักรกลาง (งดเว้นค่าธรรมเนียม) การออกแบบผลิตภัณฑ์จากศูนย์ Thai-IDC อีกด้วย

ที่มา : https://www.thaigov.go.th/news/contents/details/37700