รัฐบาลไทย-ข่าวทำเนียบรัฐบาล-"ยุติธรรม" ประชุมคณะกรรมการตรวจสอบทรัพย์สิน ครั้งที่ ๒๗/๒๕๖๓


วันพฤหัสบดีที่ 17 ธันวาคม 2563
"ยุติธรรม" ประชุมคณะกรรมการตรวจสอบทรัพย์สิน ครั้งที่ ๒๗/๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะประธานคณะกรรมการตรวจสอบทรัพย์สิน เป็นประธานการประชุมคณะกรรมการตรวจสอบทรัพย์สิน ครั้งที่ ๒๗/๒๕๖๓
ในวันจันทร์ที่ ๑๔ ธันวาคม ๒๕๖๓ เวลา ๐๘.๓๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ในฐานะประธานคณะกรรมการตรวจสอบทรัพย์สิน
เป็นประธานการประชุมคณะกรรมการตรวจสอบทรัพย์สิน ครั้งที่ ๒๗/๒๕๖๓
ซึ่งเป็นการดำเนินการตามพระราชบัญญัติมาตรการในการปราบปราม
ผู้กระทำความผิดเกี่ยวกับยาเสพติด พ.ศ. ๒๕๓๕
โดยมี พันตำรวจตรี สุริยา สิงหกมล รองเลขาธิการคณะกรรมการป้องกันและปราบปรามยาเสพติด
ในฐานะผู้ช่วยเลขานุการคณะกรรมการตรวจสอบทรัพย์สิน พร้อมด้วยคณะกรรมการตรวจสอบทรัพย์สิน เข้าร่วมฯ
ณ ห้องประชุมกฤษณะ ผลอนันต์ อาคาร ๓ ชั้น ๒
สำนักงานคณะกรรมการป้องกันและปราบปรามยาเสพติด เขตดินแดง กรุงเทพฯ
โดยที่ประชุมได้รับทราบรายงานผลการดำเนินงานตรวจสอบทรัพย์สินรายงานผลการดำเนินการของกองทุนป้องกันและปราบปรามยาเสพติด
รวมทั้งพิจารณาการดำเนินการตรวจสอบทรัพย์สิน จำนวน ๓๕ คดี รวมมูลค่าทรัพย์สิน ๒๑,๓๓๓,๘๑๕.๒๙ บาท
โดยแยกเป็นคดีที่มีมูลค่าเกิน ๑ ล้านบาทขึ้นไป จำนวน ๔ คดี รวมมูลค่าทรัพย์สิน ๑๕,๓๐๑,๗๘๗.๕๓ บาท
และเป็นคดีที่มีมูลค่าไม่เกิน ๑ ล้านบาท จำนวน ๓๑ คดี รวมมูลค่าทรัพย์สิน ๖,๐๓๒,๐๒๗.๗๖ บาท
สำหรับการประชุมคณะกรรมการตรวจสอบทรัพย์สิน เป็นกระบวนการในการบังคับใช้กฎหมายการริบทรัพย์
เพื่อตัดโอกาสในการกลับมาเป็นผู้กระทำความผิดเกี่ยวกับยาเสพติดซ้ำ
และไม่ให้ผู้กระทำความผิดดังกล่าว ได้รับประโยชน์ใดจากทรัพย์สินที่ได้มาจากการค้ายาเสพติด
นำมาซึ่งการสร้างความมั่นคงปลอดภัยให้ประชาชนจากปัญหายาเสพติด

ที่มา : https://www.thaigov.go.th/news/contents/details/37672