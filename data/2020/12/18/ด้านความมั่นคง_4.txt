รัฐบาลไทย-ข่าวทำเนียบรัฐบาล-​ “พล.อ. ประวิตร ประชุมคณะกรรมการมรดกโลก ครั้งที่ 2/63 โดย กระทรวงทรัพยากรฯ ร่วมพิจารณา เมืองศรีเทพ เป็นมรดกโลกแห่งใหม่ของไทย”


วันพฤหัสบดีที่ 17 ธันวาคม 2563
​ “พล.อ. ประวิตร ประชุมคณะกรรมการมรดกโลก ครั้งที่ 2/63 โดย กระทรวงทรัพยากรฯ ร่วมพิจารณา เมืองศรีเทพ เป็นมรดกโลกแห่งใหม่ของไทย”
​“พล.อ. ประวิตร ประชุมคณะกรรมการมรดกโลก ครั้งที่ 2/63 โดย กระทรวงทรัพยากรฯ ร่วมพิจารณา เมืองศรีเทพ เป็นมรดกโลกแห่งใหม่ของไทย”
วันที่ 17 ธันวาคม 2563 เวลา 10.00 น. พลเอก ประวิตร วงษ์สุวรรณ เป็นประธานการประชุมคณะกรรมการแห่งชาติว่าด้วยอนุสัญญาคุ้มครองมรดกโลก ครั้งที่ 2/2563 โดยมี นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) นายอิทธิพล คุณปลื้ม รัฐมนตรีว่าการกระทรวงวัฒนธรรม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ดร.รวีวรรณ ภูริเดช เลขาธิการสำนักงานนโยบายและแผนทรัพยากรธรรมชาติและสิ่งแวดล้อม (เลขาธิการ สผ.) ในฐานะกรรมการและเลขานุการ และหน่วยงานต่างๆ เข้าร่วมประชุม เพื่อรับทราบและพิจารณาแนวทางการดำเนินงานร่วมกัน ณ ห้องประชุมอารีย์สัมพันธ์ กรมส่งเสริมคุณภาพและสิ่งแวดล้อม
โดยที่ประชุมได้ร่วมหารือในประเด็นสำคัญที่เกี่ยวกับการดำเนินงานด้านมรดกโลกหลายประเด็น อาทิ การพิจารณาผลกระทบในการก่อสร้างสถานีรถไฟฟ้าความเร็วสูงในบริเวณพื้นที่ให้แหล่งโบราณสถานในจังหวัดพระนครศรีอยุธยา เพื่อให้เกิดผลกระทบน้อยที่สุด แต่ยังคงไว้ซึ่งความสะดวกต่อการใช้งานของพี่น้องประชาชน โดยที่ประชุมให้มีมติเห็นชอบให้การรถไฟแห่งประเทศไทยเป็นผู้รับผิดชอบในการศึกษาให้เกิดความเหมาะสมต่อไป
อีกทั้ง ยังได้มีการพิจารณาอุทยานประวัติศาสตร์ศรีเทพ จังหวัดเพชรบูรณ์ เพื่อเสนอขึ้นเป็นแหล่งมรดกโลกแห่งใหม่ รวมถึงมีการพิจารณาคำสั่งแต่งตั้งคณะทำงานเพื่อสนับสนุนการดำเนินงานในการดำรงตำแหน่งกรรมการมรดกโลกวาระปี พ.ศ.2561-2566 อีกด้วย
นอกจากนั้น รมว.ทส. “ได้กล่าวให้สัมภาษณ์ว่า “กระทรวงทรัพยากรธรรมชาติและสิ่งแวดล้อม โดย สผ. จะมีคณะทำงานติดตามการดำเนินงาน เพื่อให้การขึ้นทะเบียนเป็นมรดกโลกต่าง ๆ นั้น จะให้เกิดผลกระทบต่อวิถีชีวิตของพี่น้องประชาชนให้น้อยที่สุด”

ที่มา : https://www.thaigov.go.th/news/contents/details/37695