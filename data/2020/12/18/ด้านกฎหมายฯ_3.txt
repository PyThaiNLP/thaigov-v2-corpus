รัฐบาลไทย-ข่าวทำเนียบรัฐบาล-สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จเยี่ยมเรือนจำอำเภอกบินทร์บุรี จังหวัดปราจีนบุรี 


วันพฤหัสบดีที่ 17 ธันวาคม 2563
สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จเยี่ยมเรือนจำอำเภอกบินทร์บุรี จังหวัดปราจีนบุรี
สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จเยี่ยมเรือนจำอำเภอกบินทร์บุรี จังหวัดปราจีนบุรี
เมื่อวันอาทิตย์ที่ ๑๓ ธันวาคม ๒๕๖๓ เวลา ๑๔.๐๐ น. สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จเยี่ยมเรือนจำอำเภอกบินทร์บุรี จังหวัดปราจีนบุรี ซึ่งเป็นเรือนจำเป้าหมายในระยะที่ ๒ ของโครงการราชทัณฑ์ปันสุข ทำความ ดี เพื่อชาติ ศาสน์ กษัตริย์ โดยมี พลเอก ไพบูลย์ คุ้มฉายา ประธานกรรมการบริหารโครงการฯ ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม นายอายุตม์ สินธพพันธุ์ อธิบดีกรมราชทัณฑ์ นายณรงค์  สายวงศ์ รองปลัดกระทรวงสาธารณสุข พร้อมด้วยผู้บริหารกระทรวงยุติธรรม หัวหน้าหน่วยราชการในจังหวัดปราจีนบุรี ร่วมรับเสด็จ
เรือนจำอำเภอกบินทร์บุรี  ปัจจุบันมีผู้ต้องขังทั้งสิ้น ๗๙๙ คน แยกเป็นผู้ต้องขังหญิงจำนวน ๗๓ คน ผู้ต้องขังชายจำนวน ๗๒๖ คน ในการนี้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดาทอดพระเนตรนิทรรศการโรงพยาบาลเครือข่ายร่วมกับโรงพยาบาลเครือข่าย ด้านหน้าแดนชาย เสด็จเข้าแดนพยาบาล (ในแดนชาย) ทอดพระเนตรห้องคัดกรอง การรักษาผู้ป่วย พระราชทานของเยี่ยมให้ผู้ต้องขังป่วยชาย จำนวน ๕ ราย เสด็จไปยังสถานกักขัง ทรงทอดพระเนตรห้องกักตัวโควิด-19 ผู้ต้องขังแรกเข้า ทอดพระเนตรห้องสมุด ทอดพระเนตรศูนย์การเรียนรู้และห้องเรียนหนังสือ ทอดพระเนตรร้านค้าสงเคราะห์ผู้ต้องขัง เสด็จไปแดนสูทกรรม ทอดพระเนตรโรงประกอบเลี้ยงอาหาร บ่อดักไขมันและการบำบัดน้ำเสีย ทอดพระเนตรศูนย์ฝึกวิชาชีพ  เสด็จไปยังลานกีฬา พระราชทานขนมให้ผู้แทนผู้ต้องขังชายในโอกาสวันขึ้นปีใหม่ เสด็จออกจากลานกีฬา จากนั้นเสด็จไปยังแดนหญิง พระราชทานของเยี่ยมให้ผู้ต้องขังป่วยหญิง คนชราและพิการ จำนวน ๕ ราย พระราชทานของให้แม่และเด็ก จำนวน ๑ ราย พระราชทานขนมให้ผู้แทนผู้ต้องขังหญิงในโอกาสวันขึ้นปีใหม่ เสด็จออกจากเรือนจำไปยังร้านกาแฟ (ภายนอกเรือนจำ) ทอดพระเนตรภายในร้านกาแฟของเรือนจำ

ที่มา : https://www.thaigov.go.th/news/contents/details/37675