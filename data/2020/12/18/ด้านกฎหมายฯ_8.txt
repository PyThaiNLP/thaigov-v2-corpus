รัฐบาลไทย-ข่าวทำเนียบรัฐบาล-กระทรวงยุติธรรม ร่วมมือ สถานเอกอัครราชทูตญี่ปุ่นประจำประเทศไทย จัดสัมมนาแลกเปลี่ยนองค์ความรู้แผนปฏิบัติการระดับชาติว่าด้วยธุรกิจกับสิทธิมนุษยชน


วันพฤหัสบดีที่ 17 ธันวาคม 2563
กระทรวงยุติธรรม ร่วมมือ สถานเอกอัครราชทูตญี่ปุ่นประจำประเทศไทย จัดสัมมนาแลกเปลี่ยนองค์ความรู้แผนปฏิบัติการระดับชาติว่าด้วยธุรกิจกับสิทธิมนุษยชน
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการสัมมนาร่วมระหว่างประเทศไทยและประเทศญี่ปุ่น เรื่อง ธุรกิจกับสิทธิมนุษยชน (Webinar : Japan-Thailand Joint Seminar on Business and Human Rights)
ในวันพุธที่ ๑๖ ธันวาคม ๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดการสัมมนาร่วมระหว่างประเทศไทยและประเทศญี่ปุ่น
เรื่อง ธุรกิจกับสิทธิมนุษยชน (Webinar : Japan-Thailand Joint Seminar on Business and Human Rights)
จัดโดยกรมคุ้มครองสิทธิและเสรีภาพ และสถานเอกอัครราชทูตญี่ปุ่นประจำประเทศไทย
ผ่านระบบประชุมทางไกล (Video Conference)
โดยมีผู้แทนจากหน่วยงานภาครัฐ และภาคธุรกิจของประเทศไทยและประเทศญี่ปุ่น เข้าร่วม
เพื่อจัดทำแผนปฏิบัติการระดับชาติว่าด้วยธุรกิจกับสิทธิมนุษยชน
(National Action Plan on Business and Human Rights)
ระยะที่ ๑ (พ.ศ. ๒๕๖๒-๒๕๖๕) ของประเทศไทย
การขับเคลื่อนแผนปฏิบัติการฯ ผลการดำเนินงานของประเทศไทยตามแผนปฏิบัติการฯ
ข้อท้าทาย และแผนการดำเนินงานของประเทศไทยในปี ๒๕๖๔
นอกจากนี้ ได้รับเกียรติจาก Mr. Mikito Tomiyama ผู้อำนวยการกองสิทธิมนุษยชนและมนุษยธรรม
กระทรวงการต่างประเทศญี่ปุ่น แลกเปลี่ยนประสบการณ์เกี่ยวกับกระบวนการจัดทำแผนปฏิบัติการระดับชาติ
ว่าด้วยธุรกิจกับสิทธิมนุษยชนของประเทศญี่ปุ่น
รวมทั้งประเด็นด้านธุรกิจกับสิทธิมนุษยชนที่จำเป็นเร่งด่วนที่ประเทศญี่ปุ่นต้องดำเนินการแก้ไข
และได้รับเกียรติจาก ศาสตราจารย์ Shotaro Hamamoto คณะนิติศาสตร์ มหาวิทยาลัยเกียวโต ประเทศญี่ปุ่น
บรรยายถึงทิศทางโลกและข้อท้าทายสำคัญของสังคมระหว่างประเทศในการดำเนินงานด้านธุรกิจกับสิทธิมนุษยชน พร้อมทั้งเสริมสร้างความรู้ความเข้าใจแก่องค์กรธุรกิจสัญชาติญี่ปุ่นที่ดำเนินธุรกิจในประเทศไทย
และองค์กรธุรกิจสัญชาติไทยที่ดำเนินธุรกิจในประเทศญี่ปุ่น
เกี่ยวกับทิศทางโลกในการส่งเสริมให้ภาคธุรกิจเคารพสิทธิมนุษยชน
ทั้งนี้ ผู้เข้าร่วมสัมมนาฯ ได้ชื่นชมพัฒนาการของทั้ง ๒ ประเทศ และให้ความสนใจสอบถามในหลายประเด็น
อาทิ บทบาทขององค์กรอิสระต่อกระบวนการจัดทำแผนปฏิบัติการฯ การกำหนดประเด็นสำคัญเร่งด่วนที่ควรแก้ไข
และผลกระทบของภาคธุรกิจต่อการมีแผนปฏิบัติการฯ เป็นต้น
ซึ่งการสัมมนาครั้งนี้ถือเป็นความสำเร็จในการเสริมสร้างความร่วมมือด้านวิชาการที่สำคัญ
และเป็นโอกาสในการต่อยอดกิจกรรมและพัฒนาความสัมพันธ์อันดีระหว่างประเทศต่อไป

ที่มา : https://www.thaigov.go.th/news/contents/details/37680