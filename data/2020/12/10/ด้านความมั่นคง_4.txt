รัฐบาลไทย-ข่าวทำเนียบรัฐบาล-​​"กระทรวงทรัพยากรฯ  ใสสะอาดร่วมต้านทุจริต (MNRE Zero Tolerance)” พร้อมประกาศเจตนารมณ์ร่วมกัน


วันพุธที่ 9 ธันวาคม 2563
​​"กระทรวงทรัพยากรฯ  ใสสะอาดร่วมต้านทุจริต (MNRE Zero Tolerance)” พร้อมประกาศเจตนารมณ์ร่วมกัน
​"กระทรวงทรัพยากรฯ  ใสสะอาดร่วมต้านทุจริต (MNRE Zero Tolerance)” พร้อมประกาศเจตนารมณ์ร่วมกัน
“กระทรวงทรัพยากรธรรมชาติและสิ่งแวดล้อม (ทส.)ใสสะอาดร่วมต้านทุจริต (MNRE Zero Tolerance)” ประกาศเจตนารมณ์การต่อต้านการทุจริต พร้อมกำหนดมาตรการ 3 ป. 1 ค. (ปลุกจิตสํานึก ป้องกัน ปราบปรามและสร้างเครือข่าย)
วันนี้ (9 ธันวาคม 2563) เวลา 09.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม
พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหารระดับสูง ข้าราชการ พนักงาน และเจ้าหน้าที่ในสังกัดกระทรวงฯ ร่วมประกาศเจตนารมณ์การต่อต้านการทุจริต ของกระทรวงทรัพยากรธรรมชาติและสิ่งแวดล้อม เนื่องในวันต่อต้านคอร์รัปชันสากล (ประเทศไทย) ประจำปีงบประมาณ พ.ศ. 2564 ภายใต้แนวคิด “กระทรวงทรัพยากรธรรมชาติและสิ่งแวดล้อม  ใสสะอาดร่วมต้านทุจริต (MNRE Zero Tolerance)” ณ ห้องประชุมศักดิ์สิทธิ์ ตรีเดช กระทรวงทรัพยากรธรรมชาติและสิ่งแวดล้อม
นายวราวุธ ศิลปอาชา กล่าวเปิดงานว่า คำว่าทุจริตคอร์รัปชัน ไม่เพียงแต่เป็นเรื่องเงิน แต่หมายรวมถึงการใช้อำนาจหน้าที่ในทางที่ไม่ถูกต้องร่วมด้วย ดังนั้น ขอให้ข้าราชการในทุกระดับดำรงตนด้วยความมีเกียรติและศักดิ์ศรี เป็นคนดี มีคุณธรรม ปฏิบัติงานด้วยความซื่อสัตย์ อดทน กล้ายืนหยัดทำในสิ่งที่ถูกต้อง และไม่ใช้ตำแหน่งหน้าที่หาประโยชน์บนความทุกข์ยากของประชาชน เพื่อให้ ทส.เป็นความหวังและที่พึ่งในการแก้ไขปัญหาความเดือดร้อนของประชาชน
ทั้งนี้ รมว.ทส. ได้กล่าวนำการประกาศเจตนารมณ์ ว่า "จะประพฤติปฏิบัติตนด้วยความซื่อสัตย์สุจริต ไม่กระทำการทุจริต จะยึดมั่นในความยุติธรรม ถือประโยชน์ส่วนรวม มากกว่าประโยชน์ส่วนตน จักปกป้องเทิดทูนสถาบันชาติ ศาสนา พระมหากษัตริย์ และเจริญรอยตามเบื้องพระยุคลบาทพระบาทสมเด็จพระเจ้าอยู่หัวด้วยจิตอาสา พร้อมทำความดีด้วยหัวใจ”
ในการนี้ ทส. ได้กำหนดมาตรการ 3 ป. 1 ค. (ปลุกจิตสํานึก ป้องกัน ปราบปรามและสร้างเครือข่าย) รวมถึงกำหนดจัดกิจกรรม “ทส. สุขใจ ธรรมะนำทาง ห่างไกลทุจริต” เพื่อกล่อมเกลาจิตใจด้วยธรรมะ ปลุกจิตสำนึกแห่งคุณธรรมและความดี จำนวน 3 ครั้ง ซึ่งครั้งที่ 1 จะจัดขึ้นในวันที่ 5 มกราคม 2564 โดยนิมนต์พระราชธรรมนิเทศ (พระพยอม กลฺยาโณ) มาแสดงธรรมเทศนาการต่อต้านการทุจริต ในวันดังกล่าวด้วย

ที่มา : https://www.thaigov.go.th/news/contents/details/37498