รัฐบาลไทย-ข่าวทำเนียบรัฐบาล-รมช.ธรรมนัส ลงพื้นที่มอบถุงยังชีพแก่ผู้ประสบอุทกภัย 


วันพุธที่ 9 ธันวาคม 2563
รมช.ธรรมนัส ลงพื้นที่มอบถุงยังชีพแก่ผู้ประสบอุทกภัย
รมช.ธรรมนัส ลงพื้นที่มอบถุงยังชีพแก่ผู้ประสบอุทกภัย จ.นครศรีธรรมราช และจ.สุราษฎร์ธานี
รมช.ธรรมนัส ลงพื้นที่มอบถุงยังชีพแก่ผู้ประสบอุทกภัย จ.นครศรีธรรมราช และจ.สุราษฎร์ธานี
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ ลงพื้นที่พบปะเกษตรกรผู้ประสบภัย พร้อมแจกถุงยังชีพให้แก่ผู้ประสบภัย จำนวน 500 ชุด ประกอบด้วยข้าวสารอาหารแห้ง และเครื่องใช้ส่วนตัวที่จำเป็น พร้อมมอบหญ้าอาหารสัตว์พระราชทาน เพื่อเป็นขวัญและกำลังใจให้แก่พี่น้องเกษตรกร และประชาชนผู้ประสบภัยในพื้นที่ ณ ศูนย์พักพิงชั่วคราว องค์การบริหารส่วนตำบลหูล่อง ต.หูล่อง อ.ปากพนัง จ.นครศรีธรรมราช วิทยาลัยการอาชีพ ต.นาสาร อ.พระพรหม จ.นครศรีธรรมราช
และที่ว่าการอำเภอกาญจนดิษฐ์ อ.กาญจนดิษฐ์ จ.สุราษฎร์ธานี
ร้อยเอก ธรรมนัส กล่าวเพิ่มเติมว่า ในส่วนของกระทรวงเกษตรฯ มีการเร่งเยียวยา โดยให้ทางเกษตรจังหวัดเร่งเข้าสำรวจความเสียหาย ทั้งภาคการเกษตร ภาคการประมง และภาคปศุสัตว์ พืชไร่พืชสวนที่ได้รับความเสียหาย จะมีมาตรการเยียวยาตามระเบียบของกระทรวงต่อไป และจากนโยบายของทางรัฐบาล จะต้องหาแนวทางดำเนินการสร้างโครงการต่างๆที่เกี่ยวเนื่องกับระบบการจัดการน้ำที่ยังไม่สำเร็จ ก็จะต้องเร่งดำเนินการ เพื่อป้องกันการเกิดอุทกภัยในครั้งหน้า

ที่มา : https://www.thaigov.go.th/news/contents/details/37512