รัฐบาลไทย-ข่าวทำเนียบรัฐบาล-ดีอีเอส ประชุมคณะกรรมการบริหารประจำถิ่นวาระพิเศษ หารือแผนงานจัดฝึกอบรมหลักสูตรของวิทยาลัยฯ ประจำปี 2564


วันพุธที่ 9 ธันวาคม 2563
ดีอีเอส ประชุมคณะกรรมการบริหารประจำถิ่นวาระพิเศษ หารือแผนงานจัดฝึกอบรมหลักสูตรของวิทยาลัยฯ ประจำปี 2564
ดีอีเอส ประชุมคณะกรรมการบริหารประจำถิ่นวาระพิเศษ หารือแผนงานจัดฝึกอบรมหลักสูตรของวิทยาลัยฯ ประจำปี 2564
เมื่อวันที่ 8 ธันวาคม 2563 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการบริหารประจำถิ่นวาระพิเศษ เพื่อหารือในการเตรียมการประชุมคณะกรรมการบริหารวิทยาลัยการไปรษณีย์แห่งเอเชียและแปซิฟิก ในประเด็นการกำหนดโครงสร้างค่าธรรมเนียมและแผนการดำเนินงานในการจัดฝึกอบรมหลักสูตรของวิทยาลัยฯ ประจำปี 2564 รองรับการพัฒนาศักยภาพบุคลากรด้านไปรษณีย์ในภูมิภาคเอเชียและแปซิฟิก โดยมีผู้เข้าร่วมการประชุมจากบริษัท ไปรษณีย์ไทย จำกัด และสำนักงานใหญ่สหภาพไปรษณีย์แห่งเอเชียและแปซิฟิก ณ ห้องประชุม 702 ชั้น 7 สำนักงานปลัดกระทรวงดิจิทัลเพื่อเศรษฐกิจและสังคม ศูนย์ราชการฯ แจ้งวัฒนะ
******************

ที่มา : https://www.thaigov.go.th/news/contents/details/37505