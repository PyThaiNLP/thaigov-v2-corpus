รัฐบาลไทย-ข่าวทำเนียบรัฐบาล-"การประชุมรัฐมนตรีกลาโหมอาเซียน ครั้งที่ 14 (14th ADMM) มุ่งเสริมความแน่นแฟ้นและพร้อมตอบสนอง"


วันพุธที่ 9 ธันวาคม 2563
"การประชุมรัฐมนตรีกลาโหมอาเซียน ครั้งที่ 14 (14th ADMM) มุ่งเสริมความแน่นแฟ้นและพร้อมตอบสนอง"
"การประชุมรัฐมนตรีกลาโหมอาเซียน ครั้งที่ 14 (14th ADMM) มุ่งเสริมความแน่นแฟ้นและพร้อมตอบสนอง"
"การประชุมรัฐมนตรีกลาโหมอาเซียน ครั้งที่ 14 (14th ADMM) มุ่งเสริมความแน่นแฟ้นและพร้อมตอบสนอง"
พล.ท.คงชีพ ตันตระวาณิชย์ โฆษก กห. เปิดเผยว่า เมื่อ 9 ธ.ค.63, 0930 พล.อ.ประวิตร วงษ์สุวรรณ รอง นรม. เป็นผู้แทน รมว.กห. เข้าร่วมประชุมรัฐมนตรีกลาโหมอาเซียน ครั้งที่ 14 (14th ASEAN-Defence-Ministers’-Meeting:-14th ADMM) ผ่านระบบ VTC ณ ศาลาว่าการกลาโหม โดย กห. สาธารณรัฐเวียดนาม เป็นเจ้าภาพจัดขึ้น มีผลการประชุมโดยสรุป ดังนี้
การประชุมครั้งนี้ จัดภายใต้แนวคิด “แน่นแฟ้นและตอบสนอง” โดยที่ประชุมได้รับทราบรายงานการดำเนินงานร่วมกันที่ผ่านมา และได้แลกเปลี่ยนมุมมองความมั่นคงของภูมิภาคร่วมกัน ต่อจากนั้น ที่ประชุมได้พิจารณาและลงนามร่วมกันในร่างปฏิญญาร่วมของ รมว.กห.อาเซียน ว่าด้วยความร่วมมือด้านการป้องกันประเทศ เพื่อความแน่นแฟ้นและพร้อมต่อการตอบสนองของอาเซียน โดยมีสาระสำคัญ ในการแสดงเจตนารมณ์ร่วมกันส่งเสริมความแน่นแฟ้น และความพร้อมต่อการตอบสนองของอาเซียน ในการเปลี่ยนแปลงด้านภูมิยุทธศาสตร์ และภูมิรัฐศาสตร์ของภูมิภาค ด้วยการเสริมสร้างความร่วมมือทางทหารระหว่างประเทศสมาชิก รวมทั้งระหว่างอาเซียนกับประเทศคู่เจรจา ในการแก้ไขปัญหาความมั่นคงรูปแบบใหม่ โดยดำรงไว้ซึ่งความเป็นแกนกลางของอาเซียน เคารพในอธิปไตย และหลักการฉันทามติ
นอกจากนั้น ยังได้ร่วมกันให้การรับรองแผนงาน 3 ปีของ กห.อาเซียน ปี 63-65

ที่มา : https://www.thaigov.go.th/news/contents/details/37511