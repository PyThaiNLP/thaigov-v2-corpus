รัฐบาลไทย-ข่าวทำเนียบรัฐบาล-เตือนประชาชนอย่าหลงเชื่อข่าวปลอม (Fake News) เรื่อง “มาแล้วลงทะเบียนเราไม่ทิ้งกันรอบใหม่ของขวัญปีใหม่ 64”


วันพุธที่ 9 ธันวาคม 2563
พิมพ์
เตือนประชาชนอย่าหลงเชื่อข่าวปลอม (Fake News) เรื่อง “มาแล้วลงทะเบียนเราไม่ทิ้งกันรอบใหม่ของขวัญปีใหม่ 64”
ตามที่ได้ปรากฏข่าวแชร์ทางสื่อสังคมออนไลน์ว่า มีการเปิดลงทะเบียนเราไม่ทิ้งกันรอบใหม่เป็นของขวัญปีใหม่สำหรับปี 2564 นั้น กระทรวงการคลังขอเรียนว่าเรื่องดังกล่าวไม่เป็นความจริง
นายพรชัย ฐีระเวช ที่ปรึกษาด้านเศรษฐกิจการเงิน สำนักงานเศรษฐกิจการคลัง ในฐานะรองโฆษกกระทรวงการคลัง เปิดเผยว่า ตามที่ได้ปรากฏข่าวแชร์ทางสื่อสังคมออนไลน์ว่า มีการเปิดลงทะเบียนเราไม่ทิ้งกันรอบใหม่เป็นของขวัญปีใหม่สำหรับปี 2564 นั้น กระทรวงการคลังขอเรียนว่าเรื่องดังกล่าวไม่เป็นความจริง
รองโฆษกกระทรวงการคลัง กล่าวเพิ่มเติมว่า พาดหัวข่าวและเนื้อหาข่าวดังกล่าวเป็นข้อมูลความคืบหน้าในการลงทะเบียนโครงการเราไม่ทิ้งกันที่ได้ดำเนินการในระหว่างเดือนมีนาคม - เดือนพฤษภาคม 2563 โดยโครงการเราไม่ทิ้งกันได้ดำเนินการเสร็จสิ้นและมีผู้ได้รับสิทธิ์ทั้งสิ้นจำนวน 15.3 ล้านคนแล้ว และขณะนี้กระทรวงการคลังได้ดำเนินการโครงการคนละครึ่งระยะที่ 2 และโครงการเพิ่มกำลังซื้อให้แก่ผู้มีบัตรสวัสดิการแห่งรัฐ ระยะที่ 2 ตามที่คณะรัฐมนตรีในคราวการประชุมเมื่อวันที่ 8 ธันวาคม 2563 ได้มีมติเห็นชอบตามผลการพิจารณาของคณะกรรมการกลั่นกรองการใช้จ่ายเงินกู้ ในคราวประชุมครั้งที่ 30/2563 ซึ่งกระทรวงการคลังจะเร่งดำเนินโครงการข้างต้นให้เป็นไปตามกรอบระยะเวลาที่กำหนดเพื่อจะได้เป็นของขวัญปีใหม่จากรัฐบาลที่มอบให้แก่ประชาชน
จึงขอให้ประชาชนอย่าหลงเชื่อข้อมูลดังกล่าวและขอความร่วมมือไม่ส่งหรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ ทั้งนี้ สามารถติดตามสืบค้นข้อมูลข่าวสารและความคืบหน้าที่ถูกต้องเกี่ยวกับมาตรการช่วยเหลือต่าง ๆของกระทรวงการคลังได้จากแถลงข่าวกระทรวงการคลัง ในเว็บไซต์ www.mof.go.th หรือในเฟซบุ๊ก “สถานีข่าวกระทรวงการคลัง”
สำนักนโยบายการคลัง สำนักงานเศรษฐกิจการคลัง
โทร. 02 273 9020 ต่อ 3569 3566 3557 3558

ที่มา : https://www.thaigov.go.th/news/contents/details/37519