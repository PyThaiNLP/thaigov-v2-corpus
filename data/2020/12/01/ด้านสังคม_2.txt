รัฐบาลไทย-ข่าวทำเนียบรัฐบาล-“ดีอีเอส” จับมือ DUGA เตรียมความพร้อมจัดงาน Smart City Summit 2021 


วันจันทร์ที่ 30 พฤศจิกายน 2563
“ดีอีเอส” จับมือ DUGA เตรียมความพร้อมจัดงาน Smart City Summit 2021
“ดีอีเอส” จับมือ DUGA เตรียมความพร้อมจัดงาน Smart City Summit 2021
30 พ.ย.63 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ร่วมเป็นประธานที่ปรึกษาและเข้าร่วมประชุมคณะกรรมการที่ปรึกษาโครงการ Smart City 2021 ตามที่กระทรวงดิจิทัลฯ และสมาคมผู้ใช้ดิจิทัลไทย (DUGA) ร่วมเป็นเจ้าภาพจัดงาน Smart City Summit 2021 โดยมีกำหนดจัดงานขึ้นในระหว่างวันที่ 28-29 เมษายน 2564 ซึ่งรูปแบบการจัดงาน เป็นการสัมมนาวิชาการ การแสดงนวัตกรรมดิจิทัลเทคโนโลยี การเสวนาแลกเปลี่ยนความรู้จากผู้ทรงคุณวุฒิทั้งจากภาครัฐและเอกชน และการสัมมนาวิชาการนำเสนอหัวข้อเทคโนลยีและโซลูชั่น ทั้งนี้เพื่อผลักดันนโยบาย Smart City หรือเมืองอัจฉริยะ ที่มุ่งพัฒนาให้เกิดขึ้นในประเทศไทยตามนโยบาย 4.0 ของรัฐบาล เพื่อเชื่อมโยงเมืองด้วยโครงสร้างพื้นฐานทางเทคโนโลยีและนวัตกรรม ในการอำนวยความสะดวก และเพิ่มคุณภาพชีวิตของคนในสังคม ณ ห้องประชุม 701 ชั้น 7 สำนักงานปลัดกระทรวงดิจิทัลเพื่อเศรษฐกิจและสังคม
***************

ที่มา : https://www.thaigov.go.th/news/contents/details/37163