รัฐบาลไทย-ข่าวทำเนียบรัฐบาล-การประชุมเตรียมความพร้อมการรับเสด็จ สมเด็จพระเจ้าลูกเธอ เจ้าฟ้าพัชรกิติยาภา


วันจันทร์ที่ 30 พฤศจิกายน 2563
การประชุมเตรียมความพร้อมการรับเสด็จ สมเด็จพระเจ้าลูกเธอ เจ้าฟ้าพัชรกิติยาภา
การประชุมเตรียมความพร้อมการรับเสด็จ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โครงการพัชรสุธาคชานุรักษ์ ในพื้นที่จังหวัดฉะเชิงเทรา
วันจันทร์ที่ 30 พฤศจิกายน 2563 เวลา 9.00 น. ณ ห้องประชุมสำนักงานเกษตรและสหกรณ์จังหวัดฉะเชิงเทรา นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมฯ พร้อมด้วยเกษตรและสหกรณ์จังหวัดฉะเชิงเทรา จังหวัดชลบุรี จังหวัดระยอง จังหวัดจันทบุรีและจังหวัดสระแก้ว เพื่อติดตามความก้าวหน้าและการเตรียมความพร้อมการจัดนิทรรศการรายงานผลการดำเนินงานกิจกรรมพัฒนาอาชีพเกษตรกรรมในเขตพื้นที่ป่ารอยต่อ 5 จังหวัด ภาคตะวันออกโครงการพัชรสุธาคชานุรักษ์ ของกระทรวงเกษตรและสหกรณ์ รวมถึงเตรียมการรับเสด็จสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ในวันอาทิตย์ที่ 6 ธันวาคม 2563 โดยมีกำหนดการเสด็จทรงงานโครงการพัชรสุธาคชานุรักษ์ ณ โครงการอนุรักษ์ฟื้นฟูแหล่งน้ำช้างป่าหลังต้นน้ำภูไท อำเภอท่าตะเกียบ จังหวัดฉะเชิงเทรา โครงการเร่งด่วน เพื่อเก็บกักน้ำในฤดูฝน ปี 2563 (แก้มลิงคลองมะหาด) บ้านคลองมะหาด หมู่ที่ 14 อำเภอท่าตะเกียบ จังหวัดฉะเชิงเทรา และพื้นที่เกษตรแปลงรวมบ้านหนองกระทิง หมู่ที่ 20 อำเภอสนามชัยเขต จังหวัดฉะเชิงเทรา

ที่มา : https://www.thaigov.go.th/news/contents/details/37167