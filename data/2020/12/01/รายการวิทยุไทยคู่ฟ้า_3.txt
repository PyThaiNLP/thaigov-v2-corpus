รัฐบาลไทย-ข่าวทำเนียบรัฐบาล-การจัดตั้งสถาบันวิจัยและพัฒนาเทคโนโลยีระบบราง


วันจันทร์ที่ 30 พฤศจิกายน 2563
การจัดตั้งสถาบันวิจัยและพัฒนาเทคโนโลยีระบบราง
วันอาทิตย์ที่ 29 พฤศจิกายน 2563
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติหลักการจัดตั้งสถาบันวิจัยและพัฒนาเทคโนโลยีระบบราง ให้เป็นหน่วยงานของรัฐประเภทองค์การมหาชน เพื่อเป็นองค์กรหลักในการบริหารจัดการด้านการรับถ่ายทอดเทคโนโลยี การต่อยอดเทคโนโลยี การวิจัย และส่งเสริมอุตสาหกรรมต้นน้ำ กลางน้ำ และปลายน้ำ ในระบบการขนส่งทางราง บูรณาการระหว่างหน่วยงาน รวมทั้งส่งเสริมงานวิจัย ลดการพึ่งพาเทคโนโลยีระบบรางจากต่างประเทศ พัฒนาคนไทยให้มีความรู้ด้านรางเทียบเท่าประเทศที่มีความเจริญในระบบขนส่งทางราง ซึ่งในอนาคตจะเป็นระบบการขนส่งหลักของประเทศเชื่อมต่อกับระบบการขนส่งทุกระบบ รวมทั้งเตรียมการในด้านการวิจัยและพัฒนาใน 5-10 ปีข้างหน้า และเตรียมพร้อมเป็นศูนย์กลางระบบรางในภูมิภาคอาเซียนอีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37144