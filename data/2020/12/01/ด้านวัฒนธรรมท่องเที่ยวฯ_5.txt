รัฐบาลไทย-ข่าวทำเนียบรัฐบาล-รมว.วธ.เป็นประธานเปิดงาน “อยุธยา ขลุ่ยทิพย์ ๑,๐๐๐ เลา” ครั้งที่ ๑


วันจันทร์ที่ 30 พฤศจิกายน 2563
รมว.วธ.เป็นประธานเปิดงาน “อยุธยา ขลุ่ยทิพย์ ๑,๐๐๐ เลา” ครั้งที่ ๑
รมว.วธ.เป็นประธานเปิดงาน “อยุธยา ขลุ่ยทิพย์ ๑,๐๐๐ เลา” ครั้งที่ ๑
วันที่ ๒๘ พฤศจิกายน ๒๕๖๓ เวลา ๑๘.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานเปิดงาน “อยุธยา ขลุ่ยทิพย์ ๑,๐๐๐ เลา” ครั้งที่ ๑ โดยมี รศ.ดร.ชูสิทธิ์ ประดับเพ็ชร อธิการบดีมหาวิทยาลัยราชภัฏพระนครศรีอยุธยา กล่าวรายงาน และมีนายภานุ แย้มศรี ผู้ว่าราชการจังหวัดพระนครศรีอยุธยาและภริยา ศิลปินแห่งชาติ ศิลปินรับเชิญ หัวหน้าส่วนราชการในพื้นที่ อาจารย์ นักเรียน นักศึกษา และประชาชน เข้าร่วมงาน ณ บริเวณลานวัดมหาธาตุ จังหวัดพระนครศรีอยุธยา ทั้งนี้ มหาวิทยาลัยราชภัฎพระนครศรีอยุธยา โดยคณะกรรมการส่งเสริมกิจการมหาวิทยาลัยราชภัฎพระนครศรีอยุธยาจัดงาน “อยุธยา ขลุ่ยทิพย์ ๑,๐๐๐ เลา” ครั้งที่ ๑ ขึ้น เพื่อให้เด็กและเยาวชนได้ใช้ขลุ่ย ซึ่งเป็นเครื่องดนตรีไทยเป็นเครื่องดนตรีประจำตัว อีกทั้งเป็นการส่งเสริมการท่องเที่ยวภายในจังหวัด และเป็นการนำศิลปวัฒนธรรมมาสร้างความรักความสามัคคีให้กับคนในชาติ

ที่มา : https://www.thaigov.go.th/news/contents/details/37153