รัฐบาลไทย-ข่าวทำเนียบรัฐบาล-โครงการโอทอปไทย สู้ภัยโควิด -19


วันจันทร์ที่ 30 พฤศจิกายน 2563
พิมพ์
โครงการโอทอปไทย สู้ภัยโควิด -19
วันเสาร์ที่ 28 พฤศจิกายน 2563
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบมาตรการกระตุ้นเศรษฐกิจและสังคม สู้ภัยโควิด-19 ผ่านโครงการ “โอทอปไทย สู้ภัยโควิด-19” วงเงิน 95 ล้านบาท เพื่อบรรเทาผลกระทบของผู้ผลิต ผู้ประกอบการ OTOP ระดับ 3 - 5 ดาว ทั้ง 76 จังหวัด และชุมชนท่องเที่ยวที่ได้รับผลกระทบจากสถานการณ์การแพร่ระบาดของโรคโควิด-19 ให้สามารถเพิ่มช่องทางระบายสินค้า OTOP และผลิตภัณฑ์ชุมชนได้มากยิ่งขึ้น โดยเป็นกิจกรรมจ้างเหมาดำเนินการจัดงานโอทอปไทยสู้ภัยโควิด-19 เพื่อจัดแสดงและจำหน่ายสินค้า OTOP ชวนชิมอาหาร ให้บริการท่องเที่ยวชุมชน และสาธิตภูมิปัญญาท้องถิ่น เป็นต้น โดยตั้งเป้าเพิ่มช่องทางการตลาดและสร้างรายได้ให้กับชุมชน รวมทั้งสร้างเศรษฐกิจจากสินค้าโอทอปให้กับประชาชน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37141