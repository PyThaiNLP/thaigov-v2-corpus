รัฐบาลไทย-ข่าวทำเนียบรัฐบาล-กรมโยธาธิการและผังเมือง ชี้แจงโครงการบ้านมั่นคงชุมชนวัดรังสิต ปทุมธานี


วันจันทร์ที่ 21 ธันวาคม 2563
พิมพ์
กรมโยธาธิการและผังเมือง ชี้แจงโครงการบ้านมั่นคงชุมชนวัดรังสิต ปทุมธานี
กรมโยธาธิการและผังเมือง ชี้แจงโครงการบ้านมั่นคงชุมชนวัดรังสิต ปทุมธานี
วันศุกร์ที่ 18 ธันวาคม พ.ศ. 2563  นายพรพจน์ เพ็ญพาส อธิบดีกรมโยธาธิการและผังเมือง  กระทรวงมหาดไทย  ชี้แจงความเป็นมาการดำเนินโครงการบ้านมั่นคงชุมชนวัดรังสิต จังหวัดปทุมธานี ในส่วนที่เกี่ยวข้องกรมโยธาธิการและผังเมืองในการดำเนินการโครงการดังกล่าว โดยมีรายละเอียดดังนี้ คณะรักษาความสงบแห่งชาติ (คสช.) ออกคำสั่งที่ 9/2560 ลงวันที่ 21 กุมภาพันธ์ 2560 เรื่องการดำเนินโครงการพัฒนาที่อยู่อาศัยริมคลองลาดพร้าวและคลองเปรมประชากร เพื่อแก้ปัญหาการบุกรุกลำน้ำสาธารณะ โดยให้พัฒนาที่อยู่อาศัยริมคลองให้เป็นระเบียบเรียบร้อยเพื่อประโยชน์ด้านการระบายน้ำป้องกันปัญหาอุทกภัยและแก้ไขปัญหาน้ำเสีย ทั้งนี้ โครงการบ้านมั่นคง “สหกรณ์เคหสถานบ้านมั่นคงชุมชนวัดรังสิต จำกัด” เป็นส่วนหนึ่งของการพัฒนาตามแผนแม่บทโครงสร้างพื้นฐานระบบคลอง และการพัฒนาชุมชนริมคลองเปรมประชาชากร ซึ่งได้รับความเห็นชอบจากคณะรัฐมนตรี เมื่อวันที่ 9 เมษายน 2562 โดยมีกรอบการดำเนินงาน 4 ด้าน ดังนี้  ด้านโครงสร้างพื้นฐานและสิ่งแวดล้อม ด้านการพัฒนาคุณภาพชีวิตชุมชน ด้านการสร้างการรับรู้และความเข้าใจ  ด้านกฎหมายและการขับเคลื่อน ทั้งนี้ ยืนยันว่าการก่อสร้างเขื่อนไม่ได้กีดขวางการระบายน้ำ และเป็นสาเหตุทำให้เกิดน้ำท่วมในพื้นที่คลองรังสิตแต่อย่างใด เนื่องจากเป็นแนวก่อสร้างที่คณะอนุกรรมการจัดทำแผนแม่บทโครงสร้างพื้นฐานระบบคลองและการพัฒนาชุมชนริมคลองเปรมประชากร เป็นผู้กำหนด ซึ่งมีการพิจารณาอย่างรอบด้านแล้ว
-------------------------

ที่มา : https://www.thaigov.go.th/news/contents/details/37773