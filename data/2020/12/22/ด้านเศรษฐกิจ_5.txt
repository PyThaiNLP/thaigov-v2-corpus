รัฐบาลไทย-ข่าวทำเนียบรัฐบาล-สำนักงานสรรพากรพื้นที่สาขาเมืองสมุทรสาคร 2 ปิดให้บริการชั่วคราว


วันจันทร์ที่ 21 ธันวาคม 2563
พิมพ์
สำนักงานสรรพากรพื้นที่สาขาเมืองสมุทรสาคร 2 ปิดให้บริการชั่วคราว
กรมสรรพากรแจ้งปิดสำนักงานสรรพากรพื้นที่สาขาเมืองสมุทรสาคร 2 เป็นการชั่วคราว ตั้งแต่วันที่ 21 ธันวาคม 2563 ถึงวันที่ 3 มกราคม 2564 เนื่องจากสถานการณ์แพร่ระบาดของไวรัส Covid – 19  ในท้องที่จังหวัดสมุทรสาคร
กรมสรรพากรแจ้งปิดสำนักงานสรรพากรพื้นที่สาขาเมืองสมุทรสาคร 2 เป็นการชั่วคราว ตั้งแต่วันที่ 21 ธันวาคม 2563 ถึงวันที่ 3 มกราคม 2564 เนื่องจากสถานการณ์แพร่ระบาดของไวรัส Covid – 19  ในท้องที่จังหวัดสมุทรสาคร โดยผู้ประกอบการและผู้เสียภาษีสามารถทำธุรกรรมทางภาษี (TAX from Home) ได้ที่ www.rd.go.th หรือที่สำนักงานสรรพากรพื้นที่สาขาเมืองสมุทรสาคร 1
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน)ในฐานะโฆษกกรมสรรพากร เปิดเผยว่า “จากสถานการณ์การแพรร่ระบาดของไวรัส Covid – 19 ในท้องที่จังหวัดสมุทรสาครในขณะนี้ กรมสรรพากรจึงได้มีคำสั่งปิดสำนักงานสรรพากรพื้นที่สาขาเมืองสมุทรสาคร 2    เป็นการชั่วคราว ตั้งแต่วันที่ 21 ธันวาคม 2563 ถึง วันที่ 3 มกราคม 2564 เพื่อความปลอดภัยและป้องกันความเสี่ยงด้านสุขภาพของผู้ประกอบการ ผู้เสียภาษี และเจ้าหน้าที่ผู้ปฏิบัติงาน ซึ่งผู้ประกอบการและผู้เสียภาษีสามารถทำธุรกรรมทางภาษี (TAX from Home) ได้ที่ www.rd.go.th หรือใช้บริการที่สำนักงานสรรพากรพื้นที่สาขาเมืองสมุทรสาคร 1 หรือสำนักงานสรรพากรพื้นที่สาขา ที่สะดวกแทน ทั้งนี้ กรมสรรพากรจะดำเนินการตามมาตรการป้องกันไวรัส COVID - 19 และแนวทางปฏิบัติของกรมควบคุมโรคกระทรวงสาธารณสุขโดยเคร่งครัด”
โฆษกกรมสรรพากร กล่าวเพิ่มเติมว่า “เพื่อความสะดวก รวดเร็ว และปลอดภัยจากแพร่ระบาดของไวรัส Covid – 19 ผู้เสียภาษีสามารถใช้บริการผ่านช่องทางอิเล็กทรอนิกส์ของกรมสรรพากรได้ที่ www.rd.go.th”
สำหรับผู้ที่มีข้อสงสัยสามารถสอบถามข้อมูลเพิ่มเติมได้ที่ศูนย์สารนิเทศสรรพากร (RD Intelligence Center) โทร. 1161 หรือที่สำนักงานสรรพากรทุกแห่งทั่วประเทศ
กรมสรรพากร สำนักงานเลขานุการกรม  ส่วนประชาสัมพันธ์
โทร. 0 2272 9529-30   โทรสาร 0 2617 3324
หรือศูนย์สารนิเทศสรรพากร 1161 (RD Intelligence Center)

ที่มา : https://www.thaigov.go.th/news/contents/details/37785