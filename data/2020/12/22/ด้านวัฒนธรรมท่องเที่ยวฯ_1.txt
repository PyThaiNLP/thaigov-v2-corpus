รัฐบาลไทย-ข่าวทำเนียบรัฐบาล-วธ.รวมใจชาวปราจีนเปิดงาน “เฉลิมฉลอง 112  ปี ลายพระหัตถ์ อำเภอศรีมหาโพธิ ประจำปี  2563” ยกย่องเป็นการแสดงออกให้เห็นถึงความกตัญญูกตเวทีที่มีต่อล้นเกล้าฯ รัชกาลที่ 5 


วันจันทร์ที่ 21 ธันวาคม 2563
วธ.รวมใจชาวปราจีนเปิดงาน “เฉลิมฉลอง 112  ปี ลายพระหัตถ์ อำเภอศรีมหาโพธิ ประจำปี  2563” ยกย่องเป็นการแสดงออกให้เห็นถึงความกตัญญูกตเวทีที่มีต่อล้นเกล้าฯ รัชกาลที่ 5
วธ.รวมใจชาวปราจีนเปิดงาน “เฉลิมฉลอง 112  ปี ลายพระหัตถ์ อำเภอศรีมหาโพธิ ประจำปี  2563”  ยกย่องเป็นการแสดงออกให้เห็นถึงความกตัญญูกตเวทีที่มีต่อล้นเกล้าฯ รัชกาลที่
วธ.รวมใจชาวปราจีนเปิดงาน “เฉลิมฉลอง 112  ปี ลายพระหัตถ์ อำเภอศรีมหาโพธิ ประจำปี  2563”  ยกย่องเป็นการแสดงออกให้เห็นถึงความกตัญญูกตเวทีที่มีต่อล้นเกล้าฯ รัชกาลที่ 5  ช่วยอนุรักษ์โบราณสถาน-สืบทอดประวัติศาสตร์สู่คนรุ่นใหม่  เทิดทูนสถาบันพระมหากษัตริย์ที่มีต่อพสกนิกรและประเทศ
เมื่อวันที่ 18 ธันวาคม 2563 ณ สวนสาธารณะโบราณสถานลายพระหัตถ์ อ.ศรีมหาโพธิ จ.ปราจีนบุรี  ดร.ยุพา ทวีวัฒนะกิจบวร ปลัดกระทรวงวัฒนธรรม เป็นประธานพิธีเปิดงาน “เฉลิมฉลอง 112 ปี ลายพระหัตถ์ อำเภอศรีมหาโพธิ ประจำปี 2563” โดยมีนายวรพันธุ์ สุวัณณุสส์ ผู้ว่าราชการจังหวัดปราจีนบุรี ดร.บังอร วิลาวัลย์ ประธานสภาวัฒนธรรมจังหวัดปราจีนบุรี นางสาวเพชรรัตน์ สายทอง ผู้ช่วยปลัดกระทรวงวัฒนธรรม หัวหน้าส่วนราชการ วัฒนธรรมจังหวัดปราจีนบุรี ปทุมธานี ราชบุรี ชลบุรี ผู้บริหารสถานศึกษา และชาวอำเภอศรีมหาโพธิเข้าร่วม งานดังกล่าวจัดขึ้นเพื่อน้อมรำลึกถึงพระมหากรุณาธิคุณในองค์พระบาทสมเด็จพระจุลจอมเกล้าเจ้าอยู่หัว รัชกาลที่ ๕ และเพื่อปลูกฝังให้เยาวชนคนรุ่นใหม่ได้เกิดจิตสำนึก มีความตระหนัก และเห็นถึงความสำคัญของการอนุรักษ์โบราณสถาน โบราณวัตถุ วัฒนธรรม ประเพณีอันทรงคุณค่าและอนุรักษ์สิ่งแวดล้อมให้คงอยู่เป็นมรดกที่ล้ำค่าของชาติไทยต่อไป
ดร.ยุพา ทวีวัฒนะกิจบวร ปลัดกระทรวงวัฒนธรรม (วธ.) เป็นประธานพิธีเปิดงานงาน “เฉลิมฉลอง 112  ปี ลายพระหัตถ์ อำเภอศรีมหาโพธิ ประจำปี  2563”  โดยมีนายวรพันธุ์  สุวัณณุสส์   ผู้ว่าราชการจังหวัดปราจีนบุรี ดร.บังอร วิลาวัลย์ ประธานสภาวัฒนธรรมจังหวัดปราจีนบุรี หัวหน้าส่วนราชการ วัฒนธรรมจังหวัดปราจีนบุรี  ผู้บริหารสถานศึกษา และชาวอำเภอศรีมหาโพธิเข้าร่วม งานดังกล่าวจัดขึ้นเพื่อน้อมรำลึกถึงพระมหากรุณาธิคุณในองค์พระบาทสมเด็จพระจุลจอมเกล้าเจ้าอยู่หัว  รัชกาลที่ 5  และเพื่อปลูกฝังให้เยาวชนคนรุ่นใหม่ได้เกิดจิตสำนึก มีความตระหนัก  และเห็นถึงความสำคัญของการอนุรักษ์โบราณสถาน  โบราณวัตถุ  วัฒนธรรมประเพณีอันทรงคุณค่าและอนุรักษ์สิ่งแวดล้อม  ให้คงอยู่เป็นมรดกที่ล้ำค่าของชาติไทยต่อไป
ปลัด วธ. กล่าวว่า รู้สึกเป็นเกียรติอย่างยิ่งที่ได้มาเป็นประธานเปิดงานครั้งนี้ รู้สึกภาคภูมิใจแทน   พี่น้องชาวอำเภอศรีมหาโพธิและชาวจังหวัดปราจีนบุรีเป็นอย่างมาก  ที่ครั้งหนึ่งได้มีโอกาสเข้าเฝ้ารับเสด็จล้นเกล้าฯ รัชกาลที่ 5 ณ บริเวณสถานที่แห่งนี้ การเสด็จประพาสหัวเมืองในแต่ละครั้ง  พระองค์จะทรงบันทึกเหตุการณ์ต่าง ๆ ที่เกิดขึ้น  และสิ่งที่ได้ทอดพระเนตรไว้อย่างละเอียดเป็นจำนวนมาก  นับเป็นหลักฐานทางประวัติศาสตร์ที่ทรงคุณค่าอย่างยิ่งที่เราควรจะศึกษา  เรียนรู้  เพื่อจะได้ทราบถึงความเป็นมาต่าง ๆ ในอดีต
“สำหรับชาวอำเภอศรีมหาโพธินั้น  ต้องถือว่าได้รับพระมหากรุณาธิคุณอย่างหาที่สุดมิได้   ที่นอกจากพระองค์ท่านจะได้เสด็จมาเยี่ยมเยียนทอดพระเนตรความเป็นอยู่วิถีชีวิต  และทุกข์  สุข  ของราษฎรแล้ว  ยังได้พระราชทานลายพระหัตถ์ไว้เป็นสิริมงคลอย่างสูงยิ่งต่อบ้านเมืองอีกด้วย ขอขอบคุณชาวปราจีนบุรี พี่น้องประชาชนชาวอำเภอศรีมหาโพธิและผู้เกี่ยวข้องทุกภาคส่วน   ที่ได้ร่วมแรงร่วมใจกันจัดงานเฉลิมฉลอง 112 ปี  ลายพระหัตถ์ขึ้นมาในวันนี้  ถือเป็นการแสดงออกให้เห็นถึงความกตัญญูกตเวทีที่มีต่อพระองค์ท่าน  และเป็นการช่วยกันอนุรักษ์โบราณสถานแห่งนี้ไว้ให้คนรุ่นต่อไปได้เรียนรู้ประวัติศาสตร์  และคุณูปการอันยิ่งใหญ่ของสถาบันพระมหากษัตริย์ที่มีต่อพสกนิกรและประเทศตลอดมา”ปลัดวธ. กล่าว
ทั้งนี้ งานดังกล่าวจัดขึ้นระหว่างวันที่ 17-18 ธันวาคม  มีการจัดกิจกรรม อาทิ พิธีบวงสรวงถวายสักการะพระบาทสมเด็จพระจุลจอมเกล้าเจ้าอยู่หัว รัชกาลที่ 5   พิธีเจริญพระพุทธมนต์เย็น กิจกรรมส่งเสริมทางวิชาการ นิทรรศการพระราชกรณียกิจของ รัชกาลที่ 5  พระราชกรณียกิจของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร รัชกาลที่ 9  และพระราชกรณียกิจของพระบาทสมเด็จพระเจ้าอยู่หัวในรัชกาลปัจจุบัน  และการตอบปัญหาทางด้านประวัติศาสตร์ และการจำลองวัฒนธรรมประเพณีวิถีชีวิต จำหน่ายสินค้าพื้นบ้านเพื่อให้เกิดการกระตุ้นเศรษฐกิจท้องถิ่นและนำเสนอชุมชนคุณธรรม เดินขบวนพาเหรดแต่งกายย้อนยุค  การแสดงศิลปวัฒนธรรม เป็นต้น

ที่มา : https://www.thaigov.go.th/news/contents/details/37758