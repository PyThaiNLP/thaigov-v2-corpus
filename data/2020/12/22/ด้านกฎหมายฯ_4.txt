รัฐบาลไทย-ข่าวทำเนียบรัฐบาล-กระทรวงยุติธรรม เตรียมรับมือ เฝ้าระวังการควบคุมโควิด-๑๙ 


วันจันทร์ที่ 21 ธันวาคม 2563
กระทรวงยุติธรรม เตรียมรับมือ เฝ้าระวังการควบคุมโควิด-๑๙
นายนิยม เติมศรีสุข รองปลัดกระทรวงยุติธรรม เป็นประธานการประชุมเรื่องมาตรการควบคุม/เฝ้าระวังการควบคุมโควิด-๑๙ ของสำนักงานปลัดกระทรวงยุติธรรม
ในวันจันทร์ที่ ๒๑ ธันวาคม ๒๕๖๓ เวลา ๐๘.๓๐ น. ณ ห้องประชุมกระทรวงยุติธรรม ๖ ชั้น ๙ นายนิยม เติมศรีสุข รองปลัดกระทรวงยุติธรรม เป็นประธานการประชุมเรื่องมาตรการควบคุม/เฝ้าระวังการควบคุมโควิด-๑๙ ของสำนักงานปลัดกระทรวงยุติธรรม โดยมีผู้อำนวยการหน่วยงานในสังกัดสำนักงานปลัดกระทรวงยุติธรรม เข้าร่วมฯ
รองปลัดกระทรวงยุติธรรม กล่าวว่า ขอให้ดำเนินการตามมาตรการการปฏิบัติงานภายในที่พัก (Work From Home) รวมทั้งให้สำรวจประเมินความเสี่ยงของบุคลากรในสังกัด และขอให้ดำเนินการติดตามสถานการณ์การแพร่ระบาดของโรคติดเชื้อไวรัสโคโรนา ๒๐๑๙ อย่างใกล้ชิด เพื่อเป็นการควบคุมและป้องกันการแพร่ระบาด ทั้งนี้ ขอความร่วมมือบุคลากรรักษาระยะห่างระหว่างบุคคล สวมหน้ากากอนามัย และล้างมือบ่อย ๆ ตามมาตรการของกระทรวงสาธารณสุข

ที่มา : https://www.thaigov.go.th/news/contents/details/37763