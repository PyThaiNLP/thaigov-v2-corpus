รัฐบาลไทย-ข่าวทำเนียบรัฐบาล-ไอแบงก์ยั่วใจออกแคมเปญรับปีใหม่ ลดอัตรากำไรสินเชื่อเพื่อที่อยู่อาศัย


วันจันทร์ที่ 21 ธันวาคม 2563
พิมพ์
ไอแบงก์ยั่วใจออกแคมเปญรับปีใหม่ ลดอัตรากำไรสินเชื่อเพื่อที่อยู่อาศัย
ไอแบงก์ออกแคมเปญของขวัญปีใหม่ ปี 2564 ลดอัตรากำไรสำหรับผู้ขอสินเชื่อเพื่อที่อยู่อาศัยทุกโครงการลงอีก 0.25% ในปีแรก พร้อมฟรีค่าประเมินราคาและยกเว้นค่านิติกรรมสัญญา
ธนาคารอิสลามแห่งประเทศไทย (ไอแบงก์) ออกแคมเปญของขวัญปีใหม่ ปี 2564 ลดอัตรากำไรสำหรับผู้ขอสินเชื่อเพื่อที่อยู่อาศัยทุกโครงการลงอีก 0.25% ในปีแรก พร้อมฟรีค่าประเมินราคาและยกเว้นค่านิติกรรมสัญญา
ไอแบงก์ ออกแคมเปญยั่วใจสำหรับผู้ที่สนใจสมัครสินเชื่อที่อยู่อาศัยในช่วงปีใหม่ ด้วยการปรับลดอัตรากำไรลงจากอัตรากำไรของแต่ละโครงการสินเชื่อที่อยู่อาศัยลดลงอีก 0.25% ต่อปี ในปีแรก และในปีต่อไปคิดอัตรากำไรตามโครงการสินเชื่อที่ลูกค้าขอสมัครใช้ โดยโครงการสินเชื่อที่อยู่อาศัยที่ร่วมแคมเปญมีดังนี้
โครงการสินเชื่อเพื่อที่อยู่อาศัยที่ร่วมแคมเปญ        อัตรากำไรเริ่มต้น ปีแรกปกติ        อัตรากำไรเริ่มต้นปีแรก แคมเปญของขวัญปีใหม่ 2564
โครงการสินเชื่อที่อยู่อาศัยบ้านใหม่ Ibank            2.25% ต่อปี            ลด 0.25% ต่อปี = 2.00% ต่อปี
โครงการสินเชื่อที่อยู่อาศัยบ้านพรีเมี่ยม            2.25% ต่อปี            ลด 0.25% ต่อปี = 2.00% ต่อปี
โครงการสินเชื่อที่อยู่อาศัยกลุ่มอาชีพมั่นคง            2.25% ต่อปี            ลด 0.25% ต่อปี = 2.00% ต่อปี
โครงการสินเชื่อที่อยู่อาศัยกลุ่มรายได้ยั่งยืน            2.25% ต่อปี            ลด 0.25% ต่อปี = 2.00% ต่อปี
โครงการสินเชื่อที่อยู่อาศัยกลุ่มลูกค้ามุสลิม            2.25% ต่อปี            ลด 0.25% ต่อปี = 2.00% ต่อปี
โครงการสินเชื่อที่อยู่อาศัยที่อาศัยรีไฟแนนซ์            2.25% ต่อปี            ลด 0.25% ต่อปี = 2.00% ต่อปี
โครงการสินเชื่อบ้านมือสอง                3.25% ต่อปี            ลด 0.25% ต่อปี = 3.00% ต่อปี
โครงการสินเชื่อที่อยู่อาศัยบ้านชายแดนใต้            3.25% ต่อปี            ลด 0.25% ต่อปี = 3.00% ต่อปี
โครงการสินเชื่อสวัสดิการสำหรับบุคคลภายนอก (MOU)
หน่วยงานราชการ และรัฐวิสาหกิจ , บริษัทจดทะเบียน
ในตลาดหลักทรัพย์ (Listed Companies) และนิติบุคคลอื่นๆ
(เฉพาะสินเชื่อที่อยู่อาศัย)                2.10% ต่อปี            ลด 0.25% ต่อปี = 1.85% ต่อปี
สินเชื่อที่อยู่อาศัยมาตรฐาน                4.25% ต่อปี            ลด 0.25% ต่อปี = 4.00% ต่อปี
• หมายเหตุ เงื่อนไขเป็นไปตามที่ธนาคารกำหนด
นอกจากนี้ยังฟรีค่าประเมินหลักประกัน (กรณีลูกค้าได้รับการอนุมัติ) พร้อมฟรีค่านิติกรรมสัญญา โดยผู้สนใจสามารถติดต่อสอบถามได้ที่ ไอแบงก์ ทุกสาขาทั่วประเทศ หรือ ibank Call center 1302 ตั้งแต่วันนี้ – 31 มกราคม 2564
*หมายเหตุ:
1.  "อัตรากำไร/ผลตอบแทน ผลิตภัณฑ์ธนาคารมิใช่ดอกเบี้ยหรือเป็นคำเรียกแทนดอกเบี้ย แต่มาจากหลักการที่ใช้ในการทำธุรกรรมที่ถูกต้องตามหลักการอิสลาม"
2. อัตราผลตอบแทนที่คาดว่าจะได้รับ คืออัตราที่คำนวณได้จากประมาณการรายได้ของธนาคารและอัตราสัดส่วนการแบ่งผลตอบแทนเงินฝาก ซึ่งอัตราผลตอบแทนที่คาดว่าจะได้รับอาจจะต่ำกว่าหรือสูงกว่าอัตราผลตอบแทนเงินฝากที่ธนาคารประกาศเมื่อครบกำหนดการฝาก

ที่มา : https://www.thaigov.go.th/news/contents/details/37756