รัฐบาลไทย-ข่าวทำเนียบรัฐบาล-นายกรัฐมนตรีเตรียมทดลองนั่งเรือโดยสารพลังงานไฟฟ้าในแม่น้ำเจ้าพระยา พร้อมเปิดโครงการนำร่องท่าเรืออัจฉริยะ (Smart Pier) ในวันที่ 22 ธันวาคม 2563 นี้


วันจันทร์ที่ 21 ธันวาคม 2563
พิมพ์
นายกรัฐมนตรีเตรียมทดลองนั่งเรือโดยสารพลังงานไฟฟ้าในแม่น้ำเจ้าพระยา พร้อมเปิดโครงการนำร่องท่าเรืออัจฉริยะ (Smart Pier) ในวันที่ 22 ธันวาคม 2563 นี้
นายกรัฐมนตรีเตรียมทดลองนั่งเรือโดยสารพลังงานไฟฟ้าในแม่น้ำเจ้าพระยา พร้อมเปิดโครงการนำร่องท่าเรืออัจฉริยะ (Smart Pier) ในวันที่ 22 ธันวาคม 2563 นี้
วันนี้ (วันที่ 21 ธันวาคม 2563) นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เตรียมเปิดโครงการทดลองเรือโดยสารพลังงานไฟฟ้าในแม่น้ำเจ้าพระยา และเปิดโครงการนำร่องท่าเรืออัจฉริยะ (SmartPier) ในช่วงบ่ายของวันที่ 22 ธันวาคม 2563 นี้ เพื่อเป็นแนวทางในการส่งเสริมการใช้งานยานยนต์ไฟฟ้าทุกประเภท เพื่อการยกระดับการขนส่งสาธารณะของประเทศ และตรวจสอบความพร้อม ของการนำเรือโดยสารไฟฟ้ามาเริ่มให้บริการระบบการขนส่งโดยสารทางน้ำในแม่น้าเจ้าพระยา
โดย นายกฯ จะนั่งเรือไฟฟ้า E-Smart Ferry จากท่าเรือ แคท ทาวเวอร์ ไปยังท่าเรือสะพานพุทธ เพื่อทดสอบระบบหลังจากนั้นจะเปิดท่าเทียบเรือสะพานพระพุทธยอดฟ้า และเยี่ยมชมโครงการนำร่องในการพัฒนา ท่าเรืออัจฉริยะ (Smart Pier) ที่จะมีสิ่งอำนวยความสะดวก อาทิ เครื่องจำหน่ายบัตรโดยสารอัตโนมัติ ป้ายอัจฉริยะแจ้งเวลาเรือเข้าเทียบท่า ระบบโซล่าเซลล์ไฟส่องสว่างภายนอกอาคาร ฯลฯ
ทั้งนี้ การพัฒนาเรือไฟฟ้าฯ และท่าเรืออัจฉริยะฯ ดังกล่าว นับเป็นความสำเร็จในความร่วมมือกันระหว่างภาครัฐและภาคเอกชน โดยกรมเจ้าท่า และบริษัท พลังงานบริสุทธิ์ จำกัด (มหาชน) ที่ได้นำยานยนต์ไฟฟ้าซึ่งได้รับรางวัลนวัตกรรมแห่งชาติ ปี พ.ศ.2563 มาเริ่มให้บริการในระบบการขนส่งผู้โดยสารทางน้ำ พร้อมพัฒนาการคมนาคมขนส่งทางน้ำ ให้เป็นไปตามเป้าหมายเพื่อความยั่งยืน (Sustainable Development Goals :SDGs ) อันเป็นการยกระดับเรือโดยสารและท่าเรือให้ทันสมัย สะดวกปลอดภัย ไร้มลพิษและเป็นมิตรกับสิ่งแวดล้อม
.....................

ที่มา : https://www.thaigov.go.th/news/contents/details/37768