รัฐบาลไทย-ข่าวทำเนียบรัฐบาล-กำหนดลักษณะงานที่ห้ามนำกลับไปทำที่บ้าน


วันพฤหัสบดีที่ 24 ธันวาคม 2563
พิมพ์
กำหนดลักษณะงานที่ห้ามนำกลับไปทำที่บ้าน
วันพุธที่ 23 ธันวาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบกฎหมายกำหนดลักษณะงานที่ห้ามผู้จ้างงาน จ้างผู้รับงานไปทำที่บ้าน เพื่อเพิ่มมาตรฐานด้านความปลอดภัยในการทำงาน ประกอบด้วย งานเกี่ยวกับความร้อนจัดอันอาจเป็นอันตราย ซึ่งจะทำให้ระดับความร้อนภายในบ้าน เกิน 34 องศาเซลเซียส ซึ่งเป็นค่าดัชนีวัดสภาพความร้อนในสิ่งแวดล้อมการทำงาน ในเวลาทำงาน 2 ชั่วโมงติดต่อกัน รวมไปถึงงานอื่นที่อาจกระทบต่อสุขภาพ ความปลอดภัย หรือคุณภาพสิ่งแวดล้อม เช่น งานที่เกี่ยวกับเลื่อยสายพาน ซึ่งมีเสียงดังเฉลี่ยตลอดระยะเวลาการทำงาน 8 ชั่วโมง เกินกว่า 85 เดซิเบล ทั้งนี้ เพื่อลดความเสี่ยงจากการทำงานและเพิ่มคุณภาพชีวิตที่ดีให้กับประชาชน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37875