รัฐบาลไทย-ข่าวทำเนียบรัฐบาล-​“วราวุธ” พร้อมคณะรองนายกรัฐมนตรี ลงพื้นที่มอบสิทธิ์ที่ดินทำกิน “ของขวัญปีใหม่จากใจรัฐบาล” จังหวัดเชียงราย


วันพฤหัสบดีที่ 24 ธันวาคม 2563
​“วราวุธ” พร้อมคณะรองนายกรัฐมนตรี ลงพื้นที่มอบสิทธิ์ที่ดินทำกิน “ของขวัญปีใหม่จากใจรัฐบาล” จังหวัดเชียงราย
​“วราวุธ” พร้อมคณะรองนายกรัฐมนตรี ลงพื้นที่มอบสิทธิ์ที่ดินทำกิน “ของขวัญปีใหม่จากใจรัฐบาล” จังหวัดเชียงราย
วันนี้ (23 ธันวาคม 2563) พลเอก ประวิตร วงษ์สุวรรณ รองนายกรัฐมนตรี ลงพื้นที่เป็นประธานเปิดงาน “ของขวัญปีใหม่จากใจรัฐบาล” พร้อมมอบสิทธิ์ที่ดินทำกิน ตามโครงการบริหารจัดการที่ดินอย่างยั้งยืน ของสถาบันบหารจัดการธนาคารที่ดิน (องค์การมหาชน) และคืนโฉนดให้กับสมาชิกเกษตรกรสมาชิกกองทุนฟื้นฟูและพัฒนาเกษตรกร ของขวัญปีใหม่จากใจ กฟก. โดยมีเกษตรกรที่เข้าร่วมโครงการทั้งที่ได้รับสิทธิในที่ดินแล้ว และที่อยู่ระหว่างขอความช่วยเหลือประมาณ 1,000 คน โดยโอกาสนี้นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย ร.อ.ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พล.ต.อ. เฉลิมเกียรติ ศรีวรขาน ประธานกรรมการ บจธ. นายประจญ ปรัชญ์สกุล ผู้ว่าราชการจังหวัดเชียงราย รวมถึงตัวแทนเกษตรกร และชาวบ้านในพื้นที่ให้การต้อนรับและเป็นสักขีพยานในพิธีมอบสิทธิที่ดินทำกิน ณ วิสาหกิจชุมชนศาสตร์พระราชา วัดพุทธอุทยานดอยอินทรีย์ ต.ดอยฮาง อ.เมือง จ.เชียงราย
ภาพประกอบข่าว : สป.กส.

ที่มา : https://www.thaigov.go.th/news/contents/details/37879