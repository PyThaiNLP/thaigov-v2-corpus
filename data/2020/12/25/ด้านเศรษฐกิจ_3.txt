รัฐบาลไทย-ข่าวทำเนียบรัฐบาล- กระทรวงเกษตรฯ จัดประชุมเร่งการขับเคลื่อนมาตรการบริหารจัดการโรคใบด่างมันสำปะหลัง 


วันพฤหัสบดีที่ 24 ธันวาคม 2563
กระทรวงเกษตรฯ จัดประชุมเร่งการขับเคลื่อนมาตรการบริหารจัดการโรคใบด่างมันสำปะหลัง
กระทรวงเกษตรฯ จัดประชุมเร่งการขับเคลื่อนมาตรการบริหารจัดการโรคใบด่างมันสำปะหลัง
นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการบริหารจัดการโรคใบด่างมันสำปะหลัง ครั้งที่ 2/2564 ณ ห้องประชุมกระทรวงเกษตรและสหกรณ์ โดยที่ประชุมได้รับทราบสถานการณ์การระบาดของโรคใบด่างมันสำปะหลังในพื้นที่ 25 จังหวัด จำนวน 2.65 แสนไร่ และความคืบหน้าในการเสนอขออนุมัติงบกลาง โครงการเพิ่มประสิทธิภาพการควบคุมโรคใบด่างมันสำปะหลังแบบครอบคลุมพื้นที่ จำนวน 1.44 พันล้านบาท รวมถึงร่วมกันพิจารณาการยกร่างคู่มือโครงการเพิ่มประสิทธิภาพการควบคุมโรคใบด่างมันสำปะหลังแบบครอบคลุมพื้นที่ เพื่อเตรียมความพร้อมในการดำเนินงานตามโครงการฯ อย่างมีประสิทธิภาพ และสามารถแก้ไขปัญหาเพื่อบรรเทาความเดือดร้อนให้กับเกษตรกรอย่างเร่งด่วนต่อไป

ที่มา : https://www.thaigov.go.th/news/contents/details/37881