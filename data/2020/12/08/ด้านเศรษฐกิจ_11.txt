รัฐบาลไทย-ข่าวทำเนียบรัฐบาล-ขับเคลื่อนบูรณาการการทำงานส่งเสริมท่องเที่ยวเชิงเกษตร 


วันจันทร์ที่ 7 ธันวาคม 2563
ขับเคลื่อนบูรณาการการทำงานส่งเสริมท่องเที่ยวเชิงเกษตร
กระทรวงเกษตรฯ ขับเคลื่อนบูรณาการการทำงานส่งเสริมท่องเที่ยวเชิงเกษตร
นายนราพัฒน์ แก้วทอง ผู้ช่วยรัฐมนตรีประจำกระทรวงเกษตรและสหกรณ์ เป็นประธานการประชุมคณะทำงานความร่วมมือการท่องเที่ยวเชิงเกษตร กระทรวงเกษตรและสหกรณ์ โดยมีนายอำพันธุ์ เวฬุตันติ รองปลัดกระทรวงเกษตรและสหกรณ์ พร้อมด้วยผู้แทนหน่วยงานที่เกี่ยวข้องเข้าร่วม ได้แก่ กรมการท่องเที่ยว การท่องเที่ยวแห่งประเทศไทย องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน สมาคมส่งเสริมธุรกิจท่องเที่ยวไทย และผู้แทนกรมต่าง ๆ ของกระทรวงเกษตรและสหกรณ์ ณ ห้องประชุม 134 -135 กระทรวงเกษตรและสหกรณ์
โดยที่ประชุมได้พิจารณาแนวทางการบูรณาการการท่องเที่ยวเชิงเกษตร โดยมอบหมายให้หน่วยงานในสังกัดกระทรวเกษตรและสหกรณ์สำรวจ รวบรวมข้อมูลกลุ่มท่องเที่ยวการเกษตร เพื่อจัดแบ่งกลุ่มที่มีความพร้อมให้ชัดเจน ถูกต้องเป็นปัจจุบัน และมอบกรมท่องเที่ยว องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน และการท่องท่องเที่ยวแห่งประเทศไทยนำข้อมูลเส้นทางท่องเที่ยวและมาตรการสนับสนุนต่าง ๆ เข้ามาเชื่อมโยงสนับสนุนการพัฒนาแหล่งท่องเที่ยวเชิงเกษตรที่มีอยู่ให้เกิดการบูรณาการขับเคลื่อนการทำงานอย่างมีประสิทธิภาพต่อไป

ที่มา : https://www.thaigov.go.th/news/contents/details/37434