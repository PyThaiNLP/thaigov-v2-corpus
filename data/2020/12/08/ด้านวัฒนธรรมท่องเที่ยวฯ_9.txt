รัฐบาลไทย-ข่าวทำเนียบรัฐบาล-รมว.วธ.ร่วมพิธีเปิดงาน "มหกรรมผ้าไหม ไหมไทยสู่เส้นทางโลก ปีที่ ๑๐"


วันจันทร์ที่ 7 ธันวาคม 2563
รมว.วธ.ร่วมพิธีเปิดงาน "มหกรรมผ้าไหม ไหมไทยสู่เส้นทางโลก ปีที่ ๑๐"
รมว.วธ.ร่วมพิธีเปิดงาน "มหกรรมผ้าไหม ไหมไทยสู่เส้นทางโลก ปีที่ ๑๐"
วันที่ ๖ ธันวาคม ๒๕๖๓ เวลา ๑๗.๓๐ น. พลเอก ประยุทธ์ จันทร์โอชา นายกรัฐมนตรี เป็นประธานในพิธีเปิดงาน "มหกรรมผ้าไหม ไหมไทยสู่เส้นทางโลก ปีที่ ๑๐" ซึ่งมูลนิธิช่วยเหลือนักท่องเที่ยว ร่วมกับ คณะเอกอัครราชทูตต่างประเทศประจำประเทศไทย คณะคู่สมรสเอกอัครราชทูตและสถานทูตต่างๆประจำประเทศไทย กระทรวงวัฒนธรรม กระทรวงเกษตรและสหกรณ์ กรมหม่อนไหม การท่องเที่ยวแห่งประเทศไทย หน่วยงานภาครัฐและเอกชน จัดขึ้นเพื่อน้อมรำลึกในพระมหากรุณาธิคุณพระบาทสมเด็จพระบรมชนกาธิเบต มหาภูมิพลอดุลยเดชมหาราช บรมนาถบพิตร และเพื่อเทิดพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันหลวง โดยมี ดร.วิษณุ เครืองาม รองนายกรัฐมนตรี นายอิทธิพล คุณปลื้ม รัฐมนตรีว่าการกระทรวงวัฒนธรรมและภริยา นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม นางยุพา ทวีวัฒนะกิจบวร ปลัดกระทรวงวัฒนธรรม คณะรัฐมนตรีและคู่สมรส เอกอัครราชทูตต่างประเทศประจำประเทศไทย อาจารย์ นักศึกษาจากสถาบันต่างๆ แขกผู้มีเกียรติ และสื่อมวลชน เข้าร่วมงาน ณ หอประชุมกองทัพเรือ กรุงเทพฯ ในการนี้ รัฐมนตรีว่าการกระทรวงวัฒนธรรมร่วมเดินแบบแฟชั่นโชว์ผ้าไทย ร่วมกับนางแบบ นายแบบ คณะทูต และคณะกงสุลกิตติมศักดิ์ด้วย

ที่มา : https://www.thaigov.go.th/news/contents/details/37410