รัฐบาลไทย-ข่าวทำเนียบรัฐบาล-กระทรวงยุติธรรม จัดโครงการประชุมเชิงปฏิบัติการ เพื่อจัดทำมาตรการป้องกันการทุจริตกระทรวงยุติธรรม


วันจันทร์ที่ 7 ธันวาคม 2563
กระทรวงยุติธรรม จัดโครงการประชุมเชิงปฏิบัติการ เพื่อจัดทำมาตรการป้องกันการทุจริตกระทรวงยุติธรรม
นายนิยม เติมศรีสุข รองปลัดกระทรวงยุติธรรม หัวหน้าศูนย์ปฏิบัติการต่อต้านการทุจริต เป็นประธานเปิดโครงการประชุมเชิงปฏิบัติการ เพื่อจัดทำมาตรการป้องกันการทุจริต กระทรวงยุติธรรม
ในวันจันทร์ที่ ๗ ธันวาคม ๒๕๖๓ เวลา ๐๘.๓๐ น. ณ โรงแรมเบสเวสเทิร์นพลัสแวนด้าแกรนด์ อำเภอปากเกร็ด จังหวัดนนทบุรี นายนิยม เติมศรีสุข รองปลัดกระทรวงยุติธรรม หัวหน้าศูนย์ปฏิบัติการต่อต้านการทุจริต เป็นประธานเปิดโครงการประชุมเชิงปฏิบัติการ เพื่อจัดทำมาตรการป้องกันการทุจริต กระทรวงยุติธรรม โดยมี บุคลากรผู้ปฏิบัติงานด้านบริหารความเสี่ยงในสังกัดกระทรวงยุติธรรม จำนวนทั้งสิ้น ๖๐ คน เข้าร่วมฯ เพื่อให้หน่วยงานในสังกัดกระทรวงยุติธรรม ได้ทบทวนมาตรการป้องกันการทุจริตและประพฤติมิชอบของส่วนราชการ รวมทั้งได้ร่วมกันวิเคราะห์ความเสี่ยง และจัดทำมาตรการ แนวทางในการป้องกันการทุจริตและประพฤติมิชอบ ที่อาจเกิดขึ้นในหน่วยงาน
โอกาสนี้ รองปลัดกระทรวงยุติธรรม กล่าวมีใจความสำคัญตอนหนึ่งว่า นโยบายด้านการป้องกันและปราบปรามการทุจริต เป็นนโยบายที่รัฐบาลให้ความสำคัญและกำหนดให้เป็นวาระแห่งชาติ โดยเฉพาะมาตรการป้องกันและปราบปรามการทุจริตและประพฤติมิชอบในระบบราชการ การดำเนินการทางวินัยและทางอาญา ต่อข้าราชการและเจ้าหน้าที่ ในกรณีที่มีข้อร้องเรียน เกี่ยวกับการทุจริตและประพฤติมิชอบ หลักการกำหนดให้มีการวางระบบการประเมินความเสี่ยง ต่อการทุจริตและประพฤติมิชอบในส่วนราชการ  กระทรวงยุติธรรมได้เห็นความสำคัญในเรื่องดังกล่าว จึงได้สั่งการให้มีการกำหนดมาตรการแผนบริหารจัดการความเสี่ยง ที่อาจก่อให้เกิดการทุจริตและป้องกันเฝ้าระวังและแก้ไขปัญหาการทุจริตและประพฤติมิชอบ ของบุคลากรในสังกัดกระทรวงยุติธรรม ทั้งนี้เพื่อแก้ไขปัญหาการทุจริตและประพฤติมิชอบ ของเจ้าหน้าที่ของรัฐและแก้ไขปัญหาความเดือดร้อน ความไม่เป็นธรรมให้แก่ประชาชนโดยเร็ว อย่างบูรณาการ และมีเอกภาพชัดเจนต่อไป

ที่มา : https://www.thaigov.go.th/news/contents/details/37437