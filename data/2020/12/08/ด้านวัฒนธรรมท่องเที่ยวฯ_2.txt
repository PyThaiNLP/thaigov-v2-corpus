รัฐบาลไทย-ข่าวทำเนียบรัฐบาล-รมว.วธ.กล่าวมอบโอวาทแก่เด็กและเยาวชนจากจังหวัดปัตตานีที่เข้าร่วมโครงการเสริมสร้างสังคมพหุวัฒนธรรมที่เข้มแข็ง กิจกรรมเทิดทูนสถาบันพระมหากษัตริย์ รุ่นที่ ๒


วันจันทร์ที่ 7 ธันวาคม 2563
รมว.วธ.กล่าวมอบโอวาทแก่เด็กและเยาวชนจากจังหวัดปัตตานีที่เข้าร่วมโครงการเสริมสร้างสังคมพหุวัฒนธรรมที่เข้มแข็ง กิจกรรมเทิดทูนสถาบันพระมหากษัตริย์ รุ่นที่ ๒
รมว.วธ.กล่าวมอบโอวาทแก่เด็กและเยาวชนจากจังหวัดปัตตานีที่เข้าร่วมโครงการเสริมสร้างสังคมพหุวัฒนธรรมที่เข้มแข็ง กิจกรรมเทิดทูนสถาบันพระมหากษัตริย์ รุ่นที่ ๒
วันที่ ๔ ธันวาคม ๒๕๖๓ เวลา ๑๐.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวมอบโอวาทแก่เด็กและเยาวชนจากจังหวัดปัตตานีที่เข้าร่วมโครงการเสริมสร้างสังคมพหุวัฒนธรรมที่เข้มแข็ง กิจกรรมเทิดทูนสถาบันพระมหากษัตริย์ รุ่นที่ ๒ โดยมี นางยุพา ทวีวัฒนะกิจบวร ปลัดกระทรวงวัฒนธรรม ผู้บริหารกระทรวงวัฒนธรรม ครู เด็ก และเยาวชนจากจังหวัดปัตตานี เข้าร่วม ๙๐ คน ณ ศูนย์การประชุมกระทรวงวัฒนธรรม ชั้น ๘ กระทรวงวัฒนธรรม ทั้งนี้ กระทรวงวัฒนธรรม โดยสำนักงานวัฒนธรรมจังหวัดปัตตานี จัดโครงการเสริมสร้างสังคมพหุวัฒนธรรมที่เข้มแข็ง กิจกรรมเทิดทูนสถาบันพระมหากษัตริย์ รุ่นที่ ๒ เพื่อปลูกฝังให้เด็กและเยาวชนมีความรัก ความสามัคคีเป็นอันหนึ่งอันเดียวกัน ยืดมั่นในการปกครองระบอบประชาธิปไตยอันมีพระมหากษัตริย์เป็นประมุข และนำความรู้ ความเข้าใจในโครงการอันเนื่องมาจากพระราชดำริไปประยุกต์ใช้ในชีวิตประจำวัน โดยนำเด็กและเยาวชนในพื้นที่จังหวัดปัตตานี จำนวน ๘๐ คน เข้าร่วมกิจกรรมอบรมศึกษาดูงานแหล่งเรียนรู้ทางประวัติศาสตร์และวัฒนธรรม ศาสนสถาน พิพิธภัณฑ์ และโครงการพระราชดำริฯ ระหว่างวันที่ ๒ – ๖ ธันวาคม ๒๕๖๓ ณ จังหวัดปัตตานี จังหวัดนราธิวาส จังหวัดเพชรบุรี จังหวัดพระนครศรีอยุธยา และกรุงเทพฯ

ที่มา : https://www.thaigov.go.th/news/contents/details/37394