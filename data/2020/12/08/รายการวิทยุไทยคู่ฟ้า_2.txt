รัฐบาลไทย-ข่าวทำเนียบรัฐบาล-นายกฯ ห่วงน้ำท่วมภาคใต้ สั่งเร่งช่วยเหลือผู้ประสบภัย


วันจันทร์ที่ 7 ธันวาคม 2563
พิมพ์
นายกฯ ห่วงน้ำท่วมภาคใต้ สั่งเร่งช่วยเหลือผู้ประสบภัย
วันอาทิตย์ที่ 6 ธันวาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี ห่วงใยประชาชนที่ได้รับผลกระทบจากสถานการณ์น้ำท่วมฉับพลัน และน้ำป่าไหลหลาก ในพื้นที่ 7 จังหวัดภาคใต้ พร้อมกำชับให้กระทรวงมหาดไทยทำงานร่วมกับทหาร ช่วยเหลือประชาชนขนย้ายสิ่งของขึ้นที่สูง และเร่งระบายน้ำท่วมขัง พร้อมทั้งแจ้งให้อำเภอและองค์กรปกครองส่วนท้องถิ่นเข้าช่วยเหลือผู้ประสบภัย รวมถึงแจกจ่ายเครื่องอุปโภคบริโภค อีกทั้งจัดเจ้าหน้าที่สำรวจและประเมินความเสียหายเพื่อดำเนินการช่วยเหลือตามระเบียบกระทรวงการคลัง นอกจากนี้ ยังมอบหมายให้หน่วยงานที่เกี่ยวข้องแจ้งเตือนประชาชน ให้ได้รับรู้ข่าวสารอย่างต่อเนื่อง รวมทั้งรายงานผลการช่วยเหลือ และบรรเทาสาธารณภัย ให้นายกรัฐมนตรีทราบทุกระยะด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37369