รัฐบาลไทย-ข่าวทำเนียบรัฐบาล-ขับเร็วเท่าไหร่ ไม่ถูกจับ 


วันจันทร์ที่ 7 ธันวาคม 2563
พิมพ์
ขับเร็วเท่าไหร่ ไม่ถูกจับ
รัฐบาลอนุมัติความเร็วใหม่ สำหรับรถที่วิ่งบนทางหลวงแผ่นดิน
ขับเร็วเท่าไหร่ ไม่ถูกจับ !!
.
พี่น้องครับ ต่อไปเราจะขับรถออกต่างจังหวัดได้อย่างสบายใจและปลอดภัยมากขึ้น เมื่อรัฐบาลอนุมัติความเร็วใหม่ สำหรับรถที่วิ่งบนทางหลวงแผ่นดิน และทางหลวงชนบท ขนาด 2 เลนขึ้นไป ที่มีเกาะกลางถนนแบบกำแพงกั้น และไม่มีจุดกลับรถเสมอระดับถนน
.
โดย “ให้เลนขวาสุดจะต้องวิ่งด้วยความเร็ว ไม่ต่ำกว่า 100 กม./ชม.”
.
กำหนดเพดานความเร็วสูงสุด ให้เหมาะสมกับการใช้งานรถแต่ละประเภทอย่างปลอดภัย เช่น
• รถยนต์วิ่งด้วยความเร็ว ไม่เกิน 120 กม./ชม.
• รถบรรทุก/รถโดยสารเกิน 15 คน ไม่เกิน 90 กม./ชม.
• รถลากจูง ไม่เกิน 65 กม./ชม.
• รถรับส่งนักเรียน ไม่เกิน 80 กม./ชม.
.
แต่...ความเร็วใหม่นี้ ยังไม่มีผลบังคับใช้ในตอนนี้
เพราะร่างกฎกระทรวงกำหนดความเร็วของยานพาหนะฉบับนี้
ยังอยู่ระหว่างการพิจารณาของคณะกรรมการกฤษฎีกา
ต้องรอติดตามการประกาศวันเริ่มบังคับใช้ต่อไป
.
ยังไงก็ตาม แอดมินขอให้ทุกคนขับขี่อย่างระมัดระวัง ปฏิบัติตามกฎจราจร มีน้ำใจแก่เพื่อนร่วมทาง และถึงที่หมายโดยสวัสดิภาพในทุก ๆ การเดินทาง
.
ด้วยความห่วงใย
#ไทยคู่ฟ้า #รวมไทยสร้างชาติ

ที่มา : https://www.thaigov.go.th/news/contents/details/37371