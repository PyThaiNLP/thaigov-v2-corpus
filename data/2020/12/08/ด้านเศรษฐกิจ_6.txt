รัฐบาลไทย-ข่าวทำเนียบรัฐบาล-รมช.ธรรมนัส ติดตามรองนายกฯ ประวิตร มอบสมุดประจำตัวผู้ได้รับการคัดเลือกให้ทำกินในชุมชน และหนังสือแสดงป่าชุมชนแก่ตัวแทนเกษตรกร พร้อมทั้งตรวจติดตามการบริหารจัดการน้ำและการพัฒนาหนองเล็


วันจันทร์ที่ 7 ธันวาคม 2563
รมช.ธรรมนัส ติดตามรองนายกฯ ประวิตร มอบสมุดประจำตัวผู้ได้รับการคัดเลือกให้ทำกินในชุมชน และหนังสือแสดงป่าชุมชนแก่ตัวแทนเกษตรกร พร้อมทั้งตรวจติดตามการบริหารจัดการน้ำและการพัฒนาหนองเล็
รมช.ธรรมนัส ติดตามรองนายกฯ ประวิตร มอบสมุดประจำตัวผู้ได้รับการคัดเลือกให้ทำกินในชุมชน และหนังสือแสดงป่าชุมชนแก่ตัวแทนเกษตรกร พร้อมทั้งตรวจติดตามการบริหารจัดการน้ำและการพัฒนาหนองเล็งทราย
จ.พะเยา
รมช.ธรรมนัส ติดตามรองนายกฯ ประวิตร มอบสมุดประจำตัวผู้ได้รับการคัดเลือกให้ทำกินในชุมชน และหนังสือแสดงป่าชุมชนแก่ตัวแทนเกษตรกร พร้อมทั้งตรวจติดตามการบริหารจัดการน้ำและการพัฒนาหนองเล็งทราย
จ.พะเยา
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ ร่วมพิธีมอบสมุดประจำตัวผู้ได้รับการคัดเลือกให้ทำกินในชุมชน ตามนโยบายรัฐบาลและคณะกรรมการนโยบายที่ดินแห่งชาติ (คทช.) และหนังสือแสดงป่าชุมชน โดยมีพลเอก ประวิตร วงษ์สุวรรณ เป็นประธานในพิธี พร้อมด้วยนายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และดร.นฤมล ภิญโญสินวัฒน์ รัฐมนตรีช่วยว่าการกระทรวงแรงงาน โดยมีวัตถุประสงค์เพื่อเป็นการแก้ไขปัญหาการไร้ที่ดินทำกิน หรือที่อยู่อาศัยของประชาชน ให้เป็นไปตามเงื่อนไขที่กำหนด รวมถึงการรักษาทรัพยากรธรรมชาติ และการสร้างความสมดุลระหว่างการอนุรักษ์กับการใช้ประโยชน์อย่างยั่งยืน ลดการเหลื่อมล้ำให้ประชาชนได้ถือครองที่ดิน มีความเสมอภาคและเท่าเทียบกัน เป็นการส่งเสริมสร้างคุณภาพชีวิตที่ดี พร้อมช่วยป้องกันการบุกรุกที่ดินของรัฐเพิ่มขึ้น นอกจากนี้ยังส่งเสริมการพัฒนาอาชีพให้ประชาชนมีรายได้และความเป็นอยู่ที่ดิน ตามหลักเศรษฐกิจพอเพียง ซึ่งให้คนกับป่าสามารถอยู่ร่วมกันได้ ณ หอประชุมอำเภอแม่ใจ จ.พะเยา
ในโอกาสนี้ ได้ตรวจติดตามการบริหารจัดการน้ำและการพัฒนาหนองเล็งทราย ณ หนองเล็งทราย
จ.พะเยา โดยเปิดเผยว่า “กระทรวงเกษตรและสหกรณ์ โดยกรมชลประทาน ได้ลงพื้นที่ติดตามการบริหารจัดการทรัพยากรน้ำจังหวัดพะเยาอย่างต่อเนื่อง ซึ่งโครงการชลประทานพะเยา ได้ดำเนินการตามแนวทางในการพัฒนาและปรับปรุงพื้นที่หนองเล็งทราย โดยการเพิ่มประสิทธิภาพการกักเก็บน้ำ (ฝาย คสล.เดิม) โดยก่อสร้างฝายพับได้ เพื่อให้สามารถเก็บกักน้ำได้เพิ่มมากขึ้น มีการปรับปรุงและฟื้นฟูร่องน้ำเดิม ให้มีขนาดกว้าง 100 เมตร ยาว 11 กิโลเมตร รวมทั้งฟื้นฟูแก้มลิง พร้อมอาคารประกอบพื้นที่ประมาณ 200 ไร่ ซึ่งขณะนี้อยู่ระหว่างการดำเนินงาน หากดำเนินการแล้วเสร็จจะสามารถเพิ่มปริมาณน้ำในหนองเล็งทรายได้กว่า 20 ล้าน ลบ.ม. มีพื้นที่ได้รับประโยชน์ประมาณ 10,000 ไร่ อีกทั้งยังเป็นการพัฒนาแหล่งท่องเที่ยวเชิงนิเวศน์ ช่วยสร้างรายได้ให้กับคนในชุมชนได้อีกทางหนี่งด้วย” รมช.ธรรมนัส กล่าว
สำหรับหนองเล็งทราย เป็นแอ่งน้ำขนาดใหญ่ เนื้อที่ประมาณ 5,563 ไร่ มีพื้นที่รับน้ำ 200 ตารางกิโลเมตร ปัจจุบันมีความจุเก็บกักที่ 5 ล้านลูกบาศก์เมตร ตั้งอยู่ใจกลางของอำเภอแม่ใจ มีพื้นที่ครอบคลุมมากถึง 5 ตำบล จากทั้งหมด 6 ตำบลของอำเภอแม่ใจ ปัจจุบันหนองเล็งทราย มีสภาพตื้นเขิน สาเหตุเกิดจากตะกอนดินที่ไหลมาจากลำห้วยต่างๆ ไหลลงสู่หนองเล็งทราย ทำให้ไม่สามารถเก็บกักน้ำได้อย่างเต็มศักยภาพในฤดูฝน ประชาชนชาวอำเภอแม่ใจได้ใช้ประโยชน์จากหนองเล็งทราย ให้เป็นแหล่งน้ำดิบในการผลิตน้ำประปาเพื่ออุปโภคบริโภค ปีละประมาณ 720,000 ลบ.ม. หรือเฉลี่ยเดือนละประมาณ 60,000 ลบ.ม. และยังมีพื้นที่การเกษตรรอบหนองเล็งทรายอีกประมาณ 10,000 ไร่ ที่ใช้น้ำจากหนองน้ำแห่งนี้

ที่มา : https://www.thaigov.go.th/news/contents/details/37419