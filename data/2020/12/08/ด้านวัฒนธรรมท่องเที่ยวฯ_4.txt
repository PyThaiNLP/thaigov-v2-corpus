รัฐบาลไทย-ข่าวทำเนียบรัฐบาล-รมว.วธ.เป็นประธานเปิดนิทรรศการจิตรกรรม “พระผู้ทรงเป็นนิรันดร์” 


วันจันทร์ที่ 7 ธันวาคม 2563
รมว.วธ.เป็นประธานเปิดนิทรรศการจิตรกรรม “พระผู้ทรงเป็นนิรันดร์”
รมว.วธ.เป็นประธานเปิดนิทรรศการจิตรกรรม “พระผู้ทรงเป็นนิรันดร์”
วันที่ ๔ ธันวาคม ๒๕๖๓ เวลา ๑๕.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานเปิดนิทรรศการจิตรกรรม “พระผู้ทรงเป็นนิรันดร์” โดยมี น.ส.วิมลลักษณ์ ชูชาติ ผู้อำนวยการสำนักงานศิลปวัฒนธรรมร่วมสมัย ผู้บริหารกระทรวงวัฒนธรรม ประธานสภาวัฒนธรรมกรุงเทพมหานคร สภาวัฒนธรรม แขกผู้มีเกียรติ และประชาชน เข้าร่วมพิธี ณ ห้องนิทรรศการ ชั้น ๒ หอศิลป์ร่วมสมัยราชดำเนิน กรุงเทพฯ ทั้งนี้ กระทรวงวัฒนธรรม ร่วมกับ สภาวัฒนธรรมกรุงเทพมหานคร และสภาวัฒนธรรมบางขุนเทียน จัดนิทรรศการจิตรกรรมแสดงภาพเขียน สีน้ำมันภาพพระบรมสาทิสลักษณ์ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในชุด “พระผู้ทรงเป็นนิรันดร์” จำนวน ๕๐ ภาพ ซึ่งเป็นผลงานของอ.กำพล พงษ์พิพัฒน์ ศิลปินอิสระ ที่ได้รับรางวัลจากสถาบันระดับชาติ โดยจะจัดแสดงระหว่างวันที่ ๓ – ๒๗ ธันวาคม ๒๕๖๓ ณ หอศิลป์ร่วมสมัยราชดำเนิน

ที่มา : https://www.thaigov.go.th/news/contents/details/37397