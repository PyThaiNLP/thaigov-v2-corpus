รัฐบาลไทย-ข่าวทำเนียบรัฐบาล-ยืนยัน! จัดหาวัคซีนโควิด ทุกขั้นตอนโปร่งใส 


วันจันทร์ที่ 7 ธันวาคม 2563
พิมพ์
ยืนยัน! จัดหาวัคซีนโควิด ทุกขั้นตอนโปร่งใส
++
หลังจากที่รัฐบาลลงนามจัดซื้อวัคซีนล่วงหน้า กับบริษัทแอสตร้าเซนเนก้า จำนวน 26 ล้านโดส
เพื่อให้คนไทยเข้าถึงวัคซีนป้องกันโรคโควิด-19 ได้เท่าเทียมกับประเทศอื่น ๆ ในช่วงกลางปีหน้า
.
ประเด็นหนึ่งที่มีผู้ตั้งข้อสงสัย คือ ในขั้นตอนการนำไปฉีด อาจมีการทุจริตเกิดขึ้นได้ เรื่องนี้ยืนยันว่า ตั้งแต่การจัดหา มีความโปร่งใส ตรวจสอบได้ ไม่ได้จัดส่งในครั้งเดียว และวางแผนกระจายวัคซีนอย่างรอบคอบ
.
โดยพิจารณาจากหลายปัจจัย เช่น ความเสี่ยงในการแพร่เชื้อ ความรุนแรงต่อชีวิต โดยเฉพาะผู้สูงอายุ ผู้ที่มีร่างกายอ่อนแอ หรือมีโรคประจำตัว
.
จะมีการตรวจสอบคุณภาพวัคซีนทุกล็อตที่ส่งมอบ ระบบขนส่งมีลูกโซ่ความเย็น ควบคุมอุณหภูมิ มีระบบติดตามตรวจสอบตามหลักสากล (AEFI) เพื่อไม่เกิดผลข้างเคียง
.
และจะกำกับดูแลการบริหารจัดการวัคซีน อย่างเข้มข้นและเป็นระบบ เพื่อป้องกันการทุจริตหรือนำไปใช้ในทางที่ไม่ถูกต้อง
#ไทยคู่ฟ้า #รวมไทยสร้างชาติ

ที่มา : https://www.thaigov.go.th/news/contents/details/37372