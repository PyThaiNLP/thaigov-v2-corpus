รัฐบาลไทย-ข่าวทำเนียบรัฐบาล-​รัฐบาลเตือน อย่าลักลอบเข้าเมือง เปิดโอกาสแสดงความจำนงระยะนี้ไม่เอาผิด


วันศุกร์ที่ 18 ธันวาคม 2563
​รัฐบาลเตือน อย่าลักลอบเข้าเมือง เปิดโอกาสแสดงความจำนงระยะนี้ไม่เอาผิด
วันศุกร์ที่ 18 ธันวาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลแจ้งเตือนประชาชนที่พำนักอยู่ในต่างแดน แม้จะเคยเป็นผู้กระทำผิดกฏหมายเข้าเมือง หากต้องการเดินทางกลับเข้าประเทศไทยขอให้แจ้งทางการและดำเนินการอย่างถูกกฎหมาย โดยในระยะนี้จะถือว่าไม่มีความผิด เพื่อที่จะได้เข้าสู่การกักกันโรคเป็นเวลา 14 วัน และหากพบว่าเป็นโรคโควิด19 จะได้เข้ารับการรักษาอย่างทันท่วงที ซึ่งภาครัฐพร้อมดูแลตั้งแต่บริเวณด่านควบคุมโรค และขอย้ำว่าอย่าลักลอบเข้าประเทศ เพราะจะก่อให้เกิดความเดือดร้อนแก่ผู้อื่นในสังคม ทั้งยังเป็นการกระทำผิด พ.ร.ก.การบริหารราชการในสถานการณ์ฉุกเฉิน พ.ร.บ.คนเข้าเมือง และ พ.ร.บ.โรคติดต่อแห่งชาติ ซึ่งจะต้องถูกดำเนินคดีตามกฎหมาย ในส่วนของรัฐบาลนั้นได้เพิ่มความเข้มงวดการตรวจตราตามแนวชายแดนให้มากขึ้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/37714