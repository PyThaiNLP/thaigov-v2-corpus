รัฐบาลไทย-ข่าวทำเนียบรัฐบาล-การประชุมและศึกษาดูงานเครื่องสกัดสารสำคัญด้วยของเหลวสถานะวิกฤติขั้นสูง Supercritical Fluids Extraction (SFE)


วันศุกร์ที่ 18 ธันวาคม 2563
พิมพ์
การประชุมและศึกษาดูงานเครื่องสกัดสารสำคัญด้วยของเหลวสถานะวิกฤติขั้นสูง Supercritical Fluids Extraction (SFE)
นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม เข้าร่วม การประชุมและศึกษาดูงานเครื่องสกัดสารสำคัญด้วยของเหลวสถานะวิกฤติขั้นสูง Supercritical Fluids Extraction (SFE) ณ บริษัท ไทยเสกสรร จำกัด จังหวัดสมุทรปราการ
วันนี้ (17 ธันวาคม 2563) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม เข้าร่วมประชุมและศึกษาดูงานนวัตกรรมเทคโนโลยีการสกัดสารสำคัญ และเครื่องสกัดสารสำคัญด้วยของเหลวสถานะวิกฤติขั้นสูง Supercritical Fluids Extraction (SFE) ด้วยกรรมวิธีพิเศษเฉพาะของ ABH Genesis พร้อมเยี่ยมโรงงานผลิตของบริษัท เอเชีย ไบโอฮีลลิ่ง จำกัด เพื่อยกระดับคุณภาพของสารสกัดต้นน้ำที่ต่ำกว่ามาตรฐานให้เป็นสารที่สกัดจากชีววัตถุที่มีประสิทธิภาพที่ดี อีกทั้งสามารถเพิ่มศักยภาพในการดูดซึมสารสำคัญ รวมทั้งปรับลด/จำกัด สารที่ไม่ต้องการ เพิ่มคุณภาพของสินค้า และการแปรรูปต่าง ๆ ผลักดันให้เกิดผลประโยชน์ต่อการขับเคลื่อนเชิงอุตสาหกรรม และระบบเศรษฐกิจต่อไป โดยมี นายจุลพงษ์ ทวีศรี รองปลัดกระทรวงอุตสาหกรรม และอุตสาหกรรมจังหวัดสมุทรปราการ ร่วมด้วย ณ บริษัท ไทยเสกสรร จำกัด จังหวัดสมุทรปราการ

ที่มา : https://www.thaigov.go.th/news/contents/details/37709