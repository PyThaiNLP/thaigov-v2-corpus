รัฐบาลไทย-ข่าวทำเนียบรัฐบาล-การประชุมคณะกรรมการอ้อยและน้ำตาลทราย ครั้งที่ 15/2563


วันศุกร์ที่ 18 ธันวาคม 2563
การประชุมคณะกรรมการอ้อยและน้ำตาลทราย ครั้งที่ 15/2563
รองปลัด กษ. ร่วมประชุมคณะกรรมการอ้อยและน้ำตาลทราย ครั้งที่ 15/2563
นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมการประชุมคณะกรรมการอ้อยและน้ำตาลทราย ครั้งที่ 15/2563 ในฐานะกรรมการ (ผู้แทนกระทรวงเกษตรและสหกรณ์) โดยมีนายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธาน ณ ห้องประชุมสำนักงานคณะกรรมการอ้อยและน้ำตาลทราย ซึ่งที่ประชุมได้หารือและพิจารณาในประเด็นต่าง ๆ ดังนี้
1) โรงงานน้ำตาลขอผ่อนผันขยายระยะเวลาการนำส่งเงินเข้ากองทุนอ้อยและน้ำตาลทราย ตามระเบียบคณะกรรมการอ้อยและน้ำตาลทรายว่าด้วยหลักเกณฑ์วิธีการ และเงื่อนไข การจัดเก็บเงินเข้ากองทุนอ้อยและน้ำตาลทราย เพื่อใช้ในการดำเนินการตามวัตถุประสงค์ ของกองทุนอ้อยและน้ำตาลทราย พ.ศ. 2563
2) ขอทบทวนการกำหนดอัตราค่าบำรุงสถาบันชาวไร่อ้อย ฤดูการผลิตปี 2563/2564
3) การกำหนดราคาอ้อยขั้นสุดท้ายและผลตอบแทนการผลิตและจำหน่ายน้ำตาลทราย ขั้นสุดท้ายฤดูการผลิตปี 2562/2563
4) การกำหนดราคาอ้อยขั้นต้นและผลตอบแทนการผลิตและจำหน่ายน้ำตาลทรายขั้นต้นฤดูการผลิตปี  2563/2564

ที่มา : https://www.thaigov.go.th/news/contents/details/37725