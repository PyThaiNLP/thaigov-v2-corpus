รัฐบาลไทย-ข่าวทำเนียบรัฐบาล-รองนรม. อนุทินฯ รับมอบช้อนจีน 6 แสนคันจากภาคเอกชน เพื่อนำไปช่วยเหลือการดำเนินงานป้องกันการแพร่ระบาดโควิด-19 ใน รพ.พระนั่งเกล้า และ รพ.สต. ทั่วประเทศ 


วันศุกร์ที่ 18 ธันวาคม 2563
พิมพ์
รองนรม. อนุทินฯ รับมอบช้อนจีน 6 แสนคันจากภาคเอกชน เพื่อนำไปช่วยเหลือการดำเนินงานป้องกันการแพร่ระบาดโควิด-19 ใน รพ.พระนั่งเกล้า และ รพ.สต. ทั่วประเทศ
รองนรม. อนุทินฯ รับมอบช้อนจีน 6 แสนคันจากภาคเอกชน เพื่อนำไปช่วยเหลือการดำเนินงานป้องกันการแพร่ระบาดโควิด-19 ใน รพ.พระนั่งเกล้า และ รพ.สต. ทั่วประเทศ
วันนี้ (18 พ.ย. 63) เวลา 12.45 น. ณ ห้องรับรอง 1 ตึกบัญชาการ 1 ทำเนียบรัฐบาล คณะผู้บริหาร บริษัท ไทยสเตนเลสสตีล จำกัด (Seagull) เข้าพบ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข เพื่อมอบของบริจาคช่วยเหลือดำเนินงานป้องกันโรคโควิด-19 โดยมี นายพลพีร์ สุวรรณฉวี รองเลขาธิการนายกรัฐมนตรีฝ่ายการเมือง  นพ.ณรงค์ สายวงศ์ รองปลัดกระทรวงสาธารณสุข นพ.สินชัย ตันติรัตนานนท์ ผู้อำนวยการกองบริหารการสาธาณสุข และ นพ.มณเฑียร เพ็งสมบัติ ผู้อำนวยการโรงพยาบาลพระนั่งเกล้า ร่วมการรับมอบในครั้งนี้
โอกาสนี้ รองนายกรัฐมนตรีรับมอบช้อนจีน (สเตนเลส) จำนวน 6 แสนคัน มูลค่า 1.2 ล้านบาท เพื่อนำไปช่วยเหลือการดำเนินงานป้องกันการแพร่ระบาดของโรคติดเชื้อโควิด-19 ในโรงพยาบาลพระนั่งเกล้า และโรงพยาบาลส่งเสริมสุขภาพตำบลทั่วประเทศ ทั้งนี้ บริษัท ไทยสเตนเลสสตีล จำกัด (Seagull) จะทำการมอบเครื่องนึ่งขวดนมแก่โรงพยาบาลเด็ก เพื่อนำไปใช้เป็นคุณประโยชน์อีกด้วย โดยรองนายกรัฐมนตรีได้กล่าวขอบคุณภาคเอกชนที่ให้ความช่วยเหลือในการป้องกันการแพร่ระบาดของโรคติดเชื้อโควิด-19 พร้อมกำชับให้มีการแจกจ่ายช้อนจีน (สเตนเลส) อย่างทั่วถึงในสถานพยาบาล หรือตามพื้นที่ต่าง ๆ ที่ขาดแคลนด้วย
-----------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/37720