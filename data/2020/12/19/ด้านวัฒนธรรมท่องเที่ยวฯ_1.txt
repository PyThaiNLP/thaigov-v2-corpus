รัฐบาลไทย-ข่าวทำเนียบรัฐบาล-รมว.วธ.เป็นประธานพิธีเปิดนิทรรศการ “ศิลปกรรมสมัยรัชกาลที่ ๙” 


วันศุกร์ที่ 18 ธันวาคม 2563
รมว.วธ.เป็นประธานพิธีเปิดนิทรรศการ “ศิลปกรรมสมัยรัชกาลที่ ๙”
รมว.วธ.เป็นประธานพิธีเปิดนิทรรศการ “ศิลปกรรมสมัยรัชกาลที่ ๙”
วันที่ ๑๗ ธันวาคม ๒๕๖๓ เวลา ๑๔.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานพิธีเปิดนิทรรศการ “ศิลปกรรมสมัยรัชกาลที่ ๙” โดยมี นางศศิฑอณร์ สุวรรณมณี ผู้ตรวจราชการกระทรวงวัฒนธรรม นายประทีป เพ็งตะโก อธิบดีกรมศิลปากร ผู้บริหาร ข้าราชการ เจ้าหน้าที่กระทรวงวัฒนธรรม ศิลปินแห่งชาติ แขกผู้มีเกียรติ และสื่อมวลชน เข้าร่วมพิธี ณ อาคารนิทรรศการ ๓ พิพิธภัณฑสถานแห่งชาติ หอศิลป ถนนเจ้าฟ้า กรุงเทพฯ ทั้งนี้ กระทรวงวัฒนธรรม โดยกรมศิลปากร จัดนิทรรศการ “ศิลปกรรมสมัยรัชกาลที่ ๙” โดยจัดแสดงผลงานชิ้นเยี่ยมของศิลปินชั้นครู ศิลปินแห่งชาติ และศิลปินที่มีชื่อเสียงของไทย อาทิ เฟื้อ หริพิทักษ์, พิมาน มูลประมุข, ชิต เหรียญประชา, จำรัส เกียรติก้อง, บัณจบ พลาวงศ์ โดยเป็นผลงานที่อยู่ในความครอบครองของพิพิธภัณฑสถานแห่งชาติ หอศิลป และผลงานที่ได้รับความอนุเคราะห์ให้ยืม รวมถึงผลงานที่ได้รับมอบจากหน่วยงาน องค์กร และบุคคล รวมถึงศิลปิน จำนวน ๘๒ ชิ้น นำมาจัดแสดงในส่วนห้องนิทรรศการที่ได้รับการปรับปรุงใหม่ตามมาตรฐานสากล โดยเปิดให้เข้าชมตั้งแต่บัดนี้เป็นต้นไป วันพุธ – วันอาทิตย์ เวลา ๐๙.๐๐ – ๑๖.๐๐ น. ณ อาคารนิทรรศการ ๓ พิพิธภัณฑสถานแห่งชาติ หอศิลป ถนนเจ้าฟ้า เขตพระนคร กรุงเทพฯ

ที่มา : https://www.thaigov.go.th/news/contents/details/37734