รัฐบาลไทย-ข่าวทำเนียบรัฐบาล-เร่งจัดหาเครื่องฉายรังสีให้ 7 รพ.


วันจันทร์ที่ 21 กันยายน 2563
พิมพ์
เร่งจัดหาเครื่องฉายรังสีให้ 7 รพ.
--
#ไทยคู่ฟ้า คณะกรรมการกลั่นกรองเงินกู้ เห็นชอบโครงการจัดหาเครื่องฉายรังสีโรคมะเร็ง วงเงิน 878.2 ล้านบาท ให้แก่โรงพยาบาล 7 แห่ง คือ โรงพยาบาลพุทธชินราช โรงพยาบาลสุรินทร์ โรงพยาบาลร้อยเอ็ด โรงพยาบาลมหาราชนครศรีธรรมราช โรงพยาบาลสมุทรสาคร โรงพยาบาลมหาราชนครราชสีมา และสถาบันมะเร็งแห่งชาติ
.
โครงการนี้จะช่วยให้ผู้ป่วยมะเร็งทั่วประเทศสามารถเข้าถึงการรักษาและช่วยลดความเสี่ยงในการติดเชื้อขณะผ่าตัด ที่สำคัญสถานพยาบาลจำเป็นต้องปรับเปลี่ยนรูปแบบการให้บริการแบบเดิมเป็นแบบ New Normal ด้วยการฉายรังสีเทคนิคชั้นสูงทดแทนการผ่าตัด ซึ่งสามารถรักษาได้กับทุกอวัยวะ และไม่เสี่ยงต่อการติดเชื้อโควิด-19

ที่มา : https://www.thaigov.go.th/news/contents/details/35251