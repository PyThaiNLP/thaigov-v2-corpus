รัฐบาลไทย-ข่าวทำเนียบรัฐบาล-นายกรัฐมนตรี ขอบคุณอาสาสมัครสาธารณสุขทุกคน ที่ทุ่มเท และเสียสละ เป็นแบบอย่างที่ดีของสังคมไทย


วันจันทร์ที่ 21 กันยายน 2563
พิมพ์
นายกรัฐมนตรี ขอบคุณอาสาสมัครสาธารณสุขทุกคน ที่ทุ่มเท และเสียสละ เป็นแบบอย่างที่ดีของสังคมไทย
นายกรัฐมนตรี ขอบคุณอาสาสมัครสาธารณสุขทุกคน ที่ทุ่มเท และเสียสละ เป็นแบบอย่างที่ดีของสังคมไทย
นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา  นายกรัฐมนตรีและรัฐมนตรีว่าการกระทรวงกลาโหม ขอขอบคุณอาสาสมัครสาธารณสุขประจำหมู่บ้าน (อสม.) อาสาสมัครสาธารณสุขกรุงเทพมหานคร (อสส.) และอาสาสมัครแรงงานต่างด้าว ด้านสุขภาพ อาชีวอนามัยและ ความปลอดภัย (อสต อช.) ทั่วประเทศ และแสดงความชื่นชมว่าเป็นผู้มีอุดมการณ์แห่งจิตอาสา ปฏิบัติงานด้วยความเสียสละ โดยไม่หวังสิ่งตอบแทน และเป็นด่านหน้าสำคัญ ในการเฝ้าระวัง คัดกรองกลุ่มเสี่ยง ป้องกันโรคโควิด 19 จนเป็นที่ยอมรับ ยกย่อง และประเทศไทยได้รับการชื่นชมจากสังคมทั่วไป ทั้งในประเทศและต่างประเทศ ว่ามีระบบสาธารณสุขที่ดีที่สุดในโลกประเทศหนึ่ง ทั้งนี้ โดยหวังว่าพลังความร่วมแรงร่วมใจกันของทุกภาคส่วนจะส่งผลให้ประเทศไทยก้าวผ่านภาวะวิกฤติในครั้งนี้ไปด้วยดี

ที่มา : https://www.thaigov.go.th/news/contents/details/35273