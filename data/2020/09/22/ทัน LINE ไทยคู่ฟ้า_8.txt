รัฐบาลไทย-ข่าวทำเนียบรัฐบาล-ขอบคุณทุกฝ่ายร่วมมือช่วยให้สถานการณ์เรียบร้อย


วันจันทร์ที่ 21 กันยายน 2563
พิมพ์
ขอบคุณทุกฝ่ายร่วมมือช่วยให้สถานการณ์เรียบร้อย
--
#ไทยคู่ฟ้า นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี และ รมว.กลาโหม แสดงความขอบคุณ เจ้าหน้าที่ และประชาชนทุกคน ที่ช่วยกันทำให้สถานการณ์เป็นไปด้วยความเรียบร้อย โดยเจ้าหน้าที่ได้ให้ความสำคัญต่อการดูแลความปลอดภัยของผู้ชุมนุมเป็นอย่างดี และทั้งเจ้าหน้าที่และประชาชนได้หลีกเลี่ยงการเผชิญหน้าและการยั่วยุ เพื่อไม่ให้เกิดความตึงเครียดโดยไม่จำเป็น
.
รัฐบาลมีความมุ่งหวังให้ประชาชน มีสิทธิในการแสดงออกได้อย่างเต็มที่ภายใต้รัฐธรรมนูญและในกรอบของกฎหมาย ขณะเดียวกันนายกรัฐมนตรีขอให้คนไทยทุกคนร่วมมือร่วมใจฟันฝ่าอุปสรรคต่าง ๆ เพื่อให้ความท้าทายที่เรากำลังเผชิญอยู่ สามารถดำเนินการให้ผ่านพ้นไปด้วยความสำเร็จด้วยดีด้วยกัน

ที่มา : https://www.thaigov.go.th/news/contents/details/35253