รัฐบาลไทย-ข่าวทำเนียบรัฐบาล-เร่งขยายผลเกษตรแปลงใหญ่ช่วยภาคเกษตร


วันจันทร์ที่ 21 กันยายน 2563
พิมพ์
เร่งขยายผลเกษตรแปลงใหญ่ช่วยภาคเกษตร
--
#ไทยคู่ฟ้า กระทรวงเกษตรและสหกรณ์ ร่วมมือกับบริษัท บิ๊กซี ซูเปอร์เซ็นเตอร์ จำกัด (มหาชน) ส่งเสริมการเกษตรแบบแปลงใหญ่ ภายใต้นโยบายตลาดนำการเกษตร ซึ่งจะช่วยให้เกษตรกรสามารถวางแผนการผลิตเป็น และช่วยเพิ่มขีดความสามารถในการแข่งขันด้วยการใช้เทคโนโลยี และนวัตกรรมต่าง ๆ
.
ประโยชน์ที่เกษตรกรจะได้รับ คือ มีแหล่งรับซื้อผลผลิตทางการเกษตร และเกษตรกรจะได้ทราบความต้องการของตลาด ซึ่งจะช่วยในเรื่องการวางแผนการผลิตได้ สำหรับผู้บริโภคสามารถเลือกซื้อเลือกหาได้ง่ายทั้งผัก และผลไม้ปลอดภัยผ่านห้างสรรพสินค้า ซึ่งเป็นผู้กระจายสินค้าคุณภาพไปทั่วประเทศไทย ปัจจุบันมีเกษตรกรสนใจเข้าร่วมโครงการระบบส่งเสริมการเกษตรแบบแปลงใหญ่ จำนวน 413,697 ครัวเรือน พื้นที่ 6,777,454 ไร่ จำนวนแปลงใหญ่ 6,926 แปลง สินค้าเกษตรประมาณ 90 รายการ

ที่มา : https://www.thaigov.go.th/news/contents/details/35252