รัฐบาลไทย-ข่าวทำเนียบรัฐบาล-รมว.วธ.เป็นประธานเปิดโครงการประชุมสัมมนาพัฒนาศักยภาพแกนนำพลัง “บวร” ในการสืบสาน รักษา ต่อยอดศาสตร์พระราชา และสนองงานตามพระบรมราโชบาย 


วันจันทร์ที่ 21 กันยายน 2563
รมว.วธ.เป็นประธานเปิดโครงการประชุมสัมมนาพัฒนาศักยภาพแกนนำพลัง “บวร” ในการสืบสาน รักษา ต่อยอดศาสตร์พระราชา และสนองงานตามพระบรมราโชบาย
รมว.วธ.เป็นประธานเปิดโครงการประชุมสัมมนาพัฒนาศักยภาพแกนนำพลัง “บวร” ในการสืบสาน รักษา ต่อยอดศาสตร์พระราชา และสนองงานตามพระบรมราโชบาย
วันที่ ๑๙ กันยายน ๒๕๖๓ เวลา ๐๙.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานเปิดโครงการประชุมสัมมนาพัฒนาศักยภาพแกนนำพลัง “บวร” ในการสืบสาน รักษา ต่อยอดศาสตร์พระราชา และสนองงานตามพระบรมราโชบาย โดยการสัมมนาในครั้งนี้มีวัตถุประสงค์เพื่อเสริมสร้างศักยภาพและความเข้มแข็งของ "บวร" ให้เป็นแกนนำ และเป็นวิทยากรในการเผยแพร่องค์ความรู้สู่สาธารณชน และส่งเสริมการทำคุณงามความดีที่เป็นประโยชน์ต่อประเทศชาติ สร้างจิตสำนึก และยึดมั่นในสถาบันชาติ ศาสนา พระมหากษัตริย์ พัฒนาชุมชนด้วยมิติวัฒนธรรม สู่ความมั่นคง มั่งคั่ง ยั่งยืน โดยมี นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม นายกฤษศญพงษ์ ศิริ ปลัดกระทรวงวัฒนธรรม ผู้บริหาร ข้าราชการในส่วนกลางและส่วนภูมิภาค และผู้นำชุมชนคุณธรรมฯ เข้าร่วมพิธี ณ โรงแรมดิเอ็มเมอรัลด์ รัชดา กรุงเทพฯ

ที่มา : https://www.thaigov.go.th/news/contents/details/35271