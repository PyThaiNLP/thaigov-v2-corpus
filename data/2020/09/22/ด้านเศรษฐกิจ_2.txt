รัฐบาลไทย-ข่าวทำเนียบรัฐบาล-การประชุมคณะทำงานเฉพาะกิจแก้ไขปัญหากรณีการออกหนังสือรับรองของหน่วยงานผลิตแอสฟัลต์ติคคอนกรีต/คอนกรีตผสมเสร็จ สำหรับหน่วยงานก่อสร้าง ครั้งที่ 1/2563


วันจันทร์ที่ 21 กันยายน 2563
พิมพ์
การประชุมคณะทำงานเฉพาะกิจแก้ไขปัญหากรณีการออกหนังสือรับรองของหน่วยงานผลิตแอสฟัลต์ติคคอนกรีต/คอนกรีตผสมเสร็จ สำหรับหน่วยงานก่อสร้าง ครั้งที่ 1/2563
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะทำงานเฉพาะกิจแก้ไขปัญหากรณีการออกหนังสือรับรองของหน่วยงานผลิตแอสฟัลต์ติคคอนกรีต/คอนกรีตผสมเสร็จ สำหรับหน่วยงานก่อสร้าง ครั้งที่ 1/2563
วันนี้ (21 กันยายน  2563) เวลา 09.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะทำงานเฉพาะกิจแก้ไขปัญหากรณีการออกหนังสือรับรองของหน่วยงานผลิตแอสฟัลต์ติคคอนกรีต/คอนกรีตผสมเสร็จ สำหรับหน่วยงานก่อสร้าง ครั้งที่ 1/2563 โดยมีนายจุลพงษ์ ทวีศรี รองปลัดกระทรวงอุตสาหกรรม นายสหวัฒน์ โสภา ผู้ช่วยปลัดกระทรวงอุตสาหกรรม นายทาวัน ทวีถาวรสวัสดิ์ รองอธิบดีกรมโรงงานอุตสาหกรรม อุตสาหกรรมจังหวัด และเจ้าหน้าที่ที่เกี่ยวข้องเข้าร่วมประชุมเพี่อพิจารณาทบทวนและตรวจสอบการออกหนังสือรับรองให้กับหน่วยงานผลิตผลิตแอสฟัลต์ติคคอนกรีต/คอนกรีตผสมเสร็จ สำหรับหน่วยงานก่อสร้างที่ยังไม่หมดอายุ จำนวน 159 ราย และหาแนวทางแก้ไขปัญหาหน่วยงานผลิตผลิตแอสฟัลต์ติคคอนกรีต/คอนกรีตผสมเสร็จสำหรับหน่วยงานก่อสร้างชั่วคราว กรณีชะลอหรือมีการยกเลิกประกาศกรมโรงงานอุตสาหกรรม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/35260