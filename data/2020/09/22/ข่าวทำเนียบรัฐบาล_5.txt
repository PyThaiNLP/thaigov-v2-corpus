รัฐบาลไทย-ข่าวทำเนียบรัฐบาล-นายกรัฐมนตรี ขอขอบคุณเจ้าหน้าที่ทุกคนที่ดูแลความปลอดภัยของประชาชนในช่วงการชุมนุม และขอให้กลับไปปฎิบัติหน้าที่ในต่างจังหวัดเพื่อช่วยเหลือผู้ประสบภัยจากพายุโนอีลต่อไป


วันจันทร์ที่ 21 กันยายน 2563
พิมพ์
นายกรัฐมนตรี ขอขอบคุณเจ้าหน้าที่ทุกคนที่ดูแลความปลอดภัยของประชาชนในช่วงการชุมนุม และขอให้กลับไปปฎิบัติหน้าที่ในต่างจังหวัดเพื่อช่วยเหลือผู้ประสบภัยจากพายุโนอีลต่อไป
นายกรัฐมนตรี ขอขอบคุณเจ้าหน้าที่ทุกคนที่ดูแลความปลอดภัยของประชาชนในช่วงการชุมนุม และขอให้กลับไปปฎิบัติหน้าที่ในต่างจังหวัดเพื่อช่วยเหลือผู้ประสบภัยจากพายุโนอีลต่อไป
นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความห่วงใยจากการที่หลายจังหวัดได้รับผลกระทบจากพายุโนอีลที่เข้าสู่ประเทศไทยในช่วงอาทิตย์ที่ผ่านมา จนทำให้เกิดน้ำท่วมฉับพลัน บ้านเรือนได้รับความเสียหาย ประชาชนในหลายพื้นที่ได้รับความเดือดร้อน จึงได้กำชับให้ทุกหน่วยงานเร่งระดมความช่วยเหลือ โดยให้กำลังพลที่เข้ามาช่วยดูแลประชาชนในช่วงการชุมนุมในกรุงเทพมหานคร ให้กลับไปปฎิบัติหน้าที่ดูแลประชาชนที่ได้รับผลกระทบจากพายุดังกล่าวให้ดีที่สุด และขอขอบคุณเจ้าหน้าที่ทุกคนจากทุกหน่วยงานที่ต้องทำงานหนัก ในการดูแลความปลอดภัยของประชาชนอย่างดียิ่ง และเร่งดำเนินการช่วยเหลือผู้ประสบภัยด้วยความเต็มใจ และไม่เห็นแก่ความเหน็ดเหนื่อย

ที่มา : https://www.thaigov.go.th/news/contents/details/35274