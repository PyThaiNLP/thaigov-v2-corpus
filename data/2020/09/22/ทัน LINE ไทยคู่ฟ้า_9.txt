รัฐบาลไทย-ข่าวทำเนียบรัฐบาล-ชื่นชม อสม. ทุ่มเท เสียสละดูแลคนไทย


วันจันทร์ที่ 21 กันยายน 2563
พิมพ์
ชื่นชม อสม. ทุ่มเท เสียสละดูแลคนไทย
--
#ไทยคู่ฟ้า นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี และ รมว.กลาโหม ขอบคุณและชื่นชมอาสาสมัครสาธารณสุขประจำหมู่บ้าน (อสม.) ทั่วประเทศ ว่าเป็นผู้มีอุดมการณ์แห่งจิตอาสา ปฏิบัติงานด้วยความเสียสละ โดยไม่หวังสิ่งตอบแทน และเป็นด่านหน้าสำคัญในการเฝ้าระวัง คัดกรองกลุ่มเสี่ยง ป้องกันโรคโควิด-19 จนได้รับการยอมรับยกย่องทั้งในประเทศและต่างประเทศว่ามีระบบสาธารณสุขดีที่สุดในโลก ในส่วนของรัฐบาลได้สนับสนุนค่าตอบแทนการเสี่ยงภัยให้กับ อสม. 1,054,729 คน เดือนละ 500 บาท เป็นเวลา 7 เดือน ตั้งแต่เดือน มี.ค. - ก.ย. 63 และยังพร้อมสนับสนุนการทำงานดูแลชาว อสม. ให้ดีที่สุดต่อไป โดยหวังว่าพลังความร่วมแรงร่วมใจของทุกภาคส่วนจะช่วยให้ประเทศไทยก้าวผ่านวิกฤตไปได้ด้วยดี

ที่มา : https://www.thaigov.go.th/news/contents/details/35285