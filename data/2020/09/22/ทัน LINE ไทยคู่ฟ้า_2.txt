รัฐบาลไทย-ข่าวทำเนียบรัฐบาล-เคาะแผนพัฒนา 'บึงหนองหาร' จัดการน้ำ 5 ด้าน


วันจันทร์ที่ 21 กันยายน 2563
พิมพ์
เคาะแผนพัฒนา 'บึงหนองหาร' จัดการน้ำ 5 ด้าน
--
#ไทยคู่ฟ้า ครม. อนุมัติแผนพัฒนาหนองหาร จ.สกลนคร ระยะเวลาดำเนินการ 10 ปี (พ.ศ.2563 - 2572) วงเงิน 7,445 ล้านบาท เพื่อเพิ่มประสิทธิภาพการระบายน้ำ และเพิ่มพื้นที่ใช้ประโยชน์จากน้ำในหนองหาร เนื่องจากมีสิ่งกีดขวางทางไหลของน้ำ ระบบบำบัดน้ำเสียที่มีอยู่ไม่เพียงพอ และขาดระบบกระจายน้ำ โดยมีเป้าหมายของแผน 5 ด้าน รวม 62 โครงการ ประกอบด้วย แผนด้านการจัดการน้ำอุปโภคบริโภค แผนด้านการสร้างความมั่นคงของน้ำภาคการผลิต แผนจัดการอุทกภัย แผนจัดการคุณภาพน้ำและอนุรักษ์ทรัพยากรน้ำ และแผนด้านการบริหารจัดการ
.
สำหรับตัวอย่างของโครงการ เช่น โครงการก่อสร้างปรับปรุงขยายการประปาส่วนภูมิภาค จ.สกลนคร โครงการก่อสร้างสถานีสูบน้ำด้วยไฟฟ้าพร้อมระบบส่งน้ำรอบหนองหาร โครงการปรับปรุงพนังกั้นน้ำ อาคารประกอบ และก่อสร้างแก้มลิง โครงการขุดลอกตะกอนดินในหนองหาร การวิจัยผลกระทบของการขุดลอกต่อระบบนิเวศในหนองหาร การสำรวจและเฝ้าระวังคุณภาพน้ำทิ้งลงหนองหาร เป็นต้น

ที่มา : https://www.thaigov.go.th/news/contents/details/35247