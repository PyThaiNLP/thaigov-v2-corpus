รัฐบาลไทย-ข่าวทำเนียบรัฐบาล-​"ผู้ช่วยทูตฝ่ายทหาร อำลาและรับมอบนโยบายจาก นายกรัฐมนตรี และรัฐมนตรีว่าการกระทรวงกลาโหม"


วันศุกร์ที่ 25 กันยายน 2563
​"ผู้ช่วยทูตฝ่ายทหาร อำลาและรับมอบนโยบายจาก นายกรัฐมนตรี และรัฐมนตรีว่าการกระทรวงกลาโหม"
นายกรัฐมนตรี และรัฐมนตรีว่าการกระทรวงกลาโหม ให้นโยบายคณะนายทหารที่จะเดินทางไปปฏิบัติหน้าที่ ณ ต่างประเทศ โดยขอให้ใช้ความรู้ความสามารถ ในการพัฒนาความร่วมมือด้านความมั่นคงกับมิตรประเทศ
พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้เป็นประธานในพิธีอำลาของคณะนายทหาร ที่จะเดินทางไปปฏิบัติหน้าที่ ณ ต่างประเทศ ในตำแหน่งผู้ช่วยทูตฝ่ายทหาร ผู้ช่วยทูตฝ่ายทหารเหล่าทัพ และรองผู้ช่วยทูตฝ่ายทหารเหล่าทัพ หลังจากที่ได้รับการคัดเลือก ให้ไปปฏิบัติหน้าที่ผู้แทนทหารของ
กองทัพไทย ในต่างประเทศ โดยได้กล่าวแสดงความยินดี กับผู้ที่ได้รับการคัดเลือกครั้งนี้ พร้อมขอให้คิดเสมอว่า ภารกิจที่ได้รับมอบหมายนั้น ถือเป็นภารกิจที่สำคัญอย่างยิ่งต่อประเทศชาติ และกองทัพไทย ในการเสริมสร้างความสัมพันธ์ และพัฒนาความร่วมมือด้านความมั่นคง ระหว่างไทยกับมิตรประเทศ ให้มีความแข็งแกร่ง ซึ่งมิตรภาพอันแน่นแฟ้น และความไว้เนื้อเชื่อใจ ระหว่างกัน จะส่งผลดีอย่างยิ่งต่อประเทศไทย ในเวทีระดับนานาชาติในอนาคต เพราะฉะนั้นขอให้ใช้ความรู้ความสามารถ ที่มีอย่างเต็มที่ ในการทำภารกิจครั้งนี้ เพื่อทำให้การปฏิบัติหน้าที่ผู้แทนของกองทัพ สำเร็จลุล่วงตามวัตถุประสงค์ที่วางไว้

ที่มา : https://www.thaigov.go.th/news/contents/details/35421