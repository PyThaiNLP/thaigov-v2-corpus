รัฐบาลไทย-ข่าวทำเนียบรัฐบาล-“ดีอีเอส” จัดอบรมวิทยุคมนาคมระบบ DTRS ตามแผนเตรียมพร้อมแห่งชาติ รับมือความเสี่ยงภัยคุกคามด้านต่างๆ ที่ประเทศต้องเผชิญ


วันศุกร์ที่ 25 กันยายน 2563
“ดีอีเอส” จัดอบรมวิทยุคมนาคมระบบ DTRS ตามแผนเตรียมพร้อมแห่งชาติ รับมือความเสี่ยงภัยคุกคามด้านต่างๆ ที่ประเทศต้องเผชิญ
“ดีอีเอส” จัดอบรมวิทยุคมนาคมระบบ DTRS ตามแผนเตรียมพร้อมแห่งชาติ รับมือความเสี่ยงภัยคุกคามด้านต่างๆ ที่ประเทศต้องเผชิญ
เมื่อวันที่ 25 กันยายน 2563 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม ดีอีเอส เป็นประธานกล่าวเปิดการฝึกอบรมการใช้งานวิทยุคมนาคมระบบ Digital Trunked Radio System (DTRS) ในรูปแบบ Video Conference ให้แก่พนักงานเจ้าหน้าที่ส่วนงานระบบการสื่อสารในสังกัดกระทรวงฯ  ณ ห้องประชุม 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ซึ่งการอบรมครั้งนี้ เพื่อพัฒนาศักยภาพระบบการสื่อสาร ภายใต้แผนเตรียมพร้อมแห่งชาติ (พ.ศ. 2560 – 2564) ตามยุทธศาสตร์ชาติ (พ.ศ.2561 - 2580) โดยให้ความสำคัญกับ ปัญหา ผลกระทบ และแนวโน้มของภัยคุกคามที่เชื่อมโยงกรอบความร่วมมือระหว่างประเทศและเกี่ยวข้องกับระบบการเตรียมพร้อมแห่งชาติ โดยแบ่งออกเป็น 3 ด้านหลัก คือ 1. ด้านสาธารณภัย โดยสถานการณ์การเปลี่ยนแปลงสภาพภูมิอากาศ (Climate Change) 2. ด้านภัยที่เกิดจากการสู้รบ และ 3. ด้านวิกฤตการณ์ความมั่นคงกระทรวงฯ จึงพัฒนาระบบการสื่อสารกลางของประเทศ ทั้งระบบการสื่อสารหลักและสื่อสารสำรองให้สามารถใช้ได้ในทุกสถานการณ์ อย่างทันท่วงที โดยเฉพาะสำหรับผู้บริหารประเทศและหัวหน้าหน่วยงานระดับส่วนกลาง ส่วนภูมิภาค และส่วนท้องถิ่น ในการประสานสั่งการได้ ตามยุทธศาสตร์การเตรียมพร้อมแห่งชาติ ดังนั้นกระทรวงฯ จึงจัดให้มีช่องทางในการติดต่อสื่อสาร และการประสานงานระบบสื่อสารโดยใช้งานวิทยุคมนาคมระบบ Digital Trunked Radio System (DTRS) ดังกล่าว ภัยทั้ง ๓ ด้านดังกล่าว นับเป็นความเสี่ยงที่ประเทศต้องเผชิญ ทั้งนี้หากขาดการติดต่อสื่อสารระหว่างกันจะทำให้การบริหารจัดการไม่สามารถทำได้อย่างเป็นระบบ
**************

ที่มา : https://www.thaigov.go.th/news/contents/details/35420