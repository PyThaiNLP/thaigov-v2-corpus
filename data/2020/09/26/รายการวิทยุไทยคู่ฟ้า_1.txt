รัฐบาลไทย-ข่าวทำเนียบรัฐบาล-แผนพัฒนา 'บึงหนองหาร' จัดการน้ำ 5 ด้าน


วันศุกร์ที่ 25 กันยายน 2563
พิมพ์
แผนพัฒนา 'บึงหนองหาร' จัดการน้ำ 5 ด้าน
วันพฤหัสบดีที่ 24 กันยายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบแผนพัฒนาหนองหาร จ.สกลนคร ระยะเวลาดำเนินการตั้งแต่ปี 2563-2572 วงเงิน 7,400 ล้านบาท เพื่อเพิ่มประสิทธิภาพการระบายน้ำ และเพิ่มพื้นที่ใช้ประโยชน์จากน้ำในหนองหาร เนื่องจากมีสิ่งกีดขวางทางไหลของน้ำ ระบบบำบัดน้ำเสียที่มีอยู่ไม่เพียงพอ และขาดระบบกระจายน้ำ โดยมีเป้าหมายของแผน 5 ด้าน ประกอบด้วย แผนด้านการจัดการน้ำอุปโภคบริโภค แผนด้านการสร้างความมั่นคงของน้ำภาคการผลิต แผนจัดการอุทกภัย แผนจัดการคุณภาพน้ำและอนุรักษ์ทรัพยากรน้ำ และแผนด้านการบริหารจัดการ สำหรับตัวอย่างของโครงการ เช่น โครงการก่อสร้างสถานีสูบน้ำด้วยไฟฟ้าพร้อมระบบส่งน้ำรอบหนองหาร โครงการปรับปรุงพนังกั้นน้ำ และอาคารประกอบ โครงการขุดลอกตะกอนดินในหนองหาร เป็นต้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/35394