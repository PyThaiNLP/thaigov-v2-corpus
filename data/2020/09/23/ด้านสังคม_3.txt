รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ตรวจเยี่ยมความพร้อมจุดบริการเน็ตประชารัฐฟรี ในพื้นที่ จ.นครพนม ปัจจุบันติดตั้งแล้วกว่า 381 แห่ง ครอบคลุม 12 อำเภอ


วันอังคารที่ 22 กันยายน 2563
รองปลัดกระทรวงดิจิทัลฯ ตรวจเยี่ยมความพร้อมจุดบริการเน็ตประชารัฐฟรี ในพื้นที่ จ.นครพนม ปัจจุบันติดตั้งแล้วกว่า 381 แห่ง ครอบคลุม 12 อำเภอ
รองปลัดกระทรวงดิจิทัลฯ ตรวจเยี่ยมความพร้อมจุดบริการเน็ตประชารัฐฟรี ในพื้นที่ จ.นครพนม ปัจจุบันติดตั้งแล้วกว่า 381 แห่ง ครอบคลุม 12 อำเภอ
เมื่อวันที่ 22 กันยายน 2563 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) พร้อมผู้บริหารหน่วยงานในสังกัดฯ อาทิ โทรศัพท์จังหวัดนครพนม สถิติจังหวัดนครพนม และคณะ เดินทางลงพื้นที่ตรวจเยี่ยมจุดให้บริการเน็ตประชารัฐ หมู่ที่ 7 บ้านดอนนางหงส์ท่า ตำบลดอนนางหงส์ อำเภอธาตุพนม จังหวัดนครพนม โดยมีกำนัน ผู้ใหญ่บ้าน และประชาชนในพื้นที่ร่วมให้การต้อนรับ สำหรับพื้นที่จังหวัดนครพนม ขณะนี้มีจุดให้บริการเน็ตประชารัฐครอบคลุมแล้ว 381แห่ง ทั้ง 12 อำเภอ บริษัท ทีโอที จำกัด (มหาชน) ได้ดำเนินการติดตั้งฟรี เพื่อให้ประชาชนในพื้นที่ใช้งานอินเทอร์เน็ต ณ จุดบริการฟรี เพื่อส่งเสริมให้เกิดกลุ่มผู้ใช้งานอินเทอร์เน็ตในทุกช่วงวัย โดยเฉพาะเยาวชนในหมู่บ้าน สามารถใช้งานในการค้นคว้าหาความรู้เพิ่มเติม รวมทั้งเป็นช่องทางในการจำหน่ายสินค้าออนไลน์ ซึ่งเป็นไปตามเป้าหมายสำคัญของนโยบายรัฐบาล ในการขยายโครงข่ายอินเทอร์เน็ตความเร็วสูงให้ครอบคลุมหมู่บ้านทั่วประเทศ คือ การลดความเหลื่อมล้ำในการเข้าถึงบริการของภาครัฐ สร้างชุมชนให้มีความเข้มแข็ง ดังนั้นต้องสร้างการรับรู้ให้ใช้ประโยชน์เน็ตประชารัฐของประชาชน มีการติดตามและแก้ไขปัญหาเรื่องสัญญาณการใช้งานเน็ตประชารัฐในพื้นที่ให้ไกลยิ่งขึ้นอย่างใกล้ชิด เพื่อให้เกิดการใช้งานอย่างต่อเนื่องและมีประสิทธิภาพ ตลอดจนต่อยอดการใช้ประโยชน์ส่งเสริมในการค้าขายออนไลน์ ของดีชุมชนเพื่อขยายโอกาสไปได้ทั่วโลก
**************

ที่มา : https://www.thaigov.go.th/news/contents/details/35310