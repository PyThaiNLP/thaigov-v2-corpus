รัฐบาลไทย-ข่าวทำเนียบรัฐบาล-​แนวทางการเปิดรับนักท่องเที่ยว STV


วันอังคารที่ 22 กันยายน 2563
พิมพ์
​แนวทางการเปิดรับนักท่องเที่ยว STV
วันอังคารที่ 22 กันยายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบหลักการแนวทางการเปิดรับนักท่องเที่ยวประเภทพิเศษ หรือ Special Tourist VISA เพื่อนำนักท่องเที่ยวที่มีศักยภาพ เดินทางเข้ามาในประเทศไทย ช่วยขับเคลื่อนเศรษฐกิจ อุตสาหกรรมการท่องเที่ยว และธุรกิจเกี่ยวเนื่อง ส่งผลให้เกิดการหมุนเวียนในระบบเศรษฐกิจของประเทศโดยรวม ภายใต้มาตรการควบคุมโรคที่เข้มงวด สำหรับคุณสมบัติของนักท่องเที่ยวนั้น จะต้องมาพำนักแบบระยะยาว ยอมรับการปฏิบัติตามมาตรการด้านสาธารณสุขที่ประกาศใช้ภายในประเทศไทย และยินยอมกักตัวในห้องพักเป็นเวลา 14 วัน และต้องมีเอกสารหลักฐานที่เกี่ยวกับสถานที่พักอาศัยระยะยาวภายในประเทศไทย เช่น หลักฐานการชำระเงินค่าโรงแรมที่พัก หรือโรงพยาบาลที่พัก เป็นต้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/35292