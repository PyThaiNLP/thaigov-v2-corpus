รัฐบาลไทย-ข่าวทำเนียบรัฐบาล-ดีอีเอส หนุน โครงการ X Campus Ads. Idea Contest 2020 เปิดเวทีเด็กรุ่นใหม่สร้างสรรค์ผลงานด้านดิจิทัล


วันอังคารที่ 22 กันยายน 2563
ดีอีเอส หนุน โครงการ X Campus Ads. Idea Contest 2020 เปิดเวทีเด็กรุ่นใหม่สร้างสรรค์ผลงานด้านดิจิทัล
ดีอีเอส หนุน โครงการ X Campus Ads. Idea Contest 2020 เปิดเวทีเด็กรุ่นใหม่สร้างสรรค์ผลงานด้านดิจิทัล
เมื่อวันที่ 21 กันยายน 2563 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ดีอีเอส ให้เกียรติร่วมงานแถลงข่าว โครงการ X Campus Ads. Idea Contest 2020 ณ ห้อง Ballroom ชั้น C โรงแรมแกรนด์ เซ็นเตอร์พอยต์ เทอร์มินอล 21  ซึ่งเป็นความร่วมมือระหว่าง กระทรวงดิจิทัลเพื่อเศรษฐกิจและสังคม (MDES) กระทรวงการอุดมศึกษา วิทยาศาสตร์ วิจัยและนวัตกรรม (MHESI) และสมาคมผู้ใช้ดิจิทัลไทย(DUGA) และมหาวิทยาลัยชั้นนำจากทั่วประเทศ ทั้งนี้เพื่อเปิดโอกาสให้เยาวชนนิสิต นักศึกษาในระดับอุดมศึกษา ได้มีเวทีเพื่อแสดงความสามารถและความคิดสร้างสรรค์ ในการผลิตคลิปวีดีโอโฆษณาจากหลายหลายโจทย์อุตสาหกรรมชั้นนำของประเทศ  และได้บ่มเพาะความรู้เชิงลึกในการทำคลิปวีดีโอโฆษณาจากกูรูผู้เชี่ยวชาญ ระยะเวลาดำเนินกิจกรรมระหว่างเดือนสิงหาคม -  13 ธันวาคม 2563   โดยเป็นกิจกรรมที่สอดคล้องนโยบายของกระทรวงฯ เรื่องการวางรากฐานในการพัฒนาและเชื่อมต่อเทคโนโลยีดิจิทัล อินเทอร์เน็ตการสื่อสาร เพื่อใช้ประโยชน์ในการสร้างรายได้ให้กับคนเมืองและชนบท และที่สำคัญควบคู่กัน คือ การพัฒนากำลังคนให้มีความรู้ความเข้าใจดิจิทัล(Digital Literacy) ให้สามารถใช้เทคโนโลยีได้อย่างชาญฉลาดในการประกอบอาชีพ และให้มีความรู้ ความเชี่ยวชาญตามระดับมาตรฐานสากล หนึ่งในแกนหลักสำคัญในการพัฒนากำลังคน
*****************

ที่มา : https://www.thaigov.go.th/news/contents/details/35299