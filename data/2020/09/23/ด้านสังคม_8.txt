รัฐบาลไทย-ข่าวทำเนียบรัฐบาล-กระทรวงดิจิทัลฯ เร่งหารือ สธ. สร้างระบบป้องกันภัยคุกคามทางไซเบอร์หน่วยงานโครงสร้างพื้นฐานสำคัญด้านสาธารณสุข


วันอังคารที่ 22 กันยายน 2563
กระทรวงดิจิทัลฯ เร่งหารือ สธ. สร้างระบบป้องกันภัยคุกคามทางไซเบอร์หน่วยงานโครงสร้างพื้นฐานสำคัญด้านสาธารณสุข
กระทรวงดิจิทัลฯ เร่งหารือ สธ. สร้างระบบป้องกันภัยคุกคามทางไซเบอร์หน่วยงานโครงสร้างพื้นฐานสำคัญด้านสาธารณสุข
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมหารือ ร่วมกับผู้บริหารเทคโนโลยีสารสนเทศระดับสูงของกระทรวงสาธารณสุข และผู้อำนวยการศูนย์สารสนเทศของกระทรวงฯ สธ. เกี่ยวกับเรื่องการสร้างระบบป้องกันภัยคุกคามทางไซเบอร์ของหน่วยงานโครงสร้างพื้นฐานสำคัญ ด้านสาธารณสุข สืบเนื่องจากเหตุการณ์เมื่อต้นเดือนกันยายน 2563 ที่โรงพยาบาลสระบุรี สังกัดกระทรวงสาธารณสุข เป็นหน่วยงานโครงสร้างพื้นฐานสำคัญทางสารสนเทศของประเทศ ถูกโจมตีก่อให้เกิดความเสียหายต่อระบบการทำงานของโรงพยาบาลทั้งระบบ ดังนั้น กระทรวงดิจิทัลฯ ในฐานะเลขาธิการ กมช. จึงเร่งประสานงานผู้เกี่ยวเร่งหารือแนวทางป้องกันภัยคุกคามดังกล่าว ณ ห้องประชุม 801 สำนักงานปลัดกระทรวงดิจิทัลเพื่อเศรษฐกิจและสังคม อาคารศูนย์ราชการฯ แจ้งวัฒนะ
**************

ที่มา : https://www.thaigov.go.th/news/contents/details/35326