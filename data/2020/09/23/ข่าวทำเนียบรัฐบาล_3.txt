รัฐบาลไทย-ข่าวทำเนียบรัฐบาล-นายกรัฐมนตรีกำชับติดตามบอส อยู่วิทยา กลับมาสู่กระบวนการพิจาณาคดีในไทย พร้อมขอบคุณทุกฝ่ายที่ทำให้การชุมนุมที่ผ่านมาเป็นไปด้วยความเรียบร้อย


วันอังคารที่ 22 กันยายน 2563
พิมพ์
นายกรัฐมนตรีกำชับติดตามบอส อยู่วิทยา กลับมาสู่กระบวนการพิจาณาคดีในไทย พร้อมขอบคุณทุกฝ่ายที่ทำให้การชุมนุมที่ผ่านมาเป็นไปด้วยความเรียบร้อย
นายกรัฐมนตรีกำชับติดตาม นายวรยุทธ อยู่วิทยา หรือ บอส กลับมาสู่กระบวนการพิจาณาคดีในไทย พร้อมขอบคุณทุกฝ่ายที่ทำให้การชุมนุมที่ผ่านมาเป็นไปด้วยความเรียบร้อย
วันนี้ (22 กันยายน 2563) เวลา 13.20 น. ณ ตึกสันติไมตรี (หลังใน) ทำเนียบรัฐบาล หลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เผยถึงความคืบหน้าการดำเนินคดีนายวรยุทธ อยู่วิทยา หรือ บอส  โดยเจ้าหน้าที่ตำรวจไทยจะประสานกับตำรวจสากลออกประกาศหมายแดง เพื่อติดตามตัวกลับมาสู่กระบวนการพิจาณาคดีทางกฎหมายที่ประเทศไทยต่อไป ซึ่งนายกรัฐมนตรีกำชับให้ทุกส่วนราชการที่เกี่ยวข้องเร่งดำเนินการและขอให้ติดตามความคืบหน้าจากสำนักงานคณะกรรมการป้องกันและปราบปรามการทุจริตในภาครัฐด้วย
อย่างไรก็ตาม นายกรัฐมนตรีขอบคุณทุกภาคส่วนที่เกี่ยวข้องที่ดูแลความเรียบร้อยในการชุมนุมที่ผ่านมา ซึ่งตนได้กำชับเจ้าหน้าให้ที่ปฏิบัติหน้าที่ด้วยความอดทนและเสียสละ ไม่ให้เกิดผลกระทบต่อประชาชนโดยรวม ยืนยันว่า รัฐบาลยินดีรับฟังความคิดเห็นของประชาชน พร้อมขอให้ทุกฝ่ายใช้หลักการและเหตุผลในการพูดคุยเจรจา สร้างการเรียนรู้ให้มากขึ้น เพื่อให้ประเทศไทยสามารถก้าวต่อไปได้
.......................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/35316