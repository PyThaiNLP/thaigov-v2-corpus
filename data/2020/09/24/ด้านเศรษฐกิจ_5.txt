รัฐบาลไทย-ข่าวทำเนียบรัฐบาล-Krungthai NEXT เวอร์ชันใหม่ ใช้ชีวิตให้เก่งขึ้นในแอปเดียว รองรับธุรกรรมการเงินแบบไร้ขีดจำกัดด้วยเทคโนโลยีระดับโลกบน Cloud Native แบงก์แรกของประเทศไทย


วันพุธที่ 23 กันยายน 2563
พิมพ์
Krungthai NEXT เวอร์ชันใหม่ ใช้ชีวิตให้เก่งขึ้นในแอปเดียว รองรับธุรกรรมการเงินแบบไร้ขีดจำกัดด้วยเทคโนโลยีระดับโลกบน Cloud Native แบงก์แรกของประเทศไทย
นายผยง ศรีวณิช กรรมการผู้จัดการใหญ่ ธนาคารกรุงไทย คณะกรรมการและผู้บริหาร พร้อมด้วย ณเดชน์ คูกิมิยะ พรีเซ็นเตอร์ ร่วมเปิดตัวแอป “Krungthai NEXT” เวอร์ชั่นใหม่
วันนี้ (23 กันยายน 2563) นายผยง ศรีวณิช กรรมการผู้จัดการใหญ่ ธนาคารกรุงไทย คณะกรรมการและผู้บริหาร พร้อมด้วย ณเดชน์ คูกิมิยะ พรีเซ็นเตอร์ ร่วมเปิดตัวแอป “Krungthai NEXT” เวอร์ชั่นใหม่ ที่ตอบโจทย์ทุกไลฟ์สไตล์ในยุคดิจิทัลอย่างครบวงจรภายในแอปเดียว เตรียมก้าวสู่การเป็น The Full-scale Digital Banking ที่เป็นมากกว่าแอปธนาคารทั่วไป ตั้งเป้าดันยอดผู้ใช้งานทะลุ 12 ล้านคน ภายในปี 2564 ที่ JustCo อาคารมิตรทาวน์ออฟฟิศทาวเวอร์
นายผยง ศรีวณิช เปิดเผยว่า ธนาคารเดินหน้าผลักดันให้ Krungthai NEXT ก้าวสู่การเป็น The Full-scale Digital Banking ออกจากขีดจำกัดการเป็นเพียงตัวกลางในการทำธุรกรรมทางการเงิน สู่การเป็น Open Platform ที่เปิดให้องค์กรอื่นๆ สามารถเชื่อมต่อระบบในการสร้างกระเป๋าเงินดิจิทัล เพื่อรองรับทุกกิจกรรมการเงินในอนาคต ไม่ว่าจะเป็นการซื้อขายทอง บิตคอยน์ หรือสินทรัพย์ต่างๆ ที่ตอบโจทย์ทุกไลฟ์สไตล์ และมีความปลอดภัยสูงสุด โดยคาดว่าภายในสิ้นปี 2564 จะมียอดผู้ใช้งาน Krungthai NEXT จำนวน 12 ล้านคน จากปัจจุบันที่มีผู้ใช้งานกว่า 9 ล้านคน และมียอดธุรกรรมสูงกว่า 6,000 ล้านครั้งในสองปีที่ผ่านมานับตั้งแต่เปิดตัว Krungthai NEXT
Krungthai NEXT เวอร์ชั่นใหม่ นำเทคโนโลยีชั้นนำระดับโลกทำให้ลูกค้าและประชาชนได้ใช้ชีวิตเก่งขึ้นในแอปเดียว ด้วย Cloud Native ที่มอบที่สุดแห่งประสบการณ์ด้านเทคโนโลยี 3S อันได้แก่ Scalability - รองรับการทำธุรกรรมการเงินที่พร้อมกันจำนวนมหาศาลในช่วงระยะเวลาเดียวกัน Stability - มีความเสถียรใช้งานได้อย่างลื่นไหล และ Secuirty - มีความปลอดภัยสูงสุดด้วยเทคโนโลยีระดับโลก นอกจากนี้ยังนำเทคโนโลยี AI (Artificial intelligence) สร้างปฏิสัมพันธ์กับผู้ใช้งานผ่าน Smart Transaction ที่เรียนรู้และขึ้นแถบรายการธุรกรรมทางการเงินที่ใช้งานบ่อย Smart Banner ทำหน้าที่แจ้งเตือนรายการสำคัญ เช่น การครบกำหนดชำระค่าเบี้ยประกัน การต่ออายุบัตรเดบิต บัตรเครดิต การแจ้งเตือนวันเกิด เป็นต้น และ Smart Promotion รู้ใจด้วยโปรโมชั่นพิเศษเฉพาะบุคคล นอกจากนี้ ยังตอบโจทย์ทุกการใช้งาน โดยปรับ User Experience (UX) และ User Interface (UI) เพื่อสร้างประสบการณ์ที่เหนือกว่า สามารถเปิดใช้งานด้วย Face Authentication สแกนใบหน้าและบัตรประชาชน เพื่อพิสูจน์อัตลักษณ์ตัวตน หมดกังวลเรื่องการลืม Username และ Password เปลี่ยนเบอร์โทรศัพท์มือถือ หรืออีเมลเพื่อรับรหัส OTP ด้วยตนเอง ไม่ต้องเสียเวลาเดินทางไปที่สาขา ใช้งานสนุกขึ้น โดยการตั้งรูปโปรไฟล์ ปรับแต่งหน้าโฮมเพจได้ตามใจ และมีการปรับโฉมธีมสีใหม่อัตโนมัติตามช่วงเวลาหรือเทศกาลสำคัญ
สำหรับฟีเจอร์เด่นของ Krungthai NEXT เน้นให้ครอบคลุมมากยิ่งขึ้นด้วยจุดแข็งการให้บริการ โอน เติม จ่าย ที่มีเน็ตเวิร์คการทำธุรกรรมการเงินที่ครอบคลุมที่สุดในประเทศไทย ทั้งช่องทางภาครัฐ  และเอกชน เช่น ค่าไฟฟ้า น้ำประปา ค่าบริการเครือข่ายโทรศัพท์มือถือ ค่าบริการอินเทอร์เน็ต บริการรับชำระค่าปรับจราจร และยังครอบคลุมทุกไลฟ์สไตล์ทั้ง กิน เที่ยว หรือช้อปปิ้ง เช่น Foodpanda Shopee Lazada  Agoda Central เป็นต้น แจ้งความประสงค์กู้ยืมเงินออนไลน์ โดยกรอกรายละเอียดและข้อมูลให้ผู้เชี่ยวชาญของธนาคารติดต่อกลับได้อย่างสะดวก Krungthai NEXT Savings เปิดบัญชีใหม่ ผ่าน Krungthai NEXT รับดอกเบี้ยสูงสุด 1.50% ต่อปี ซื้อประกันเดินทางออนไลน์และตรวจสอบกรมธรรม์ได้ทุกที่ ทุกเวลา เลือกได้ตามจำนวนวันเดินทาง จ่ายตามไลฟ์สไตล์ คุ้มครองรอบด้านอย่างสบายใจ ตลอดจน สมัครบัตร Krungthai Travel Card บัตรแรกและบัตรเดียวที่แลกเงินตราต่างประเทศด้วยตนเองได้ถึง 18 สกุลเงินในอัตราพิเศษ ตลอด 24 ชั่วโมง หรือบัตร Krungthai Travel UnionPay Debit Card แลกสกุลเงินหยวนในอัตราพิเศษ สามารถเปิดบัตรเสริมและสร้างกระเป๋าเงินสกุลบาทสำหรับใช้จ่ายภายในประเทศได้
ด้าน ณเดชน์ คูกิมิยะ ที่ขึ้นแท่นพรีเซ็นเตอร์ต่อเนื่องเป็นปีที่ 3 กล่าวว่า ตลอดระยะเวลากว่า 3 ปีที่ได้เข้ามาร่วมเป็นหนึ่งในสมาชิกของครอบครัว “กรุงไทย” ในฐานะแบรนด์พรีเซ็นเตอร์ และได้มีโอกาส ไป Roadshow ต่างจังหวัด นำบริการล้ำๆ อย่าง Krungthai NEXT ไปให้พ่อแม่พี่น้องทั่วประเทศได้เข้าถึงบริการทางการเงินอย่างทั่วถึง ซึ่งเห็นได้เลยว่า Krungthai NEXT ได้รับการตอบรับจากทุกคนอย่างล้นหลาม
“สำหรับผมถึงแม้การทำธุรกรรมการเงินออนไลน์มีเพิ่มขึ้น แต่ก็ไม่กังวลเพราะสามารถจ่ายบิลได้ทันทีผ่าน “Krungthai NEXT” ตอบโจทย์คนที่เดินทางบ่อยและไม่ค่อยมีเวลาอย่างผมเป็นอย่างมาก จึงขอเชิญชวนดาวน์โหลดแอป Krungthai NEXT ได้ทั้งใน iOS, Android และ HarmonyOS ที่ใช้งานง่าย สะดวก และปลอดภัยมากยิ่งขึ้น ตอบโจทย์ทุกไลฟ์สไตล์ เพื่อสัมผัสกับประสบการณ์ที่ดีที่สุด ครอบคลุมที่สุด และให้คุณ “ใช้ชีวิตเก่งขึ้นในแอปเดียว”

ที่มา : https://www.thaigov.go.th/news/contents/details/35339