รัฐบาลไทย-ข่าวทำเนียบรัฐบาล-นายกรัฐมนตรี ขอบคุณทุกฝ่ายที่ทำให้สถานการณ์เป็นไปด้วยความเรียบร้อย


วันอาทิตย์ที่ 20 กันยายน 2563
พิมพ์
นายกรัฐมนตรี ขอบคุณทุกฝ่ายที่ทำให้สถานการณ์เป็นไปด้วยความเรียบร้อย
นายกรัฐมนตรี ขอบคุณทุกฝ่ายที่ทำให้สถานการณ์เป็นไปด้วยความเรียบร้อย
นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม แสดงความขอบคุณ เจ้าหน้าที่ และประชาชนทุกคน ที่ช่วยกันทำให้สถานการณ์เป็นไปด้วยความเรียบร้อย โดยเจ้าหน้าที่ได้ให้ความสำคัญต่อการดูแลความปลอดภัยของผู้ชุมนุมเป็นอย่างดี นอกจากนี้ เจ้าหน้าที่และประชาชนได้หลีกเลี่ยงการเผชิญหน้าและการยั่วยุ เพื่อไม่ให้เกิดความตึงเครียดโดยไม่จำเป็น
ทั้งนี้ รัฐบาลมีความมุ่งหวังให้ประชาชน มีสิทธิในการแสดงออกได้อย่างเต็มที่ภายใต้รัฐธรรมนูญและในกรอบของกฎหมาย
ในขณะเดียวกัน ท่านนายกรัฐมนตรี ขอให้คนไทยทุกคน ร่วมมือร่วมใจ ฟันฝ่าอุปสรรคต่างๆ เพื่อให้ความท้าทายที่เรากำลังเผชิญอยู่ สามารถดำเนินการให้ผ่านพ้นไปด้วยความสำเร็จด้วยดีด้วยกัน
-------------------------

ที่มา : https://www.thaigov.go.th/news/contents/details/35238