รัฐบาลไทย-ข่าวทำเนียบรัฐบาล-รัฐมนตรีสุริยะฯ ร่วมเปิดงาน Job Expo Thailand 2020


วันเสาร์ที่ 26 กันยายน 2563
พิมพ์
รัฐมนตรีสุริยะฯ ร่วมเปิดงาน Job Expo Thailand 2020
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เข้าร่วมเป็นเกียรติในพิธีเปิดงาน Job Expo Thailand 2020 ศูนย์นิทรรศการและการประชุมไบเทค บางนา
วันนี้ (26 กันยายน 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เข้าร่วมเป็นเกียรติในพิธีเปิดงาน Job Expo Thailand 2020 โดยมีนายประยุทธ์ จันทร์โอชา นายกรัฐมนตรี เป็นประธานเปิดงาน และนายบรรจง สุกรีฑา ผู้ตรวจราชการกระทรวงอุตสาหกรรม ร่วมงาน ณ เวทีกลาง อาคาร Event Hall 98-99 ศูนย์นิทรรศการและการประชุมไบเทค บางนา
Job Expo Thailand 2020 เป็นมหกรรมการจัดหางานครั้งยิ่งใหญ่ที่กรมการจัดหางาน กระทรวงแรงงาน จัดขึ้นเพื่อสนับสนุนให้คนไทยมีงานทำ โดยรวบรวมตำแหน่งงานว่างทั้งภายในและภายนอกประเทศทุกสาขาอาชีพ จากหน่วยงานภาครัฐ รัฐวิสาหกิจ และเอกชน โดยจะมีทั้งงานสำหรับนักศึกษาจบใหม่ งานพาร์ทไทม์ งานสำหรับผู้สูงอายุ งานสำหรับผู้พิการ รวมกว่าล้านตำแหน่ง เพื่อบรรเทาความเดือดร้อนให้กับแรงงานที่ได้รับผลกระทบจากโควิด-19 นอกจากนี้ กระทรวงอุตสาหกรรมยังได้ร่วมจัดบูธนิทรรศการแสดงผลงานและงานบริการต่างๆ ของกระทรวง ซึ่งภายในงานยังมีโซนนิทรรศการเทิดพระเกียรติศาสตร์พระราชา นิทรรศการภารกิจการดำเนินงานของหน่วยงานภาครัฐ รัฐวิสาหกิจ และเอกชน นิทรรศการสาธิตและแนะแนวอาชีพ รวมถึงการแสดงมินิคอนเสิร์ตจากศิลปินชื่อดัง

ที่มา : https://www.thaigov.go.th/news/contents/details/35439