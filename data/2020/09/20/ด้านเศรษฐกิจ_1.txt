รัฐบาลไทย-ข่าวทำเนียบรัฐบาล-ปลัดฯ กอบชัย ลงพื้นที่ขอนแก่น เยี่ยมชมการดำเนินงานโรงงานต้นแบบแบตเตอรี่ลิเทียมไอออน และโรงงานต้นแบบเกษตรและอาหาร เน้นนำงานวิจัยสู่การผลิตเชิงพาณิชย์ ตามแนวทาง"ตลาดและนวัตกรรม นำอุต


วันเสาร์ที่ 19 กันยายน 2563
พิมพ์
ปลัดฯ กอบชัย ลงพื้นที่ขอนแก่น เยี่ยมชมการดำเนินงานโรงงานต้นแบบแบตเตอรี่ลิเทียมไอออน และโรงงานต้นแบบเกษตรและอาหาร เน้นนำงานวิจัยสู่การผลิตเชิงพาณิชย์ ตามแนวทาง"ตลาดและนวัตกรรม นำอุต
นายกอบชัย สังสิทธิสวัสดิ์ ปลัดกระทรวงอุตสาหกรรม และคณะลงพื้นที่ติดตามการดำเนินงานและเยี่ยมชมโรงงานต้นแบบแบตเตอรี่ลิเทียมไอออนและโรงงานต้นแบบเกษตรและอาหาร (Food Pilot Plant) ณ อาคารอำนวยการอุทยานวิทยาศาสตร์ภาคตะวันออกเฉียงเหนือ มหาวิทยาลัยขอนแก่น
จังหวัดขอนแก่น : วันนี้ (19 กันยายน 2563) เวลา 08.30 น. นายกอบชัย สังสิทธิสวัสดิ์ ปลัดกระทรวงอุตสาหกรรม และคณะลงพื้นที่ติดตามการดำเนินงานและเยี่ยมชมโรงงานต้นแบบแบตเตอรี่ลิเทียมไอออนและโรงงานต้นแบบเกษตรและอาหาร (Food Pilot Plant) โดยมี นางวรวรรณ ชิตอรุณ นายจุลพงษ์ ทวีศรี รองปลัดกระทรวงอุตสาหกรรม นายสมพล โนดไธสง ผู้ตรวจราชการกระทรวงอุตสาหกรรม นายเอกภัทร วังสุวรรณ เลขาธิการคณะกรรมการอ้อยและน้ำตาลทราย นายสหวัฒน์ โสภา ผู้ช่วยปลัดกระทรวงอุตสาหกรรม คณะกรรมการตรวจสอบและประเมินผลภาคราชการกระทรวงอุตสาหกรรม ผู้บริหารกระทรวงอุตสาหกรรม ร่วมลงพื้นที่ โดยมีรองศาสตราจารย์ชาญชัย พานทองวิริยะกุล อธิการบดีมหาวิทยาลัยขอนแก่น ให้การต้อนรับ ณ อาคารอำนวยการอุทยานวิทยาศาสตร์ภาคตะวันออกเฉียงเหนือ มหาวิทยาลัยขอนแก่น
สำหรับโรงงานต้นแบบแบตเตอรี่ชนิดลิเทียมไอออน ตั้งอยู่ในบริเวณอุทยานวิทยาศาสตร์ภาคตะวันออกเฉียงเหนือ เป็นโรงงานต้นแบบการผลิตนาโนซิลิกอนจากแกลบและเถ้าแกลบเพื่อใช้ในขั่วแบตเตอรี่ลิเทียมไอออน สามารถกักเก็บพลังงานได้มากกว่าคาร์บอนถึง 12 เท่า ซึ่งมีขนาดเล็กน้ำหนักเบา สามารถกักเก็บพลังงานได้สูงที่สุด เมื่อเทียบกับแบตเตอรี่ประจุไฟอื่นๆ นอกจากนี้ ปลัดกระทรวงอุตสาหกรรม และคณะได้เยี่ยมชมโรงงานต้นแบบแปรรูปผลผลิตทางการเกษตรและผลิตภัณฑ์อาหาร (Food Pilot Plant)
ปลัดกระทรวงอุตสาหกรรม ยังได้กล่าวถึง นโยบายการพัฒนาอุตสาหกรรมไทยตามมาตรการ “ผลิตได้ ขายได้ อยู่ด้วยกันได้” เป็นหนึ่งในกลไก การขับเคลื่อนการพัฒนาอุตสาหกรรมให้มีศักยภาพ มาจากความสำคัญของ 3 คำ คือ “ผลิตได้” คือ ต้องมีการใช้งานวิจัยและพัฒนา นวัตกรรม และเทคโนโลยี เพื่อเพิ่มมูลค่าผลิตภัณฑ์ “ขายได้” คือ ต้องมีการตลาดที่ดีทั้งออนไลน์ (Online) และออฟไลน์ (Offline) และ“อยู่ด้วยกันได้” คือ สินค้าและบริการ ต้องมีคุณภาพและมาตรฐาน ปลอดภัย และเป็นมิตรต่อสิ่งแวดล้อม เพื่อให้ผู้บริหาร และอุตสาหกรรมในพื้นที่ นำไปเป็นแนวทางและปรับใช้ในการดำเนินงานต่อไป
#industryprmoi #ปลัดกอบชัย #ปลัดกระทรวงอุตสาหกรรม #กระทรวงอุตสาหกรรม #สำนักงานปลัดกระทรวงอุตสาหกรรม #ตลาดและนวัตกรรมนำอุตสาหกรรมไทย

ที่มา : https://www.thaigov.go.th/news/contents/details/35227