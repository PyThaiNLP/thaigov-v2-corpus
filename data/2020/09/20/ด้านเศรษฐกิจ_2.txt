รัฐบาลไทย-ข่าวทำเนียบรัฐบาล-ปลัดฯ กอบชัย ลงพื้นที่เยี่ยมชมการดำเนินงานตามนโยบาย 1 อุตสาหกรรมจังหวัด 1 สตาร์ทอัพ กลุ่มวิสาหกิจชุมชนทุ่งเศรษฐี จ. ขอนแก่น


วันเสาร์ที่ 19 กันยายน 2563
พิมพ์
ปลัดฯ กอบชัย ลงพื้นที่เยี่ยมชมการดำเนินงานตามนโยบาย 1 อุตสาหกรรมจังหวัด 1 สตาร์ทอัพ กลุ่มวิสาหกิจชุมชนทุ่งเศรษฐี จ. ขอนแก่น
นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่ตรวจเยี่ยมการดำเนินงานตามนโยบาย 1 อุตสาหกรรมจังหวัด 1 สตาร์ทอัพ (Startup)   ณ กลุ่มวิสาหกิจชุมชนทุ่งเศรษฐีขอนแก่น อำเภอเมือง จังหวัดขอนแก่น
จังหวัดขอนแก่น : วันนี้ (19 กันยายน 2563) เวลา 11.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่ตรวจเยี่ยมการดำเนินงานตามนโยบาย 1 อุตสาหกรรมจังหวัด 1 สตาร์ทอัพ (Startup) โดยมี นางวรวรรณ ชิตอรุณ นายจุลพงษ์ ทวีศรี รองปลัดกระทรวงอุตสาหกรรม นายสมพล โนดไธสง ผู้ตรวจราชการกระทรวงอุตสาหกรรม นายเอกภัทร วังสุวรรณ เลขาธิการคณะกรรมการอ้อยและน้ำตาลทราย นายสหวัฒน์ โสภา ผู้ช่วยปลัดกระทรวงอุตสาหกรรม นายพัตทอง กิตติวัฒน์ อุตสาหกรรมจังหวัดขอนแก่น ร่วมลงพื้นที่ ณ กลุ่มวิสาหกิจชุมชนทุ่งเศรษฐีขอนแก่น อำเภอเมือง จังหวัดขอนแก่น
โดยมี นายณัฐวุฒิ ศรีอาจ ประธานกลุ่มวิสาหกิจชุมชนทุ่งเศรษฐีขอนแก่น กล่าวต้อนรับและนำเสนอการดำเนินงานของกลุ่มและข้อมูลการประกอบธุรกิจผลิตกระเป๋าจากป้ายไวนิลเก่าแก้ไขปัญหาสิ่งแวดล้อม ลดขยะ สร้างมูลค่า สร้างรายได้สู่ชุมชน สร้างอาชีพให้กับชุมชนในพื้นที่
นายกอบชัย สังสิทธิสวัสดิ์ ปลัดกระทรวงอุตสาหกรรม กล่าวว่า กระทรวงอุตสาหกรรม ได้ดำเนินโครงการ 1 อุตสาหกรรมจังหวัด 1 สตาร์ทอัพ (Startup) ซึ่งเป็นการสนับสนุนและผลักดันสตาร์ทอัพให้มีการกระจายสินค้า ผ่านช่องทางการจำหน่ายของกระทรวงอุตสาหกรรม โดยนำสินค้าไปขายโรงงานขนาดใหญ่ในทุกสิ้นเดือน และให้อุตสาหกรรมจังหวัดช่วยหาโรงงานอุตสาหกรรมที่มี Big Brother สามารถใช้เป็นสถานที่จำหน่ายสินค้าได้ เชื่อว่าจะเป็นอีกทางหนึ่งที่เป็นการช่วยพยุงผลกระทบทางเศรษฐกิจให้สามารถมีการขับเคลื่อนไปได้ในอนาคต ทั้งนี้ นโยบายการพัฒนาอุตสาหกรรมไทยตามมาตรการ “ผลิตได้ ขายได้ อยู่ด้วยกันได้” เป็นหนึ่งในกลไก การขับเคลื่อนการพัฒนาอุตสาหกรรมให้มีศักยภาพ มาจากความสำคัญของ 3 คำ คือ “ผลิตได้” คือ ต้องมีการใช้งานวิจัยและพัฒนา นวัตกรรม และเทคโนโลยี เพื่อเพิ่มมูลค่าผลิตภัณฑ์ “ขายได้” คือ ต้องมีการตลาดที่ดีทั้งออนไลน์ (Online) และออฟไลน์ (Offline) และ“อยู่ด้วยกันได้” คือ สินค้าและบริการ ต้องมีคุณภาพและมาตรฐาน ปลอดภัย และเป็นมิตรต่อสิ่งแวดล้อม
#industryprmoi #ปลัดกอบชัย #ปลัดกระทรวงอุตสาหกรรม #กระทรวงอุตสาหกรรม #สำนักงานปลัดกระทรวงอุตสาหกรรม #ตลาดและนวัตกรรมนำอุตสาหกรรมไทย

ที่มา : https://www.thaigov.go.th/news/contents/details/35228