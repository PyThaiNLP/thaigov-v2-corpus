รัฐบาลไทย-ข่าวทำเนียบรัฐบาล-แก้ไขและฟื้นฟูผลกระทบจากโครงการฝายราษีไศล


วันพฤหัสบดีที่ 24 กันยายน 2563
แก้ไขและฟื้นฟูผลกระทบจากโครงการฝายราษีไศล
เตรียมปรับปรุงแผนงาน โครงสร้างระบบ และกำหนดกรอบเวลา เพื่อให้การดำเนินงานแก้ไขและฟื้นฟูผลกระทบจากโครงการฝายราษีไศล มีความรวดเร็วและมีประสิทธิภาพมากขึ้น
นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ (นายเฉลิมชัย ศรีอ่อน) ให้เป็นประธานการประชุมคณะกรรมการเพื่อขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ณ กระทรวงเกษตรและสหกรณ์ โดยที่ประชุมได้มอบหมายให้นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ ฝ่ายเลขาฯ และภาคประชาชน ร่วมกันหารือเพื่อทบทวนบทบาทและหน้าที่ของคณะอนุกรรมการที่เคยตั้งขึ้น รวมถึงปรับปรุงแผนงาน โครงสร้างระบบ และกำหนดกรอบเวลา เพื่อให้การดำเนินงานมีความรวดเร็วและมีประสิทธิภาพมากขึ้น

ที่มา : https://www.thaigov.go.th/news/contents/details/35382