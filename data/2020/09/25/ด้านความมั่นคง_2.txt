รัฐบาลไทย-ข่าวทำเนียบรัฐบาล-​ขยายความร่วมมือทางด้านการศึกษาและความมั่นคง


วันพฤหัสบดีที่ 24 กันยายน 2563
​ขยายความร่วมมือทางด้านการศึกษาและความมั่นคง
​ขยายความร่วมมือทางด้านการศึกษาและความมั่นคง
ขยายความร่วมมือทางด้านการศึกษาและความมั่นคง
พล.อ.ณัฐ อินทรเจริญ ปล.กห. ได้มอบให้ พล.ร.อ. สมประสงค์ นิลสมัย รอง.ปล.กห. ให้การต้อนรับ พ.ท. Jean Gosselin(ซอง กอสแลง) ผชท.ทหาร แคนาดา/กรุงเทพฯ ในโอกาสที่ ผชท.ทหาร แคนาดาครบวาระการปฏิบัติหน้าที่
ในโอกาสนี้ รอง ปล.กห.ได้กล่าวต้อนรับและขื่นชมความสัมพันธ์อันดีระหว่าง ไทย-แคนาดาและชื่นชมความสัมพันธ์ทางทหารที่มีในทุกมิติอย่างใกล้ชิดรวมถึงชื่นชมภารกิจด้านการรักษาสันติภาพที่แคนาดาให้ความสำคัญมาตั้งแต่อดีตจนถึงปัจจุบัน ซึ่งไทยก็ให้ความสำคัญเช่นเดียวกันโดยปัจจุบันไทยได้ส่งกำลังพลเข้าร่วมปฏิบัติภารกิจรักษาสันติภาพขององค์การสหประชาชาติในสาธารณรัฐท์ซูดาน และขอบคุณแคนาดาที่สนับสนุนที่นั่งทางการศึกษาในหลักสูตรต่างๆให้ จนท.ของไทย อันจะเป็นการพัฒนากำลังพลของเหล่าทัพให้มีความรู้และประสบการณ์พื่อนำมาพัฒนากองทัพต่อไป ส่วนในปัจจุบันมีสถานการณ์ การแพร่ระบาดของโรค covid-19 จึงขอความร่วมมือจากแคนาดาช่วยสานต่อความร่วมมือทางการศึกษาเมื่อสถานการณ์การแพร่ระบาดคลายลง ในด้านการป้องกันและปราบปรามยาเสพติด ไทยและแคนาดาก็ได้มีความร่วมมืออย่างใกล้ชิด ทั้งด้านการแลกเปลี่ยนข่าวสารและการฝึก จึงขอให้ทั้งสองประเทศพัฒนางานด้านความมั่นคงนี้ต่อใปให้แน่นแฟ้นขึ้น
ผชท.แคนาดา/กรุงเทพฯ ได้ขอบคุณสำหรับการต้อนรับ รวมทั้งชื่นชมบทบาทของไทยในการเป็นเจ้าภาพการประชุมอาเซียนที่ผ่านมา ซึ่งทำให้แคนาดารู้จักกลุ่มประเทศในอาเซียนในมิติต่างๆมากขึ้นและจะดำรงไว้ซึ่งความร่วมมือ ทางการทหารทั้งด้านการศึกษา ภารกิจรักษาสันติภาพ และทางแคนนาดามีความต้องการให้มีการพัฒนาความร่วมมือด้านความมั่นคง โดยเริ่มจากการมีข้อตกลงร่วมกันเพื่อพัฒนาความสัมพันธ์ให้แน่นแฟ้นต่อไป ณ ศาลาว่าการกลาโหม (ณ ศาลาว่าการกลาโหม 24ก.ย.63)

ที่มา : https://www.thaigov.go.th/news/contents/details/35388