รัฐบาลไทย-ข่าวทำเนียบรัฐบาล-​สำนักงานหลักประกันสุขภาพแห่งชาติ (สปสช.) สิทธิหลักประกันสุขภาพแห่งชาติหรือสิทธิบัตรทอง 30 บาทของประชาชนยังอยู่


วันจันทร์ที่ 28 กันยายน 2563
พิมพ์
​สำนักงานหลักประกันสุขภาพแห่งชาติ (สปสช.) สิทธิหลักประกันสุขภาพแห่งชาติหรือสิทธิบัตรทอง 30 บาทของประชาชนยังอยู่
​สำนักงานหลักประกันสุขภาพแห่งชาติ (สปสช.) สิทธิหลักประกันสุขภาพแห่งชาติหรือสิทธิบัตรทอง 30 บาทของประชาชนยังอยู่
เมื่อวันที่ 22 กันยายน 2563   นายแพทย์ศักดิ์ชัย กาญจนวัฒนา เลขาธิการสำนักงานหลักประกันสุขภาพแห่งชาติ (สปสช.) ย้ำว่า สิทธิหลักประกันสุขภาพแห่งชาติหรือสิทธิบัตรทอง 30 บาทของประชาชนกลุ่มดังกล่าวยังคงอยู่ สปสช.จัดหามาตรการรองรับไว้แล้ว หลัง สปสช. บอกยกเลิกสัญญาการให้บริการสาธารณสุขของคลินิกชุมชนอบอุ่นและโรงพยาบาลเอกชนในพื้นที่กรุงเทพมหานครจำนวน 64 แห่ง จากเหตุทุจริตเงินบัตรทอง ซึ่งมีประชาชนได้รับผลกระทบประมาณ 8 แสนราย และการยกเลิกสัญญาเกิดขึ้นเฉพาะในพื้นที่ กทม.เท่านั้น ต่างจังหวัดไม่ได้รับผลกระทบ
เลขาธิการสำนักงานหลักประกันสุขภาพแห่งชาติ (สปสช.) เผย.สปสช. อยู่ระหว่างดำเนินการ 3 ส่วน ดูแลประชาชนกลุ่มนี้คือ  กลุ่มผู้ป่วยใน ผู้ป่วยนัดผ่าตัด ผู้ป่วยล้างไต หญิงตั้งครรภ์ ผู้ป่วยกลุ่มนี้ สปสช.มีฐานข้อมูลที่ชัดเจนและได้มีการโทรประสานไปยังผู้ป่วยโดยตรงแล้ว เพื่อให้สามารถเข้ารับการรักษาต่อเนื่อง    กลุ่มผู้ป่วยโรคเรื้อรังที่ต้องรับการดูแลต่อเนื่อง อาทิ เบาหวาน ความดันสูง เป็นต้น ส่วนใหญ่เป็นผู้สูงอายุ สปสช.ได้ประชุมร่วมกับสำนักการแพทย์ สำนักอนามัย กรุงเทพมหานคร ในการดูแลผู้ป่วยกลุ่มนี้ในระยะสั้นก่อนระหว่างรอหน่วยบริการใหม่ เบื้องต้นผู้ป่วยเรื้อรังที่ได้รับผลกระทบสามารถเข้ารับบริการที่ศูนย์บริการสาธารณสุขทั้ง 37 แห่ง ของกรุงเทพมหานครได้ และกลุ่มผู้ป่วยทั่วไป ขณะนี้กำหนดสถานะเป็นสิทธิว่างที่เหมือนเป็นวีซ่าพิเศษ ซึ่งผู้ป่วยกลุ่มนี้เข้ารับบริการที่หน่วยบริการบัตรทองที่ใดก็ได้ เป็นการอำนวยความสะดวนในการรับบริการผู้ป่วยนอก หน่วยบริการจะเรียกเก็บค่าบริการมาที่ สปสช. โดยได้ทำการแจ้งยังหน่วยบริการเครือข่ายแล้ว///

ที่มา : https://www.thaigov.go.th/news/contents/details/35457