รัฐบาลไทย-ข่าวทำเนียบรัฐบาล-“ดีอีเอส”เปิดเวทีระดมความคิดเห็นการปรับปรุงตารางข้อผูกพันบริการโทรคมนาคมภายใต้องค์การการค้าโลก (WTO)


วันจันทร์ที่ 28 กันยายน 2563
“ดีอีเอส”เปิดเวทีระดมความคิดเห็นการปรับปรุงตารางข้อผูกพันบริการโทรคมนาคมภายใต้องค์การการค้าโลก (WTO)
“ดีอีเอส”เปิดเวทีระดมความคิดเห็นการปรับปรุงตารางข้อผูกพันบริการโทรคมนาคมภายใต้องค์การการค้าโลก (WTO)
เมื่อวันที่ 28 กันยายน 2563 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) กล่าวเปิดการประชุมรับฟังความคิดเห็น เรื่อง การปรับปรุงตารางข้อผูกพันบริการโทรคมนาคมภายใต้องค์การการค้าโลก (WTO) ซึ่งในวันนี้เป็นส่วนหนึ่งของกระบวนการ การดำเนินการตามพันธกรณีของประเทศไทย ในการปรับปรุงข้อผูกพันบริการโทรคมนาคมภายใต้ WTO ที่จะได้ร่วมกันรับฟังข้อมูลที่เกี่ยวข้อง ให้ความเห็น และข้อเสนอแนะ รวมทั้งเสนอแนวทาง การใช้ประโยชน์จาก WTO ณ ห้องแสตมป์ทอง ชั้น 1 หอประชุมไปรษณีย์ไทย บริษัทไปรษณีย์ไทย จำกัด (แจ้งวัฒนะ) ทั้งนี้ภายในงานได้รับเกียรติจาก นายธวัชชัย โสภาเสถียรพงศ์ ผู้เชี่ยวชาญด้านต่างประเทศ กระทรวงดิจิทัลเพื่อเศรษฐกิจและสังคม บรรยาย หัวข้อ “บทบาทของไทยกับองค์การการค้าโลก” พร้อมเวทีเสวนา ระดมความคิดเห็น เรื่อง “ข้อผูกพันบริการโทรคมนาคมภายใต้ WTO ประโยชน์และผลกระทบต่อประเทศไทย” โดยมีนางสาวพริ้วแพร ชุมรุม ผู้อำนวยการสำนักเจรจาการค้าบริการและการลงทุน กรมเจรจาการค้าระหว่างประเทศ กระทรวงพาณิชย์ นางสาวทศวรรณ เสมอวงศ์ ผู้อำนวยการกลุ่มงานองค์การระหว่างประเทศ กองการต่างประเทศ สำนักงานปลัดกระทรวงดิจิทัลเพื่อเศรษฐกิจและสังคม และนายนทชาติ จินตกานนท์ ผู้อำนวยการสำนักการต่างประเทศ สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ ร่วมเวทีเสวนาฯ
***************

ที่มา : https://www.thaigov.go.th/news/contents/details/35486