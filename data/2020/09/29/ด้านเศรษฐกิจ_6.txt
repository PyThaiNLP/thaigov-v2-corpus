รัฐบาลไทย-ข่าวทำเนียบรัฐบาล-รมช.ธรรมนัส ประชุมติดตามการดำเนินงานแนวคิดการขับเคลื่อนไทยไปด้วยกัน จังหวัดพะเยา


วันจันทร์ที่ 28 กันยายน 2563
รมช.ธรรมนัส ประชุมติดตามการดำเนินงานแนวคิดการขับเคลื่อนไทยไปด้วยกัน จังหวัดพะเยา
รมช.ธรรมนัส พรหมเผ่า ประชุมติดตามการดำเนินงานแนวคิดการขับเคลื่อนไทยไปด้วยกัน จังหวัดพะเยา
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธาน การประชุมติดตามการดำเนินงานแนวคิดการขับเคลื่อนไทยไปด้วยกันจังหวัดพะเยา ณ ห้องประชุมศาสตราจารย์เกียรติคุณ คุณหญิงไขศรี ศรีอรุณ อาคาร 99 ปี มหาวิทยาลัยพะเยา ว่า ที่ประชุมได้รายงานสถานการณ์และแนวทางการแก้ปัญหาในด้านต่าง ๆ ทั้งสถานการณ์ภัยพิบัติด้านการเกษตร ในช่วงการเกิดพายุซินลากู ระหว่างวันที่ 2 - 7 สิงหาคม 2563 ประสบภัยอุทกภัย 3 อําเภอ ได้แก่ อําเภอเมือง ปง และอําเภอเชียงคํา ทำให้ทางด้านการเกษตรกรได้รับผลประทบ 47 ราย ด้านประมง สํารวจพบความเสียหายแล้ว เกษตรกร 13 ราย ด้านปศุสัตว์ สํารวจพบความเสียหายแล้ว เกษตรกร 17 ราย และภัยจากร่องมรสุมพาดผ่านภาคเหนือ และภาคตะวันออกเฉียงเหนือตอนบน เกิดภัยวันที่ 21 สิงหาคม 2563 ประสบภัยอุทกภัย 1 อําเภอ ได้แก่ อําเภอเชียงม่วน ทำให้ด้านการเกษตรกรได้รับผลประทบ 105 ราย
นอกจากนี้ ยังได้รับภัยจากการระบาดของศัตรูพืช ได้แก่ 1) โรคไหม้ข้าว พบการระบาดในอําเภอ
ดอกคําใต้ พื้นที่การระบาด 263 ไร่ 2) หนอนกระทู้ข้าวโพดลายจุด (Fall armyworm) ในข้าวโพด พบการระบาดในอําเภอจุน พื้นที่ระบาด 140 ไร่ และ 3) ไรแดงในมันสําปะหลัง พบการระบาดในอําเภอจุน พื้นที่การระบาด 112 ไร่ ได้การดําเนินการแก้ไขปัญหาเพื่อยับยั้งการแพร่ระบาดศัตรูพืชและโรคระบาด โดยจัดทีมเจ้าหน้าที่ติดตามสถานการณ์การระบาดในพื้นที่อย่างใกล้ชิดประชาสัมพันธ์ผ่านเว็บไซต์ หอกระจายข่าว และแจ้งเตือนเฝ้าระวังการระบาด พร้อมรณรงค์ให้เกษตรกรนําเชื้อราไตรโคเดอร์มา และเชื้อราบิวเวอเรีย นําไปควบคุมศัตรูข้าวในทุกพื้นที่ และส่งเสริมให้เกษตรกรสํารวจแปลงอย่างสม่ำเสมอ
ทั้งนี้ จังหวัดพะเยามี สินค้าเด่น/สินค้า GI ได้แก่ 1. ลิ้นจี่ ลักษณะเด่น เนื้อผลแห้งกรอบ สีขาวขุ่น ไมแฉะน้ํา รสชาติหวาน มีกลิ่นหอม 2. ข้าวหอมมะลิพะเยา คือข้าวเปลือก และข้าวขาว พันธุ์ขาวดอกมะลิ 105 และ กข 15 เมล็ดข้าวสารมี รูปร่างเรียงยาว เมล็ดใส ท้องไข่น้อย เมื่อหุงแล้วนุ่มมีกลิ่นหอมคล้ายใบเตย แม้ทิ้งไว้นานก็ยังคงสภาพ กลิ่นหอม ปลูกในพื้นที่แอ่งเทือกเขาซึ่งรองรับด้วยส่วนที่หินแข็งอายุตั้งแต่ 286 ล้านปี ที่ทับถมด้วยตะกอนแม่น้ําในพื้นที่ จังหวัดพะเยา 3. สินค้า OTOP 10 อันดับแรกของจังหวัด
ขนมจีนยายหม่อน เฮือนปฏิมาเซรามิกส์ กระเป๋าผักตบชวา กลุ่มสหกรณ์บริการพัฒนาอาชีพสตรีเมืองพะเยา ผ้าทอไทลื้อ กลุ่มทอผ้าไทลือบ้านทุ่งมอก ครีมมะขาม กลุ่มแปรรูปครีมมะขาม ปลาส้มไร้ก้างพร้อมทอด กลุ่มสตรีสหกรณ์ผู้ผลิตปลาส้มบ้านสันเวียงใหม่ ข้าวอินทรีย์บ้านดอกบัว สหกรณ์การเกษตรปฏิรูปที่ดินบ้านดอกบัว จํากัด ข้าวมะลิ วิสาหกิจชุมชนศูนย์ส่งเสริมและผลิตภัณฑ์ข้าวชุมชนตําบลจุน กล้วยหอมทองยัดเยียด วิสาหกิจกล้วยหอมทอดยัดเยียด และกลุ่มวิสาหกิจชุมชนกาละแมโบราณ
“เนื่องด้วยท่านนายกรัฐมนตรีได้เล็งเห็นถึงปัญหาของพี่น้องประชาชน จึงได้มีการแต่งตั้งคณะกรรมการขับเคลื่อนไทยไปด้วยกัน เพื่อแก้ไขความเดือดร้อนของประชาชน ยกระดับชีวิตความเป็นอยู่ และเสริมสร้างศักยภาพในการพัฒนาประเทศตามหลักเศรษฐกิจพอเพียง โดยสิ่งที่ต้องการขับเคลื่อนไทยไปด้วยกัน จังหวัดพะเยานั้น คือการทำเกษตรกรรม โดยจะน้อมนำศาสตร์พระราชา ในการทำเกษตรทฤษฎีใหม่ 1 ตำบล 1 เกษตรทฤษฎีใหม่ เพื่อช่วยเหลือเกษตรกรที่ได้รับผลกระทบจากสถานการณ์การแพร่ระบาดของโรคไวรัสโควิด-19 บรรเทาปัญหาการว่างงาน พร้อมสร้างความเข้มแข็งให้ชุมชนในท้องถิ่น และเกิดความมั่นคงที่ยั่งยืน พร้อมผลักดันคุณภาพชีวิตของพี่น้องจังหวัดพะเยา ในทุกๆอำเภอ ไม่ว่าจะเป็นการส่งเสริมอาชีพในทุกๆอาชีพ การช่วยเหลือในเรื่องภัยแล้ง หรือน้ำท่วมในฤดูน้ำหลาก และการก่อสร้างสิ่งอำนวยความสะดวกในชีวิตแก่พี่น้องประชาชน “ ร้อยเอก ธรรมนัส กล่าว
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/35473