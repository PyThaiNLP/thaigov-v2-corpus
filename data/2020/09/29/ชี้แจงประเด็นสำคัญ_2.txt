รัฐบาลไทย-ข่าวทำเนียบรัฐบาล-​สำนักงานคณะกรรมการส่งเสริมการศึกษาเอกชน ตรวจสอบข้อเท็จจริงเพิ่มเติม เพื่อวางมาตรการด้านความปลอดภัยในโรงเรียนอย่างเข้มงวด


วันจันทร์ที่ 28 กันยายน 2563
พิมพ์
​สำนักงานคณะกรรมการส่งเสริมการศึกษาเอกชน ตรวจสอบข้อเท็จจริงเพิ่มเติม เพื่อวางมาตรการด้านความปลอดภัยในโรงเรียนอย่างเข้มงวด
​สำนักงานคณะกรรมการส่งเสริมการศึกษาเอกชน ตรวจสอบข้อเท็จจริงเพิ่มเติม เพื่อวางมาตรการด้านความปลอดภัยในโรงเรียนอย่างเข้มงวด
เมื่อวันที่ 27 กันยายน 2563  นายอรรถพล ตรึกตรอง เลขาธิการคณะกรรมการส่งเสริมการศึกษาเอกชน (เลขาธิการ กช.) ชี้แจงกรณีที่คลิปวิดีโอขณะที่ครูประจำชั้นอนุบาล 1 โรงเรียนสารสาสน์วิเทศราชพฤกษ์ จ.นนทบุรี กำลังทำร้ายร่างกายเด็กนักเรียน ทำให้สังคมออนไลน์วิพากษ์วิจารณ์กันมาก ว่า ครูจุ๋ม ที่ก่อเหตุ จบ ม.6 ไม่มีใบประกอบวิชาชีพครู  ซึ่งก็สามารถสมัครเป็นครูพี่เลี้ยงได้ เพราะครูพี่เลี้ยงก็เท่ากับพี่เลี้ยงเด็ก แต่ที่โรงเรียนต้องคัดกรอง และดูพฤติกรรมก่อนรับทำงาน เพราะหน้าที่ของครูพี่เลี้ยง คือ มีหน้าที่ช่วยเหลือครู ไม่สามารถทำเกินหน้าที่ได้ หากพี่เลี้ยงทำเกินหน้าที่ โรงเรียนต้องรับผิดชอบด้วย เพราะครูเป็นวิชาชีพควบคุม  และเมื่อได้ทราบรายละเอียดเพิ่มเติม ในวันพรุ่งนี้ หากจำเป็นต้องกล่าวโทษใครบ้าง จะเสนอต่อคุรุภาต่อไป เพื่อมาดูเรื่องใบประกอบวิชาชีพครู  ทั้งนี้ กระทรวงศึกษาธิการ จะหาแนวทาง และวางมาตรการเข้ม เพราะอาจเกิดขึ้นกับโรงเรียนอื่นๆได้ ทั้งนี้ในรอบปีนี้ยังไม่ได้รับรายงานการทำร้ายร่างกายในโรงเรียนเอกชนอื่น ๆ มีเพียงการร้องเรียนเรื่องบูลลี่ ซึ่งสำนักคณะกรรมการส่งเสริมการศึกษาเอกชน ได้ทำหนังสือกำชับทุกโรงเรียนแล้ว
....................................................................................................................

ที่มา : https://www.thaigov.go.th/news/contents/details/35459