รัฐบาลไทย-ข่าวทำเนียบรัฐบาล-รอง นรม. นายวิษณุฯ เป็นประธานมอบประกาศนียบัตรหลักสูตร “พัฒนาภาวะผู้นำศาสนายุคใหม่” รุ่นที่ 4 และหลักสูตร “พัฒนาศักยภาพอิหม่าม” รุ่นที่ 2 ประจำปี 2563


วันจันทร์ที่ 28 กันยายน 2563
พิมพ์
รอง นรม. นายวิษณุฯ เป็นประธานมอบประกาศนียบัตรหลักสูตร “พัฒนาภาวะผู้นำศาสนายุคใหม่” รุ่นที่ 4 และหลักสูตร “พัฒนาศักยภาพอิหม่าม” รุ่นที่ 2 ประจำปี 2563
รองนายกรัฐมนตรี นายวิษณุ เครืองาม เป็นประธานมอบประกาศนียบัตรแก่ผู้ผ่านการอบรมหลักสูตร “พัฒนาภาวะผู้นำศาสนายุคใหม่” รุ่นที่ 4 และหลักสูตร “พัฒนาศักยภาพอิหม่าม” รุ่นที่ 2 ประจำปี 2563 รัฐบาลเน้นพัฒนาบุคลากรเพิ่มศักยภาพในการทำงตอบสนองความต้องการประชาชน
วันนี้ (28 ก.ย. 63) เวลา 10.00 น. ณ ตึกภักดีบดินทร์ ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบหมายนายวิษณุ เครืองาม รองนายกรัฐมนตรี เป็นผู้แทนให้การต้อนรับสำนักจุฬาราชมนตรีและคณะกรรมการสถาบันพัฒนาผู้นำอิสลาม  พร้อมเป็นประธานพิธีมอบประกาศนียบัตรกิตติมศักดิ์ให้แก่ผู้ทำคุณประโยชน์ต่อสถาบันฯ ได้แก่ นายกิตติพันธ์  พานสุวรรณ  อธิบดีกรมการศาสนา และมอบประกาศนียบัตรแก่ผู้ผ่านการอบรมหลักสูตร “พัฒนาภาวะผู้นำศาสนายุคใหม่” รุ่นที่ 4 และหลักสูตร “พัฒนาศักยภาพอิหม่าม” รุ่นที่ 2 ประจำปี 2563    โอกาสนี้นายกรัฐมนตรีถ่ายภาพร่วมกับผู้ผ่านการอบรมหลักสูตร จำนวนทั้งหมด 50 คน
รองนายกรัฐมนตรีกล่าวแสดงความยินดีแก่อธิบดีกรมการศาสนา และผู้ผ่านการอบรมหลักสูตรทั้ง 2 หลักสูตร ซึ่งต้องขอขอบคุณสถาบันพัฒนาผู้นำอิสลามที่จัดทำหลักสูตรพัฒนาผู้นำศาสนายุคใหม่ และหลักสูตรพัฒนาศักยภาพอิหม่าม ทั้งนี้ นายกรัฐมนตรีมีนโยบายที่มุ่งเน้นให้บุคลากรทุกภาคส่วน ผ่านการอบรมเพื่อพัฒนาศักยภาพการทำงานเพื่อตอบสนองความต้องการของประชาชนมากยิ่งขึ้น เพราะการพัฒนาความรู้นั้นเป็นสิ่งจำเป็นเนื่องจากยุคสมัยเปลี่ยนไป กฎหมายต่าง ๆ ก็เปลี่ยนไป ทุกคนต้องจึงต้องเรียนรู้เพิ่มเติมอยู่ตลอดเวลา รัฐบาลเองจะจัดหางบประมาณเพื่อจัดหลักสูตรเพิ่มเติมในการพัฒนาศักยภาพเพื่อให้สอดคล้องกับสถานการณ์ในปัจจุบันที่เปลี่ยนแปลง เช่น ปัจจุบันที่ทุกประเทศในโลกประสบปัญหาการแพร่ระบาดของเชื้อไวรัสโควิด-19  มาตรฐานอาหารฮาลาล ที่ต้องได้รับการรับรองจากทางด้านศาสนาก็ต้องควบคู่ไปกับด้านสาธารณสุขด้วย  รัฐบาลยังเชื่อมั่นว่า ศาสนาอิสลามมีหลักในการต่อสู้วิกฤตที่สามารถนำไปเผยแพร่และเป็นประโยชน์ต่อประชาชนได้
........................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/35462