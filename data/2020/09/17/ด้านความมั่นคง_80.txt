รัฐบาลไทย-ข่าวทำเนียบรัฐบาล-รมว.ทส. ลงพื้นที่สวนพฤกษศาสตร์พุแค จ.สระบุรี เพื่อพัฒนาให้เป็นปอดขนาดใหญ่ของประชาชน


วันอาทิตย์ที่ 6 กันยายน 2563
พิมพ์
รมว.ทส. ลงพื้นที่สวนพฤกษศาสตร์พุแค จ.สระบุรี เพื่อพัฒนาให้เป็นปอดขนาดใหญ่ของประชาชน
รมว.ทส. ลงพื้นที่สวนพฤกษศาสตร์พุแค จ.สระบุรี เพื่อพัฒนาให้เป็นปอดขนาดใหญ่ของประชาชน
รมว.ทส. ลงพื้นที่สวนพฤกษศาสตร์พุแค จ.สระบุรี เพื่อพัฒนาให้เป็นปอดขนาดใหญ่ของประชาชน
วันนี้ (6 กันยายน 2563) เวลา​ 10.​00 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ พร้อมด้วย นายจตุพร​ บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เดินทางมาตรวจเยี่ยมสวนพฤกษศาสตร์พุแค จังหวัดสระบุรี โดยได้รับฟังบรรยายสรุปการดำเนินงานที่ผ่านมา ซึ่งสวนแห่งนี้ เป็นสวนพฤกษศาสตร์แห่งแรกในประเทศไทย มีเนื้อที่ 5,321 ไร่ ใช้เป็นสถานที่รวบรวมและอนุรักษ์พันธุ์ไม้ รวมถึงการเป็นสถานที่พักผ่อนที่สำคัญของจังหวัดสระบุรี
รมว.ทส. ได้รับฟังสภาพปัญหาข้อขัดข้องจากหน่วยงาน พบว่า สวนพฤกษศาสตร์แห่งนี้เป็นแห่งเรียนรู้สำหรับสถานศึกษาในพื้นที่ รวมถึงเป็นสถานที่ออกกำลังกายของประชาชน แต่เนื่องจากพื้นที่ของสวนพฤกษศาสตร์พุแคมีพื้นที่แยกออกเป็น 3 ส่วน โดยมีถนนหลวงตัดผ่าน ในการนี้ รมว.ทส. จึงได้มอบนโยบายให้หน่วยงานที่เกี่ยงข้องศึกษาการออกแบบเส้นทางเชื่อมสวนทั้ง 3 ส่วนเข้าด้วยกัน เน้นให้เกิดความสะดวกและปลอดภัยแก่นักเรียน นักศึกษา ประชาชน ที่มาใช้ประโยชน์จากสถานที่แห่งนี้
นอกจากนั้น รมว.ทส. พร้อมคณะ ได้ร่วมกันปลูกต้นมหาพรหมราชินี พร้อมเดินเยี่ยมชมรอบสวนพฤกษาศาสตร์พุแค รวมถึงได้มอบแนวทางปรับปรุงให้มีสิ่งอำนวยความสะดวกแก่ผู้สูงอายุและผู้พิการ อีกทั้ง ยังต้องการให้สวนพฤกษาศาสตร์พุแคแห่งนี้เป็นปอดขนาดใหญ่ให้กับชาวสระบุรี รวมถึงสร้างคุณค่าให้ประชาชนทุกคนร่วมกันรักษา หวงแหน ให้สวนพฤกษาศาสตร์พุแคแห่งนี้อยู่คู่สร้างประโยชน์ให้กับพี่น้องประชาชนจังหวัดสระบุรีตลอดไป

ที่มา : https://www.thaigov.go.th/news/contents/details/34850