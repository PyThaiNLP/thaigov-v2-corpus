รัฐบาลไทย-ข่าวทำเนียบรัฐบาล-นายกรัฐมนตรี แจงการจัดซื้อเรือดำน้ำเป็นเรื่องของกรรมาธิการ ย้ำรัฐบาลดำเนินการทุกอย่างเพื่อความปลอดภัยของประเทศและประชาชนเป็นสำคัญ 


วันพุธที่ 26 สิงหาคม 2563
พิมพ์
นายกรัฐมนตรี แจงการจัดซื้อเรือดำน้ำเป็นเรื่องของกรรมาธิการ ย้ำรัฐบาลดำเนินการทุกอย่างเพื่อความปลอดภัยของประเทศและประชาชนเป็นสำคัญ
พลเอก ประยุทธ์ จันทร์โอชา นายกรัฐมนตรี ชี้แจงการจัดซื้อเรือดำน้ำเป็นเรื่องของกรรมาธิการ ย้ำรัฐบาลดำเนินการทุกอย่างเพื่อความปลอดภัยของประเทศและประชาชนเป็นสำคัญ
วันนี้ (26 ส.ค.63) เวลา 11.30 น. ณ ตึกสันติไมตรี (หลังใน) ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม สัมภาษณ์กับสื่อมวลชนต่อกรณีการจัดซื้อเรือดำน้ำของกองทัพเรือว่าคณะกรรมาธิการกำลังพิจารณาอยู่ ซึ่งที่ผ่านมาก็ได้มีการชี้แจงอธิบายถึงเหตุผลความจำเป็นและหลักเกณฑ์ต่าง ๆ ทั้งหมดแล้ว ทั้งนี้ย้ำว่าอะไรก็ตามที่จะสร้างความปลอดภัยไม่ใช่เพื่อใครแต่เพื่อประเทศชาติ คนไทยทุกคนและทรัพยากรของประเทศ และพิจารณาดำเนินการสอดคล้องกับสถานการณ์ที่เปลี่ยนแปลงของโลกในปัจจุบัน ยืนยันว่าไม่ได้ต้องการมีไว้เพื่อสู้กับใครแต่เป็นอาวุธทางยุทธศาสตร์ และเป็นการดำเนินการซึ่เป็นงบประมาณของกองทัพเรืออยู่แล้ว ส่วนจะได้หรือไม่ได้ก็ขึ้นอยู่กับคณะกรรมาธิการเป็นผู้พิจารณา
-------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/34567