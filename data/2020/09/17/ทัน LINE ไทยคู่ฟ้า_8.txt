รัฐบาลไทย-ข่าวทำเนียบรัฐบาล-เช็กสิทธิตั๋วเครื่องบิน “เราเที่ยวด้วยกัน” จ่ายคืน 40% 


วันอังคารที่ 8 กันยายน 2563
พิมพ์
เช็กสิทธิตั๋วเครื่องบิน “เราเที่ยวด้วยกัน” จ่ายคืน 40%
--
#ไทยคู่ฟ้า มติ ครม. ล่าสุด เพิ่มวงเงินสนับสนุนค่าตั๋วเครื่องบินแบบจ่ายคืน (Redeem) ในอัตรา 40% ของค่าตั๋ว เป็นไม่เกิน 2,000 บาท/ที่นั่ง จากเดิมไม่เกิน 1,000 บาท/ที่นั่ง โดยจะจ่ายผ่าน G-Wallet และเพิ่มสิทธิการเข้าพักในโรงแรมและโฮมสเตย์ที่ร่วมโครงการเป็นไม่เกิน 10 คืน/คน จากเดิมแค่ 5 คืน/คน  แอดมินขอนำเสนอข้อมูลเงื่อนไขการขอรับเงินค่าตั๋วเครื่องบินคืน ดังนี้ >>
.
1. สนามบินปลายทางต้องอยู่ในกลุ่มจังหวัดเดียวกับโรงแรมที่จอง (ตรวจสอบกลุ่มจังหวัดได้ที่ https://bit.ly/34YWyin)
2. เดินทางตามเที่ยวบินที่จอง โดยบินไปก่อน check-in ได้ไม่เกิน 5 วัน และบินกลับหลัง check-out ได้ไม่เกิน 5 วัน
3. ต้อง check-out จากที่พักแล้ว จึงจะสามารถลงทะเบียนขอรับเงินสนับสนุนค่าตั๋วเครื่องบินได้
4. ผู้กรอกข้อมูลขอรับสิทธิตั๋วเครื่องบินต้องเป็นผู้จองโรงแรมในโครงการเราเที่ยวด้วยกัน และเป็นผู้จองตั๋วเครื่องบินเท่านั้น
5. เริ่มลงทะเบียนขอรับเงินสนับสนุนตั้งแต่ 1 ส.ค. 63 เป็นต้นไป
.
สำหรับสายการบินที่ร่วมโครงการ ประกอบด้วย
1. การบินไทย
2. ไทยสมายล์
3. บางกอกแอร์เวยส์
4. ไทย ไลอ้อน แอร์
5. ไทยแอร์เอเชีย
6. นกแอร์
7. เวียตเจ็ท
.
ผู้สนใจสามารถลงทะเบียนเข้าร่วมมาตรการได้ที่ www.เราเที่ยวด้วยกัน .com โดยสามารถใช้สิทธิได้จนถึงวันที่ 31 ต.ค. 63 (หรือจนกว่าจำนวนสิทธิจะหมด) หรือสอบถามเพิ่มเติมได้ที่ Call Center เราเที่ยวด้วยกัน โทร. 0 2111 1144

ที่มา : https://www.thaigov.go.th/news/contents/details/34874