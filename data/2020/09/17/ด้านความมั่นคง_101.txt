รัฐบาลไทย-ข่าวทำเนียบรัฐบาล-“วราวุธ” รมว.ทส. ลงพื้นที่ร่วมกับรองนายกรัฐมนตรี เร่งพื้นฟูและพัฒนาบึงบอระเพ็ดเพื่อประโยชน์บริหารจัดการน้ำรูปแบบแก้มลิง เป็นแหล่งน้ำสำรองใช้อุปโภค-บริโภค


วันเสาร์ที่ 12 กันยายน 2563
พิมพ์
“วราวุธ” รมว.ทส. ลงพื้นที่ร่วมกับรองนายกรัฐมนตรี เร่งพื้นฟูและพัฒนาบึงบอระเพ็ดเพื่อประโยชน์บริหารจัดการน้ำรูปแบบแก้มลิง เป็นแหล่งน้ำสำรองใช้อุปโภค-บริโภค
“วราวุธ” รมว.ทส. ลงพื้นที่ร่วมกับรองนายกรัฐมนตรี เร่งพื้นฟูและพัฒนาบึงบอระเพ็ดเพื่อประโยชน์บริหารจัดการน้ำรูปแบบแก้มลิง เป็นแหล่งน้ำสำรองใช้อุปโภค-บริโภค
“วราวุธ” รมว.ทส. ลงพื้นที่ร่วมกับรองนายกรัฐมนตรี เร่งพื้นฟูและพัฒนาบึงบอระเพ็ดเพื่อประโยชน์บริหารจัดการน้ำรูปแบบแก้มลิง เป็นแหล่งน้ำสำรองใช้อุปโภค-บริโภค
วันที่ 11 กันยายน 2563 นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ร่วมลงพื้นที่กับ พลเอก ประวิตร วงษ์สุวรรณ รองนายกรัฐมนตรี และคณะ เพื่อติดตามการพัฒนาฟื้นฟูบึงบอระเพ็ด จังหวัดนครสวรรค์ พร้อมมอบสัญญาเช่าที่ดินราชพัสดุให้กับผู้แทนราษฎรที่อยู่อาศัยและทำการเกษตรในเขต “ให้” ของบึงบอระเพ็ด เป็นหนึ่งในโครงการเร่งด่วนตามแผนหลักฯของรัฐบาล ภายใต้โครงการ “ธนารักษ์ประชารัฐ” โดย รองนายกรัฐมนตรี กล่าวว่า ได้กำชับให้สำนักงานทรัพยากรน้ำแห่งชาติ (สทนช.) กรมประมง กรมธนารักษ์ กรมชลประทาน กรมทรัพยากรน้ำ และกรมอุทยานแห่งชาติสัตว์ป่าและพันธุ์พืช ต้องช่วยกันเร่งพื้นฟูและพัฒนาบึงบอระเพ็ดเพื่อประโยชน์บริหารจัดการน้ำรูปแบบแก้มลิง เป็นแหล่งน้ำสำรองใช้อุปโภค-บริโภค รักษาทรัพยากรธรรมชาติภายในบึง เป็นแหล่งท่องเที่ยว และเพื่อการเกษตรบางส่วนที่กรมส่งเสริมการเกษตรจะเข้ามากำหนดชนิดของพืชที่ควรเพาะปลูกตามความเหมาะ ภาพรวมสามารถผลักดันแผนหลักและการพัฒนาฟื้นฟูบึงบอระเพ็ดมีความก้าวหน้าตามแผน แต่ต้องเร่งดำเนินการต่อเนื่องให้การแก้ปัญหาประสบความสำเร็จโดยเร็ว ทำให้บึงบอระเพ็ดกลับมาเป็นแหล่งน้ำจืดขนาดใหญ่ที่สามารถเก็บน้ำได้เต็มพื้นที่ ขณะนี้กระทรวงการท่องเที่ยวและกีฬาและจังหวัดนครสวรรค์ ได้ร่วมกันกำหนดแนวทางเพิ่มศักยภาพการท่องเที่ยวด้วยการขอให้ทุกหน่วยงานช่วยแก้ปัญหาที่เรื้อรังมานานให้บึงบอระเพ็ดกลับคืนความอุดมสมบูรณ์ มีทัศนียภาพสวยงาม และเกิดประโยชน์เพื่อเป็นตัวอย่างและขยายผลความสำเร็จไปยังบึงอื่นๆ ต่อไป

ที่มา : https://www.thaigov.go.th/news/contents/details/35023