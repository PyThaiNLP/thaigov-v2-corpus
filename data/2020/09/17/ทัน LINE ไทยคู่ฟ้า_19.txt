รัฐบาลไทย-ข่าวทำเนียบรัฐบาล-ยืนยันเดินหน้าจ่ายเบี้ยผู้พิการ - ผู้สูงอายุ


วันอังคารที่ 15 กันยายน 2563
ยืนยันเดินหน้าจ่ายเบี้ยผู้พิการ - ผู้สูงอายุ
--
#ไทยคู่ฟ้า นายอนุชา บูรพชัยศรี โฆษกประจำสำนักนายกรัฐมนตรี ยืนยันรัฐบาลจ่ายเบี้ยคนพิการและเบี้ยยังชีพผู้สูงอายุประจำปีงบประมาณ 2563 อย่างต่อเนื่อง หลังจากได้ปรับปรุงจำนวนผู้สูงอายุและผู้พิการที่มีจำนวนเพิ่มขึ้น รวมทั้งได้พัฒนาระบบ E-Payment เพื่อจ่ายเบี้ยคนพิการ และผู้สูงอายุเข้าบัญชีธนาคารโดยตรง สำหรับผู้ที่ยังไม่ได้ลงทะเบียนองค์กรปกครองส่วนท้องถิ่นจะจ่ายเป็นเงินสด
.
หากปรับปรุงระบบเป็นที่เรียบร้อยแล้ว จะทำให้เกิดความคล่องตัวมากขึ้น เมื่อผู้สูงอายุหรือผู้พิการขึ้นทะเบียนแล้วจะได้รับเบี้ยยังชีพในเดือนถัดไปทันที สำหรับงวดเดือน ก.ย. 63 นี้ กรมส่งเสริมการปกครองส่วนท้องถิ่นได้อนุมัติงบเหลือจ่าย เพื่อนำไปจ่ายเบี้ยคนพิการและเบี้ยยังชีพผู้สูงอายุทันที จำนวน 2,400 ล้านบาท แบ่งเป็นเบี้ยคนพิการ 700 ล้านบาท และเบี้ยยังชีพผู้สูงอายุ 1,700 ล้านบาท

ที่มา : https://www.thaigov.go.th/news/contents/details/35094