รัฐบาลไทย-ข่าวทำเนียบรัฐบาล-“กอช. ชวนประชาชนชาวจังหวัดระยองที่มีสิทธิตรวจสอบสิทธิ พร้อมรับเงินสมทบจากรัฐ ในงาน Money EXPO 2020 พบกันบูธH1 วันที่ 4 – 6 ก.ย. นี้”


วันจันทร์ที่ 31 สิงหาคม 2563
พิมพ์
“กอช. ชวนประชาชนชาวจังหวัดระยองที่มีสิทธิตรวจสอบสิทธิ พร้อมรับเงินสมทบจากรัฐ ในงาน Money EXPO 2020 พบกันบูธH1 วันที่ 4 – 6 ก.ย. นี้”
กอช.เชิญชวนชาว จ.ระยองที่มีสิทธิสมัครและส่งเงินออมสะสมพร้อมรับเงินสมทบจากรัฐบาล เพื่อรับเงินบำนาญใช้รายเดือนหลังอายุ 60 ปี พบกับ กอช. ได้ในงาน“Money  EXPO 2020 สัญจรระยอง” วันที่ 4 – 6 ก.ย.2563 ที่บูธH1 ณ ศูนย์การค้าเซ็นทรัลพลาซา ระยอง จ.ระยอง
กองทุนการออมแห่งชาติ หรือ กอช. เชิญชวนประชาชนชาวจังหวัดระยองที่มีสิทธิสมัครและส่งเงินออมสะสมพร้อมรับเงินสมทบจากรัฐบาลสูงสุด 100% ตามช่วงอายุ เพื่อรับเงินบำนาญใช้รายเดือนหลังอายุ 60 ปีทั้งนี้ พบกับ กอช. ได้ในงาน“Money  EXPO 2020 สัญจรระยอง”พร้อมโปรโมชันพิเศษและของที่ระลึก วันที่ 4 – 6 กันยายน 2563 ที่บูธ กอช. (บูธH1) ณ ศูนย์การค้าเซ็นทรัลพลาซา ระยอง จังหวัดระยอง
นางสาวจารุลักษณ์  เรืองสุวรรณ  เลขาธิการคณะกรรมการกองทุนการออมแห่งชาติ (กอช.)เปิดเผยว่า กอช. เชิญชวนประชาชนชาวจังหวัดระยอง ที่มีสิทธิสมัครและส่งเงินออมสะสมพร้อมรับสวัสดิการเงินออมสะสมจากรัฐไว้ใช้หลังอายุ 60 ปีโดยการออมเงินกับ กอช. เป็นการวางแผนทางการเงินในระยะยาวเพื่อใช้ในอนาคตเริ่มออมขั้นต่ำเพียง50 บาท สูงสุด 13,200 บาทต่อปีรับเงินสมทบจากรัฐบาลตามช่วงอายุของสมาชิก ช่วงอายุ 15 - 30 ปี รัฐสมทบให้ 50% ของเงินออมแต่ละครั้ง โดยรวมกันทั้งปีไม่เกิน 600 บาท ช่วงอายุมากกว่า 30 – 50 ปี รัฐสมทบให้ 80% ของเงินออมแต่ละครั้งโดยรวมกันทั้งปีไม่เกิน 960 บาทช่วงอายุมากกว่า 50 – 60 ปี รัฐสมทบให้ 100% ของเงินออมแต่ละครั้ง โดยรวมกันทั้งปีไม่เกิน 1,200 บาททั้งนี้สมาชิกสามารถตรวจสอบยอดเงินออมสะสมและเงินสมทบแบบออนไลน์ได้ผ่านแอป กอช. เข้าเมนู “บัญชีเงินออมของฉัน” สมาชิกก็สามารถดูบัญชีตนเองได้ง่ายๆ สะดวกสบาย
สำหรับกิจกรรม กอช. สัญจรพบชาวระยอง และพื้นที่ใกล้เคียงพบกันได้ในงาน“Money EXPO 2020 สัญจรระยอง”บูธ กอช. (บูธ H1) ระหว่างวันที่ 4-6 กันยายน 2563ณ ศูนย์การค้าเซ็นทรัลพลาซา ระยองซึ่งกอช. ได้จัดกิจกรรมร่วมสนุกมากมาย พร้อมโปรโมชันพิเศษสำหรับผู้สมัครสมาชิกใหม่และสมาชิกที่ส่งเงินออมสะสมที่บูธ กอช. ภายในงานเท่านั้น
ผู้สนใจสามารถดาวน์โหลด “แอป กอช.” ได้ผ่าน แอป สโตร์(App Store) สำหรับระบบไอโอเอส(IOS) และดาวน์โหลดผ่าน เพลย์ สโตร์(Play Store) สำหรับระบบแอนดรอยด์(Android) โดยพิมพ์คำค้นหาว่า “กอช.” นอกจากนี้สมาชิก กอช. หรือผู้สนใจยังสามารถใช้บริการทั้งหมดของแอป“กอช.”ผ่านระบบ E Service ในเว็บไซต์ กอช. www.nsf.or.th สอบถามรายละเอียดเพิ่มเติมเกี่ยวกับ กอช. ได้ที่สายด่วนเงินออม โทร. 02-049-9000
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/34680