รัฐบาลไทย-ข่าวทำเนียบรัฐบาล-ทุ่ม 1.9 พัน ลบ. ก้าวสู่ผู้นำเกษตรอินทรีย์อาเซียน


วันจันทร์ที่ 14 กันยายน 2563
พิมพ์
ทุ่ม 1.9 พัน ลบ. ก้าวสู่ผู้นำเกษตรอินทรีย์อาเซียน
--
#ไทยคู่ฟ้า สินค้าเกษตรอินทรีย์มีโอกาสเติบโตในตลาดโลกเป็นอย่างมาก ซึ่งรัฐบาลได้ให้ความสำคัญกับการทำเกษตรอินทรีย์อย่างเต็มที่ โดยผ่านมาได้ส่งเสริมการบริโภคเกษตรอินทรีย์ในกลุ่มโรงเรียน โรงพยาบาล โรงแรม ร้านอาหาร และที่ประสบความสำเร็จเป็นอย่างมาก คือ โครงการข้าวอินทรีย์ที่สามารถขยายพื้นที่ได้ปีละประมาณ 3 แสนไร่ สำหรับแผนปฏิบัติการด้านเกษตรอินทรีย์ พ.ศ. 2560 - 2565 ได้วางยุทธศาสตร์ไว้ 3 ด้านประกอบด้วย
1. การส่งเสริมการวิจัย การสร้างและเผยแพร่องค์ความรู้ และนวัตกรรมเกษตรอินทรีย์
2. พัฒนาการผลิตผลิต และบริการเกษตรอินทรีย์
3. พัฒนาการตลาดสินค้าและบริการ และการรองรับมาตรฐานเกษตรอินทรีย์ในระดับชุมชน ประเทศ และภูมิภาคอาเซียน ซึ่งขณะนี้กลุ่มประเทศอาเซียนได้ตกลงที่จะจัดทำมาตรฐานกลางของอาเซียน หรือชื่อทางการว่า Mutual Recognition Arrangement for Organic Agriculture
.
สำหรับปีงบประมาณ 2564 จะมีโครงการต่าง ๆ เพื่อเดินหน้าขับเคลื่อนเกษตรอินทรีย์ รวมทั้งสิ้น 209 โครงการ งบประมาณ 1.9 พันล้านบาท จึงขอเชิญชวนให้เกษตรกรหันมาปลูกพืชเกษตรอินทรีย์เพิ่มรายได้ และหากท่านใดสนใจจะพัฒนาความรู้เรื่องการผลิตและการตลาด สามารถหาข้อมูล และปรึกษาได้ที่เกษตรอำเภอใกล้บ้าน หรือศูนย์บริการข้อมูลข่าวสารกระทรวงเกษตรและสหกรณ์ Call Center 1170

ที่มา : https://www.thaigov.go.th/news/contents/details/35069