รัฐบาลไทย-ข่าวทำเนียบรัฐบาล-รัฐมนตรีสุริยะฯ และคณะลงพื้นที่เยี่ยมชมโรงงานอุตสาหกรรมรถยนต์มิตซูบิชิฯ และติดตามความคืบหน้าโครงการพัฒนาเขตเศรษฐกิจอุตสาหกรรมแห่งอนาคต นิคมอุตสาหกรรมแหลมฉบัง จ.ชลบุรี


วันจันทร์ที่ 24 สิงหาคม 2563
พิมพ์
รัฐมนตรีสุริยะฯ และคณะลงพื้นที่เยี่ยมชมโรงงานอุตสาหกรรมรถยนต์มิตซูบิชิฯ และติดตามความคืบหน้าโครงการพัฒนาเขตเศรษฐกิจอุตสาหกรรมแห่งอนาคต นิคมอุตสาหกรรมแหลมฉบัง จ.ชลบุรี
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม และคณะลงพื้นที่เยี่ยมชมโรงงานอุตสาหกรรมรถยนต์มิตซูบิชิฯ และติดตามความคืบหน้าโครงการพัฒนาเขตเศรษฐกิจอุตสาหกรรมแห่งอนาคต นิคมอุตสาหกรรมแหลมฉบัง จ.ชลบุรี
จ.ชลบุรี : วันนี้ (24 สิงหาคม 2563) เวลา 08.00 น. นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม พร้อมด้วย นายกอบชัย สังสิทธิสวัสดิ์ ปลัดกระทรวงอุตสาหกรรม และคณะผู้บริหารกระทรวงอุตสาหกรรม ลงพื้นที่เพื่อติดตามการทำงานของกลุ่มจังหวัดภาคตะวันออก 1 (ระยอง ชลบุรี ฉะเชิงเทรา) ในการประชุมคณะรัฐมนตรีอย่างเป็นทางการนอกสถานที่ ครั้งที่ 2/2563
โดยจุดแรกได้เยี่ยมชมโรงงานอุตสาหกรรมรถยนต์ของบริษัท มิตซูบิชิ มอเตอร์ส (ประเทศไทย) จำกัด นิคมอุตสาหกรรมแหลมฉบัง จ.ชลบุรี  ซึ่งบริษัทฯ ได้มีแผนการลงทุนการผลิตรถยนต์ไฟฟ้า (อีวี) เทคโนโลยียานยนต์รองรับอนาคต ซึ่งเป็นนโยบายสำคัญของรัฐบาล พร้อมรับฟังการบรรยายเกี่ยวกับการขับเคลื่อนอุตสาหกรรมยานยนต์แห่งอนาคต ไม่ว่าจะเป็นเทคโนโลยีปลั๊กไฮบริดในรถยนต์ไฟฟ้า แบตเตอรี่ที่มีความจุและสามารถขับเคลื่อนที่ไม่ต้องเติมน้ำมันบ่อย รถยนต์อเนกประสงค์ที่ใช้พลังงานไฟฟ้า ระบบปัญญาประดิษฐ์ (AI) การสังเกตความเปลี่ยนแปลงของพื้นถนนหรือการจราจรได้ทันที และผลการดําเนินธุรกิจเกี่ยวกับการประกอบยานยนต์แห่งอนาคต โดยผู้แทนบริษัทมิตซูบิชิ มอเตอร์ส (ประเทศไทย) จํากัด
นอกจากนี้ รัฐมนตรีว่าการกระทรวงอุตสาหกรรม และคณะยังได้ลงพื้นที่เยี่ยมชมเพื่อติดตามความคืบหน้าโครงการพัฒนาเขตเศรษฐกิจอุตสาหกรรมแห่งอนาคต พื้นที่แหลมฉบัง จ.ชลบุรี ของการนิคมอุตสาหกรรมแห่งประเทศไทย

ที่มา : https://www.thaigov.go.th/news/contents/details/34504