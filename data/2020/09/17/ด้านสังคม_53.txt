รัฐบาลไทย-ข่าวทำเนียบรัฐบาล-พม. เชิญชวนบริจาคผ้าอ้อมสำเร็จรูป แผ่นรองซึมซับ สำหรับคนพิการและผู้สูงอายุที่เดือดร้อนจากโรคโควิด-19


วันเสาร์ที่ 5 กันยายน 2563
พม. เชิญชวนบริจาคผ้าอ้อมสำเร็จรูป แผ่นรองซึมซับ สำหรับคนพิการและผู้สูงอายุที่เดือดร้อนจากโรคโควิด-19
พม. เชิญชวนบริจาคผ้าอ้อมสำเร็จรูป แผ่นรองซึมซับ สำหรับคนพิการและผู้สูงอายุที่เดือดร้อนจากโรคโควิด-19
วันนี้ (5 ก.ย. 63)  เวลา 10.30 น. นางพัชรี อาระยะกุล รองปลัดกระทรวงการพัฒนาสังคมและความมั่นคงของมนุษย์ ในฐานะโฆษกกระทรวงการพัฒนาสังคมและความมั่นคงของมนุษย์ ขอเชิญชวนพี่น้องประชาชนร่วมบริจาคสิ่งของและเครื่องใช้ที่จำเป็น โดยเฉพาะผ้าอ้อมสำเร็จรูป แผ่นรองซึมซับ สำหรับคนพิการและผู้สูงอายุจำนวนมากทั่วประเทศที่ประสบปัญหาความเดือดร้อนและได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิค-19) ทั้งนี้ พี่น้องประชาชนสามารถติดต่อบริจาคได้ที่ 1) ศูนย์รับบริจาคกระทรวงการพัฒนาสังคมและความมั่นคงของมนุษย์ ถนนกรุงเกษม สะพานขาว กทม. โทรศัพท์ 0 2306 8874 รับบริจาคในวันและเวลาราชการ 2) สถานสงเคราะห์ใกล้บ้านท่านทั่วประเทศ รับบริจาคทุกวันในเวลาราชการ และ 3) ศูนย์ช่วยเหลือสังคม สายด่วน โทร. 1300 บริการฟรี 24 ชั่วโมง

ที่มา : https://www.thaigov.go.th/news/contents/details/34828