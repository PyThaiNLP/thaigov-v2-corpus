รัฐบาลไทย-ข่าวทำเนียบรัฐบาล-รองนายกรัฐมนตรีวิษณุฯ รับมอบเจลแอลกอฮอล์ จากโครงการซื่อสัตย์ เพื่อชาติ เพื่อนำไปมอบให้ ครม. และหน่วยงานภายในทำเนียบรัฐบาล ใช้ดูแลสุขอนามัย ป้องกันโควิด-19 


วันพฤหัสบดีที่ 27 สิงหาคม 2563
พิมพ์
รองนายกรัฐมนตรีวิษณุฯ รับมอบเจลแอลกอฮอล์ จากโครงการซื่อสัตย์ เพื่อชาติ เพื่อนำไปมอบให้ ครม. และหน่วยงานภายในทำเนียบรัฐบาล ใช้ดูแลสุขอนามัย ป้องกันโควิด-19
รองนายกรัฐมนตรีวิษณุฯ รับมอบเจลแอลกอฮอล์ จากโครงการซื่อสัตย์ เพื่อชาติ เพื่อนำไปมอบให้ ครม. และหน่วยงานภายในทำเนียบรัฐบาล ใช้ดูแลสุขอนามัย ป้องกันโควิด-19
วันนี้ (27 ส.ค.63) เวลา 12.55 น. ณ ห้องรับรอง 1 ตึกบัญชาการ 1 ทำเนียบรัฐบาล นายวิษณุ เครืองาม รองนายกรัฐมนตรี รับมอบเจลแอลกอฮอล์ “ซื่อสัตย์ เพื่อชาติ” ขนาด 50 มิลลิลิตร จำนวน 1,000 หลอดและสติ๊กเกอร์ “ซื่อสัตย์ เพื่อชาติ” จำนวน 400 ชิ้น จากนางแก้วเก้า เผอิญโชค ประธานมูลนิธิ คิดดี ทำดี พูดดี นางชัยลดา ตันติเวชกุล และ ผศ.ดร.กมลาศ ภูวชนาธิพงศ์ มหาวิทยาลัยมหาจุฬาลงกรณราชวิทยาลัย ผู้แทนโครงการซื่อสัตย์ เพื่อชาติ เพื่อนำไปมอบต่อให้กับคณะรัฐมนตรีและหน่วยงานภายในทำเนียบรัฐบาล ในการใช้ดูแลสุขอนามัยและป้องกันโรคโควิด-19
โอกาสนี้ รองนายกรัฐมนตรีได้รับมอบเจลแอลกอฮอล์และสติ๊กเกอร์พร้อมกล่าวว่า ในนามของรัฐบาลขอขอบคุณมูลนิธิคิดดี ทำดี พูดดี โครงการซื่อสัตย์ เพื่อชาติ มหาวิทยาลัยมหาจุฬาลงกรณราชวิทยาลัย รวมทั้งเครือสหพัฒน์ซึ่งเป็นองค์กรสนับสนุนโครงการฯ ที่ได้นำเจลแอลกอฮอล์และสติ๊กเกอร์มามอบให้ในวันนี้ โดยจะได้มอบหมายให้สำนักงานปลัดสำนักนายกรัฐมนตรีรับไปดำเนินการแจกจ่ายให้กับหน่วยงานต่าง ๆ ของสำนักนายกรัฐมนตรี ที่มีภารกิจในการติดต่อกับประชาชน จึงมีความจำเป็นอย่างยิ่งที่ต้องใช้เจลแอลกอฮอล์ ส่วนสติ๊กเกอร์ก็สามารถนำไปติดที่รถและสถานที่ทั่วไปได้ ซึ่งจะได้ดำเนินการตามวัตถุประสงค์และตามกุศลเจตนาต่อไป
------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/34606