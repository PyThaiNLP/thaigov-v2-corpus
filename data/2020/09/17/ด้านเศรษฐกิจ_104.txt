รัฐบาลไทย-ข่าวทำเนียบรัฐบาล-ปลัดกอบชัยฯ ลงพื้นที่เยี่ยมชมและให้กำลังใจสมาชิกกลุ่มทอผ้านาหมื่นศรีในหมู่บ้าน CIV บ้านควนสวรรค์ จ.ตรัง


วันเสาร์ที่ 5 กันยายน 2563
พิมพ์
ปลัดกอบชัยฯ ลงพื้นที่เยี่ยมชมและให้กำลังใจสมาชิกกลุ่มทอผ้านาหมื่นศรีในหมู่บ้าน CIV บ้านควนสวรรค์ จ.ตรัง
ปลัดกอบชัยฯ ลงพื้นที่เยี่ยมชมและให้กำลังใจสมาชิกกลุ่มทอผ้านาหมื่นศรีในหมู่บ้าน CIV บ้านควนสวรรค์ จ.ตรัง
วันนี้ (5 กันยายน 63) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นางวรวรรณ ชิตอรุณ นายภานุวัฒน์ ตริยางกูรศรี รองปลัดกระทรวงอุตสาหกรรม นายนิรันดร์ ยิ่งมหิศรานนท์ ผู้ตรวจราชการกระทรวงอุตสาหกรรม นายเอกภัทร วังสุวรรณ เลขานุการคณะกรรมการอ้อยและน้ำตาลทราย นายสหวัฒน์ โสภา ผู้ช่วยปลัดกระทรวงอุตสาหกรรม และคณะผู้บริหารกระทรวงอุตสาหกรรม ลงพื้นที่เยี่ยมชมการทอผ้าของกลุ่มทอผ้านาหมื่นสี หมู่บ้านอุตสาหกรรมสร้างสรรค์สู่การพัฒนาเศรษฐกิจอย่างยั่งยืน (CIV) บ้านควนสวรรค์ ต.นาหมื่นศรี อ.นาโยง จ.ตรัง เพื่อสร้างขวัญกำลังใจให้กับชาวบ้านและติดตามผล
การดำเนินงาน รวมถึงให้คำแนะนำในการบริหารจัดการ ภายหลังได้รับผลกระทบด้านเศรษฐกิจตกต่ำและสถานการณ์การแพร่ระบาด ของโรคติดเชื้อไวรัสโคโรน่า (โควิด-19)
ทั้งนี้ จังหวัดตรัง มีพื้นที่เข้าร่วมโครงการหมู่บ้านอุตสาหกรรมสร้างสรรค์สู่การพัฒนาเศรษฐกิจอย่างยั่งยืน (CIV) จำนวน 3 หมู่บ้าน คือ 1) บ้านควนสวรรค์ ต.นาหมื่นศรี อ.นาโยง จ.ตรัง 2) บ้านเขาหลัก ต.น้ำผุด อ.เมือง จ.ตรัง 3) บ้านพรุจูด (บ่อหินฟาร์มสเตย์) ต.บ่อหิน อ.สิเกา จ. ตรัง โดยทุกหมู่บ้านได้รับการพัฒนาและเพิ่มศักยภาพในการแข่งขันจน สามารถพัฒนาผลิตภัณฑ์เชื่อมโยงการท่องเที่ยวได้เป็นอย่างดี สำหรับหมู่บ้านควนสวรรค์มีความโดดเด่นในด้านการทำผ้าทอโดยมีผลิตภัณฑ์เด่น เช่น ผ้าหางกระรอก ผ้ายกดอก ผ้าทอลายขัด ผ้าคลุมไหล่ ผ้าขาวม้า เป็นต้น

ที่มา : https://www.thaigov.go.th/news/contents/details/34827