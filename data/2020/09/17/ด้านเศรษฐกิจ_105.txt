รัฐบาลไทย-ข่าวทำเนียบรัฐบาล-ปลัดกอบชัยฯ เปิดการสัมมนาเชิงปฏิบัติการ “การพัฒนาศักยภาพในการปฏิบัติงานของบุคลากร สปอ.”


วันเสาร์ที่ 5 กันยายน 2563
พิมพ์
ปลัดกอบชัยฯ เปิดการสัมมนาเชิงปฏิบัติการ “การพัฒนาศักยภาพในการปฏิบัติงานของบุคลากร สปอ.”
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการ เรื่อง “การพัฒนาศักยภาพในการปฏิบัติงานของบุคลากร สปอ.” ณ โรงแรมเรือรัษฎา จ.ตรัง
วันนี้ (5 กันยายน 63) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการ เรื่อง “การพัฒนาศักยภาพในการปฏิบัติงานของบุคลากร สปอ.” พร้อมทั้งมอบนโยบายการดำเนินงานให้แก่บุคลากรสำนักงานอุตสาหกรรมจังหวัดในคณะกรรมการส่งเสริมการดำเนินงานการพัฒนาประสิทธิภาพองค์กร กลุ่มที่ 3 พื้นที่ภาคใต้ โดยมี นางวรวรรณ ชิตอรุณ นายภานุวัฒน์ ตริยางกูรศรี รองปลัดกระทรวงอุตสาหกรรม นายนิรันดร์ ยิ่งมหิศรานนท์ ผู้ตรวจราชการกระทรวงอุตสาหกรรม นายสหวัฒน์ โสภา ผู้ช่วยปลัดกระทรวงอุตสาหกรรม และ นายเสน่ห์ นิยมไทย ที่ปรึกษาปลัดกระทรวงอุตสาหกรรม เข้าร่วมด้วย ณ โรงแรมเรือรัษฎา จ.ตรัง ทั้งนี้ นายเอกภัทร วังสุวรรณ เลขาธิการคณะกรรมการอ้อยและน้ำตาลทราย ได้ให้เกียรติเป็นผู้บรรยาย ในหัวข้อ "จะใช้วิธีจัดแบ่งสัดส่วนรายได้ของอุตสาหกรรมปาล์มน้ำมันเหมือนกับอุตสาหกรรมอ้อยและน้ำตาลทรายได้หรือไม่" ด้วย
การสัมมนาเชิงปฏิบัติการ เรื่อง “การพัฒนาศักยภาพในการปฏิบัติงานของบุคลากร สปอ.” เป็นกิจกรรมที่สำนักงานปลัดกระทรวงอุตสาหกรรมจัดขึ้น โดยมีวัตถุประสงค์เพื่อพัฒนาบุคลากรทั้งส่วนกลางและส่วนภูมิภาคของสำนักงานปลัดกระทรวงอุตสาหกรรมให้มีความพร้อมในการปรับเปลี่ยนเข้าสู่ระบบราชการ 4.0 เพื่อรองรับการขับเคลื่อนประเทศไทย 4.0 โดยกำหนดจัดในภูมิภาคต่างๆ จำนวน 4 ครั้ง ประกอบด้วย ครั้งที่ 1 จ.ตรัง ครั้งที่ 2 จ.เชียงใหม่ ครั้งที่ 3 จ.ขอนแก่น และครั้งที่ 4 จ.เพชรบุรี

ที่มา : https://www.thaigov.go.th/news/contents/details/34837