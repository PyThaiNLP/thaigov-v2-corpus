รัฐบาลไทย-ข่าวทำเนียบรัฐบาล-  MOC Biz Club ได้เฮ! จุรินทร์ จับมือตั้งร่วมเป็นทีมเซลล์แมนจังหวัด ลุยพัฒนาธุรกิจการค้า ขยายตลาด


วันจันทร์ที่ 14 กันยายน 2563
MOC Biz Club ได้เฮ! จุรินทร์ จับมือตั้งร่วมเป็นทีมเซลล์แมนจังหวัด ลุยพัฒนาธุรกิจการค้า ขยายตลาด
นายจุรินทร์ ลักษณวิศิษฏ์ รองนายกรัฐมนตรี และรัฐมนตรีว่าการกระทรวงพาณิชย์ เป็นประธานการประชุมหารือ￼และมอบนโยบายการขับเคลื่อนธุรกิจให้กับ ผู้ประกอบการสมาชิกเครือข่ายธุรกิจ MOC Biz Club ทั่วประเทศ
ซึ่งมีสมาชิกกว่า 12,000 ราย เป็นผู้ประกอบการระดับไมรโครเอสเอ็มอี โดยมี นายบุณยฤทธิ์ กัลยาณมิตร ปลัดกระทรวงพาณิชย์ นายวุฒิไกร ลีวีระพันธุ์ อธิบดีกรมพัฒนาธุรกิจการค้า อำนวยการจัดการประชุม ที่กระทรวงพาณิชย์
นายจุรินทร์ กล่าวว่า ต้องการให้เครือข่ายธุรกิจ MOC Biz Club ซึ่งเป็นผู้ประกอบการระดับไมรโครเอสเอ็มอีในทุกจังหวัดเข้ามาช่วยกระทรวงมากขึ้น เพราะรัฐบาลให้ความสำคัญกับเศรษฐกิจฐานรากพิเศษ ฐานที่สำคัญที่สุดคือเกษตรกรและผู้ประกอบการรายย่อยท้องถิ่น( Micro SMEs  ) นโยบายตนคือมีคณะกรรมการร่วมภาครัฐและเอกชนด้านการพาณิชย์ (กรอ.พาณิชย์ ) ต้องให้ความสำคัญกับ Biz Club หรือ ไมโครเอสเอ็มอีและเอสเอ็มอีในพื้นที่ของจังหวัดของตัวเอง โดยไมโครเอสเอ็มอีทำหน้าที่ผลิตส่วนพาณิชย์จังหวัดก็ทำหน้าที่การตลาด จับมือกับกระทรวงเกษตร กระทรวงอุตสากรรม กับภาคการผลิตอื่นๆ ต่อไปให้พาณิชย์จังหวัดตั้งทีมเซลล์แมนจังหวัด ประกอบด้วยพาณิชย์จังหวัด หอการค้าจังหวัด สภาอุตสาหกรรมจังหวัด YEC (Young Entrepreneur chamber of commerce) และที่สำคัญต้องมี Biz Club เข้าไปอยู่ในนั้นจับมือทำงานด้วยกันอย่างเข้มแข็ง ใช้ช้ยุทธศาสตร์ “ตลาดนำการผลิต”
นายจุรินทร์ กล่าวว่า สถานการณ์ทุกอย่างมีแต่จะมาท้าทายเราเข้มข้นขึ้นดังนั้นต้องฟันฝ่าสิ่งนี้ให้ผ่านพ้นไปได้ และหลังโควิดต้องเดินหน้าต่อไปได้ เข้าสู่ยุค New Normal โดยอีคอมเมิร์ซจะเข้ามามีบทบาทสำคัญมาก ที่พวกเราต้องเร่งปรับตัวและเรียนรู้ เพิ่มแนวคิดมุมมองจากวิทยากรที่มีส่วนช่วยเสริมพวกเราให้เกิดขึ้น และการจับคู่ธุรกิจนั้นเปลี่ยนไปเจอกันบนจอ (Online )ซึ่งเป็นไปได้ตอนนี้ยอดขายดี ซื้อขายได้จริง ส่งออกได้จริง ตัวเลขอาจจะตกบ้างแต่ไม่ถึงกับตกมาก ซึ่งยังทำได้โดยใช้ระบบอีคอมเมิร์ซเข้ามาช่วย
" ต่อไปเมื่อพ้นโควิด เราควรได้รับโอกาสในการที่จะไปแสดงสินค้าของพวกเราเอาที่มีศักยภาพพอสมควร เช่น ที่ตลาด CLMV เพื่อนบ้านรอบชายแดนประเทศก่อนโดยไม่ต้องเรียงลำดับศักยภาพทั้งหมด เปิดโอกาสให้พวกเรามีมุมหนึ่งได้มีโอกาสเข้าไปร่วม ทั้งเอสเอ็มอี หรือไมโครเอสเอ็มอี ที่มีศักยภาพไปขายต่างประเทศได้ต้องเปิดพื้นที่ให้ อาจมีการอบรมให้ความรู้โดยกรมส่งเสริมการค้าระหว่างประเทศมีหลักสูตร มอบเป็นนโยบายไปแล้วให้พวกเราได้มีโอกาส" นายจุรินทร์ กล่าว
สำหรับการประชุมวันนี้ได้เกิดการแลกเปลี่ยนความเห็นความต้องการของผู้ประกอบการอย่างคึกคัก ซึ่งมีตัวแทนผู้ประกอบการเครือข่ายธุรกิจ Moc Biz Club ระดับประธานและกรรมการทุกจังหวัด โดยมีนายสรรเสริญ สมะลาภา ผู้ช่วยรัฐมนตรีว่าการกระทรวงพาณิชย์ นางมัลลิกา บุญมีตระกูล มหาสุข ที่ปรึกษารัฐมนตรีว่าการกระทรวงพาณิชย์ นายบุณย์ธีร์ พานิชประไพ เลขานุการนุการรัฐมนตรีว่าการกระทรวงพาณิชย์พร้อมคณะที่ปรึกษาเข้าร่วมการประชุม

ที่มา : https://www.thaigov.go.th/news/contents/details/35087