รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 28 สิงหาคม 2563


วันศุกร์ที่ 28 สิงหาคม 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 28 สิงหาคม 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 28 สิงหาคม 2563
วันนี้ (28 สิงหาคม 2563) ที่ศูนย์ปฏิบัติการฉุกเฉินด้านการแพทย์และสาธารณสุข กระทรวงสาธารณสุข จ.นนทบุรี นายแพทย์โสภณ เอี่ยมศิริถาวร ผู้อำนวยการกองโรคติดต่อ
รายงานข่าวกรณีโรคติดเชื้อไวรัสโคโรนา 2019 (COVID-19)
ประจำวันที่ 28 สิงหาคม 2563
วันนี้ (28 สิงหาคม 2563) ที่ศูนย์ปฏิบัติการฉุกเฉินด้านการแพทย์และสาธารณสุข กระทรวงสาธารณสุข จ.นนทบุรี นายแพทย์โสภณ เอี่ยมศิริถาวร ผู้อำนวยการกองโรคติดต่อทั่วไป กรมควบคุมโรค แถลงความคืบหน้าสถานการณ์ผู้ติดเชื้อไวรัสโคโรนา 2019 ในประเทศไทยวันนี้ มีผู้ติดเชื้อรายใหม่ 6 ราย เป็นผู้ที่เดินทางกลับจากต่างประเทศ (อุสเบกิสถาน 1 ราย, ฟิลิปปินส์ 1 ราย, เยอรมนี 2 ราย, เอธิโอเปีย 2 ราย)  และเข้ากักตัวในสถานที่รัฐจัดให้ ไม่มีผู้ป่วยกลับบ้านเพิ่ม จึงมีผู้ป่วยกลับบ้านสะสม 3,237 ราย หรือคิดเป็นร้อยละ 94.93 ของผู้ป่วยทั้งหมด มีผู้ป่วยที่ยังรักษาอยู่ในโรงพยาบาล 115 ราย หรือร้อยละ 3.37 ของผู้ป่วยทั้งหมด ไม่มีผู้เสียชีวิตเพิ่ม รวมผู้เสียชีวิตสะสม 58 ราย ผู้ป่วยสะสมทั้งสิ้น 3,410ราย
สำหรับผู้ติดเชื้อรายใหม่วันนี้ เป็นผู้ที่เดินทางมาจาก
อุซเบกิสถาน 1 ราย  เป็นเพศชาย สัญชาติไทย อายุ 45 ปี อาชีพ ช่างเชื่อมของบริษัท เดินทางถึงประเทศไทยวันที่ 13 สิงหาคม 2563 เข้ากักตัวในสถานที่รัฐจัดให้ (State Quarantine) ในกรุงเทพมหานคร พบเชื้อจากการตรวจในครั้งที่ 2 วันที่ 24 สิงหาคม 2563 (วันที่ 12 ของการกักตัว) ได้ทำการตรวจหาเชื้อก่อนเดินทางกลับประเทศไทยไม่พบการติดเชื้อ
ฟิลิปปินส์ 1 ราย เป็นเพศหญิง สัญชาติไทย อายุ 36 ปี อาชีพ รับจ้าง เดินทางถึงประเทศไทยวันที่ 15 สิงหาคม 2563 เข้ากักตัวในสถานที่รัฐจัดให้ (State Quarantine) ที่ จ.ชลบุรี พบเชื้อจากการตรวจในครั้งที่ 2 วันที่ 27 สิงหาคม 2563 (วันที่ 13 ของการกักตัว) ไม่มีอาการ
เยอรมัน 2 ราย เดินทางถึงประเทศไทยวันที่ 22 สิงหาคม 2563 พบเชื้อจากการตรวจครั้งแรก ในวันที่ 26 สิงหาคม 2563 (วันที่ 5 ของการกักตัว) ไม่มีอาการ แบ่งเป็น
- เพศชาย สัญชาติอเมริกัน อายุ 62 ปี  มีใบอนุญาตทำงาน เข้ากักตัวในสถานที่รัฐกำหนด (Alternative State Quarantine) ที่ จ.สมุทรปราการ
- เพศหญิง สัญชาติไทย อายุ 44 ปี อาชีพแม่บ้าน เข้ากักตัวในสถานที่รัฐจัดให้ (State Quarantine) ที่
จ.สมุทรปราการ
เอธิโอเปีย 2 ราย เดินทางถึงประเทศไทยวันที่ 26 สิงหาคม 2563 เข้าพักในสถานกักกันโรงพยาบาลทางเลือก ใน กทม. (Alternative Hospital Quarantine) พบเชื้อจากการตรวจครั้งแรก ในวันที่ 26 สิงหาคม 2563 ไม่มีอาการ แบ่งเป็น
- เพศชาย สัญชาติเอธิโอเปีย อายุ 34 ปี อาชีพ พนักงานบริษัท (สามี) เป็นผู้ติดตาม
- เพศหญิง สัญชาติเอธิโอเปีย อายุ 36 ปี อาชีพ ว่างงาน (ภรรยา) เป็นผู้ป่วยเข้ามารักษาโรคมะเร็งที่โรงพยาบาลเอกชน
สำหรับชาวต่างชาติที่เข้ามารับการรักษาพยาบาลในประเทศไทยและผู้ติดตาม จะต้องชำระค่าใช้จ่ายเองทั้งหมด
นายแพทย์โสภณ กล่าวว่า สถานการณ์ผู้ติดเชื้อรายใหม่ของประเทศไทย เป็นผู้ที่เดินทางมาจากต่างประเทศ ซึ่งทุกคนต้องเข้ารับการกักตัวในสถานที่รัฐจัดให้ (State Quarantine) หรือสถานที่กักตัวที่รัฐกำหนด (Alternative State Quarantine) หรือโรงพยาบาลทางเลือก (Alternative Hospital Quarantine) เพื่อเฝ้าระวังอาการเป็นเวลา 14 วัน และตรวจหาเชื้อ เพื่อให้เกิดความมั่นใจว่าปลอดภัยไม่มีการติดเชื้อ ก่อนได้รับอนุญาตให้กลับภูมิลำเนา สำหรับพรมแดนของประเทศไทยที่ติดกับประเทศเมียนมาร์นั้น มีการเฝ้าระวังอย่างเข้มงวด บูรณาการความร่วมมือจากทุกภาคส่วน มีด่านควบคุมโรคระหว่างประเทศที่ด่านพรมแดนหลัก และมีเครือข่ายหน่วยงานสาธารณสุขในพื้นที่ อาสาสมัครสาธารณสุขประจำหมู่บ้าน ท้องถิ่น กำนันผู้ใหญ่บ้าน หน่วยงานด้านความมั่นคง ป้องกันแรงงานต่างด้าวลักลอบเข้าเมืองอย่างผิดกฎหมาย หากสงสัยขอให้แจ้งเจ้าหน้าที่เพื่อป้องกันการแพร่ระบาดของเชื้อโควิด 19
ส่วนการนำแรงงานจากประเทศเพื่อนบ้านมาทำงาน ขอให้คำนึงถึงความปลอดภัยเป็นสำคัญ หากเป็นแรงงานจากพื้นที่ที่มีการระบาดของโรคโควิด 19 ขอให้ชะลอไว้ก่อน ส่วนประชาชนขอให้หลีกเลี่ยงการเดินทางไปในพื้นที่ที่เสี่ยงต่อการระบาด ยังคงเคร่งครัดในมาตรการป้องกันตนเอง ใส่หน้ากากอนามัย/หน้ากากผ้าทุกครั้งที่ออกจากบ้าน ล้างมือบ่อยๆ เว้นระยะห่าง ลงทะเบียนเข้า-ออกสถานที่ที่ใช้บริการใน แพลตฟอร์มไทยชนะ เพราะหากพบผู้ติดเชื้อจะง่ายต่อการติดตามผู้ที่มีความเสี่ยงเข้าสู่ระบบการเฝ้าระวังควบคุมโรค
********************* 28 สิงหาคม 2563

ที่มา : https://www.thaigov.go.th/news/contents/details/34658