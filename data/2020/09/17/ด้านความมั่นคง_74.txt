รัฐบาลไทย-ข่าวทำเนียบรัฐบาล-รมว.ทส ตรวจเยี่ยมความคืบหน้าโครงการ จุดกระจายน้ำด้วยพลังงานแสงอาทิตย์ สนับสนุนโครงการพระราชดำริ จ.นครนายก


วันเสาร์ที่ 5 กันยายน 2563
พิมพ์
รมว.ทส ตรวจเยี่ยมความคืบหน้าโครงการ จุดกระจายน้ำด้วยพลังงานแสงอาทิตย์ สนับสนุนโครงการพระราชดำริ จ.นครนายก
รมว.ทส ตรวจเยี่ยมความคืบหน้าโครงการ จุดกระจายน้ำด้วยพลังงานแสงอาทิตย์ สนับสนุนโครงการพระราชดำริ จ.นครนายก
รมว.ทส ตรวจเยี่ยมความคืบหน้าโครงการ จุดกระจายน้ำด้วยพลังงานแสงอาทิตย์ สนับสนุนโครงการพระราชดำริ จ.นครนายก
วันนี้ (5 ก.ย. 63) เวลา 08.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ลงพื้นที่ตรวจเยี่ยมโครงการระบบกระจายน้ำด้วยพลังงานแสงอาทิตย์ ณ โรงเรียนนายร้อยพระจุลจอมเกล้า (โรงเรียนนายร้อย จปร.) ต.พรหมณี อ.เมือง จ.นครนายก เพื่อติดตามผลการดำเนินงาน ซึ่งโครงการดังกล่าว เป็นระบบการกระจายน้ำเพื่อสนับสนุนโครงการพระราชดำริสวนผลไม้ภาคใต้ของโรงเรียนนายร้อย จปร. โดยมี พ.อ. ตรีบดินทร์ จิตรีศรีอร่าม ผู้อำนวยการกองกิจการพลเรือน โรงเรียนนายร้อย จปร. เป็นผู้บรรยายสรุป
โครงการระบบกระจายน้ำด้วยพลังงานแสงอาทิตย์ แห่งนี้ มีหอถังน้ำสูง 30 เมตร ใช้ระบบไฟฟ้าจากพลังงานแสงอาทิตย์ขนาดไม่น้อยกว่า 310 วัตต์ จำนวน 32 แผง สามารถสูบน้ำได้กว่า 100 ลูกบาศก์เมตร กระจายน้ำให้พื้นที่ทางการเกษตรได้จำนวนกว่า 30 ไร่ โดยมีสำนักงานทรัพยากรน้ำภาค 6 กรมทรัพยากรน้ำ เป็นหน่วยงานรับผิดชอบดำเนินการ

ที่มา : https://www.thaigov.go.th/news/contents/details/34831