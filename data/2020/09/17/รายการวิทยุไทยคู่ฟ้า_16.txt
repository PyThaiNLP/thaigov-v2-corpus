รัฐบาลไทย-ข่าวทำเนียบรัฐบาล-อนุมัติงบ 24 ล้านบาท ดูแลเรื่องนมโรงเรียนเอกชน


วันอังคารที่ 8 กันยายน 2563
พิมพ์
อนุมัติงบ 24 ล้านบาท ดูแลเรื่องนมโรงเรียนเอกชน
วันจันทร์ที่ 8 กันยายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติงบประมาณเพิ่มเติม 24 ล้านบาท ให้สำนักงานคณะกรรมการส่งเสริมการศึกษาเอกชน เพื่อจัดหานมโรงเรียนสำหรับนักเรียนโรงเรียนเอกชน ให้เพียงพอกับจำนวนนักเรียนที่มีอยู่จริง ซึ่งสอดคล้องกับนโยบายของรัฐบาลที่ส่งเสริมให้โรงเรียนของรัฐและเอกชน จัดหานมให้กับเด็กนักเรียนตั้งแต่ระดับชั้นอนุบาล 1 ถึงชั้นประถมศึกษาปีที่ 6 เพื่อพัฒนาร่างกายของนักเรียนให้สมบูรณ์แข็งแรง เติบโตตามวัยอย่างเหมาะสมและมีภูมิคุ้มกันโรค ควบคู่ไปกับการพัฒนาทางด้านจิตใจ อารมณ์ สังคม และสติปัญญา เพื่อให้มั่นใจได้ว่า นักเรียนกลุ่มเป้าหมายทุกคน จะได้รับสิทธิตามโครงการของรัฐบาลอย่างต่อเนื่องและครบถ้วน ตอบสนองแนวทางการพัฒนาคนทุกช่วงวัย และลดความเหลื่อมล้ำของประชาชนทุกกลุ่ม
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/34869