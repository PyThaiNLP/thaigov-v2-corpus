รัฐบาลไทย-ข่าวทำเนียบรัฐบาล-สรรพากรนำเสนอบริการให้ความรู้รูปแบบใหม่ สามารถเรียนรู้ภาษีอากรได้ทุกที่ ทุกเวลา


วันศุกร์ที่ 28 สิงหาคม 2563
พิมพ์
สรรพากรนำเสนอบริการให้ความรู้รูปแบบใหม่ สามารถเรียนรู้ภาษีอากรได้ทุกที่ ทุกเวลา
กรมสรรพากรนำเสนอรูปแบบใหม่ การให้บริการความรู้ด้านภาษีอากรผ่านออนไลน์ เพื่อให้ผู้เสียภาษี ผู้ประกอบการและประชาชน เข้าใจกฎหมายภาษีอากร และใช้บริการอิเล็กทรอนิกส์ใหม่ ๆ ของกรมสรรพากร ทำให้มีการเสียภาษีอย่างถูกต้อง
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “กรมสรรพากรให้ความสำคัญด้าน Tax Literacy มุ่งเน้นการสร้างความรู้ความเข้าใจเรื่องภาษีอากรให้แก่ผู้เสียภาษี ผู้ประกอบการและประชาชน จึงได้นำ Webinar หรือสัมมนาออนไลน์มาปรับใช้ภายใต้สถานการณ์ที่มีข้อจำกัด โดยเฉพาะเรื่องของ Social Distancing ในสถานการณ์โควิด - 19 ที่ผ่านมา โดยได้รวบรวมการสัมมนาออนไลน์ในรูปแบบรายการ TAX Station ซึ่งเป็นการอัพเดทความรู้เรื่องภาษีอากรผสานกับองค์ความรู้จากพันธมิตร ทั้งในรูปแบบคลิปวิดีโอ และ Podcast เป็น Webinar เผยแพร่บนเว็บไซต์กรมสรรพากร เพื่อเพิ่มความหลากหลาย เพิ่มช่องทาง เพิ่มโอกาสให้ผู้ประกอบการเข้าถึงข้อมูลความรู้ภาษีอากรได้ง่ายขึ้น ยกตัวอย่างเช่น Transfer Pricing Disclosure Form, บูตเครื่อง SMEs, เจาะความรู้ 4 ค. เพื่อผู้ค้าออนไลน์ และ Guru Talk “เจาะลึกกฎหมาย e-Service กับผลกระทบธุรกิจไทย” จึงขอเชิญชวนผู้เสียภาษี ผู้ประกอบการ และประชาชนทั่วไปที่สนใจ รับชมรายการ TAX Station ได้ทางเว็บไซต์กรมสรรพากร www.rd.go.th > ความรู้เรื่องภาษี > TAX Station
สำหรับผู้ที่สนใจข้อมูลข่าวสารการสัมมนา และความเคลื่อนไหวทางด้านภาษีอากร สามารถติดตามได้ที่ facebook ของกรมสรรพากร www.facebook.com/revenuedepartment หรือ YouTube www.youtube.com/กรมสรรพากรประเทศไทย เพื่อติดตามรับข้อมูลข่าวสารจากกรมสรรพากรได้อย่างต่อเนื่อง”
กรมสรรพากร สำนักงานเลขานุการกรม
โทร. 0 2272 9529-30   โทรสาร 0 2617 3324
หรือศูนย์สารนิเทศสรรพากร 1161 (RD Intelligence Center)

ที่มา : https://www.thaigov.go.th/news/contents/details/34641