รัฐบาลไทย-ข่าวทำเนียบรัฐบาล-ศลช. รับรางวัลเลิศรัฐ ประจำปี 2563 ประเภทพัฒนาการบริการ ระดับดี


วันพฤหัสบดีที่ 17 กันยายน 2563
ศลช. รับรางวัลเลิศรัฐ ประจำปี 2563 ประเภทพัฒนาการบริการ ระดับดี
ศลช. รับรางวัลเลิศรัฐ ประจำปี 2563 ประเภทพัฒนาการบริการ ระดับดี
กระทรวงการอุดมศึกษา วิทยาศาสตร์ วิจัยและนวัตกรรม โดย ศูนย์ความเป็นเลิศด้านชีววิทยาศาสตร์ (องค์การมหาชน) ได้รับรางวัลเลิศรัฐ ประจำปี 2563 สาขาบริการภาครัฐ ประเภทพัฒนาการบริการ ระดับดี
นายชัยรัตน์ แสงจันทร์ รองผู้อำนวยการด้านยุทธศาสตร์และบริหารองค์กรและรักษาการแทนผู้อำนวยการศูนย์ความเป็นเลิศด้านชีววิทยาศาสตร์ และนางสาวรัตนา วรปัสสุ ผู้อำนวยการโปรแกรมบริหารและพัฒนาเทคโนโลยีเครื่องมือแพทย์และหุ่นยนต์ทางการแพทย์ขั้นสูง ศูนย์ความเป็นเลิศด้านชีววิทยาศาสตร์ เข้ารับรางวัลจาก นายวิษณุ เครืองาม รองนายกรัฐมนตรี ในงานพิธีมอบรางวัลเลิศรัฐ ประจำปี 2563 จัดโดยสำนักงานคณะกรรมการพัฒนาระบบราชการ (ก.พ.ร.) ซึ่งกระทรวงการอุดมศึกษา วิทยาศาสตร์ วิจัยและนวัตกรรม โดย ศูนย์ความเป็นเลิศด้านชีววิทยาศาสตร์ (องค์การมหาชน) ได้รับรางวัลเลิศรัฐ ประจำปี 2563 สาขาบริการภาครัฐ ประเภทพัฒนาการบริการ ระดับดี จากผลงาน "โครงการสร้างและพัฒนานวัตกรรมอุตสาหกรรมเครื่องมือแพทย์และอุปกรณ์ทางการแพทย์ กรณี โครงการรากฟันเทียมสำหรับผู้สูงอายุของประเทศไทย" ในวันพุธที่ 16 กันยายน 2563 ณ ห้องรอยัล จูบิลี่ บอลรูม อาคารชาเลนเจอร์ ชั้น 1 อิมแพ็ค เมืองทองธานี
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Twitter : @MHESIThailand
Call Center โทร.1313

ที่มา : https://www.thaigov.go.th/news/contents/details/35171