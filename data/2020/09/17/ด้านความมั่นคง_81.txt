รัฐบาลไทย-ข่าวทำเนียบรัฐบาล-รมว.ทส. ลุยตรวจความพร้อม “อุทยานแห่งชาติน้ำตกสามหลั่น” ในการรับนักท่องเที่ยวช่วงหยุดยาว พร้อมมอบถุงผ้ารณรงค์ลดใช้ถุงพลาสติก


วันอาทิตย์ที่ 6 กันยายน 2563
พิมพ์
รมว.ทส. ลุยตรวจความพร้อม “อุทยานแห่งชาติน้ำตกสามหลั่น” ในการรับนักท่องเที่ยวช่วงหยุดยาว พร้อมมอบถุงผ้ารณรงค์ลดใช้ถุงพลาสติก
รมว.ทส. ลุยตรวจความพร้อม “อุทยานแห่งชาติน้ำตกสามหลั่น” ในการรับนักท่องเที่ยวช่วงหยุดยาว พร้อมมอบถุงผ้ารณรงค์ลดใช้ถุงพลาสติก
รมว.ทส. ลุยตรวจความพร้อม “อุทยานแห่งชาติน้ำตกสามหลั่น” ในการรับนักท่องเที่ยวช่วงหยุดยาว พร้อมมอบถุงผ้ารณรงค์ลดใช้ถุงพลาสติก
วันนี้ (6 กันยายน 2563) เวลา 11.30 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ พร้อมด้วย นายจตุพร​ บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เดินทางไปยังอุทยานแห่งชาติน้ำตกสามหลั่น จังหวัดสระบุรี เพื่อตรวจความพร้อมในการต้อนรับนักท่องเที่ยวที่เดินทางมาพักผ่อนร่วมกับครอบครัว นอกจากนั้น ยังได้พบปะพูดคุยกับนักท่องเที่ยวบริเวณจุดกางเต็นท์พักแรม ริมอ่างเก็บน้ำเขารวก ซึ่งพบว่า ประชาชนส่วนใหญ่ชื่นชมการทำงานของเจ้าหน้าที่ ไม่ว่าจะเป็นการอำนวยความสะดวกในการให้บริการด้านข้อมูล การจองคิวออนไลน์ผ่านระบบ QueQ และความสะอาดของห้องน้ำ นอกจากนั้น รมว.ทส. ได้แจกกระเป๋าผ้าที่ระลึกให้กับนักท่องเที่ยว ในการรณรงค์ลดใช้ถุงพลาสติกอีกด้วย
โอกาสนี้ รมว.ทส. และ ปกท.ทส. ได้ปลูกต้นกาญจนิการ์ อีกทั้ง ยังได้กล่าวให้กำลังใจแก่เจ้าหน้าที่ และมอบกระเป๋าพร้อมอุปกรณ์ให้แก่เจ้าหน้าที่พิทักษ์ป่าด้วย

ที่มา : https://www.thaigov.go.th/news/contents/details/34851