รัฐบาลไทย-ข่าวทำเนียบรัฐบาล-รมช.ธรรมนัส ตรวจเยี่ยมโครงการขุดลอกอ่างเก็บน้ำ พร้อมตรวจดูความก้าวหน้าหนองเล็งทราย จ.พะเยา


วันอังคารที่ 29 กันยายน 2563
รมช.ธรรมนัส ตรวจเยี่ยมโครงการขุดลอกอ่างเก็บน้ำ พร้อมตรวจดูความก้าวหน้าหนองเล็งทราย จ.พะเยา
รมช.ธรรมนัส ตรวจเยี่ยมโครงการขุดลอกอ่างเก็บน้ำ พร้อมตรวจดูความก้าวหน้าหนองเล็งทราย จ.พะเยา
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ ลงตรวจเยี่ยมโครงการขุดอ่างเก็บน้ำห้วยเหยี่ยน อ.เมืองพะเยา โครงการขุดลอกลำน้ำอิงตอนบน อ.แม่ใจ และโครงการพัฒนาหนองเล็งทราย อ.แม่ใจ จ.พะเยา ว่า กระทรวงเกษตรและสหกรณ์ ได้เห็นถึงปัญหาความเดือดร้อนของพี่น้องเกษตรกร และประชาชนทั่วไป จากสถานการณ์ภัยแล้ง และน้ำท่วมให้ช่วงน้ำหลาก เพราะน้ำนั้น เป็นปัจจัยสำคัญในการอุปโภค - บริโภค และการทำการเกษตรกรรม เพื่อเป็นการช่วยบรรเทาความเดือดร้อนแก่พี่น้องเกษตรกร
จากนั้น ยังได้เดินทางไปพบปะพี่น้องเกษตรกร เพื่อติดตามความคืบหน้าโครงการพัฒนาแหล่งน้ำหนองเล็งทราย และโครงการปลูกหญ้าแฝกเพื่ออนุรักษ์ดินและน้ำ ซึ่งหนองเล็งทราย เป็นแอ่งน้ำธรรมชาติขนาดใหญ่อยู่ในลุ่มน้ำโขง และเป็นพื้นที่ต้นลำน้ำอิงก่อนไหลลงสู่กว๊านพะเยา เพื่อเพิ่มประสิทธิภาพการกักเก็บน้ำ ก่อสร้างฝายพับได้ ปรับปรุงและฟื้นฟูร่องน้ำเดิมให้มีขนาดกว้างขึ้น เพื่อพัฒนาพื้นที่ในการกักเก็บน้ำไว้ใช้อุปโภค - บริโภค และผลิตน้ำประปา ใช้ในการเกษตรโดยรอบในช่วงฤดูแล้ง และยังจะพัฒนาให้เป็นแหล่งท่องเที่ยวเชิงนิเวศ ทั้งยังได้เปิดครัวหนองเล็งทราย ซึ่งเป็นร้านอาหารที่จะนำพืชผัก ผลผลิตทางการเกษตรของเกษตรกรโดยรอบมาประกอบอาหารจำหน่ายให้แก่นักท่องเที่ยวที่มา เพื่อเป็นการสร้างรายได้แก่พี่น้องเกษตรกร และประชาชนโดยรอบ

ที่มา : https://www.thaigov.go.th/news/contents/details/35498