รัฐบาลไทย-ข่าวทำเนียบรัฐบาล-กระทรวง​ยุติธรรม​ ร่วมงานมหกรรมช่วยคนว่างงาน คนตกงาน นักศึกษาจบใหม่ กว่า ๑ ล้านอัตรา ​ภายในงาน​ Job Expo Thailand ๒๐๒๐


วันอังคารที่ 29 กันยายน 2563
กระทรวง​ยุติธรรม​ ร่วมงานมหกรรมช่วยคนว่างงาน คนตกงาน นักศึกษาจบใหม่ กว่า ๑ ล้านอัตรา ​ภายในงาน​ Job Expo Thailand ๒๐๒๐
กระทรวง​ยุติธรรม​ ร่วมงานมหกรรมช่วยคนว่างงาน คนตกงาน นักศึกษาจบใหม่ กว่า ๑ ล้านอัตรา ​ภายในงาน​ Job Expo Thailand ๒๐๒๐
ในวันเสาร์​ที่​ ๒๖ กันยายน ๒๕๖๓​ เวลา ๑๕.๐๐ น. ณ บริเวณเวทีกลาง ฮอลล์ ๙๘​- ๙๙ ศูนย์นิทรรศการและการประชุมไบเทค บางนา​ พลเอกประยุทธ์ จันทร์โอชา นายกรัฐมนตรี เป็นประธานในพิธีเปิดงาน Job Expo Thailand ๒๐๒๐ โดยมี นายสมศักดิ์​  เทพสุทิน​ รัฐมนตรี​ว่าการ​กระทรวงยุติธรรม​ พร้อมด้วย​ ศาสตราจารย์พิเศษวิศิษฏ์ วิศิษฏ์สรอรรถ​ ปลัดกระทรวงยุติธรรม และผู้ที่​เกี่ยวข้อง​ เข้าร่วมพิธีเปิดงานฯ
สำหรับ​งานดังกล่าว​ จัดขึ้นเพื่อส่งเสริมการจ้างงานใหม่สำหรับนักศึกษาจบใหม่ โดยภาครัฐ วิสาหกิจและเอกชน ส่งเสริมการจ้างงานเพิ่มเติมเพื่อทดแทนแรงงานต่างด้าว การรักษาการจ้างงานเดิม
จากนั้น นายกรัฐมนตรีได้กล่าวเปิดงาน ใจความว่า “การจัดงานในครั้งนี้จะเห็นได้ว่ามีการจัดกิจกรรมต่างๆ ตอบสนองกับยุทธศาสตร์ชาติทั้งในด้านการพัฒนาและเสริมสร้างศักยภาพทรัพยากรมนุษย์ที่มีเป้าหมายในการพัฒนาคนในทุกมิติ ทำให้วัยแรงงานได้รับยกระดับจากผู้ใช้แรงงาน เป็นผู้ใช้พลังสมอง ที่สามารถเข้าถึงแหล่งทุน นวัตกรรม เทคโนโลยี และข่าวสารข้อมูลได้สะดวก”
โอกาสนี้รัฐมนตรีว่าการกระทรวงยุติธรรม​ พร้อมด้วยปลัดกระ​ทรวง​ยุติธรรม​ ได้เยี่ยมชมบูธกระทรวง​ยุติธรรม​ พร้อมทั้งได้ให้คำแนะนำ​ในการพัฒนาและจัดเก็บระบบ​การติดตามการว่างงานของผู้ที่ได้ลงทะเบียนรับข้อมูล​ข่าวสารตำแหน่ง​งานว่างในสังกัดกระทรวง​ยุติธรรม​ ทั้งนี้​ การจัดงานดังกล่าว​ จัดขึ้นระหว่าง​วันที่​ ๒๖​ -​ ๒๘​ กันยายน​ ๒๕๖๓​ ณ ไบเทค บางนา ฮอลล์ ๙๘​ - ๙๙”

ที่มา : https://www.thaigov.go.th/news/contents/details/35535