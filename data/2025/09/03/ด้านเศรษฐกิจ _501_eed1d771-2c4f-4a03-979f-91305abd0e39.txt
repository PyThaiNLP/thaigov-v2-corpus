รัฐบาลไทย-ข่าวทำเนียบรัฐบาล-SME D Bank เบอร์ 1 ธนาคารรัฐ 99.25 คะแนน ITA ปี 2568 บทบาทหน่วยงานรัฐยึดมั่นคุณธรรม โปร่งใส เคียงข้างเอสเอ็มอีไทยสู่ความสำเร็จ

วันศุกร์ที่ 15 สิงหาคม 2568
15/08/2568
พิมพ์
SME D Bank เบอร์ 1 ธนาคารรัฐ 99.25 คะแนน ITA ปี 2568 บทบาทหน่วยงานรัฐยึดมั่นคุณธรรม โปร่งใส เคียงข้างเอสเอ็มอีไทยสู่ความสำเร็จ
SME D Bank คว้า 99.25 คะแนนระดับ “ผ่านดีเยี่ยม” ผลประเมินคุณธรรมและความโปร่งใสการดำเนินงานหน่วยงานภาครัฐ หรือ ITA ปี 2568 จาก ป.ป.ช. ผงาดลำดับที่ 1 ของสถาบันการเงินเฉพาะกิจของรัฐ และลำดับที่ 2 ของหน่วยงานประเภทรัฐวิสาหกิจ
SME D Bank ตอกย้ำบทบาท ธนาคารเพื่อเอสเอ็มอีไทย คว้า 99.25 คะแนนระดับ “ผ่านดีเยี่ยม” ผลประเมินคุณธรรมและความโปร่งใสการดำเนินงานหน่วยงานภาครัฐ หรือ ITA ปี 2568 จาก ป.ป.ช. ผงาดลำดับที่ 1 ของสถาบันการเงินเฉพาะกิจของรัฐ และลำดับที่ 2 ของหน่วยงานประเภทรัฐวิสาหกิจ แจ้งความสำเร็จเกิดจากความทุ่มเท ให้ความสำคัญคำนึงถึงผู้มีส่วนได้ส่วนเสีย เปิดเผยข้อมูลอย่างโปร่งใสและการป้องกันทุจริตทุกรูปแบบ
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย(ธพว.) หรือ SME D Bank เปิดเผยว่า SME D Bank ได้รับผลการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment) หรือ ITA ประจำปีงบประมาณ พ.ศ.2568 จาก สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) อยู่ที่ “99.25 คะแนน” ซึ่งเป็นเกณฑ์ประเมินระดับ “ผ่านดีเยี่ยม” ปรับเพิ่มขึ้น 2.78 จากปีงบประมาณ พ.ศ.2567 อยู่ที่ 96.47 คะแนน ซึ่งผลการประเมินดังกล่าว SME D Bank อยู่ในลำดับที่ 1 ของสถาบันการเงินเฉพาะกิจของรัฐ และอยู่ในลำดับที่ 2 จากหน่วยงานรัฐวิสาหกิจทั้งหมด 52 แห่ง ที่เข้ารับการประเมิน โดยเป็นผลมาจากความมุ่งมั่นทุ่มเท สะท้อนจากตัวชี้วัดที่ได้รับ 100 คะแนนเต็ม ทั้งการป้องกันทุจริต และการเปิดเผยข้อมูลที่โปร่งใส ยึดมั่นในการปฏิบัติหน้าที่ที่มีคุณธรรมมีความโปร่งใส สามารถตรวจสอบได้ พร้อมสร้างมูลค่าเพิ่มแก่กิจการในระยะยาว รวมถึง สร้างความเชื่อมั่น คุ้มครองผลประโยชน์ของผู้เกี่ยวข้องและผู้มีส่วนได้ส่วนเสีย
สำหรับผลการประเมินดังกล่าว นับเป็นความภาคภูมิใจของชาว SME D Bank ตั้งแต่คณะกรรมการ ผู้บริหาร และพนักงานทุกคน ที่ร่วมแรงร่วมใจกันประกาศเจตจำนงสุจริตยึดหลักธรรมาภิบาลให้กับหน่วยงานที่ทำธุรกรรมกับธนาคารได้ทราบ และถือปฏิบัติโดยทั่วกัน ที่สำคัญ มุ่งมั่นบทบาทการเป็น “ธนาคารเพื่อเอสเอ็มอีไทย”พร้อมสนับสนุน ส่งเสริม และสร้างโอกาสให้แก่ผู้ประกอบการเอสเอ็มอีไทยอย่างใกล้ชิดและต่อเนื่อง ผ่านกระบวนการ "พัฒนาคู่เติมทุน" ได้แก่ บริการด้าน “การพัฒนา” เชื่อมโยงหน่วยงานพันธมิตร ทั้งภาครัฐและเอกชน ช่วยยกระดับผู้ประกอบการเอสเอ็มอีครบวงจร ควบคู่แพลตฟอร์ม “DX by SME D Bank” อำนวยความสะดวกครบถ้วนในจุดเดียวทุกที่ ทุกเวลา ตลอด 24 ชม. ช่วยให้ผู้ประกอบการ สามารถปรับตัวก้าวทันต่อการเปลี่ยนแปลงได้อย่างมีประสิทธิภาพ
ขณะเดียวกัน ยังมีบริการด้านการเงินที่เป็นธรรม ด้วยผลิตภัณฑ์สินเชื่อครอบคลุมทุกกลุ่มเอสเอ็มอี และเปิดกว้างทุกกลุ่มธุรกิจ สร้างโอกาสนำไปใช้ลงทุน ขยาย ปรับปรุง เสริมสภาพคล่อง และหมุนเวียนด้วยต้นทุนทางการเงินที่คล่องตัว อัตราดอกเบี้ยต่ำพิเศษเพียง 3% ต่อปี คงที่ตลอด 3 ปีแรก ผ่อนชำระนานสูงสุด 10 ปี ครอบคลุมทุกกลุ่มและทุกความต้องการของผู้ประกอบการเอสเอ็มอีช่วยให้สามารถบริหารจัดการต้นทุนธุรกิจได้อย่างมีประสิทธิภาพ เพิ่มศักยภาพนำไปลงทุนหรือเสริมสภาพคล่องในกิจการได้เป็นอย่างดี ผ่าน 3 โครงการสินเชื่อ ได้แก่ 1.สินเชื่อ “SME Green Productivity” วงเงินกู้สูงสุด 10 ล้านบาท  2.สินเชื่อ “ปลุกพลัง SME” วงเงินกู้สูงสุด 1.5 ล้านบาท และ 3.สินเชื่อ “Beyond ติดปีก SME” วงเงินกู้สูงสุด 15 ล้านบาท ช่วยให้ผู้ประกอบการเอสเอ็มอี ยกระดับธุรกิจ เพิ่มขีดความสามารถในการแข่งขันเติบโตอย่างเข้มแข็งและยั่งยืน

ที่มา : https://www.thaigov.go.th/news/contents/details/99748