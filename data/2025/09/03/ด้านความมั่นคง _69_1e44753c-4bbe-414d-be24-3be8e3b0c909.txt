รัฐบาลไทย-ข่าวทำเนียบรัฐบาล-“สป.มท.” ระดมพลังเตรียมเข้าสู่การประเมิน Site Visit รางวัล PMQA 4.0 เพื่อรักษาคุณภาพเป็นปีที่ 5 อย่างต่อเนื่อง ตอกย้ำจิตวิญญาณการขับเคลื่อนงานโดยยึดประชาชนเป็นศูนย์กลาง

วันศุกร์ที่ 4 กรกฎาคม 2568
04/07/2568
พิมพ์
“สป.มท.” ระดมพลังเตรียมเข้าสู่การประเมิน Site Visit รางวัล PMQA 4.0 เพื่อรักษาคุณภาพเป็นปีที่ 5 อย่างต่อเนื่อง ตอกย้ำจิตวิญญาณการขับเคลื่อนงานโดยยึดประชาชนเป็นศูนย์กลาง
“สป.มท.” ระดมพลังเตรียมเข้าสู่การประเมิน Site Visit รางวัล PMQA 4.0 เพื่อรักษาคุณภาพเป็นปีที่ 5 อย่างต่อเนื่อง ตอกย้ำจิตวิญญาณการขับเคลื่อนงานโดยยึดประชาชนเป็นศูนย์กลาง พร้อมยกระดับศักยภาพการทำงานอย่างรุดหน้า เพื่อบำบัดทุกข์ บำรุงสุข ประชาชน
เมื่อวานนี้ (3 ก.ค. 68) นายอรรษิษฐ์ สัมพันธรัตน์ ปลัดกระทรวงมหาดไทย มอบให้นายเชษฐา โมสิกรัตน์ รองปลัดกระทรวงมหาดไทย เปิดการประชุมเชิงปฏิบัติการเพื่อเตรียมความพร้อมข้อมูลนำเสนอสำหรับการตรวจประเมินรางวัลเลิศรัฐ ประจำปี 68 ณ พื้นที่ปฏิบัติงาน (Site Visit) ประเภทรางวัลคุณภาพการบริหารจัดการภาครัฐ 4.0 (PMQA 4.0) ของสำนักงานปลัดกระทรวงมหาดไทย โดยมี น.ส.พิมพ์อัปสร บริบูรณ์รัตน์ รักษาการในตำแหน่งหัวหน้ากลุ่มพัฒนาระบบบริหาร สำนักงานปลัดกระทรวงมหาดไทย อ.กิตติณัฐ พนมฤทธิ์ วิทยากร พร้อมด้วยหัวหน้าหน่วยงาน ผู้อำนวยการกลุ่มงาน และเจ้าหน้าที่ที่เกี่ยวข้อง ร่วมประชุม ณ โรงแรมเอส ดี อเวนิว ถ.บรมราชชนนี เขตบางพลัด กรุงเทพฯ
ในห้วงที่ผ่านมาสำนักงานปลัดกระทรวงมหาดไทยได้ขับเคลื่อนการดำเนินการพัฒนาองค์การ ตามนโยบาย/ยุทธศาสตร์ด้านการปรับสมดุลและพัฒนาระบบการบริหารจัดการภาครัฐ รวมทั้งนำนโยบายของผู้บริหารกระทรวงมหาดไทยที่ให้ความสำคัญกับการปรับปรุงและพัฒนาการดำเนินงานเพื่อยกระดับคุณภาพการบริหารจัดการและการให้บริการมาเป็นแนวทางในการยกระดับและพัฒนาศักยภาพขององค์กรที่สามารถพัฒนาและปรับปรุงอย่างต่อเนื่อง
ทั้งนี้ สำนักงานปลัดกระทรวงมหาดไทยได้รับรางวัล PMQA 4.0 ในระดับ Advance ต่อเนื่อง 4 ปีช้อน (2564 - 2567) และได้เสนอขอรับรางวัลฯ ในปีนี้เป็นปีที่ 5 ติดต่อกัน ซึ่งสำนักงานคณะกรรมการพัฒนาระบบราชการ (ก.พ.ร.) ได้ประกาศให้ “สำนักงานปลัดกระทรวงมหาดไทย” เป็นหนึ่งในหน่วยงานภาครัฐที่ผ่านเกณฑ์การประเมินรางวัลเลิศรัฐ ประจำปี 2568 ประเภทรางวัลคุณภาพการบริหารจัดการภาครัฐ 4.0 (PMQA 4.0) โดยจะมีการตรวจประเมิน ณ พื้นที่ปฏิบัติงาน (Site Visit) ในวันที่ 25 ก.ค. 2568 นี้ จึงเป็นที่มาของการประชุมเชิงปฏิบัติการในวันนี้ เพื่อรวมพลัง “ทีม สป.มท.” ในการร่วมจัดทำข้อมูลเพื่อถ่ายทอดผลการดำเนินงานที่สะท้อนถึงความก้าวหน้าอย่างชัดเจนของการพัฒนาระบบการให้บริการประชาชนโดยยึดประชาชนเป็นศูนย์กลาง การเปิดกว้างและเชื่อมโยงระหว่างหน่วยงาน และเป็นองค์กรที่มีขีดสมรรถนะสูงและทันสมัยของสำนักงานปลัดกระทรวงมหาดไทย

ที่มา : https://www.thaigov.go.th/news/contents/details/98159