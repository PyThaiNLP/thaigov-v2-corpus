รัฐบาลไทย-ข่าวทำเนียบรัฐบาล-ครม. อนุมัติในหลักการ ร่างกฎกระทรวงกำหนดค่าธรรมเนียมการออกใบอนุญาต หนังสือรับรองการแจ้งและการให้บริการในการจัดการสิ่งปฏิกูล หรือมูลฝอย (ฉบับที่..) พ.ศ. ...

วันอังคารที่ 29 กรกฎาคม 2568
29/07/2568
พิมพ์
ครม. อนุมัติในหลักการ ร่างกฎกระทรวงกำหนดค่าธรรมเนียมการออกใบอนุญาต หนังสือรับรองการแจ้งและการให้บริการในการจัดการสิ่งปฏิกูล หรือมูลฝอย (ฉบับที่..) พ.ศ. ...
ตามที่กระทรวงสาธาณสุข (สธ.) ได้เสนอ
วันนี้ (วันอังคารที่ 29 กรกฎาคม 2568) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า คณะรัฐมนตรีพิจราณาอนุมัติในหลักการ ร่างกฎกระทรวงกำหนดค่าธรรมเนียมการออกใบอนุญาต หนังสือรับรองการแจ้งและการให้บริการในการจัดการสิ่งปฏิกูล หรือมูลฝอย (ฉบับที่..) พ.ศ. ... ตามที่กระทรวงสาธาณสุข (สธ.) ได้เสนอ
โดยร่างกฎกระทรวงดังกล่าว มีสาระสำคัญเป็นตัวกำหนดค่าธรรมเนียมการออกใบอนุญาตและการให้บริการในการจัดการสิ่งปฏิกูลหรือมูลฝอย ที่เป็นพิษและอันตรายต่อชุมชน เนื่องจาก กฎกระทรวงกำหนดค่าธรรมเนียมการออกใบอนุญาต หนังสือรับรองการแจ้งและการให้บริการในการจัดการสิ่งปฏิกูล หรือมูลฝอย พ.ศ. 2559 ได้กำหนดเพดานอัตราค่าธรรมเนียมขั้นสูง เกี่ยวกับการออกใบอนุญาต หนังสือรับรองการแจ้งและการให้บริการในการจัดการสิ่งปฏิกูล หรือมูลฝอยทั่วไปและติดเชื้อ (เก็บ ขน และกำจัด) ซึ่งปัจจุบันยังไม่ได้มีการการกำหนดค่าธรรมเนียมการออกใบอนุญาต หนังสือรับรองการแจ้งและการให้บริการในการจัดการสิ่งปฏิกูลหรือมูลฝอย ที่เป็นพิษและอันตรายต่อชุมชนไว้
กระทรวงสาธาณสุข (สธ.) จึงได้ทำการเสนอร่างกฎกระทรวงดังกล่าวฯ เพื่อกำหนดค่าธรรมเนียมการออกใบอนุญาตและการให้บริการในการจัดการสิ่งปฏิกูลหรือมูลฝอย ที่เป็นพิษและอันตรายต่อชุมชน โดยกำหนดค่าธรรมเนียมในกรณี เก็บ ขน ไม่เกินฉบับละ 10,000 บาท และกรณีการรับกำจัดไม่เกิน 15,000 บาท พร้อมกำหนดค่าธรรมเนียมการเก็บ ขน และกำจัดขยะมูลฝอยที่เป็นพิษหรืออันตรายจากชุมชน เป็นรายเดือน ที่มีน้ำหนักไม่เกิน 2 กิโลกรัม ไม่เกินเดือนละ 30 บาท ส่วนในกรณีที่มีน้ำหนักเกิน 2 กิโลกรัม โดยคิดเป็นหน่วยทุกๆ 2 กิโลกรัม ไม่เกินหน่วยละ 30 บาท ส่วนในกรณี การเก็บ ขน กำจัด เป็นครั้งคราว ที่น้ำหนักไม่เกิน 100 กิโลกรัม ให้คิดเป็นหน่วยละไม่เป็น 100 กิโลกรัม ในอัตราไหม่เกินหน่วยละ 2,000 บาท

ที่มา : https://www.thaigov.go.th/news/contents/details/99030