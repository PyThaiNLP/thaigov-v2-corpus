รัฐบาลไทย-ข่าวทำเนียบรัฐบาล-เจ้าคุณอารยวังโส ปาฐกถาธรรมย้ำ “นักปกครฟองต้องมีจิตใจดุจแผ่นดิน” ด้าน "อรรษิษฐ์ สัมพันธรัตน์" ปลัด มท. นำชาวอุทัยธานี ร่วมรับฟัง “ร้อยใจไทย สืบสานราชธรรม ทั้งแผ่นดิน" 

วันศุกร์ที่ 27 มิถุนายน 2568
27/06/2568
พิมพ์
เจ้าคุณอารยวังโส ปาฐกถาธรรมย้ำ “นักปกครฟองต้องมีจิตใจดุจแผ่นดิน” ด้าน "อรรษิษฐ์ สัมพันธรัตน์" ปลัด มท. นำชาวอุทัยธานี ร่วมรับฟัง “ร้อยใจไทย สืบสานราชธรรม ทั้งแผ่นดิน"
เจ้าคุณอารยวังโส ปาฐกถาธรรมย้ำ “นักปกครฟองต้องมีจิตใจดุจแผ่นดิน” ด้าน "อรรษิษฐ์ สัมพันธรัตน์" ปลัด มท. นำชาวอุทัยธานี ร่วมรับฟัง “ร้อยใจไทย สืบสานราชธรรม ทั้งแผ่นดิน" เพิ่มพูนกำลังกายใจอุทิศตนเพื่อแผ่นดิน
วันนี้ (27 มิ.ย. 68) เวลา 07.00 น. นายอรรษิษฐ์ สัมพันธรัตน์ ปลัดกระทรวงมหาดไทย เป็นประธานพิธีตักบาตรและบรรยายธรรม “โครงการร้อยใจไทย สืบสานราชธรรม ทั้งแผ่นดิน” ถวายเป็นพระราชกุศลแด่พระบาทสมเด็จพระเจ้าอยู่หัว เพื่อเฉลิมพระเกียรติเนื่องในโอกาสมหามงคลเฉลิมพระชนมพรรษา 6 รอบ 72 พรรษา ณ อาคารสวนน้ำเฉลิมพระเกียรติฯ (บึงพระชนก) ต.เกาะเทโพ อ.เมืองอุทัยธานี จ.อุทัยธานี โดยได้รับเมตตาจากพระราชวัชรสุทธิวงศ์ (เจ้าคุณอารยวังโส) เจ้าอาวาสวัดป่าพุทธพจน์หริภุญไชย (ธ) ในพระราชูปถัมภ์ฯ เป็นประธานสงฆ์ บรรยายธรรมบูชาคุณพระรัตนตรัยและประกาศราชธรรม พร้อมด้วยพระสงฆ์ 10 รูป โอกาสนี้ นายธีรพัฒน์ คัชมาตย์ ผู้ว่าราชการจังหวัดอุทัยธานี และนางสาวอังศนา ลุยจันทร์ ประธานแม่บ้านมหาดไทยจังหวัดอุทัยธานี พร้อมด้วยหัวหน้าส่วนราชการ ข้าราชการ เจ้าหน้าที่ และพุทธศาสนิกชนชาวจังหวัดอ่างทอง ร่วมในกิจกรรมเป็นจำนวนมาก
พระราชวัชรสุทธิวงศ์ กล่าวสัมโมทนียกถา ความตอนหนึ่งว่า “โยนิโสมนสิการ” คือ การพิจารณาอย่างแยบคาย หรือการคิดอย่างมีเหตุผลและลึกซึง เพื่อให้เกิดความเข้าใจในสิ่งต่าง ๆ อย่างถ่องแท้และถูกต้อง เป็นหลักธรรมทางพุทธศาสนาที่สอนให้รู้จักใช้ปัญญาในการคิด พิจารณา ไตร่ตรอง และแก้ปัญหาอย่างมีสติ เปรียบดัง ท่านปลัดกระทรวงมหาดไทย ที่ได้นำหลัก “โยนิโสมนสิการ” มาปรับใช้ในการทำงานของกระทรวงมหาดไทยเพื่อ”บำบัดทุกข์ บำรุงสุข“ ให้กับบุคลากรเจ้านหน้าที่และประชาชนชาวไทย
“นักปกครองต้องมีจิตใจดุจแผ่นดิน” เป็นคำกล่าวที่ทรงพลังและลึกซึ้ง มีความหมายว่า คุณธรรมของผู้ปกครองที่ดี ซึ่งควรมีความหนักแน่น เสียสละ และเป็นที่พึ่งของประชาชน โดยมีคุณลักษณะดังนี้ 1) หนักแน่น มั่นคง ไม่หวั่นไหวต่อแรงเสียดทานหรือคำวิจารณ์ 2) เสียสละ ยอมเหนื่อย ยอมยากลำบาก เพื่อประโยชน์ของส่วนรวม 3) เมตตา กรุณา เอื้ออาทร ไม่เลือกที่รักมักที่ชัง 4) อดทน รองรับปัญหาหนักๆ ได้เหมือนแผ่นดินรองรับทุกสรรพสิ่ง และ5) ยึดธรรมะ ปกครองโดยหลักธรรม ไม่ใช่อำนาจ ซึ่งเมื่อนำมาประยุกต์ใช้ในชีวิตการทำงาน จะช่วยให้ทั้ง ความสำเร็จ และ ความสุข เดินเปรียบเหมือนดั่งโครงการ “ร้อยใจไทย สืบสานราชธรรม ทั้งแผ่นดิน” ที่มีเป้าหมายเพื่อให้ประชาชนไทยยึดมั่นในธรรมะ ร่วมแรงร่วมใจในการสร้างสังคมที่ดี และ สืบทอดคุณค่าของความเป็นไทยที่มีรากฐานจากธรรมะ อันจะนำไปสู่การทำความดีโดยไม่ได้หวังสิ่งใดตอบแทน ยึดถือประโยชน์ สร้างสรรค์สิ่งดีงามต่อสังคมและประเทศชาติ ทำงานเพื่อ “บำบัดทุกข์ บำรุงสุข” ประชาชนด้วยความตั้งใจจริง" พระราชวัชรสุทธิวงศ์ กล่าวในช่วงท้าย
นายอรรษิษฐ์ สัมพันธรัตน์ ปลัดกระทรวงมหาดไทย กล่าวว่า ตนได้รับทราบถึงดำริของท่านเจ้าคุณพระราชวัชรสุทธิวงศ์ (เจ้าคุณอารยวังโส) จึงเชิญชวนพุทธศาสนิกชนทั่วประเทศร่วมกันขับเคลื่อนและขยายผลต่อยอดโครงการ “ร้อยใจธรรม ร้อยอำเภอ สืบสานราชธรรม” สู่ระดับจังหวัด และส่วนกลาง ร่วมกับกระทรวงมหาดไทยและสมาคมแม่บ้านมหาดไทย เพื่อน้อมถวายเป็นพระราชกุศลแด่พระบาทสมเด็จพระเจ้าอยู่หัว ด้วยการเผยแผ่ราชธรรมที่นักปกครองและประชาชนควรเรียนรู้และถือปฏิบัติ อันจะเป็นการปลูกฝัง เสริมสร้างอุดมการณ์ให้แก่นักปกครอง องค์กรเอกชน ประชาชนทั่วไป รวมถึงคณะกรรมการและสมาชิกของสมาคมแม่บ้านมหาดไทยได้มีหลักการและวิธีการตามแนวทางราชธรรมในการทำความดีเพื่อสังคมส่วนรวม

ที่มา : https://www.thaigov.go.th/news/contents/details/97931