รัฐบาลไทย-ข่าวทำเนียบรัฐบาล-ป.กก. เตรียมพร้อมเข้าร่วมประชุม ASEAN NTOs ครั้งที่ 62 ณ เกาะโบราไกย์ ฟิลิปปินส์

วันเสาร์ที่ 19 กรกฎาคม 2568
ป.กก. เตรียมพร้อมเข้าร่วมประชุม ASEAN NTOs ครั้งที่ 62 ณ เกาะโบราไกย์ ฟิลิปปินส์
ป.กก. เตรียมพร้อมเข้าร่วมประชุม ASEAN NTOs ครั้งที่ 62 ณ เกาะโบราไกย์ ฟิลิปปินส์
เมื่อวันที่ 18 กรกฎาคม 2568 เวลา 13.30 – 15.00 น. นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมเตรียมการสําหรับการประชุมเจ้าหน้าที่อาวุโสด้านการท่องเที่ยวอาเซียน ครั้งที่ 62 ณ ห้องประชุม 2 ชั้น 3 และผ่านระบบการประชุมทางไกล โดยมีผู้แทนจากหน่วยงานที่เกี่ยวข้องเข้าร่วมประชุมฯ
การประชุมฯ ดังกล่าว มีวัตถุประสงค์เพื่อหารือ และติดตามการดำเนินงานของประเทศสมาชิกอาเซียน ภายใต้แผนยุทธศาสตร์ด้านการท่องเที่ยว อาเซียน ปี พ.ศ. 2559 - 2568 (ASEAN Tourism Strategic Plan: ATSP 2016 - 2025) โดยสืบเนื่องจากการประชุมคณะกรรมการด้านการท่องเที่ยวอาเซียน (ASEAN Tourism Committee Meetings: ATCM) ที่จัดขึ้นเมื่อวันที่ 28 เมษายน - 3 พฤษภาคม 2568 ณ กรุงมะนิลา สาธารณรัฐฟิลิปปินส์ รวมถึงความคืบหน้าการดำเนินงานตามข้อตกลงว่าด้วยการยอมรับคุณสมบัติบุคลากรวิชาชีพด้านการท่องเที่ยวอาเซียน (MRA-TP) กิจกรรมการตลาดท่องเที่ยวอาเซียน (ASEAN Tourism Marketing Strategy: ATMS) และโครงการภายใต้กองทุน ASEAN NTOs Fund
ทั้งนี้ การประชุมเจ้าหน้าที่อาวุโสด้านการท่องเที่ยวอาเซียน ครั้งที่ 62 และการประชุมอื่น ๆ ที่เกี่ยวข้อง จะจัดขึ้นวันที่ 3 - 8 สิงหาคม 2568 ณ เกาะโบราไกย์ สาธารณรัฐฟิลิปปินส์ โดยมีฟิลิปปินส์เป็นเจ้าภาพ

ที่มา : https://www.thaigov.go.th/news/contents/details/98562