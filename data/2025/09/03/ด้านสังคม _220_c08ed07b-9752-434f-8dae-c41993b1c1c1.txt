รัฐบาลไทย-ข่าวทำเนียบรัฐบาล-"วราวุธ" วอนประชาชนร่วมแก้ปัญหาขอทาน ด้วยการหยุดให้เงิน แนะ ถ้าอยากบริจาคช่วยกองทุนกระทรวง พม. ถึงผู้เดือดร้อนจริง เผยยอดขอทานต่างด้าวลดฮวบ หลังเหตุปะทะ ไทย-กัมพูชา

วันพุธที่ 6 สิงหาคม 2568
"วราวุธ" วอนประชาชนร่วมแก้ปัญหาขอทาน ด้วยการหยุดให้เงิน แนะ ถ้าอยากบริจาคช่วยกองทุนกระทรวง พม. ถึงผู้เดือดร้อนจริง เผยยอดขอทานต่างด้าวลดฮวบ หลังเหตุปะทะ ไทย-กัมพูชา
"วราวุธ" วอนประชาชนร่วมแก้ปัญหาขอทาน ด้วยการหยุดให้เงิน แนะ ถ้าอยากบริจาคช่วยกองทุนกระทรวง พม. ถึงผู้เดือดร้อนจริง เผยยอดขอทานต่างด้าวลดฮวบ หลังเหตุปะทะ ไทย-กัมพูชา
วันที่ 6 สิงหาคม 2568 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์สถานการณ์ขอทานในปัจจุบันช่วงเวลาที่เกิดเหตุการณ์ความไม่สงบชายแดนไทย-กัมพูชา ลดลงหรือไม่ ว่า ในช่วง 1 ตุลาคม 2567 ปีที่แล้ว จนถึงกลางเดือนกรกฎาคม 2568 ที่ผ่านมา ในพื้นที่กรุงเทพมหานคร มีการดำเนินคดีเกี่ยวกับขอทาน 221 ราย เป็นรายเดิมเกือบ 100 ราย เป็นขอทานคนไทย 150 ราย และต่างด้าว 70 ราย ซึ่งต่างด้าวส่วนใหญ่เป็นชาวกัมพูชาถึง 90% แต่ตอนนี้ตัวเลขหลังเกิดสถานการณ์ความไม่สงบชายแดนไทย-กัมพูชา พบว่ามีตัวเลขลดลง ซึ่ง พม. เรามีมาตรการในการที่จะดำเนินคดีกับขอทาน และมักได้ยินพี่น้องประชาชนถามอยู่เสมอว่าเมื่อไหร่ขอทานจะหมดไป วันนี้ด้วยกฎหมายที่กระทรวง พม. มีอยู่ในมือหรือตำรวจมีการปรับ  จำคุก กักขัง ต่าง ๆ เหล่านี้ ด้วยเป็นกฎหมายค่อนข้างเก่าและใช้มานานแล้วจำนวนโทษปรับจึงน้อยกว่ารายได้ที่ทำการขอทานมาได้ ฉะนั้น วิธีที่ยั่งยืนที่สุดและด้วยกฎหมายที่มีอยู่ในปัจจุบัน คือ ขอให้หยุดการให้ทาน ถ้าอยากบริจาคเงินหรืออยากทำบุญให้มาทำบุญกับกองทุนของกระทรวง พม.ได้ โดยเราจะนำไปช่วยเหลือพี่น้องประชาชนอีกมากมายที่ประสบปัญหาเดือดร้อน ทั้งปัญหาอุทกภัย หรือในพื้นที่ที่เกิดความขัดแย้ง ซึ่งขอฝากไว้ว่าหยุดการให้เงินขอทาน เพราะถ้าไม่มีรายได้ก็จะไม่มีการขอทาน ตราบใดที่ยังมีคนให้เงิน
ก็ยังมีคนขอ ฝากทุกคนไว้ด้วยว่าถ้าพบเจอขอทานที่ไหน ให้โทรแจ้งที่สายด่วน พม. โทร. 1300 ตลอด 24 ชม.
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว
#วราวุธศิลปอาชา #ศบปภ #พันธกิจสำคัญ9ด้าน #ปัญหาสังคม #ขอทาน

ที่มา : https://www.thaigov.go.th/news/contents/details/99422