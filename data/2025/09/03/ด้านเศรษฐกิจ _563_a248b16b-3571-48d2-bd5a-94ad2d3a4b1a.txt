รัฐบาลไทย-ข่าวทำเนียบรัฐบาล-​ผู้ตรวจฯ กฤศ ตรวจเยี่ยมและให้คำแนะนำ สำนักงานคณะกรรมการอ้อยและน้ำตาลทราย เน้นย้ำงดรับซื้ออ้อยเผา ส่งเสริมการตัดอ้อยสด เพิ่มประสิทธิภาพการผลิตของระบบอ้อยและน้ำตาลทรายทั้งระบบ 

วันพฤหัสบดีที่ 21 สิงหาคม 2568
21/08/2568
พิมพ์
​ผู้ตรวจฯ กฤศ ตรวจเยี่ยมและให้คำแนะนำ สำนักงานคณะกรรมการอ้อยและน้ำตาลทราย เน้นย้ำงดรับซื้ออ้อยเผา ส่งเสริมการตัดอ้อยสด เพิ่มประสิทธิภาพการผลิตของระบบอ้อยและน้ำตาลทรายทั้งระบบ
​ผู้ตรวจฯ กฤศ ตรวจเยี่ยมและให้คำแนะนำ สำนักงานคณะกรรมการอ้อยและน้ำตาลทราย เน้นย้ำงดรับซื้ออ้อยเผา ส่งเสริมการตัดอ้อยสด เพิ่มประสิทธิภาพการผลิตของระบบอ้อยและน้ำตาลทรายทั้งระบบ
เมื่อวันที่ 18 สิงหาคม 2568 นายกฤศ จันทร์สุวรรณ ผู้ตรวจราชการกระทรวงอุตสาหกรรม พร้อมคณะ เข้าตรวจเยี่ยมและให้คำแนะนำแก่ สำนักงานคณะกรรมการอ้อยและน้ำตาลทราย (สอน.) โดยมีนายใบน้อย สุวรรณชาตรี เลขาธิการคณะกรรมการอ้อยและน้ำตาลทราย พร้อมด้วยผู้บริหาร และเจ้าหน้าที่ สอน. ให้การต้อนรับและนำเสนอผลการดำเนินงาน ณ ห้องประชุม ชั้น 1 อาคารสำนักงานคณะกรรมการอ้อยและน้ำตาลทราย
ตามที่ปลัดกระทรวงอุตสาหกรรม (นายณัฐพล รังสิตพล) มอบหมายให้ผู้ตรวจราชการกระทรวงอุตสาหกรรม เข้าตรวจเยี่ยมและให้คำแนะนำหน่วยงานภายในสังกัดกระทรวงอุตสาหกรรม โดยมีวัตถุประสงค์เพื่อให้ผู้ตรวจราชการกระทรวงอุตสาหกรรมรับทราบ บทบาท ภารกิจ โครงสร้าง ผลการดำเนินงาน โครงการต่างๆ ที่ หน่วยงานดำเนินการร่วมกับกระทรวงอุตสาหกรรม
ผู้ตรวจราชการฯ กฤศ ได้เน้นย้ำและถ่ายทอดแนวทางการดำเนินงานตามตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และตามนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของ ดร.ณัฐพล รังสิตพล ปลัดกระทรวงอุตสาหกรรม
นอกจากนี้ ผู้ตรวจราชการฯ กฤศ ยังได้ยกตัวอย่างโครงการ “จากเส้นใบ สู่ เส้นใย” ของวิสาหกิจชุมชนบ้านใหม่หนองแก ตำบลทัพหลวง อำเภอบ้านไร่ จังหวัดอุทัยธานี ที่ได้รับร่วมมือกับบริษัท ไทยรุ่งเรือง คอร์ปอเรชั่น จำกัด และบริษัท ไทยรุ่งเรือง ไบโอ-เอ็นเนอร์จี้ จำกัด ตำบลทัพหลวง อำเภอบ้านไร่ จังหวัดอุทัยธานี ผลิตภัณฑ์ที่ได้จากโครงการดังกล่าว เช่น ผ้า เครื่องแต่งกาย กระเป๋าถือ หมวก ที่ทำมาจากใบอ้อย เสนอแนะให้ศูนย์ส่งเสริมอุตสาหกรรมอ้อยและน้ำตาลทรายในส่วนภูมิภาค พิจารณาดำเนินการศึกษาและวิเคราะห์ศักยภาพของเกษตรกรชาวไร่ในพื้นที่รับผิดชอบ เพื่อค้นหาความถนัดหรือจุดเด่นที่มีความเป็นเอกลักษณ์เฉพาะถิ่น ซึ่งต้องบูรณาการร่วมกับหน่วยงานที่เกี่ยวข้อง อันจะสามารถนำมาสนับสนุนและส่งเสริมการพัฒนาวิสาหกิจชุมชนให้เติบโตอย่างเหมาะสมและสอดคล้องกับบริบทของพื้นที่ ตลอดจนเป็นไปในทิศทางเดียวกับนโยบาย MIND 4 มิติ เพื่อให้สถานประกอบการสามารถอยู่ร่วมกับชุมชนได้อย่างสมดุลและยั่งยืน
สุดท้ายนี้ ผู้ตรวจกฤศได้กล่าวชื่นชมการทำงานของเลขาธิการคณะกรรมการอ้อยและน้ำตาลทรายและเจ้าหน้าที่ที่ตั้งใจปฏิบัติงานอย่างเต็มที่ เพื่อให้เกิดประสิทธิภาพประสิทธิผลในการให้บริการแก่ผู้ประกอบการ เกษตรกรชาวไร่อ้อยและประชาชน

ที่มา : https://www.thaigov.go.th/news/contents/details/99989