รัฐบาลไทย-ข่าวทำเนียบรัฐบาล-ปลัดดีอี เปิดสัมมนา “แนวทางการส่งเสริมองค์การมหาชนเพื่อสนับสนุนการพัฒนาประเทศ”

วันศุกร์ที่ 15 สิงหาคม 2568
ปลัดดีอี เปิดสัมมนา “แนวทางการส่งเสริมองค์การมหาชนเพื่อสนับสนุนการพัฒนาประเทศ”
ปลัดดีอี เปิดสัมมนา “แนวทางการส่งเสริมองค์การมหาชนเพื่อสนับสนุนการพัฒนาประเทศ”
วันที่ 15 สิงหาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ในฐานะประธานคณะอนุกรรมการพัฒนาและส่งเสริมองค์การมหาชน (อ.กพม.) เป็นประธานการสัมมนาแลกเปลี่ยนความคิดเห็นเกี่ยวกับแนวทางการส่งเสริม องค์การมหาชนเพื่อสนับสนุนการพัฒนาประเทศ พร้อมบรรยายพิเศษ เรื่อง “บทบาทคณะกรรมการและผู้อำนวยการองค์การมหาชน ในการส่งเสริมและกำกับองค์การมหาชน” จัดโดยสำนักงานคณะกรรมการพัฒนาระบบราชการ (ก.พ.ร.) ณ ห้องบอลรูม 2-3 ชั้น 4 โรงแรมคอนราด กรุงเทพฯ
สำหรับการสัมมนาดังกล่าว จัดขึ้นเพื่อเป็นเวทีในการร่วมแสดงข้อคิดเห็น แลกเปลี่ยนความรู้ และแนวทางในการส่งเสริมบทบาทขององค์การมหาชนให้เป็นกลไกสำคัญในการขับเคลื่อนการพัฒนาประเทศ มุ่งเน้นการพัฒนาองค์การมหาชนให้เป็นกลไกสำคัญในการขับเคลื่อนนโยบายรัฐ การยกระดับธรรมาภิบาล และการเพิ่มขีดความสามารถด้วยเทคโนโลยีดิจิทัล เพื่อให้องค์การมหาชนสามารถบูรณาการการทำงานร่วมกันและสร้างผลกระทบต่อการพัฒนาประเทศอย่างเป็นรูปธรรม

ที่มา : https://www.thaigov.go.th/news/contents/details/99735