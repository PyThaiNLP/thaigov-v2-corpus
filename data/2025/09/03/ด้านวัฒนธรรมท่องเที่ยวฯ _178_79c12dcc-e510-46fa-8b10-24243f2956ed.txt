รัฐบาลไทย-ข่าวทำเนียบรัฐบาล-ปลัดกระทรวงวัฒนธรรม เยี่ยมชมนิทรรศการ “BACK TO THE FUTURE : กาลครั้งหนึ่ง ณ ธนาลัย”

วันจันทร์ที่ 18 สิงหาคม 2568
ปลัดกระทรวงวัฒนธรรม เยี่ยมชมนิทรรศการ “BACK TO THE FUTURE : กาลครั้งหนึ่ง ณ ธนาลัย”
ปลัดกระทรวงวัฒนธรรม เยี่ยมชมนิทรรศการ “BACK TO THE FUTURE : กาลครั้งหนึ่ง ณ ธนาลัย”
ปลัดกระทรวงวัฒนธรรม เยี่ยมชมนิทรรศการ “BACK TO THE FUTURE : กาลครั้งหนึ่ง ณ ธนาลัย”
วันที่ 16 สิงหาคม 2568 เวลา 13.30 น. นายประสพ เรียงเงิน ปลัดกระทรวงวัฒนธรรม เยี่ยมชมนิทรรศการ “BACK TO THE FUTURE : กาลครั้งหนึ่ง ณ ธนาลัย” ภายใต้โครงการส่งเสริมศักยภาพและสร้างเครือข่ายนักสร้างสรรค์รุ่นใหม่ ย่านเศรษฐกิจสร้างสรรค์ จังหวัดเชียงราย โดยมีคุณเอกพงษ์ ใจบุญ ผู้จัดการโครงการ ศิลปิน ผู้บริหาร และเจ้าหน้าที่ร่วมรับชม ณ บ้านสิงหไคล มูลนิธิมดชนะภัย จังหวัดเชียงราย
นิทรรศการ “BACK TO THE FUTURE : กาลครั้งหนึ่ง ณ ธนาลัย” เป็นส่วนหนึ่งของกิจกรรมส่งเสริมศักยภาพและสร้างเครือข่ายนักสร้างสรรค์รุ่นใหม่ ย่านเศรษฐกิจสร้างสรรค์ จังหวัดเชียงราย โดยความร่วมมือระหว่าง สำนักงานส่งเสริมเศรษฐกิจสร้างสรรค์ (องค์การมหาชน) เชียงใหม่ TCDC Chiang Mai นักสร้างสรรค์ และหน่วยงานทั้งภาครัฐและเอกชน จังหวัดเชียงราย โดยมีเป้าหมายเพื่อพัฒนากลไกและเครื่องมือที่จะส่งเสริมศักยภาพของนักสร้างสรรค์รุ่นใหม่ในการสร้างโอกาสและความเป็นไปได้ใหม่ๆ ในพื้นที่ นำไปสู่การดึงให้คนรุ่นใหม่คืนถิ่นและเกิดการขยายตัวของนักสร้างสรรค์ เกิดการพัฒนาสู่ย่านน่าอยู่ น่าลงทุนและน่าท่องเที่ยว ในอนาคต
ภายในนิทรรศการจัดแสดงผลงานการออกแบบสร้างสรรค์ โดย 5 นักสร้างสรรค์
- เอกพงษ์ ใจบุญ
- พุทธรักษ์ ดาษดา
- สิริฉาย เอาฬาร
- กลุ่มศิลปิน ไส้ติ่ง : โซไซตี้
- รชรินทร์ อินธุระ
ที่บอกเล่าเรื่องราว และแรงบันดาลใจ จากย่านถนนธนาลัย ย่านการค้าเก่าแก่ที่ผสมผสานความเป็นพหุวัฒนธรรมของเมืองเชียงราย ผ่านการนำเสนอพัฒนาการทางเศรษฐกิจและสังคม เรื่องราวศิลปะ วัฒนธรรม ร้านค้าเก่าแก่และธุรกิจคนรุ่นใหม่ที่ร่วมกันพัฒนาและต่อยอดแบรนด์กิจการดั้งเดิม สู่ธุรกิจสร้างสรรค์ใหม่ ตลอดจนถ่ายทอดประสบการณ์ ความทรงจำ และข้อมูลเชิงประวัติศาสตร์อันทรงคุณค่า และมุมมองที่จะเป็นโอกาสใหม่ในการพัฒนาต่อยอดสู่ย่านเศรษฐกิจสร้างสรรค์ที่มีชีวิต
นิทรรศการจัดแสดง วันที่ 8 สิงหาคม - 8 กันยายน 2568 เวลา 10.00 - 16.00 น. (หยุดวันจันทร์)
ณ บ้านสิงหไคล มูลนิธิมดชนะภัย
https://share.google/rZu2orOAHi1wcEZqx

ที่มา : https://www.thaigov.go.th/news/contents/details/99840