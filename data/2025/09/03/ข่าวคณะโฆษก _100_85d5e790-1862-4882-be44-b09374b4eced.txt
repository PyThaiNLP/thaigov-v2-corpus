รัฐบาลไทย-ข่าวทำเนียบรัฐบาล-ครม.รับทราบ รายงานผู้สอบบัญชีและงบการเงินของการไฟฟ้าฝ่ายผลิตแห่งประเทศไทย ประจำปี 2567 ตามที่กระทรวงพลังงาน (พน.) เสนอ

วันอังคารที่ 22 กรกฎาคม 2568
22/07/2568
พิมพ์
ครม.รับทราบ รายงานผู้สอบบัญชีและงบการเงินของการไฟฟ้าฝ่ายผลิตแห่งประเทศไทย ประจำปี 2567 ตามที่กระทรวงพลังงาน (พน.) เสนอ
ครม.รับทราบ รายงานผู้สอบบัญชีและงบการเงินของการไฟฟ้าฝ่ายผลิตแห่งประเทศไทย ประจำปี 2567 ตามที่กระทรวงพลังงาน (พน.) เสนอ
วันนี้ (วันอังคารที่ 22 กรกฎาคม 2568) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า คณะรัฐมนตรีรับทราบ รายงานผู้สอบบัญชีและงบการเงินของการไฟฟ้าฝ่ายผลิตแห่งประเทศไทย ประจำปี 2567 ตามที่กระทรวงพลังงาน (พน.) เสนอ
โดยทางกระทรวงพลังงาน(พน.) ได้เสนอรายงานผู้สอบบัญชีและงบการเงินของการไฟฟ้าฝ่ายผลิตแห่งประเทศไทย ประจำปี 2567 สำหรับปีสิ้นสุดวันที่ 31 ธันวาคม 2567 ซึ่งผู้ตรวจสอบบัญชีรับอนุญาติได้ตรวจสอบเห็นว่า งบการเงินดังกล่าวเป็นการแสดงฐานะทางการเงิน ผลการดำเนินงานและกระแสเงินสด สำหรับปีที่สิ้นสุดวันเดียวกัน โดยถูกต้องตามที่ควรในสาระสำคัญตามมาตรฐานการรายงานทางการเงิน และคณะกรรมการไฟฟ้าฝ่ายผลิตแห่งประเทศไทย (คณะกรรมการ กฟผ.) ในคราวประชุมครั้งที่ 5/2568 เมื่อวันที่ 19 มีนาคม 2568 ได้มีมติรับทราบแล้ว
ซึ่งเป็นการดำเนินการตามพระราชบัญญัติการไฟฟ้าฝ่ายผลิตแห่งประเทศไทย พ.ศ.2511 มาตรา 51 ที่บัญญัติให้ผู้สอบบัญชีจะต้องทำรายงานผลสอบบัญชี เสนอต่อคณะกรรมการ กฟผ. ภายใน 150 วัน นับตั้งแต่วันสิ้นปีบัญชี ซึ่งรายงานดังกล่าวต้องแสดงถึง งบดุล บัญชีทำการ และบัญชีกำไรขาดทุน ที่ผู้สอบบัญชีรับรองว่าถูกต้องแล้ว

ที่มา : https://www.thaigov.go.th/news/contents/details/98667