รัฐบาลไทย-ข่าวทำเนียบรัฐบาล-พม. จัดงาน “PINK POWER KM DAY 2025“ เปิดพื้นที่ โชว์นวัตกรรมเพื่อกลุ่มเปราะบาง พร้อมชุดสื่อ-คลังความรู้ออนไลน์ พัฒนาคุณภาพชีวิตคนทุกช่วงวัย

วันจันทร์ที่ 1 กันยายน 2568
พม. จัดงาน “PINK POWER KM DAY 2025“ เปิดพื้นที่ โชว์นวัตกรรมเพื่อกลุ่มเปราะบาง พร้อมชุดสื่อ-คลังความรู้ออนไลน์ พัฒนาคุณภาพชีวิตคนทุกช่วงวัย
พม. จัดงาน “PINK POWER KM DAY 2025“ เปิดพื้นที่ โชว์นวัตกรรมเพื่อกลุ่มเปราะบาง พร้อมชุดสื่อ-คลังความรู้ออนไลน์ พัฒนาคุณภาพชีวิตคนทุกช่วงวัย
วันที่ 1 กันยายน 2568 ที่กระทรวงการพัฒนาสังคมและความมั่นคงของมนุษย์ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) พร้อมด้วยคณะผู้บริหาร อดีตผู้บริหาร ข้าราชการ และเจ้าหน้าที่กระทรวง พม. ร่วมสักการะพระประชาบดี และสิ่งศักดิ์สิทธิ์ประจำกระทรวง พม. เนื่องในวันลูกประชาบดี วันคล้ายวันสถาปนาครบรอบ 23 ปี กรมพัฒนาสังคมและสวัสดิการ พร้อมทั้ง ร่วมงาน PINK POWER KM DAY 2025
นายอนุกูล กล่าวว่า วันนี้ (1 ก.ย. 68) กระทรวงการพัฒนาสังคมและความมั่นคงของมนุษย์ (พม.) กำหนดจัดงานวันลูกประชาบดี เนื่องในโอกาสวันคล้ายวันสถาปนาครบรอบ 23 ปี กรมพัฒนาสังคมและสวัสดิการ พร้อมทั้งงาน PINK POWER KM DAY 2025 เพื่อเปิดพื้นที่สร้างสรรค์ในการนำเสนอนวัตกรรมการทำงานสำหรับกลุ่มเปราะบางทาง สังคม และร่วมสร้างเครือข่ายการเรียนรู้ของหน่วยงานภายในสังกัดกระทรวง พม. โดยการเผยแพร่ แลกเปลี่ยนองค์ความรู้ ด้านการจัดสวัสดิการสังคม สังคมสงเคราะห์ และการพัฒนาสังคมอย่างเป็นรูปธรรม ด้วยการจัดกิจกรรมการแสดงผลงานสร้างสรรค์ที่สะท้อนถึงการดำเนินงานสำคัญของกระทรวง พม. ผ่านการแสดง 4 ภาค และการประกวดเดินแบบผ้าไทย ที่สื่อถึงอัตลักษณ์ของการบูรณาการการทำงานร่วมกัน อีกทั้งกิจกรรมนำเสนอผลงานด้านการจัดการความรู้ การเผยแพร่แนวทางปฏิบัติที่ดี (Best Practice) บทเรียนความสำเร็จ และนวัตกรรมด้านการทำงาน ผ่านสื่อและคลังความรู้ออนไลน์ (Social Literacy) จำนวน 615 ชุดองค์ความรู้ ที่สะท้อนถึงการทำงานด้านการพัฒนาสังคมและความมั่นคงของมนุษย์ทั้ง 6 ด้าน ได้แก่ 1) ด้านเด็กและเยาวชน 2) ด้านสตรีและครอบครัว 3) ด้านผู้สูงอายุ 4)ด้านคนพิการ 5) ด้านคนไร้ที่พึ่ง สมาชิกนิคมสร้างตนเอง กลุ่มชาติพันธุ์ และ 6) ด้านชุมชน ที่อยู่อาศัย รับจำนำ
นายอนุกูล กล่าวเพิ่มเติมว่า สำหรับบูธนิทรรศการกระทรวง พม. มีการนำเสนอผลงานผ่านโปสเตอร์จาก 9 หน่วยงานระดับกรมหรือเทียบเท่าในสังกัดกระทรวง พม. จำนวน 11 บูธ ได้แก่ 1) สำนักงานปลัดกระทรวงการพัฒนาสังคมและความมั่นคงของมนุษย์ (สป.พม.) ได้แก่ “9 Flagship พม.” โดยกองยุทธศาสตร์และแผนงาน , “ระวัง..สิ้นสุดทางหลอก!! END OF THE TIP WAY” โดยกองต่อต้านการค้ามนุษย์ และ “พม.ดิจิทัล” โดยศูนย์เทคโนโลยีสารสนเทศและการสื่อสาร 2) กรมกิจการเด็กและเยาวชน (ดย.) ได้แก่ "องค์กรแห่งการเรียนรู้ ก้าวสู่บริการ ที่เป็นเลิศ" 3) กรมกิจการผู้สูงอายุ (ผส.) ได้แก่ "วัยเก่า Power" 4) กรมกิจการสตรีและสถาบันครอบครัว (สค.) ได้แก่ "Pink Together : Knowledge Learn & work" 5) กรมพัฒนาสังคมและสวัสดิการ (พส.) ได้แก่ "เรื่องเล่าชาวเล วิถีคลื่น วิถีคน" 6) กรมส่งเสริมและพัฒนาคุณภาพชีวิตคนพิการ (พก.) ได้แก่ "DepFund" 7) การเคหะแห่งชาติ (กคช.) ได้แก่ "Homespective" 8) สถาบันพัฒนาองค์กรชุมชน (องค์การมหาชน) (พอช.) ได้แก่ "คิดถึงงาน พัฒนา คิดถึง พอช." และ 9) สำนักงานธนานุเคราะห์ (สธค.) ได้แก่ "แวะดูทรัพย์ แวะรับความรู้" นอกจากนี้ กระทรวงสาธารณสุขร่วมให้บริการตรวจสุขภาพใจ "Bio Feedback" ด้วยการตรวจวัดระดับความเครียด พร้อมรับคำปรึกษาโดยตรงจากผู้เชี่ยวชาญของกรมสุขภาพจิต และสำนักงานธนานุเคราะห์ ร่วมจัดกิจกรรมการขายทรัพย์หลุดจำนำ พร้อมการประมูล
#ข่าวพม #พม #ศรส #esshelpme #5x5ฝ่าวิกฤตประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #SDx2025 #SocialDevelopmentExpo2025 #PINKPOWERKMDAY2025

ที่มา : https://www.thaigov.go.th/news/contents/details/100321