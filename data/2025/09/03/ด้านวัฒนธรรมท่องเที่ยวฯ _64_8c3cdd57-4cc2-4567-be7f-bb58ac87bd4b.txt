รัฐบาลไทย-ข่าวทำเนียบรัฐบาล-ปลัดฯ ท่องเที่ยว เป็นประธานการประชุมคณะกรรมการธุรกิจนำเที่ยวและมัคคุเทศก์ ครั้งที่ 5/2568 

วันอังคารที่ 15 กรกฎาคม 2568
ปลัดฯ ท่องเที่ยว เป็นประธานการประชุมคณะกรรมการธุรกิจนำเที่ยวและมัคคุเทศก์ ครั้งที่ 5/2568
ปลัดฯ ท่องเที่ยว เป็นประธานการประชุมคณะกรรมการธุรกิจนำเที่ยวและมัคคุเทศก์ ครั้งที่ 5/2568
วันที่ 15 กรกฎาคม 2568 เวลา 13.00 น. นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะกรรมการธุรกิจนำเที่ยวและมัคคุเทศก์ ครั้งที่ 5/2568 ณ ห้องประชุม 1 ชั้น 2 กระทรวงการท่องเที่ยวและกีฬา โดยมีนายจาตุรนต์ ภักดีวานิช อธิบดีกรมการท่องเที่ยว พร้อมด้วยคณะกรรมการฯ เข้าร่วมประชุม
การประชุมครั้งนี้มีการพิจารณาประเด็นสำคัญที่เกี่ยวข้องกับการการพิจารณากำหนดสถานฝึกอบรมหลักสูตรวิชามัคคุเทศก์และสถานฝึกอบรมหลักสูตรผู้นำเที่ยว ครั้งที่ 34 เพื่อให้การอบรมเป็นไปตามมาตรฐานที่กำหนด พร้อมทั้งพัฒนาศักยภาพของมัคคุเทศก์และผู้นำเที่ยวให้สามารถรองรับนักท่องเที่ยวได้อย่างมีประสิทธิภาพและสร้างความประทับใจในบริการ
การพิจารณาแผนการดำเนินงานของกองทุนคุ้มครองธุรกิจนำเที่ยว ประจำปีบัญชี 2569 ตลอดจนการพิจารณาอุทธรณ์คำสั่งเพิกถอนใบอนุญาตประกอบธุรกิจนำเที่ยวของนายทะเบียนธุรกิจนำเที่ยวและมัคคุเทศก์
นางสาวนัทรียา ทวีวงศ์ กล่าวว่า “การยกระดับมาตรฐานของมัคคุเทศก์และผู้นำเที่ยวเป็นหัวใจสำคัญในการสร้างความเชื่อมั่นให้กับนักท่องเที่ยว ทั้งในด้านคุณภาพการให้บริการและการถ่ายทอดเรื่องราวของประเทศไทยอย่างถูกต้องและน่าสนใจ ขณะเดียวกัน การบริหารจัดการกองทุนที่โปร่งใสและมีประสิทธิภาพก็เป็นสิ่งสำคัญในการสนับสนุนการพัฒนาธุรกิจนำเที่ยวอย่างยั่งยืน”
การประชุมครั้งนี้แสดงถึงความมุ่งมั่นของกระทรวงการท่องเที่ยวและกีฬาในการพัฒนาอุตสาหกรรมการท่องเที่ยวของประเทศ ผ่านการเสริมสร้างมาตรฐานการอบรมและการบริหารจัดการที่มีประสิทธิภาพ เพื่อตอบสนองต่อความต้องการของนักท่องเที่ยวในยุคปัจจุบันและเสริมสร้างความเข้มแข็งให้กับเศรษฐกิจท่องเที่ยวไทย

ที่มา : https://www.thaigov.go.th/news/contents/details/98429