รัฐบาลไทย-ข่าวทำเนียบรัฐบาล-"ธีรรัตน์" มอบเงินกองทุนช่วยเหลือผู้ประสบสาธารณภัย สำนักนายกรัฐมนตรี ให้กับประชาชนผู้ได้รับผลกระทบจากสถานการณ์บริเวณชายแดนไทย - กัมพูชา กรณีทุพพลภาพ ณ โรงพยาบาลสรรพสิทธิประสงค์ 

วันอาทิตย์ที่ 3 สิงหาคม 2568
03/08/2568
พิมพ์
"ธีรรัตน์" มอบเงินกองทุนช่วยเหลือผู้ประสบสาธารณภัย สำนักนายกรัฐมนตรี ให้กับประชาชนผู้ได้รับผลกระทบจากสถานการณ์บริเวณชายแดนไทย - กัมพูชา กรณีทุพพลภาพ ณ โรงพยาบาลสรรพสิทธิประสงค์
"ธีรรัตน์" มอบเงินกองทุนช่วยเหลือผู้ประสบสาธารณภัย สำนักนายกรัฐมนตรี ให้กับประชาชนผู้ได้รับผลกระทบจากสถานการณ์บริเวณชายแดนไทย - กัมพูชา กรณีทุพพลภาพ ณ โรงพยาบาลสรรพสิทธิประสงค์ จ.อุบลราชธานี
วันนี้ (3 ส.ค. 68) เวลา 13.30 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย มอบเงินกองทุนช่วยเหลือผู้ประสบสาธารณภัย สำนักนายกรัฐมนตรี เป็นเงิน 700,000 บาท ให้กับนายปอด โจรสา ประชาชนผู้ได้รับผลกระทบจากสถานการณ์บริเวณชายแดนไทย - กัมพูชา กรณีทุพพลภาพ ตามที่คณะกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี ได้มีมติอนุมัติในหลักการให้ความช่วยเหลือผู้ได้รับผลกระทบ ณ โรงพยาบาลสรรพสิทธิประสงค์ อ.เมืองอุบลราชธานี จ.อุบลราชธานี โดยมี ว่าที่ พ.ต.อดิศักดิ์ น้อยสุวรรณ ผู้ว่าราชการจังหวัดอุบลราชธานี นายวรสิทธิ์ กัลป์ตินันท์ สมาชิกสภาผู้แทนราษฎรจังหวัดอุบลราชธานี และนายชูวิทย์ พิทักษ์พรพัลลภ ร่วมคณะด้วย
นางสาวธีรรัตน์ ได้กล่าวให้กำลังใจผู้ประสบภัยและครอบครัวถึงความห่วงใยของนายกรัฐมนตรีและรัฐบาลต่อเหตุการณ์ที่เกิดขึ้น พร้อมให้คำมั่นว่า รัฐบาลจะได้ร่วมกับหน่วยงานที่เกี่ยวข้องในระดับพื้นที่ให้ความช่วยเหลือเยียวยาและดูแลคุณภาพชีวิตผู้ได้รับผลกระทบและครอบครัวทั้งด้านความเป็นอยู่และสภาพจิตใจด้วยความต่อเนื่องอย่างดีที่สุด

ที่มา : https://www.thaigov.go.th/news/contents/details/99273