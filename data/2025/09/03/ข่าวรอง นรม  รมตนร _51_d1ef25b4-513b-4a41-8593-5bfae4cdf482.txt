รัฐบาลไทย-ข่าวทำเนียบรัฐบาล-รอง นรม และ รมว.มท. เดินทางถึงกรุงกัวลาลัมเปอร์ เตรียมประชุมกับนรม. กัมพูชาบ่ายนี้

วันจันทร์ที่ 28 กรกฎาคม 2568
28/07/2568
พิมพ์
รอง นรม และ รมว.มท. เดินทางถึงกรุงกัวลาลัมเปอร์ เตรียมประชุมกับนรม. กัมพูชาบ่ายนี้
รอง นรม และ รมว.มท. เดินทางถึงกรุงกัวลาลัมเปอร์ เตรียมประชุมกับนรม. กัมพูชาบ่ายนี้
วันนี้  (28 กรกฎาคม 2568) เวลา 13.40 น. ตามเวลาท้องถิ่น ณ กรุงกัวลาลัมเปอร์  นายจิรายุ ห่วงทรัพย์ โฆษกประจำสำนักนายกรัฐมนตรี คณะกรรมการศูนย์เฉพาะกิจสถานการณ์บริเวณชายแดนไทย-กัมพูชา (ศบ.ทก.) เปิดเผยว่า  นายภูมิธรรม เวชยชัย รักษาการนายกรัฐมนตรี  นายมาริษ เสงี่ยมพงษ์ รัฐมนตรีว่าการกระทรวงการต่างประเทศ พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม  และนายแพทย์พรหมินทร์ เลิศสุริย์เดช เลขาธิการนายกรัฐมนตรี เดินทางถึงมาเลเซีย ตามคำเชิญจากนาย อันวาร์ อิบราฮิม นายกรัฐมนตรีมาเลเชีย ในฐานะประธานอาเชียน และประมาณ เวลา 15.00 น. ตามเวลากรุงกัวลาลัมเปอร์  รองนายกรัฐมนตรีและคณะ จะร่วมการประชุมหารืออย่างไม่เป็นทางการเกี่ยวกับสถานการณ์ชายแดนไทย-กัมพูชา  ณ ทำเนียบนายกรัฐมนตรีมาเลเซีย
นายจิรายุ ระบุว่า “รัฐบาลไทยยินดีที่การหารือในครั้งนี้เป็นไปด้วยความจริงใจ และแสดงถึงเจตนารมณ์ร่วมกันในการแสวงหาทางออกโดยสันติวิธี ภายใต้กรอบของอาเซียน ไทยยืนยันจุดยืนว่า เราต้องการเห็นสันติภาพอย่างยั่งยืนบนพื้นฐานของการเคารพในอธิปไตย มิตรภาพ และความร่วมมือระหว่างประชาชนทั้งสองประเทศ”

ที่มา : https://www.thaigov.go.th/news/contents/details/98944