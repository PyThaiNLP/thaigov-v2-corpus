รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม พร้อมคณะ เข้าร่วมงานเลี้ยงรับรองเนื่องในโอกาสครบรอบ 249 ปี การประกาศอิสรภาพของสหรัฐอเมริกา 

วันพุธที่ 25 มิถุนายน 2568
25/06/2568
พิมพ์
รัฐมนตรีว่าการกระทรวงยุติธรรม พร้อมคณะ เข้าร่วมงานเลี้ยงรับรองเนื่องในโอกาสครบรอบ 249 ปี การประกาศอิสรภาพของสหรัฐอเมริกา
รัฐมนตรีว่าการกระทรวงยุติธรรม พร้อมคณะ เข้าร่วมงานเลี้ยงรับรองเนื่องในโอกาสครบรอบ 249 ปี การประกาศอิสรภาพของสหรัฐอเมริกา
ในวันพุธที่ 25 มิถุนายน 2568 เวลา 18.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมคณะ เข้าร่วมงานเลี้ยงรับรองเนื่องในโอกาสครบรอบ 249 ปี การประกาศอิสรภาพของสหรัฐอเมริกา โดยมีนายโรเบิร์ต เอฟ โกเดค (Robert F. Godec) เอกอัครราชทูตสหรัฐอเมริกา ประจำประเทศไทย ให้การต้อนรับแขกผู้มีเกียรติที่มาร่วมงาน รวมถึงนางสาวแพทองธาร ชินวัตร นายกรัฐมนตรี รัฐมนตรีจากกระทรวงต่างๆ  เอกอัครราชทูต ตลอดจนผู้บริหารจากภาครัฐ และภาคเอกชน ณ ท็อปกอล์ฟ เมกาซิตี้ อำเภอบางพลี จังหวัดสมุทรปราการ
ทั้งนี้ ที่ผ่านมา กระทรวงยุติธรรมและฝ่ายสหรัฐอเมริกามีความร่วมมืออย่างใกล้ชิดในด้านงานยุติธรรม โดยเฉพาะอย่างยิ่งความร่วมมือด้านการป้องกันและแก้ไขปัญหายาเสพติด การแก้ไขปัญหาอาชญากรรมข้ามชาติ และการต่อต้านการค้ามนุษย์  เป็นต้น งานเลี้ยงเฉลิมฉลองครั้งนี้ จึงเป็นโอกาสอันดี ในการกระชับความสัมพันธ์ ระหว่างไทย-สหรัฐอเมริกา ให้แน่นแฟ้นยิ่งขึ้น

ที่มา : https://www.thaigov.go.th/news/contents/details/97851