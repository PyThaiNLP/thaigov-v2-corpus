รัฐบาลไทย-ข่าวทำเนียบรัฐบาล-ปลัด มท. นำประชุมคณะกรรมการควบคุมโรงรับจำนำ มุ่งส่งเสริมกิจการและกำกับดูแลการประกอบกิจการโรงรับจำนำให้เป็นไปตามกฎหมาย

วันพุธที่ 13 สิงหาคม 2568
13/08/2568
พิมพ์
ปลัด มท. นำประชุมคณะกรรมการควบคุมโรงรับจำนำ มุ่งส่งเสริมกิจการและกำกับดูแลการประกอบกิจการโรงรับจำนำให้เป็นไปตามกฎหมาย
ปลัด มท. นำประชุมคณะกรรมการควบคุมโรงรับจำนำ มุ่งส่งเสริมกิจการและกำกับดูแลการประกอบกิจการโรงรับจำนำให้เป็นไปตามกฎหมาย
วันนี้ (13 ส.ค. 68) เวลา 09.30 น. นายอรรษิษฐ์ สัมพันธรัตน์ ปลัดกระทรวงมหาดไทย เป็นประธานการประชุมคณะกรรมการควบคุมโรงรับจำนำ ณ ห้องประชุมดำรงธรรม ชั้น 2 ศาลาว่าการกระทรวงมหาดไทย โดยมี นายนิรัตน์ พงษ์สิทธิถาวร อธิบดีกรมการปกครอง ผู้แทนอัยการสูงสุด ผู้แทนผู้บัญชาการตำรวจแห่งชาติ ผู้แทนอธิบดีกรมพัฒนาสังคมและสวัสดิการ นายเรืองลักษณ์ เรืองยังมี ผู้อำนวยการสำนักการสอบสวนและนิติการ กรมการปกครอง และเจ้าหน้าที่ที่เกี่ยวข้อง ร่วมประชุม
การประชุมในวันนี้ ที่ประชุมได้พิจารณาคำขอจัดตั้งโรงรับจำนำตามที่ที่ทำการปกครองจังหวัดนำเสนอตามขั้นตอนกฎหมาย รวมทั้งหารือเกี่ยวกับการส่งเสริมกิจการโรงรับจำนำเพื่อให้เกิดประโยชน์ตามวัตถุประสงค์การจัดตั้ง และสอดคล้องกับข้อปฏิบัติตามระเบียบกฎหมายที่เกี่ยวข้อง
สำหรับ "คณะกรรมการควบคุมโรงรับจำนำ" มีหน้าที่ในการกำหนดท้องที่ที่จะอนุญาตให้ตั้งโรงรับจำนำ กำหนดจำนวนโรงรับจำนำในแต่ละท้องที่ พิจารณาคำขออนุญาตตั้งหรือย้ายโรงรับจำนำ และดำเนินการอื่น ๆ ตามที่กฎหมายกำหนด ทั้งยังมีหน้าที่เสนอแนะนโยบายและมาตรการต่อรัฐมนตรีในการควบคุมและส่งเสริมกิจการโรงรับจำนำ กำกับดูแลให้การประกอบกิจการโรงรับจำนำเป็นไปอย่างเสรี และให้คำแนะนำในการออกกฎกระทรวงที่เกี่ยวข้อง

ที่มา : https://www.thaigov.go.th/news/contents/details/99675