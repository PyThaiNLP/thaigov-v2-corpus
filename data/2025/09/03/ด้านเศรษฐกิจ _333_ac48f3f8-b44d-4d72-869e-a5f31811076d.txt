รัฐบาลไทย-ข่าวทำเนียบรัฐบาล-​กระทรวงอุตสาหกรรมรับบริจาค ส่งต่อถึงทหาร-ประชาชนในพื้นที่ชายแดนไทย-กัมพูชา และผู้ประสบอุทกภัยพื้นที่ภาคเหนือ

วันอังคารที่ 29 กรกฎาคม 2568
29/07/2568
พิมพ์
​กระทรวงอุตสาหกรรมรับบริจาค ส่งต่อถึงทหาร-ประชาชนในพื้นที่ชายแดนไทย-กัมพูชา และผู้ประสบอุทกภัยพื้นที่ภาคเหนือ
​กระทรวงอุตสาหกรรมรับบริจาค ส่งต่อถึงทหาร-ประชาชนในพื้นที่ชายแดนไทย-กัมพูชา และผู้ประสบอุทกภัยพื้นที่ภาคเหนือ
วันที่ 29 กรกฎาคม 2568 คณะผู้บริหารกระทรวงอุตสาหกรรมนำโดย นายณัฐพล รังสิตพล ปลัดกระทรวงอุตสาหกรรม นายศุภกิจ บุญศิริ รองปลัดกระทรวงอุตสาหกรรม นายเตมีย์ พันธุวงค์ราช ผู้ช่วยปลัดกระทรวงอุตสาหกรรม รับมอบสิ่งของบริจาคภายใต้กิจกรรม “อุตสาหกรรมรวมใจ ช่วยพี่น้องชาวไทย” อย่างต่อเนื่องไม่มีวันหยุด โดยกระทรวงอุตสาหกรรมได้ผนึกกำลังพันธมิตรภาคเอกชนระดมสิ่งของเครื่องใช้อุปโภค-บริโภคที่จำเป็น อาทิ ข้าวสาร อาหารแห้ง น้ำดื่ม บะหมี่กึ่งสำเร็จรูป ยากันยุง ยาสามัญทั่วไป นมกล่อง แพมเพิส และผ้าอนามัย ฯลฯ เพื่อส่งมอบต่อให้กับผู้ปฏิบัติหน้าที่ ทหาร และประชาชนในพื้นที่ชายแดนไทย-กัมพูขา รวมทั้งผู้ประสบอุทกภัยในพื้นที่ภาคเหนือ โดยมี นายภาสกร ชัยรัตน์ ผู้อำนวยการสำนักงานเศรษฐกิจอุตสาหกรรม นายภัทรพล ลิ้มภักดี นางสาวณิรดา วิสุทธิชาติธาดา รองผู้อำนวยการสำนักงานเศรษฐกิจอุตสาหกรรม นางสาววิลาวัลย์ ดำจุติ ผู้เชี่ยวชาญด้านการชี้นำและเตือนภัยภาคอุตสาหกรรม  นางศุภิดา เสมมีสุข เลขานุการกรมสำนักงานเลขานุการกรม นายจักรพันธ์ เด่นดวงบริพันธ์ ผู้อำนวยการกองสารสนเทศและดัชนีเศรษฐกิจอุตสาหกรรม สำนักงานเศรษฐกิจอุตสาหกรรม นางชัญญาภัค มุณีจันทร์ อุตสาหกรรมจังหวัดชัยนาท นายสมพงษ์ พรมลอองวัน หัวหน้ากลุ่มโรงงานอุตสาหกรรม นางสาวพรทิพย์ ทองชื่น หัวหน้ากลุ่มส่งเสริมและพัฒนาอุตสาหกรรม สำนักงานอุตสาหกรรมจังหวัดชัยนาท ผู้แทนอุตสาหกรรมจังหวัดประจวบคีรีขันธ์ นายชาติชาย สาโรจน์ หัวหน้ากลุ่มนโยบายและแผนงาน สำนักงานอุตสาหกรรมจังหวัดประจวบคีรีขันธ์ บริษัท มิลลิเมด จำกัด เป็นผู้แทนส่งมอบสิ่งของจากภาคเอกชนในพื้นที่ และเจ้าหน้าที่ที่เกี่ยว ข้องร่วม ณ ห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/99042