รัฐบาลไทย-ข่าวทำเนียบรัฐบาล-เรียกประชุม ศบ.ทก.ด่วนพรุ่งนี้ รับฟังผลสอบ“กับระเบิด”ของ ทภ. 2 พร้อมกำหนดการดำเนินการต่อไป

วันเสาร์ที่ 19 กรกฎาคม 2568
19/07/2568
พิมพ์
เรียกประชุม ศบ.ทก.ด่วนพรุ่งนี้ รับฟังผลสอบ“กับระเบิด”ของ ทภ. 2 พร้อมกำหนดการดำเนินการต่อไป
เรียกประชุม ศบ.ทก.ด่วนพรุ่งนี้ รับฟังผลสอบ“กับระเบิด”ของ ทภ. 2 พร้อมกำหนดการดำเนินการต่อไป
วันนี้ (19 กรกฎาคม 2568 ) เวลา 16:00 น. นายจิรายุ ห่วงทรัพย์ โฆษกประจำสำนักนายกรัฐมนตรีเปิดเผย  ว่า พล.อ.ณัฐพล นาค พาณิชย์ รัฐมนตรีช่วยว่าการกระทรวงกลาโหม ในฐานะ
ผู้อำนวยการศูนย์เฉพาะกิจบริหารสถานการณ์บริเวณชายแดนไทย–กัมพูชา (ศบ.ทก.) ได้เรียกประชุมคณะกรรมการ ศบ.ทก.ในวัน พรุ่งนี้อาทิตย์ที่ 20 กรกฎาคม เวลา 14.00 น. โดยจะเป็นการกำหนดแนวทาง กรณีกำลังพล ทภ.2 จังหวัดอุบลราชธานี ปฏิบัติภารกิจลาดตระเวนรักษาความสงบในพื้นที่ช่องบกและเหยียบกับระเบิด ทำให้ได้รับบาดเจ็บ 3 นาย
ทั้งนี้ได้สั่งการให้ ทภ. 2 เก็บข้อมูลหลักฐาน และผลการพิสูจน์ ทั้งหมดรายงานผลเป็นลายลักษณ์อักษรให้ ศบ.ทก.ทราบ
ทั้งนี้ การประชุมจะมีกระทรวงการต่างประเทศ และฝ่ายความมั่นคงที่เป็นคณะกรรมการ ของ ศบ.ทก. เข้าร่วม เพื่อหารือถึงผลการพิสูจน์กับระเบิด และการกำหนดท่าทีที่จะดำเนินการต่อไป

ที่มา : https://www.thaigov.go.th/news/contents/details/98559