รัฐบาลไทย-ข่าวทำเนียบรัฐบาล-"ธีรรัตน์" ลงพื้นที่ติดตามความคืบหน้าการก่อสร้างบ้านให้ประชาชนพื้นที่ตำบลสีวิเชียร อ.น้ำยืน พร้อมกำชับจังหวัดเร่งเบิกจ่ายเงินเยียวยาในส่วนที่เกี่ยวข้องต่อไป

วันอาทิตย์ที่ 10 สิงหาคม 2568
10/08/2568
พิมพ์
"ธีรรัตน์" ลงพื้นที่ติดตามความคืบหน้าการก่อสร้างบ้านให้ประชาชนพื้นที่ตำบลสีวิเชียร อ.น้ำยืน พร้อมกำชับจังหวัดเร่งเบิกจ่ายเงินเยียวยาในส่วนที่เกี่ยวข้องต่อไป
"ธีรรัตน์" ลงพื้นที่ติดตามความคืบหน้าการก่อสร้างบ้านให้ประชาชนพื้นที่ตำบลสีวิเชียร อ.น้ำยืน พร้อมกำชับจังหวัดเร่งเบิกจ่ายเงินเยียวยาในส่วนที่เกี่ยวข้องต่อไป
วันนี้ (10 ส.ค. 68) เวลา 13.45 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ลงพื้นที่ติดตามการซ่อมแซมบ้านของนายอาทิตย์ พันธ์โชติ เลขที่ 97 ม.5 ต.สีวิเชียร อ.น้ำยืน จ.อุบลราชธานี และบ้านของนายณัฐกิตติ์ ตาดี เลขที่ 69 ม.5 ต.สีวิเชียร อ.น้ำยืน จ.อุบลราชธานี ซึ่งเป็นประชาชนที่ได้รับผลกระทบจากสถานการณ์ชายแดนไทยกัมพูชา ส่งผลให้ตัวบ้านเรือนเสียหายทั้งหลัง
นางสาวธีรรัตน์ กล่าวว่า ในวันนี้ ปภ. โดยศูนย์ป้องกันและบรรเทาสาธารณภัยเขต 13 อุบลราชธานี และสำนักงานป้องกันและบรรเทาสาธารณภัยจังหวัดอุบลราชธานี ได้ทำการรื้อถอนตัวอาคารหลังเก่า เป็นที่เรียบร้อยแล้วพร้อมทั้งปรับปรุงพื้นที่เพื่อเตรียมการสร้างบ้านหลังใหม่ และตนยังได้แจ้งจากท่าน พ.ต.อ.ทวี สอดส่อง รัฐมนตรีว่าการกระทรวงยุติธรรม ยินดีให้การสนับสนุนบ้าน knock down ให้ประชาชนที่ได้รับผลกระทบได้อาศัยชั่วคราวก่อน โดยบ้านชั่วคราวจะเดินทางมาถึงในวันพรุ่งนี้ ในส่วนของเงินเยียวยา นอกเหนือจากเงินกองทุนผู้ประสบสาธารณภัย ตนได้กำชับให้จังหวัดเร่งเบิกจ่ายและประสานส่วนอื่น ๆ ที่เกี่ยวข้องเร่งช่วยเหลือเยียวยาต่อไป
ภายหลังจากเมื่อวานนี้ (9 ส.ค. 68) นางสาวธีรรัตน์ ได้ลงพื้นที่ ต.สีวิเชียร อ.น้ำยืน จ.อุบลราชธานี ถึงได้กำชับให้จังหวัดอุบลราชธานี และอำเภอน้ำยืน ได้บูรณาการร่วมกับสำนักงานป้องกันและบรรเทาสาธารณภัยจังหวัดอุบลราชธานี เร่งบูรณาการเครื่องจักรกลสาธารณภัย และเครื่องไม้เครื่องมือ รื้อถอนอาคารที่พังเสียหายโดยเร็ว เพื่อเร่งสร้างบ้านหลังใหม่ให้ประชาชนกลับมาใช้ชีวิตเป็นปกติสุขโดยเร็ว

ที่มา : https://www.thaigov.go.th/news/contents/details/99582