รัฐบาลไทย-ข่าวทำเนียบรัฐบาล-ทส. ร่วมพิธีถวายเครื่องราชสักการะและวางพานพุ่ม พร้อมจุดเทียนถวายพระพรชัยมงคล สมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568

วันพุธที่ 13 สิงหาคม 2568
ทส. ร่วมพิธีถวายเครื่องราชสักการะและวางพานพุ่ม พร้อมจุดเทียนถวายพระพรชัยมงคล สมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568
ทส. ร่วมพิธีถวายเครื่องราชสักการะและวางพานพุ่ม พร้อมจุดเทียนถวายพระพรชัยมงคล สมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568
วันที่ 12 สิงหาคม 2568 เวลา 17.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) มอบหมายให้ นายสิทธิชัย เสรีส่งแสง รองปลัดกระทรวงทรัพยากรธรรมชาติและสิ่งแวดล้อม เป็นผู้แทนกระทรวงฯ เข้าร่วมพิธีถวายเครื่องราชสักการะและวางพานพุ่ม เบื้องหน้าพระบรมฉายาลักษณ์ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568 ณ มณฑลพิธีท้องสนามหลวง
จากนั้น เวลา 20.05 น. ดร.เฉลิมชัย ศรีอ่อน รมว.ทส. พร้อมด้วยนายสิทธิชัย เสรีส่งแสง รองปลัดกระทรวงฯ และผู้แทนหน่วยงานภายใต้สังกัดกระทรวงฯ ได้เข้าร่วมพิธีจุดเทียนถวายพระพรชัยมงคล เบื้องหน้าพระบรมฉายาลักษณ์ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง โดยมี นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานในพิธี พร้อมกล่าวนำถวายพระพรชัยมงคล และนำจุดเทียนชัยถวายพระพร ร่วมกับคณะรัฐมนตรี ข้าราชการ ทหาร ตำรวจ หน่วยงานภาครัฐ รัฐวิสาหกิจ เอกชน และพสกนิกรทุกหมู่เหล่าทั่วประเทศ เพื่อร่วมแสดงออกถึงความจงรักภักดี และน้อมสำนึกในพระมหากรุณาธิคุณ ที่ทรงปฏิบัติพระราชกรณียกิจนานัปการ เพื่อประโยชน์สุขของประชาชนชาวไทย

ที่มา : https://www.thaigov.go.th/news/contents/details/99645