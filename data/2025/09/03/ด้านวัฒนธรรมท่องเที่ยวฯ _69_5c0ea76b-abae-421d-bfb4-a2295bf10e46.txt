รัฐบาลไทย-ข่าวทำเนียบรัฐบาล-วธ.ล่องใต้ !   “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า ณ วิทยาลัยนาฏศิลปพัทลุง

วันพุธที่ 16 กรกฎาคม 2568
วธ.ล่องใต้ !   “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า ณ วิทยาลัยนาฏศิลปพัทลุง
วธ.ล่องใต้ !   “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์โนราเเละการอ่านบทกวี จุดประกายศิลป์สู่อาชีพ ณ วิทยาลัยนาฏศิลปพัทลุง อำเภอเมืองพัทลุง จังหวัดพัทลุง
วธ.ล่องใต้ !   “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์โนราเเละการอ่านบทกวี จุดประกายศิลป์สู่อาชีพ ณ วิทยาลัยนาฏศิลปพัทลุง อำเภอเมืองพัทลุง จังหวัดพัทลุง
วันที่ 15 กรกฎาคม 2568 เวลา 15.00 น. นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานพิธีเปิดกิจกรรมขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า “ศิลปินสร้างศิลปิน” โดยมี นายธราวุธ ช่วยเกิด รองผู้ว่าราชการจังหวัดพัทลุง ผู้บริหารกระทรวงวัฒนธรรม หัวหน้าส่วนราชการจังหวัดพัทลุง ศิลปินเเห่งชาติ ศิลปินศิลปาธร ศิลปินพื้นบ้าน วัฒนธรรมจังหวัดภาคใต้  สื่อมวลชน เเละเเขกผู้มีเกียรติ เข้าร่วม ณ วิทยาลัยนาฏศิลปพัทลุง อำเภอเมืองพัทลุง จังหวัดพัทลุง ภายในงานมีการแสดงโนราอันวิจิตรโดยศิลปินแห่งชาติ ถ่ายทอดอัตลักษณ์แดนใต้ พร้อมการอ่านบทกวีจากศิลปินศิลปาธร สะท้อนความงามของถ้อยคำและวัฒนธรรมไทยอย่างลึกซึ้ง
นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม กล่าวว่า กระทรวงวัฒนธรรม (วธ.) ได้ดำเนินการจัดกิจกรรมนี้ภายใต้แนวคิดเฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสวันคล้ายวันพระราชสมภพ 2 เมษายน 2568 และทรงเจริญพระชนมายุ 70 พรรษา ในฐานะ “องค์วิศิษฏศิลปิน” ผู้เป็นเลิศทางศิลปะ ประเสริฐกว่าศิลปินทั้งปวง และเนื่องในโอกาสครบรอบ 40 ปี ศิลปินแห่งชาติ จึงได้ดำเนินโครงการส่งเสริม สนับสนุน และพัฒนาศักยภาพอุตสาหกรรมวัฒนธรรมไทยสู่ระดับสากลผ่านกิจกรรมขยายผลภูมิปัญญาศิลปินสู่การพัฒนาอาชีพ  “ศิลปินสร้างศิลปิน” เพื่อส่งเสริมให้ศิลปิน บุคลากร เเรงงาน เเละผู้ประกอบการในอุตสาหกรรมวัฒนธรรม นำทุนทางวัฒนธรรมมาต่อยอดขยายพลให้เกิดรายได้ พร้อมทั้งส่งเสริมสนับสนุนการอนุรักษ์มรดกภูมิปัญญา โดยเปิดโอกาสให้เด็ก เยาวชน เเละประชาชนได้เรียนรู้ สืบทอด เเละภาคภูมิใจในมรดกทางวัฒนธรรมของชาติ
กิจกรรมในครั้งนี้มีการจัดฐานการเรียนรู้เชิงปฏิบัติการจากศิลปินเเห่งชาติ ศิลปินศิลปาธร ศิลปินพื้นบ้านและครูศิลปะ 30 ท่าน ถ่ายทอดองค์ความรู้ในหลากหลายแขนงให้เเก่เด็ก เยาวชน และประชาชนกว่า 500 คน จาก 7 จังหวัดภาคใต้ ได้เรียนรู้ สืบทอด และภาคภูมิใจในมรดกทางวัฒนธรรมของชาติและท้องถิ่นผ่านการอบรมเชิงปฏิบัติใน 10 ฐานการเรียนรู้ ประกอบด้วย ฐานการสร้างสรรค์งานศิลปะการเเสดงพื้นบ้าน (การรำโนรา) ฐานการสร้างสรรค์เเละพัฒนาต่อยอดการร้อยลูกปัดโนรา ฐานการสร้างสรรค์งานศิลปะการเเสดงพื้นบ้านหนังตะลุง ฐานการสร้างสรรค์งานเเกะหนังตะลุง ฐานภูษาบาติกดิน ฐานการสร้างสรรค์งานวรรณศิลป์ (กวีนิพนธ์) ฐานการสร้างสรรค์ งานวรรณศิลป์ (เรื่องสั้น) ฐานการสร้างสรรค์งานจิตรกรรม ฐานการสร้างสรรค์ภาพวาดด้วยสีน้ำ เเละฐานเทคนิคศิลปะผ่านการถ่ายภาพ โดยจัดขึ้นระหว่างวันที่ 15 - 17 กรกฎาคม 2568 ด้วยความร่วมมือของสำนักงานวัฒนธรรมจังหวัดกลุ่มภาคใต้ ได้แก่ จังหวัดพัทลุง สงขลา ตรัง สตูล ปัตตานี ยะลา เเละนราธิวาส
ทั้งนี้ กระทรวงวัฒนธรรมยังคงเดินหน้าขับเคลื่อนกิจกรรม “ศิลปินสร้างศิลปิน” อย่างต่อเนื่องในระดับภูมิภาค มุ่งอนุรักษ์มรดกทางวัฒนธรรม พร้อมผลักดันทุนวัฒนธรรมให้เป็นพลังสร้างสรรค์ที่สามารถสร้างรายได้ เสริมเศรษฐกิจชุมชน และพัฒนาอาชีพอย่างมั่นคงและยั่งยืนให้กับประชาชนทั่วทุกภูมิภาค

ที่มา : https://www.thaigov.go.th/news/contents/details/98462