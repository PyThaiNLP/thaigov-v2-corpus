รัฐบาลไทย-ข่าวทำเนียบรัฐบาล-​"ดร.เฉลิมชัย" ร่วมบำรุงรักษา “ต้นพญาสัตบรรณ” ต้นไม้ทรงปลูก เฉลิมพระเกียรติพระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 73 พรรษา 28 กรกฎาคม 2568

วันศุกร์ที่ 25 กรกฎาคม 2568
​"ดร.เฉลิมชัย" ร่วมบำรุงรักษา “ต้นพญาสัตบรรณ” ต้นไม้ทรงปลูก เฉลิมพระเกียรติพระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 73 พรรษา 28 กรกฎาคม 2568
​"ดร.เฉลิมชัย" ร่วมบำรุงรักษา “ต้นพญาสัตบรรณ” ต้นไม้ทรงปลูก เฉลิมพระเกียรติพระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 73 พรรษา 28 กรกฎาคม 2568
วันที่ 24 กรกฎาคม 2568 เวลา 10.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดโครงการบำรุงรักษาต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 73 พรรษา 28 กรกฎาคม 2568 ณ บริเวณหน้าอาคารเทียมคมกฤส กรมป่าไม้ โดยได้มีการบำรุงรักษาต้นไม้ทรงปลูก “ต้นพญาสัตบรรณ” ที่พระบาทสมเด็จพระเจ้าอยู่หัว ทรงปลูกไว้เมื่อครั้งเสด็จพระราชดำเนินมายังกรมป่าไม้ เมื่อวันที่ 6 มกราคม 2540 โดยมี นายนราพัฒน์ แก้วทอง ผู้ช่วยรัฐมนตรีประจำกระทรวงฯ นายอภิชาต ศักดิเศรษฐ์ ที่ปรึกษา รมว.ทส. นายสุรชัย อจลบุญ อธิบดีกรมป่าไม้ ตลอดจนคณะผู้บริหารระดับสูง หัวหน้าส่วนราชการในสังกัดกระทรวงฯ ข้าราชการ และเจ้าหน้าที่กรมป่าไม้ เข้าร่วมกิจกรรมและร่วมบำรุงรักษาต้นไม้ พร้อมทั้งแจกกล้าไม้ให้กับประชาชนที่มาร่วมงาน
ดร.เฉลิมชัย กล่าวว่า กิจกรรมในครั้งนี้ นอกจากเพื่อร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษาแล้ว ยังมีเป้าหมายสำคัญเพื่อสืบสานพระราชปณิธานด้านการอนุรักษ์และฟื้นฟูทรัพยากรป่าไม้ ที่พระองค์ท่านทรงตระหนักถึงความสำคัญในการรักษาสมดุลของระบบนิเวศ และเพื่อบรรเทาผลกระทบจากการเปลี่ยนแปลงสภาพภูมิอากาศ จึงอยากเชิญชวนให้พี่น้องประชาชนมาร่วมกันรักษาธรรมชาติ ด้วยการปลูกป่า ปลูกต้นไม้ ทั้งในบริเวณบ้านและพื้นที่สาธารณะ รวมทั้งลดการทิ้งขยะ สิ่งปฏิกูล และช่วยกันลดขยะอาหาร สิ่งต่าง ๆ เหล่านี้จะเป็นการช่วยรักษาธรรมชาติและสิ่งแวดล้อม เพื่อถวายแด่พระองค์ท่านในโอกาสเฉลิมพระชนมพรรษานี้

ที่มา : https://www.thaigov.go.th/news/contents/details/98836