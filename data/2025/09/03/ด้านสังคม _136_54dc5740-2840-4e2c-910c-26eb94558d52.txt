รัฐบาลไทย-ข่าวทำเนียบรัฐบาล-ดีอี เปิดสัมมนา “การใช้เทคโนโลยีดิจิทัลขับเคลื่อนในการปฏิวัติอุตสาหกรรม 4.0 ภายใต้ IMT-GT”

วันพฤหัสบดีที่ 24 กรกฎาคม 2568
ดีอี เปิดสัมมนา “การใช้เทคโนโลยีดิจิทัลขับเคลื่อนในการปฏิวัติอุตสาหกรรม 4.0 ภายใต้ IMT-GT”
ดีอี เปิดสัมมนา “การใช้เทคโนโลยีดิจิทัลขับเคลื่อนในการปฏิวัติอุตสาหกรรม 4.0 ภายใต้ IMT-GT”
วันที่ 24 กรกฎาคม 2568 นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) ได้เป็นประธานกล่าวเปิดการประชุมสัมมนาหัวข้อ “การใช้เทคโนโลยีดิจิทัลและนวัตกรรมเพื่อขับเคลื่อนในการปฏิวัติอุตสาหกรรม 4.0 (4IR) และการเปลี่ยนผ่านสู่ยุคดิจิทัล ภายใต้แผนงาน IMT-GT” ณ โรงแรมอัศวิน แกรนด์ คอนเวนชั่น กรุงเทพฯ
เพื่อเป็นเวทีในการส่งเสริมการใช้เทคโนโลยีและนวัตกรรมดิจิทัลสำหรับเป็นเครื่องมือที่สำคัญในการยกระดับและการเพิ่มประสิทธิภาพในการขับเคลื่อนองค์กรและเร่งรัดความสามารถในการแข่งขันของอนุภูมิภาค IMT-GT โดยมีผู้แทนจากหน่วยงานที่เกี่ยวข้องและวิทยากรจากประเทศสมาชิก IMT-GT 3 ประเทศ ได้แก่ อินโดนีเซีย  มาเลเซีย และไทย จากภาครัฐ ภาคเอกชน และภาควิชาการ ร่วมแลกเปลี่ยนองค์ความรู้และผลักดันความร่วมมือระหว่างกัน

ที่มา : https://www.thaigov.go.th/news/contents/details/98783