รัฐบาลไทย-ข่าวทำเนียบรัฐบาล-​กระทรวงอุตสาหกรรมจัดกิจกรรมจิตอาสา “ปรับปรุงคุณภาพน้ำในคลองรอบวัดบวรนิเวศวิหาร” ระยะที่ 2 น้อมถวายพระราชกุศลเฉลิมพระเกียรติ ร.10 

วันอาทิตย์ที่ 20 กรกฎาคม 2568
20/07/2568
พิมพ์
​กระทรวงอุตสาหกรรมจัดกิจกรรมจิตอาสา “ปรับปรุงคุณภาพน้ำในคลองรอบวัดบวรนิเวศวิหาร” ระยะที่ 2 น้อมถวายพระราชกุศลเฉลิมพระเกียรติ ร.10
​กระทรวงอุตสาหกรรมจัดกิจกรรมจิตอาสา “ปรับปรุงคุณภาพน้ำในคลองรอบวัดบวรนิเวศวิหาร” ระยะที่ 2 น้อมถวายพระราชกุศลเฉลิมพระเกียรติ ร.10
16 กรกฎาคม 2568 นายณัฐพล รังสิตพล ปลัดกระทรวงอุตสาหกรรม เป็นประธานกิจกรรมจิตอาสา “อุตสาหกรรมรวมใจ ทำความดีด้วยหัวใจ น้อมถวายเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568 “ปรับปรุงคุณภาพน้ำในคลองรอบวัดบวรนิเวศวิหาร” ระยะที่ 2  พร้อมด้วยคณะผู้บริหารกระทรวงอุตสาหกรรม นำโดย นายบรรจง สุกรีฑา รองปลัดกระทรวงอุตสาหกรรม นายศุภกิจ บุญศิริ รองปลัดกระทรวงอุตสาหกรรม นายสุรพล ชามาตย์ ที่ปรึกษาปลัดกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นายวัชรุน จุ้ยจำลอง ผู้ตรวจราชการกระทรวงอุตสาหกรรม นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นายพรยศ กลั่นกรอง อธิบดีกรมโรงงานอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายภาสกร ชัยรัตน์ ผู้อำนวยการสำนักงานเศรษฐกิจอุตสาหกรรม และเจ้าหน้าที่กระทรวงอุตสาหกรรม ตลอดจนหน่วยงานในสังกัด เข้าร่วมกว่า 250 คน ณ วัดบวรนิเวศวิหาร เขตพระนคร กรุงเทพมหานคร
กิจกรรมจิตอาสาครั้งนี้ ประกอบด้วย การถวายสังฆทาน จากนั้นเป็นพิธีเปิดกิจกรรมฯ โดยจิตอาสาที่ร่วมในพิธีฯ ถวายความเคารพพระบรมฉายาลักษณ์พระบาทสมเด็จพระวชิรเกล้าเจ้าอยู่หัว และกล่าวคำปฏิญาณ “เราทำความดี ด้วยหัวใจ” จากนั้น ผู้บริหารกระทรวงอุตสาหกรรมและคณะจิตอาสากระทรวงอุตสาหกรรมได้ร่วมกันดำเนินการมอบถังดักไขมันให้แก่วัดบวรนิเวศวิหาร และร่วมกันทำความสะอาดโดยรอบบริเวณวัดบวรฯ
ผลวิเคราะห์การเก็บตัวอย่างน้ำภายในคลองของวัดบวรฯ พบว่าน้ำในคลองมีตะกอนเลนสะสม ทำให้น้ำมีสีขุ่น เนื่องจากน้ำที่มีตะกอนไหลออกจากโรงงานกรองน้ำ กรุงเทพมหานคร ซึ่งอยู่ฝั่งตรงข้ามเข้ามาภายในคลอง ที่มีสิ่งมีชีวิตอาศัยอยู่ และมีการให้อาหารสัตว์น้ำ ทำให้เกิดการหมักหมมของเศษอาหาร อีกทั้ง คลองในวัดบวรฯ เป็นระบบปิด ตะกอนเลนไม่สามารถไหลสู่ภายนอกได้ เกิดการสะสมของตะกอนเลน จิตกระทรวงอุตสาหกรรมจึงดำเนินการดูดตะกอนเลนและปรับปรุงคุณภาพน้ำภายในพื้นที่ดังกล่าว
เนื่องจาก วัดบวรนิเวศราชวรวิหาร เป็นวัดที่พระมหากษัตริย์ราชวงศ์จักรี รวมทั้งบรรดาพระบรมวงศานุวงศ์หลายพระองค์ทรงผนวช และเคยเป็นที่ประทับของพระมหากษัตริย์ขณะทรงผนวชในสมัยรัชกาลที่ 4 ถึงรัชกาลที่ 7 และ รัชกาลที่ 9 อีกทั้งยังเป็นที่ประทับขณะจำพรรษาของพระบาทสมเด็จพระเจ้าอยู่หัว รัชกาลที่ 10 ก่อนลาผนวชขึ้นครองราชย์ ซึ่งทำให้วัดแห่งนี้มีความสำคัญอย่างยิ่งต่อชาติไทย

ที่มา : https://www.thaigov.go.th/news/contents/details/98581