รัฐบาลไทย-ข่าวทำเนียบรัฐบาล- กระทรวงกลาโหมขอเชิญชวนนักวิ่งทุกท่านร่วมกิจกรรม “กลาโหมร่วมใจ เดิน - วิ่ง ด้วยหัวใจที่เทิดทูน” (Defence Run 2025 Let Your Heart Run) ชวนคนไทยหัวใจแกร่งรวมพลังรักชาติ รักสุขภาพ

วันศุกร์ที่ 27 มิถุนายน 2568
กระทรวงกลาโหมขอเชิญชวนนักวิ่งทุกท่านร่วมกิจกรรม “กลาโหมร่วมใจ เดิน - วิ่ง ด้วยหัวใจที่เทิดทูน” (Defence Run 2025 Let Your Heart Run) ชวนคนไทยหัวใจแกร่งรวมพลังรักชาติ รักสุขภาพ
บนเส้นทางประวัติศาสตร์ เปิดรับสมัครแล้ววันนี้!  หลังจากที่กระทรวงกลาโหมได้จัดงานแถลงข่าวการจัดกิจกรรม “กลาโหมร่วมใจ เดิน – วิ่ง    ด้วยหัวใจที่เทิดทูน” ครั้งที่ 2 ประจำปี 2568 หรือ Defence Run 2025 Let Your Heart Run ไปเมื่อวันที่ 24 มิถุนายน 2568
ล่าสุด ได้เปิดรับสมัครนักวิ่งที่สนใจเข้าร่วมเป็นส่วนหนึ่งของกิจกรรมวิ่ง การกุศลครั้งยิ่งใหญ่แล้วตั้งแต่วันนี้
กิจกรรมนี้จัดขึ้นภายใต้แนวคิด “กีฬาสร้างคน คนสร้างชาติ” ตามแนวทางพระราชดำรัสของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เพื่อส่งเสริมสุขภาพ ความสามัคคี และปลูกฝังความรักชาติในหมู่คนไทย โดยจะจัดขึ้นใน วันอาทิตย์ที่ 31 สิงหาคม 2568 ณ ศาลาว่าการกระทรวงกลาโหม ถนนสนามไชย บนเส้นทางประวัติศาสตร์ใจกลางกรุงที่หาได้ยากยิ่ง
เส้นทางแห่งเกียรติยศ นักวิ่งจะได้สัมผัสกับบรรยากาศอันน่าภาคภูมิใจบนเส้นทางวิ่งสุดพิเศษที่ผ่านสถานที่สำคัญทางประวัติศาสตร์ของกรุงเทพมหานคร เริ่มต้นจากศาลาว่าการกระทรวงกลาโหม มุ่งหน้าสู่ถนนราชดำเนินใน ผ่านศาลฎีกา อนุสาวรีย์ประชาธิปไตย สะพานพระราม 8 และถนนยกระดับบรมราชชนนี ก่อนจะวนกลับมาเข้าเส้นชัย ณ จุดเริ่มต้น
ผู้ที่สนใจสามารถเลือกระยะทางที่ถนัดได้ถึง 4 ประเภท ได้แก่
ไมโครมาราธอน (3 กม.)
มินิมาราธอน (10 กม.)
ฮาล์ฟมาราธอน (21 กม.)
ประเภท VIP สำหรับผู้ที่ต้องการสนับสนุนกิจกรรมเป็นพิเศษ
ค่าสมัครเริ่มต้นเพียง 600 บาท รายได้หลังหักค่าใช้จ่ายจะนำไปสมทบทุนมูลนิธิในพระบรมราชูปถัมภ์ และสนับสนุนกิจกรรมเพื่อชุมชนในพื้นที่ใกล้เคียงกระทรวงกลาโหม
กำหนดการสำคัญวันเสาร์ที่ 30 สิงหาคม 2568: รับเสื้อและหมายเลขวิ่ง ณ ศาลาว่าการกลาโหม
วันอาทิตย์ที่ 31 สิงหาคม 2568:
03.30 น. ปล่อยตัวนักวิ่งฮาล์ฟมาราธอน (21 กม.)
04.30 น. ปล่อยตัวนักวิ่งมินิมาราธอน (10 กม.)
04.59 น. ปล่อยตัวนักวิ่งไมโครมาราธอน (3 กม.)
08.00 น. ร่วมร้องเพลงชาติและเชิดชูธงไตรรงค์
ผู้ที่สนใจสามารถสมัครเข้าร่วมกิจกรรมได้แล้ววันนี้ทางเว็บไซต์ www.gotorace.com ตั้งแต่วันนี้จนถึงวันที่ 20 สิงหาคม 2568 หรือจนกว่าจะครบจำนวนผู้สมัครที่กำหนดไว้ 3,000 คน
*** ติดตามรายละเอียดและข้อมูลเพิ่มเติมได้ที่ Facebook: Defence Run 2025 : Let Your Heart Run
#กระทรวงกลาโหม #สำนักงานปลัดกระทรวงกลาโหม #กองทัพไทย #กองบัญชาการกองทัพไทย #กองทัพบก #กองทัพเรือ #กองทัพอากาศ #ทหารบก #ทหารเรือ #ทหารอากาศ #เหล่าทัพ

ที่มา : https://www.thaigov.go.th/news/contents/details/97870