รัฐบาลไทย-ข่าวทำเนียบรัฐบาล-"ภูมิธรรม" นั่งหัวโต๊ะเป็นประธานประชุม กพช.

วันพฤหัสบดีที่ 21 สิงหาคม 2568
21/08/2568
พิมพ์
"ภูมิธรรม" นั่งหัวโต๊ะเป็นประธานประชุม กพช.
"ภูมิธรรม" นั่งหัวโต๊ะเป็นประธานประชุม กพช. ครั้งที่ 2/2568 ที่ตึกภักดีบดินทร์ ทำเนียบรัฐบาล
วันนี้ (21 ส.ค. 68) เวลา 10.00 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานการประชุมคณะกรรมการนโยบายพลังงานแห่งชาติ (กพช.) ครั้งที่ 2/2568 ที่ตึกภักดีบดินทร์ ทำเนียบรัฐบาล โดยมี นายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง นายมาริษ เสงี่ยมพงษ์ รัฐมนตรีว่าการกระทรวงการต่างประเทศ นายอรรษิษฐ์ สัมพันธรัตน์ ปลัดกระทรวงมหาดไทย และหน่วยงานที่เกี่ยวข้องเข้าร่วม
สำหรับคณะกรรมการนโยบายพลังงานแห่งชาติ (กพช.) ทำหน้าที่กำหนดนโยบายและแผนการบริหารและพัฒนาพลังงานของประเทศ เสนอแนะนโยบาย แผน และมาตรการด้านพลังงาน รวมถึงการติดตาม ดูแล ประสานงาน และประเมินผลการดำเนินงานด้านพลังงานของหน่วยงานต่าง ๆ โดยมี ผู้อำนวยการสำนักงานนโยบายและแผนพลังงาน เป็นกรรมการและเลขานุการ

ที่มา : https://www.thaigov.go.th/news/contents/details/99970