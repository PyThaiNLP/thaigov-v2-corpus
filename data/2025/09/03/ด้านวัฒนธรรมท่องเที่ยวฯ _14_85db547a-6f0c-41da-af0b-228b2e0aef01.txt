รัฐบาลไทย-ข่าวทำเนียบรัฐบาล-รมว.สรวงศ์ เปิดงาน Amazing MuayThai World Festival 2025 ที่อิตาลี

วันพฤหัสบดีที่ 26 มิถุนายน 2568
รมว.สรวงศ์ เปิดงาน Amazing MuayThai World Festival 2025 ที่อิตาลี
รมว.สรวงศ์ เปิดงาน Amazing MuayThai World Festival 2025 ที่อิตาลี
นายสรวงศ์ เทียนทอง รัฐมนตรีว่าการกระทรวงท่องเที่ยวและกีฬา พร้อมด้วย นายพุทธพร อิ้วตกส้าน เอกอัคราชฑูตไทย ณ กรุงโรม, ผศ.พิมล ศรีวิกรม์ ประธานคณะกรรมการโอลิมปิกแห่งประเทศไทย และ ประธานอนุกรรมการขับเคลื่อนอุตสาหกรรมด้านกีฬา, นายจักรพรรดิ คล่องพยาบาล ที่ปรึกษารัฐมนตรีว่าการกระทรวงท่องเที่ยวและกีฬา, นางโปรดปราน สมานมิตร รองผู้ว่าการการกีฬาแห่งประเทศไทย (กกท.) ฝ่ายกีฬาอาชีพและกีฬามวย และนายชลิตรัตน์ จันทรุเบกษา รองประธานคณะอนุกรรมการขับเคลื่อนอุตสาหกรรมด้านกีฬา ร่วมพิธีเปิดงาน “อะเมซิ่งมวยไทยเวิลด์เฟสติวัล 2025” (Amazing MuayThai World Festival 2025) ณ เวโรนา อารีนา เมืองเวโรนา สาธารณรัฐอิตาลี เมื่อวันที่ 24 มิถุนายน 2568 ที่ผ่านมา
นายสรวงศ์ กล่าวว่า “ในวาระฉลอง ความสัมพันธ์ระหว่างไทย กับ อิตาลี 157 ปี ซึ่งกีฬามวยไทย ศิลปะประจำชาติไทย และ ซอฟต์พาวเวอร์ของไทย เป็นไฮไลน์เปิดพิธี รู้สึกยินดีมาก ที่ต่างฝ่ายต่างส่งเสริมซึ่งกันและกัน ซึ่งทางอิตาลีก็เชื่อว่า เวโรนา อารีนา จะได้รับการเผยแพร่ให้ชาวโลกรับรู้มากขึ้น โดยมีมวยไทย เป็นจุดเชื่อมความสัมพันธ์อันดี ต่อไป
สำหรับงาน “อะเมซิ่งมวยไทยเวิลด์เฟสติวัล 2025” ณ เมืองเวโรน่า ประเทศอิตาลี จะจัดขึ้นระหว่างวันที่ 25 – 29 มิ.ย.68 โดยวันที่ 25 เป็นพิธีเปิด และในส่วนของวันที่ 26 -29 มิ.ย. 68 จะเป็นการจัดกิจกรรมเผยแพร่วัฒนธรรมไทย ณ AGSM Forum ซึ่งภายในงานยังมี การอบรมผู้ตัดสินมวยไทย, สาธิตมวยโบราณ, เปิดอบรมคลินิกมวยไทยโดยนักมวยที่มีชื่อเสียง และที่พิเศษคือ ทางสถานเอกอัครราชทูตไทยประจำอิตาลี และทีมไทยแลนด์ประเทศอิตาลี ได้มาร่วมจัดงาน Thai Village ณ บริเวณสถานที่จัดงาน ซึ่งจะมีการแสดงวัฒนธรรมไทย, นิทรรศการผ้าไหมไทย, บริการนวดแผนไทย และการออกร้านอาหารไทย ซึ่งจะช่วยให้งานนี้ เป็นเทศกาลที่จะช่วย เสริมสร้างภาพลักษณ์ของประเทศไทย และส่งเสริมมวยไทยเพื่อการท่องเที่ยว ช่วยสร้างมูลค่าทางเศรษฐกิจให้แก่ประเทศอย่างยั่งยืนในระยะยาว ซึ่งสอดคล้องกับนโยบายซอฟต์พาวเวอร์ที่รัฐบาลให้ความสำคัญอย่างยิ่งในปัจจุบัน
โฆษก กกท. / 25 มิ.ย. 2568

ที่มา : https://www.thaigov.go.th/news/contents/details/97896