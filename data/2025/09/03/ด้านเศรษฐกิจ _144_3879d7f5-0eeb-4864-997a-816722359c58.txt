รัฐบาลไทย-ข่าวทำเนียบรัฐบาล-“กรุงไทย” ปลื้ม กองทุน KTWC-INCOME-A ยอดจองทะลุ 1,300 ล้านบาท ตอกย้ำความสำเร็จพัฒนาผลิตภัณฑ์ตอบโจทย์ผู้ลงทุน

วันพุธที่ 9 กรกฎาคม 2568
09/07/2568
พิมพ์
“กรุงไทย” ปลื้ม กองทุน KTWC-INCOME-A ยอดจองทะลุ 1,300 ล้านบาท ตอกย้ำความสำเร็จพัฒนาผลิตภัณฑ์ตอบโจทย์ผู้ลงทุน
ธ.กรุงไทยร่วมกับ “ฟิเดลิตี้ อินเตอร์เนชันแนล” และ KTAM พัฒนากองทุน  Krungthai World Class Income Fund (KTWC-INCOME-A) เสนอขาย IPO 17-28 มิ.ย.ที่ผ่านมา ยอดทะลุ 1,300 ลบ. สะท้อนความสำเร็จ พัฒนาผลิตภัณฑ์และบริการด้านการลงทุนเพื่อตอบโจทย์ผู้ลงทุนทุกกลุ่ม
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย กล่าวว่า ธนาคารประสบความสำเร็จในการพัฒนาผลิตภัณฑ์การลงทุน เพื่อตอบโจทย์ลูกค้าแบบตรงตามเป้าหมายทางการเงิน จากการจับมือกับ Fidelity International และ บลจ.กรุงไทย (KTAM) เปิดตัวกองทุนใหม่ในซีรีส์ Krungthai World Class Series Fund ภายใต้ชื่อ Krungthai World Class Income Fund (KTWC-INCOME-A) สำหรับลูกค้าธนาคารกรุงไทยโดยเฉพาะ ซึ่งได้เสนอขายครั้งแรก (IPO) ระหว่างวันที่ 17 – 23 มิถุนายน 2568 ได้รับความสนใจจากลูกค้าอย่างล้นหลาม มียอดจองซื้อเข้ามากว่า 1,300 ล้านบาท
“ธนาคารขอขอบคุณผู้ลงทุนที่ให้ความไว้วางใจร่วมลงทุนในกองทุน KTWC-INCOME-A อย่างล้นหลาม ทะลุเป้าหมายที่ตั้งไว้  เป็นกองทุนที่มีนโยบายลงทุนต่างประเทศที่มียอด IPO สูงที่สุดในปีนี้ ไม่รวมกองทุนประเภท Term Fund สะท้อนถึงความเชื่อมั่นของนักลงทุนในนโยบายการลงทุนที่มุ่งเน้นกระแสรายได้ที่มั่นคง พร้อมศักยภาพในการเติบโตอย่างยั่งยืนในระยะยาว”
นายประมุข มาลาสิทธิ์ Head of Chief Investment Office ธนาคารกรุงไทย  มองว่า ในช่วงที่ตลาดผันผวนสูง การกระจายการลงทุนในสินทรัพย์ที่ให้ผลตอบแทนมั่นคงถือเป็นทางเลือกที่น่าสนใจ โดย Krungthai World Class Income Fund (KTWC-INCOME-A) มุ่งเน้นการลงทุนในตราสารหนี้คุณภาพระดับ Investment Grade ทั่วโลก ทั้งพันธบัตรรัฐบาล หุ้นกู้เอกชน และสินทรัพย์ทางเลือก ภายใต้การบริหารโดย Fidelity International ผู้เชี่ยวชาญระดับโลก
กองทุนเน้นกลยุทธ์ลงทุนในสินทรัพย์ที่สร้างกระแสเงินสด (Carry) สินทรัพย์คุณภาพ (Quality) และโอกาสพิเศษ (Opportunistic) พร้อมบริหารความเสี่ยงด้านเครดิตและดอกเบี้ยอย่างเข้มงวด เพื่อตอบโจทย์นักลงทุนที่ต้องการ รายได้สม่ำเสมอและความมั่นคงในระยะกลางถึงยาว

ที่มา : https://www.thaigov.go.th/news/contents/details/98299