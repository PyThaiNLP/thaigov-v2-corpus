รัฐบาลไทย-ข่าวทำเนียบรัฐบาล-รัฐบาลเชิญชมรายการ “โอกาสไทย” อาทิตย์นี้ พบกับ รองนายกฯ ภูมิธรรม ในฐานะ รักษาการฯ และ รมว. มหาดไทย ถึงการปราบปรามยาเสพติด และการจัดระเบียบสังคม พร้อมกัน อาทิตย์ที่ 20 กรกฎาคม นี้ 

วันเสาร์ที่ 19 กรกฎาคม 2568
19/07/2568
พิมพ์
รัฐบาลเชิญชมรายการ “โอกาสไทย” อาทิตย์นี้ พบกับ รองนายกฯ ภูมิธรรม ในฐานะ รักษาการฯ และ รมว. มหาดไทย ถึงการปราบปรามยาเสพติด และการจัดระเบียบสังคม พร้อมกัน อาทิตย์ที่ 20 กรกฎาคม นี้
รัฐบาลเชิญชมรายการ “โอกาสไทย” อาทิตย์นี้ พบกับ รองนายกฯ ภูมิธรรม ในฐานะ รักษาการฯ และ รมว. มหาดไทย ถึงการปราบปรามยาเสพติด และการจัดระเบียบสังคม พร้อมกัน อาทิตย์ที่ 20 กรกฎาคม นี้ เวลา 08.00 น.ทางNBT
วันนี้ ( 19 กรกฎาคม 2568 ) เวลา 10.30 น. นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงมหาดไทย รักษาราชการแทนนายกรัฐมนตรี จะให้สัมภาษณ์ในรายการ “โอกาสไทย” ในวันอาทิตย์ที่ 20 กรกฎาคม 2568 นี้ เวลา 08.00-08.30 น. โดยจะออกอากาศทางสถานีวิทยุโทรทัศน์แห่งประเทศไทย NBT2HD และวิทยุเครือข่ายกรมประชาสัมพันธ์ทั่วประเทศ ทั้งนี้ ขอเชิญชวนรับชม รับฟังแนวทางการปราบปราม และการดำเนินการเชิงรุกในการปราบปรามปัญหายาเสพติด กับนโยบาย "Seal Stop Safe" รวมถึงการจัดระเบียบสังคม
“รองนายกฯ ภูมิธรรม จะกล่าวถึงปฏิบัติการสกัดกั้นและปราบปรามยาเสพติด SEAL STOP SAFE ที่มีหลักการที่ตั้งอยู่บนข้อมูลสำคัญ คือ ประเทศไทยไม่ใช่แหล่งผลิต แต่เป็นทางผ่านจากประเทศเพื่อนบ้าน โดยเป็นการผนึกกำลังทั้งทหาร ตำรวจ ฝ่ายปกครอง ศุลกากร กอ.รมน. และหน่วยงานอื่นที่รับผิดชอบดูแลในพื้นที่ 14 จังหวัด 51 อำเภอชายแดน รวมทั้งการขยายผลให้ครอบคลุมทุกพื้นที่ทั่วประเทศ ไม่ว่าจะเป็นกรุงเทพมหานคร และในภูมิภาค ทั้ง 76 จังหวัด 878 อำเภอ ไปสู่การปราบปรามการกระทำผิดกฎหมายตามแนวชายแดนอื่น ๆ ด้วย”
นายจิรายุ กล่าวต่อว่า นอกจากนี้ ยังมีการกำหนด KPI แผนปฏิบัติการเพื่อเป็นกรอบแนวทางการปฏิบัติ ภารกิจ เป้าหมายและตัวชี้วัดที่ท้าทาย เพื่อเป็นเครื่องมือในการเร่งรัด กำกับติดตามการดำเนินงานอย่างเข้มข้นอีกด้วย รวมทั้งยังจะได้กล่าวถึงความร่วมมือระหว่างประเทศในอนุภูมิภาคลุ่มแม่น้ำโขง และภูมิภาคอาเซียน
“ขอเชิญชวนรับชมและรับฟังประเด็นสำคัญต่าง ๆ จากรองนายกฯ ภูมิธรรม รักษาราชการแทนนายกรัฐมนตรี ในรายการ “โอกาสไทย” ได้ในวันอาทิตย์ที่ 20 กรกฎาคม 2568 เวลา 08.00 - 08.30 น. ทางสถานีโทรทัศน์แห่งประเทศไทย กรมประชาสัมพันธ์ NBT 2HD สถานีวิทยุโทรทัศน์กองทัพบก (ช่อง 5) เวลา 08.00 - 08.30 น. และทางช่อง 9 MCOT HD เวลา 11.00 - 11.30 น. และวิทยุกระจายเสียงแห่งประเทศไทย เครือข่ายกรมประชาสัมพันธ์ทั่วประเทศ” นายจิรายุ กล่าว

ที่มา : https://www.thaigov.go.th/news/contents/details/98554