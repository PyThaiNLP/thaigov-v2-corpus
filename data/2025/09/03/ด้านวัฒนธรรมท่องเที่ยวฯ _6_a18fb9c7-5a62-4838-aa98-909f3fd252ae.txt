รัฐบาลไทย-ข่าวทำเนียบรัฐบาล-​ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดโครงการพัฒนาและส่งเสริมการท่องเที่ยวกลุ่มจังหวัดภาคเหนือตอนล่าง 2

วันพุธที่ 25 มิถุนายน 2568
​ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดโครงการพัฒนาและส่งเสริมการท่องเที่ยวกลุ่มจังหวัดภาคเหนือตอนล่าง 2
​ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดโครงการพัฒนาและส่งเสริมการท่องเที่ยวกลุ่มจังหวัดภาคเหนือตอนล่าง 2
ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดโครงการพัฒนาและส่งเสริมการท่องเที่ยวกลุ่มจังหวัดภาคเหนือตอนล่าง 2
เมื่อวันที่ 20 มิถุนายน 2568 นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดโครงการพัฒนาและส่งเสริมการท่องเที่ยวกลุ่มจังหวัดภาคเหนือตอนล่าง 2 กิจกรรม : เชื่อมโยงการท่องเที่ยวชุมชนสังคมพหุวัฒนธรรม (งานมหกรรมวัฒนธรรมกลุ่มชาติพันธุ์) โดยมีผู้ร่วมงาน อาทิ นายธีรพัฒน์ คัชมาตย์ ผู้ว่าราชการจังหวัดอุทัยธานี นายสถาพร เที่ยงธรรม ผู้ตรวจราชการกระทรวงวัฒนธรรม วัฒนธรรมจังหวัด ผู้แทนหน่วยงานต่าง ๆ แขกผู้มีเกียรติ และตัวแทนกลุ่มชาติพันธุ์จากพื้นที่ภาคเหนือตอนล่าง ณ ลานสุพรรณิการ์ หน้าศาลากลางจังหวัดอุทัยธานี ถนนศรีอุทัย อ.เมือง จ.อุทัยธานี
ทั้งนี้ ภายในงานมีการจัดแสดงวัฒนธรรม วิถีชีวิต และอัตลักษณ์ของ 8 กลุ่มชาติพันธุ์ ในกลุ่มจังหวัดภาคเหนือตอนล่าง 2 ได้แก่ กะเหรี่ยงโป และลาวครั่ง (อุทัยธานี) , ไทยจีน และไทภูคัง (นครสวรรค์) , ม้ง และอิ้วเมี่ยน (กำแพงเพชร) และไทดำ และไทพวน (พิจิตร) โดยกิจกรรมดังกล่าวจัดขึ้นระหว่างวันที่ 20 – 22 มิถุนายน 2568  ขอเชิญชวนทุกท่านร่วมสัมผัสมนต์เสน่ห์แห่งพหุวัฒนธรรมไทย

ที่มา : https://www.thaigov.go.th/news/contents/details/97804