รัฐบาลไทย-ข่าวทำเนียบรัฐบาล-กระทรวงเกษตรฯ ร่วมกับสมาคมการประมงแห่งประเทศไทย สมาคมการประมงท้องถิ่น และพี่น้องชาวประมง มอบวัสดุประเภทอวนให้แก่กองทัพบกเพื่อใช้ประโยชน์ในราชการทหาร

วันพุธที่ 20 สิงหาคม 2568
กระทรวงเกษตรฯ ร่วมกับสมาคมการประมงแห่งประเทศไทย สมาคมการประมงท้องถิ่น และพี่น้องชาวประมง มอบวัสดุประเภทอวนให้แก่กองทัพบกเพื่อใช้ประโยชน์ในราชการทหาร
กระทรวงเกษตรฯ ร่วมกับสมาคมการประมงแห่งประเทศไทย สมาคมการประมงท้องถิ่น และพี่น้องชาวประมง มอบวัสดุประเภทอวนให้แก่กองทัพบกเพื่อใช้ประโยชน์ในราชการทหาร
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เป็นประธานในพิธีส่งมอบวัสดุประเภทอวนให้แก่กองทัพบกเพื่อใช้ประโยชน์ในราชการทหาร ณ ตึก 2 กองบัญชาการกองทัพบก ถนนราชดำเนินนอก แขวงบางขุนพรหม เขตพระนคร กรุงเทพฯ ซึ่งการมอบวัสดุประเภทอวนในครั้งนี้ เป็นความร่วมมือระหว่างกระทรวงเกษตรและสหกรณ์ โดยกรมประมง ร่วมกับสมาคมการประมงแห่งประเทศไทย สมาคมการประมงท้องถิ่น และพี่น้องชาวประมง เพื่อเป็นการสนับสนุนกองทัพบกในการใช้วัสดุประเภทอวนเพื่อใช้ประโยชน์ในราชการทหาร รวมถึงเพื่อเป็นการช่วยเหลือผู้ประสบภัยชายแดนไทย-กัมพูชาด้วย
“เมื่อวันที่ 29 กรกฎาคม 2568 ที่ผ่านมา กระทรวงเกษตรและสหกรณ์ได้จัดกิจกรรมมอบสิ่งของช่วยเหลือผู้ประสบภัยชายแดนไทย-กัมพูชา โดยมีการส่งมอบสิ่งของบริจาค เช่น ข้าวสาร อาหารแห้ง น้ำดื่ม และสิ่งของจำเป็นอื่น ๆ เพื่อช่วยเหลือประชาชนและเกษตรกรที่ได้รับผลกระทบจากสถานการณ์ความไม่สงบ นอกจากนี้ กระทรวงฯ ยังได้จัดตั้ง War Room เพื่อติดตามและแก้ไขสถานการณ์ด้านการเกษตรในพื้นที่ชายแดน ซึ่งการมอบวัสดุประเภทอวนให้แก่กองทัพบกในครั้งนี้ คาดว่าจะเป็นประโยชน์ต่องานราชการและประชาชนในพื้นที่ และต้องขอขอบคุณเป็นอย่างสูงในความร่วมมือร่วมใจของทุกฝ่ายในโอกาสนี้ด้วย” นายอัครา กล่าว

ที่มา : https://www.thaigov.go.th/news/contents/details/99939