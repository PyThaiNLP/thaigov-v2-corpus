รัฐบาลไทย-ข่าวทำเนียบรัฐบาล-"ภูมิธรรม" นำประชุม คกก.กระจายอำนาจให้แก่องค์กรปกครองส่วนท้องถิ่น ครั้งที่ 2/2568

วันอังคารที่ 26 สิงหาคม 2568
26/08/2568
พิมพ์
"ภูมิธรรม" นำประชุม คกก.กระจายอำนาจให้แก่องค์กรปกครองส่วนท้องถิ่น ครั้งที่ 2/2568
"ภูมิธรรม" นำประชุม คกก.กระจายอำนาจให้แก่องค์กรปกครองส่วนท้องถิ่น ครั้งที่ 2/2568
วันนี้ (26 ส.ค. 68) เวลา 13.00 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานการประชุมคณะกรรมการกระจายอำนาจให้แก่องค์กรปกครองส่วนท้องถิ่น (ก.ก.ถ.) ครั้งที่ 2/2568 ณ ห้องประชุมคณะรัฐมนตรี อาคารสำนักเลขาธิการคณะรัฐมนตรี (หลังใหม่) ทำเนียบรัฐบาล กรุงเทพฯ โดยมี นายเดชอิศม์ ขาวทอง รัฐมนตรีช่วยว่าการกระทรวงมหาดไทย นายอรรษิษฐ์ สัมพันธรัตน์ ปลัดกระทรวงมหาดไทย ร.ต.ท.ภพชนก ชลานุเคราะห์ อธิบดีกรมส่งเสริมการปกครองท้องถิ่น พร้อมด้วยหัวหน้าส่วนราชการระดับกระทรวง และระดับกรม ซึ่งเป็นคณะกรรมการตามกฎหมาย รวมถึงคณะกรรมการผู้ทรงคุณวุฒิ และเจ้าหน้าที่ที่เกี่ยวข้อง ร่วมประชุม
คณะกรรมการการกระจายอำนาจให้แก่องค์กรปกครองส่วนท้องถิ่น (ก.ก.ถ.) มีหน้าที่ในการจัดทำแผนการกระจายอำนาจ และแผนปฏิบัติการเพื่อขอความเห็นชอบจากคณะรัฐมนตรีและรายงานต่อรัฐสภา รวมถึงกำหนดการจัดระบบบริการสาธารณะ และการจัดสรรภาษีและรายได้ระหว่างรัฐบาลกับองค์กรปกครองส่วนท้องถิ่น และระหว่างองค์กรปกครองส่วนท้องถิ่นด้วยกันเอง นอกจากนี้ ยังมีหน้าที่กำหนดหลักเกณฑ์และขั้นตอนการถ่ายโอนภารกิจจากส่วนกลางสู่ท้องถิ่น และเสนอแนะมาตรการด้านการเงินการคลัง และบุคลากร รวมทั้งการติดตามและประเมินผลการกระจายอำนาจให้เป็นไปตามแผน

ที่มา : https://www.thaigov.go.th/news/contents/details/100163