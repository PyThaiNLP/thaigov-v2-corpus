รัฐบาลไทย-ข่าวทำเนียบรัฐบาล-​‘รมว.วธ’ ประชุมติดตาม Cash Rebate ให้กองถ่ายภาพยนตร์ไทย ยกระดับอุตสาหกรรม-สร้างมูลค่าเศรษฐกิจ-พาหนังไทยแข่งขันระดับโลก

วันพฤหัสบดีที่ 31 กรกฎาคม 2568
​‘รมว.วธ’ ประชุมติดตาม Cash Rebate ให้กองถ่ายภาพยนตร์ไทย ยกระดับอุตสาหกรรม-สร้างมูลค่าเศรษฐกิจ-พาหนังไทยแข่งขันระดับโลก
​‘รมว.วธ’ ประชุมติดตาม Cash Rebate ให้กองถ่ายภาพยนตร์ไทย ยกระดับอุตสาหกรรม-สร้างมูลค่าเศรษฐกิจ-พาหนังไทยแข่งขันระดับโลก
‘รมว.วธ’ ประชุมติดตาม Cash Rebate ให้กองถ่ายภาพยนตร์ไทย ยกระดับอุตสาหกรรม-สร้างมูลค่าเศรษฐกิจ-พาหนังไทยแข่งขันระดับโลก
30 กรกฎาคม เวลา 14:00 น. นางสาวแพทองธาร ชินวัตร รัฐมนตรีว่าการกระทรวงวัฒนธรรม ประชุมติดตามมาตรการจูงใจทางภาษี และ Cash Rebate สนับสนุนผู้ผลิตภาพยนตร์ไทย เป้าหมายของนโยบายนี้เพื่อกำหนดมาตรการที่สามารถตอบโจทย์ความต้องการของอุตสาหกรรมภาพยนตร์ ตลอดจนจะต้องเป็นไปเพื่อกระตุ้นเศรษฐกิจของประเทศ ทั้งในระดับจังหวัดและประเทศได้
โดยกระบวนการของกระทรวงวัฒนธรรมขณะนี้ คือการเปิดรับฟังข้อมูลจากทุกภาคส่วนที่เกี่ยวข้องโดยเฉพาะภาคเอกชน และเปรียบเทียบกับมาตรการที่ให้กับผู้ผลิตภาพยนตร์จากต่างประเทศที่เข้ามาถ่ายทำในไทยสูงสุดอยู่ที่ 30% เพื่อให้ Cash Rebate ที่จะให้แก่ผู้ผลิตภาพยนตร์คนไทยนั้น เกิดประโยชน์สูงสุดแก่อุตสาหกรรมในประเทศไทย นักแสดง ผู้เขียนบท ผู้ตัดต่อ ผู้ทำกราฟฟิก และอื่นๆ ที่จะเป็นการสร้างงาน และถ่ายทอดองค์ความรู้ใหม่ๆ ให้กับแรงงานไทย
นอกจากนี้กระทรวงวัฒนธรรมได้เตรียมมาตรการเงินสนับสนุนให้เปล่า (Grant) ให้กับกระบวนการผลิตภาพยนตร์ไทย ที่จะต้องพิจารณาให้ครอบคลุม ทั้งรายเล็ก รายกลาง และรายใหญ่ รวมไปถึงบุคคลต่างๆ ที่มีความสามารถ แต่ขาดเงินสนับสนุนในการริเริ่มงานสร้างสรรค์ต่างๆ
“การออกมาตรการต่างๆ เหล่านี้ จะเป็นการยกระดับวงการอุตสาหกรรมภาพยนตร์ไทยได้อย่างกว้างขวาง สร้างมูลค่าทางเศรษฐกิจได้เป็นอย่างมาก ขอให้เชื่อมั่นว่าทางกระทรวงฯ ได้ยกระดับ และพัฒนาทั้งระบบ ecosystem เพื่อให้ทุกๆ องค์ประกอบขับเคลื่อนไปด้วยกันได้อย่างเข้มแข็ง และแข่งขันกับนานาประเทศได้ และเป็นจุดเปลี่ยนสำคัญของอุตสาหกรรมสร้างสรรค์ไทยอย่างแท้จริงค่ะ” รัฐมนตรีว่าการกระทรวงวัฒนธรรมกล่าว

ที่มา : https://www.thaigov.go.th/news/contents/details/99127