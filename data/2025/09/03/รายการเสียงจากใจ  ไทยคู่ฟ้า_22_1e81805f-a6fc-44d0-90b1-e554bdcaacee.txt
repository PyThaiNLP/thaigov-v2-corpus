รัฐบาลไทย-ข่าวทำเนียบรัฐบาล-ครม.ผ่อนผันให้แรงงานเมียนมาอยู่ทำงานในไทยได้อีก 6 เดือน

วันอังคารที่ 15 กรกฎาคม 2568
15/07/2568
พิมพ์
ครม.ผ่อนผันให้แรงงานเมียนมาอยู่ทำงานในไทยได้อีก 6 เดือน
วันอังคาร ที่ 15 ก.ค.68
คณะรัฐมนตรี มีมติเห็นชอบให้แรงงานต่างด้าวสัญชาติเมียนมา
ที่นายจ้างได้ยื่นบัญชีรายชื่อไว้ภายในวันที่ 13 กุมภาพันธ์ 2568
สามารถอยู่ในประเทศไทยเป็นการชั่วคราวและทำงานต่อได้อีก 6 เดือน ตั้งแต่วันที่ 14 สิงหาคม 2568 ถึง 13
กุมภาพันธ์ 2569 รัฐบาลมอบหมายให้กระทรวงแรงงานดำเนินการออกใบอนุญาตทำงาน
พร้อมร่วมกับหน่วยงานที่เกี่ยวข้อง ตรวจสุขภาพ จัดทำประกันสุขภาพให้กับแรงงานต่างด้าว
และประชาสัมพันธ์ให้ทุกฝ่ายที่เกี่ยวข้องรับทราบขั้นตอนอย่างทั่วถึง การผ่อนผันครั้งนี้
จะช่วยลดผลกระทบต่อภาคธุรกิจและแรงงาน เดินหน้าเศรษฐกิจไทยอย่างต่อเนื่อง
ควบคู่ไปกับการจัดระเบียบแรงงานให้ถูกต้องตามกฎหมาย
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/98430