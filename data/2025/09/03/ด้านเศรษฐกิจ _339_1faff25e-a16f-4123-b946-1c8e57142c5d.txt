รัฐบาลไทย-ข่าวทำเนียบรัฐบาล-กรมทางหลวงชนบท เร่งช่วยเหลือประชาชนต่อเนื่อง นำกำลังเจ้าหน้าที่ลงพื้นที่ทำความสะอาดจัดการเส้นทางให้กลับสู่ภาวะปกติโดยเร็ว หลังน้ำลดในบางพื้นที่ เพื่อให้ประชาชนสามารถสัญจรได้สะดวก ป

วันพุธที่ 30 กรกฎาคม 2568
กรมทางหลวงชนบท เร่งช่วยเหลือประชาชนต่อเนื่อง นำกำลังเจ้าหน้าที่ลงพื้นที่ทำความสะอาดจัดการเส้นทางให้กลับสู่ภาวะปกติโดยเร็ว หลังน้ำลดในบางพื้นที่ เพื่อให้ประชาชนสามารถสัญจรได้สะดวก ป
...
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า ขณะนี้จังหวัดแพร่และน่าน ระดับน้ำได้ลดลงแล้ว ได้สั่งการให้สำนักงานและแขวงทางหลวงชนบทในพื้นที่ เร่งนำเครื่องมือและเครื่องจักรเข้าดำเนินการทำความสะอาด กำจัดสิ่งกีดขวาง เก็บเศษขยะเศษกิ่งไม้บนถนนและสะพาน เพื่อให้ประชาชนสามารถสัญจรได้อย่างสะดวก ปลอดภัย และฟื้นฟูการจราจรให้กลับคืนสู่ภาวะปกติโดยเร็วที่สุด สำหรับสถานการณ์อุทกภัย สำนักบำรุงทาง รายงานข้อมูล ณ วันที่ 30 กรกฎาคม 2568 เวลา 09.30 น. ได้รับผลกระทบรวม 8 จังหวัด ประกอบด้วย จังหวัดเชียงราย เชียงใหม่ พะเยา แพร่ แม่ฮ่องสอน ตาก สุโขทัย และอุบลราชธานี รวม 37 สายทาง สามารถสัญจรผ่านได้ 25 สายทาง และผ่านไม่ได้ 12 สายทาง ดังนี้
1. ชร.4008 แยก ทล.1020 (กม. ที่ 87+200) - บ้านศรีสะอาด อำเภอขุนตาล พญาเม็งราย จังหวัดเชียงราย (ช่วง กม. ที่ 4+100 - 4+500)
2. ชร.4011 แยก ทล.1020 (กม. ที่ 118+070) - บ้านม่วงเจ็ดต้น อำเภอเชียงของ จังหวัดเชียงราย (ช่วง กม. ที่ 0+400 - 0+800)
3. ชร.4027 แยก ทล.1020 (กม. ที่ 109+200) - บ้านเกี๋ยงเหนือ อำเภอเชียงของ จังหวัดเชียงราย (ช่วง กม. ที่ 0+400 - 0+800)
4. ชร.5031 แยก ทช.ชร.4014 (กม. ที่ 0+700) - บ้านซ้อใต้ อำเภอเชียงของ จังหวัดเชียงราย (ช่วง กม. ที่ 5+100 - 5+300)
5. พย.4029 แยก ทล.1148 (กม. ที่ 95+225) – โครงการบ้านเล็กในป่าใหญ่ตามพระราชดำริ บ้านหนองห้า อำเภอเชียงคำ จังหวัดพะเยา (ช่วง กม. ที่ 8+900 - 9+000 10+850 - 10+950 11+700 - 11+900 และ 12+900 - 13+000)
6. สะพานข้ามแม่น้ำยม สาย พร.001 อำเภอหนองม่วงไข่ จังหวัดแพร่ (ช่วง กม. ที่ 0+485 - 1+185)
7. ถนนเชิงลาดสะพานข้ามแม่น้ำยม สาย พย.002 อำเภอปง จังหวัดพะเยา (ช่วง กม. ที่ 0+000 - 1+100)
8. ตก.3002 แยก ทล.105 (กม. ที่ 4+000) - บ้านวังแก้ว อำเภอแม่สอด แม่ระมาด จังหวัดตาก (ช่วง กม. ที่ 11+950 - 12+000 12+100 - 12+150 และ 16+500 - 16+550)
9. ตก.3006 แยก ทล.105 (กม. ที่ 9+025) - บ้านวังผา อำเภอแม่สอด แม่ระมาด จังหวัดตาก (ช่วง กม. ที่ 7+290 - 7+300)
10. สท.4053 แยก ทล.1180 (กม. ที่ 11+650) - บ้านคลองมะพลับ อำเภอศรีนคร จังหวัดสุโขทัย (ช่วง กม. ที่ 0+500 - 0+800)
11. สท.7058 แยก ทล.1180 (กม. ที่ 13+650) - บ้านสายใจไทย อำเภอศรีนคร จังหวัดสุโขทัย (ช่วง กม. ที่ 0+500 - 0+800)
12. ถนนเชิงลาดสะพานไทรย้อย สาย สท.002 อำเภอสวรรคโลก จังหวัดสุโขทัย (ช่วง กม. ที่ 0+050 - 0+150)
ทั้งนี้ สำหรับในพื้นที่ที่ไม่สามารถสัญจรผ่านได้ กรมทางหลวงชนบท (ทช.) ได้ติดตั้งป้ายเตือน
ป้ายบอกระดับน้ำ และปักเสาตามแนวเขตทางเรียบร้อยแล้ว นอกจากนี้ ยังคงติดตามสถานการณ์อุทกภัย
อย่างใกล้ชิดในพื้นที่จังหวัดที่เป็นกลุ่มเสี่ยง พร้อมจัดชุดลาดตระเวนและเตรียมความพร้อมในเรื่องอุปกรณ์เครื่องมือเครื่องจักรในการเข้าช่วยเหลือประชาชนได้อย่างทันทีเมื่อเกิดเหตุ สามารถแจ้งเหตุอุทกภัยได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/99067