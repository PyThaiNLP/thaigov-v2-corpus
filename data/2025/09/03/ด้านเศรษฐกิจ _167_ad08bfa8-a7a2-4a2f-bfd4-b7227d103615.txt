รัฐบาลไทย-ข่าวทำเนียบรัฐบาล-​ผู้ตรวจ เอกนิติฯ ลงพื้นที่สุราษฎร์–ชุมพร ตรวจราชการรอบ 2 เน้นกำกับโรงงานเข้ม ยกระดับอุตฯ สู่ดิจิทัล 

วันจันทร์ที่ 14 กรกฎาคม 2568
14/07/2568
พิมพ์
​ผู้ตรวจ เอกนิติฯ ลงพื้นที่สุราษฎร์–ชุมพร ตรวจราชการรอบ 2 เน้นกำกับโรงงานเข้ม ยกระดับอุตฯ สู่ดิจิทัล
​ผู้ตรวจ เอกนิติฯ ลงพื้นที่สุราษฎร์–ชุมพร ตรวจราชการรอบ 2 เน้นกำกับโรงงานเข้ม ยกระดับอุตฯ สู่ดิจิทัล
วันที่ 7–8 กรกฎาคม 2568 นายเอกนิติ รมยานนท์ ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ รอบที่ 2 ประจำปีงบประมาณ พ.ศ. 2568 ณ จังหวัดสุราษฎร์ธานี และจังหวัดชุมพร โดยมี นายวัชรินทร์ ไชยานุพงศ์ อุตสาหกรรมจังหวัดสุราษฎร์ธานี พร้อมทั้ง นายคณิต กายสอน อุตสาหกรรมจังหวัดชุมพร  หัวหน้ากลุ่มงาน และเจ้าหน้าที่ทั้งสองจังหวัดให้การต้อนรับและร่วมประชุมหารือ
การตรวจราชการมุ่งเน้นติดตามการดำเนินงานตามนโยบายสำคัญของกระทรวงอุตสาหกรรม ได้แก่ การกำกับดูแลสถานประกอบการอย่างเคร่งครัด การส่งเสริมอุตสาหกรรมสีเขียว การพัฒนาองค์กรสู่ระบบดิจิทัล และการบริหารจัดการข้อร้องเรียนของประชาชน พร้อมเน้นย้ำการปฏิบัติงานภายใต้แนวทาง “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ตามนโยบายรัฐมนตรีว่าการกระทรวงอุตสาหกรรม นายเอกนัฏ พร้อมพันธุ์ และนโยบาย “อุตสาหกรรมเศรษฐกิจที่เติบโตอย่างยั่งยืนคู่ชุมชน” ของปลัดกระทรวงอุตสาหกรรม นายณัฐพล รังสิตพล
ในการนี้ ผู้ตรวจราชการฯ ยังได้ตรวจเยี่ยมการดำเนินงานผ่านระบบดิจิทัล เช่น ระบบ i-Auditor และ e-License เพื่อความโปร่งใสในการบริการภาครัฐ รวมทั้งลงพื้นที่ตรวจสภาพสำนักงานและที่พักเจ้าหน้าที่ พร้อมเสนอแนวทางซ่อมแซมเพื่อยกระดับคุณภาพชีวิตในการปฏิบัติงาน

ที่มา : https://www.thaigov.go.th/news/contents/details/98393