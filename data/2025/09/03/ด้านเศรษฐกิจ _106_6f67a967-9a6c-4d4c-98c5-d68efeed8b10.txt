รัฐบาลไทย-ข่าวทำเนียบรัฐบาล-ธ.ก.ส. เปิดตัว “เงินฝากทองเอก” รับดอกเบี้ยทันทีที่เริ่มฝากเงินในงาน Money Expo หาดใหญ่ ครั้งที่ 15 พร้อมโปรโมชันสุด Exclusive

วันพฤหัสบดีที่ 3 กรกฎาคม 2568
03/07/2568
พิมพ์
ธ.ก.ส. เปิดตัว “เงินฝากทองเอก” รับดอกเบี้ยทันทีที่เริ่มฝากเงินในงาน Money Expo หาดใหญ่ ครั้งที่ 15 พร้อมโปรโมชันสุด Exclusive
ธ.ก.ส. เปิดตัว “เงินฝากทองเอก” ที่งาน Money Expo หาดใหญ่ ครั้งที่ 15 ฝากขั้นต่ำ 100,000 บาท สูงสุดไม่เกิน 100 ล้านบาทต่อราย รับดอกเบี้ยล่วงหน้าเข้าบัญชีทันที ร้อยละ 1.60 ต่อปี ระยะเวลารับฝาก 9 เดือน
ธ.ก.ส. เปิดตัว “เงินฝากทองเอก” ที่งาน Money Expo หาดใหญ่ ครั้งที่ 15 ฝากขั้นต่ำ 100,000 บาท สูงสุดไม่เกิน 100 ล้านบาทต่อราย รับดอกเบี้ยล่วงหน้าเข้าบัญชีทันที ร้อยละ 1.60 ต่อปี ระยะเวลารับฝาก 9 เดือน พร้อมเปิดตัว “มด” Art Toy ตัวใหม่ล่าสุด ในชุด “AGRI ANIMAL” เมื่อฝากสลากออมทรัพย์ ธ.ก.ส. ชุดมังกรหยก ตั้งแต่ 1 ล้านบาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง ผึ้ง และ มด) 1 จุ่ม และเมื่อฝากตั้งแต่ 10 ล้านบาทขึ้นไป รับเลย! 4 ตัว ครบเซต และชวนช็อปสินค้าแกลมเกษตรจากลูกค้า ธ.ก.ส. ทั่วประเทศนำมาให้เลือกซื้อถึงที่ พบกิจกรรมพิเศษอีกมากมายได้ที่ บูธ ธ.ก.ส. ณ หาดใหญ่ ฮอลล์ ชั้น 5 และลานโปรโมชัน ชั้น 1 ศูนย์การค้าเซ็นทรัล หาดใหญ่ จังหวัดสงขลา วันที่ 4 - 6 กรกฎาคมนี้
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในงาน Money Expo หาดใหญ่ ครั้งที่ 15 ธ.ก.ส. นำผลิตภัณฑ์ใหม่ล่าสุด “เงินฝากทองเอก” ดอกเบี้ยร้อยละ 1.60 ต่อปี โดยผู้ฝากจะได้รับดอกเบี้ยล่วงหน้าเข้าบัญชีทันทีในวันที่ฝากเงิน ฝากขั้นต่ำครั้งละ 100,000 บาท รวมฝากสูงสุดไม่เกิน 100 ล้านบาทต่อราย ระยะเวลารับฝาก 9 เดือน (ครบกำหนดแบบวันชนวัน) สำหรับบุคคลธรรมดาไม่เสียภาษีดอกเบี้ยเงินฝาก นอกจากนี้ยังมี เงินฝากแก้วมรกต ฝากเริ่มต้นเพียง 2,000 บาท ไม่จำกัดวงเงินฝากสูงสุด รับผลตอบแทนในอัตราร้อยละ 0.10 ต่อปี แถมสิทธิประโยชน์ความคุ้มครองอุบัติเหตุสูงสุดถึง 25 เท่าของยอดเงินฝากคงเหลือตั้งแต่ 2,000 บาทขึ้นไป คุ้มครองสูงสุดไม่เกิน 10 ล้านบาท นอกจากนี้ ยังมีโปรโมชันพิเศษในงาน อาทิ ผลิตภัณฑ์เงินฝาก – สลากออมทรัพย์ ธ.ก.ส. ที่ฝากแล้วจะได้รับสิทธิ์จุ่ม Art Toy ในชุด AGRI ANIMAL เหล่าบรรดาสัตว์ในภาคการเกษตรสุดคิวท์ชุดใหม่ โดยเปิดตัว “มด” Art Toy ตัวใหม่ล่าสุด ที่น่ารัก น่าสะสมเพียงฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ตั้งแต่ 1,000,000 บาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง ผึ้ง และ มด) จำนวน 1 จุ่ม (จำกัด 1 คน/สิทธิ์) หรือเมื่อฝากตั้งแต่ 10,000,000 บาทขึ้นไป รับเลย 4 ตัว ครบเซต (จำกัด 1 คน/สิทธิ์) และเมื่อฝากเงินฝากทองเอก ตั้งแต่ 500,000 บาทแต่ไม่เกิน 1,000,000 บาท รับสิทธิ์จุ่ม Art Toy ชุดมังแมว 1 จุ่ม และเมื่อฝากตั้งแต่ 1,000,000 บาทขึ้นไป รับเลย Art Toy ชุดมังแมวครบเซต 4 ตัว หรือเมื่อฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ชุดถุงเงินหน่วยละ 100 บาท ชุดขวัญถุง หน่วยละ 20 บาท หรือสลากดิจิทัล ธ.ก.ส. หน่วยละ 50 บาท ตั้งแต่ 100,000 บาทขึ้นไป รับกระปุกออมทรัพย์ คุณ ME โชค รุ่นรวยเหลือแจก หรือเมื่อฝากตั้งแต่ 590,000 บาทขึ้นไป รับเลยกระเป๋าล้อลาก ขนาด 20 นิ้ว
นอกจากนี้ ยังมีผลิตภัณฑ์เงินฝากสงเคราะห์ชีวิต ซึ่งถือเป็นทางเลือกในการออมเงินที่มาพร้อมความคุ้มครองและสิทธิประโยชน์ในการลดหย่อนภาษี ที่คัดโปรโมชันพิเศษมานำเสนอ ประกอบด้วย ธกส เพิ่มรัก3 12/10 ส่งชำระ 1,000 บาท/เดือน ชำระล่วงหน้าอย่างน้อย 12 เดือน (11,520 บาท) รับกระเป๋าเดินทางล้อลาก ขนาด 20 นิ้ว 1 ใบ หรือส่งชำระ 2,000 บาทต่อเดือน ชำระล่วงหน้าอย่างน้อย 12 เดือน (23,040 บาท) หรือเมื่อสมัครกรมธรรม์ ธกส Hug (ฮัก) 10/5 ส่งชำระ 20,000 บาทต่อปีขึ้นไป เมื่อกรมธรรม์อนุมัติ รับเลยกระเป๋าเดินทางแม่ลูก จำนวน 1 เซต (ประกอบด้วย กระเป๋าเดินทางล้อลาก ขนาด 20 นิ้ว และกระเป๋าเดินทางแบบหิ้ว ขนาด 14 นิ้ว) และสมัครกรมธรรม์ ธกส รักคุณ (แบบ 2) โดยส่งชำระ 1,197 บาทต่อปี รับกระเป๋าผ้าแคนวาส BAAC Life
ด้าน สินเชื่อ ธ.ก.ส. นำผลิตภัณฑ์สินเชื่อที่ตอบโจทย์ความต้องการของลูกค้า ทั้งในและนอกภาคเกษตรมาให้คำแนะนำแก่ผู้ที่สนใจ อาทิ สินเชื่อเงินด่วนสิบหมื่น สำหรับสมาชิกอาสาสมัครสาธารณสุขประจำหมู่บ้าน (อสม.) และอาสาสมัครสาธารณสุขกรุงเทพมหานคร (อสส.) ที่เป็นสมาชิกสมาคมฌาปนกิจสงเคราะห์ อาสาสมัครสาธารณสุขประจำหมู่บ้านแห่งประเทศไทย (ฌกส. อสม.) วงเงินกู้รายละไม่เกิน 100,000 บาท (นับรวมวงเงินกู้เดิมโครงการสินเชื่อเงินด่วนคนดีและโครงการสินเชื่อเงินด่วนกึ่งแสน) อัตราดอกเบี้ยเงินกู้ร้อยละ 0.50 ต่อเดือน หรือร้อยละ 6 ต่อปี สินเชื่อเคหะเพื่อที่อยู่อาศัย สำหรับข้าราชการและพนักงานองค์กรในหน่วยงานที่มี MOU กับ ธ.ก.ส. วงเงินกู้รายละไม่เกิน 5 ล้านบาท อัตราดอกเบี้ยพิเศษ 5 ปีแรก เพียงร้อยละ 2.99 ต่อปี สินเชื่อเกษตรวิวัฒน์ สำหรับบุคลากรภาครัฐที่มีรายได้ประจำ อายุ 50 – 59 ปี สร้างรายได้คู่ขนานจากการทำการเกษตร วงเงินกู้สูงสุดรายละไม่เกิน 8 ล้านบาท อัตราดอกเบี้ย 5 ปีแรก MRR - 2 ต่อปี (ปัจจุบันอัตราดอกเบี้ย MRR เท่ากับร้อยละ 6.725 ต่อปี) หรือเท่ากับร้อยละ 4.725 ต่อปี สินเชื่อเพื่อบุคลากรด้านสาธารณสุขและบุคลากรทางการศึกษา วงเงินกู้สูงสุดรายละ 20,000 บาท อัตราดอกเบี้ยพิเศษ เริ่มต้นเพียงร้อยละ 0.67 ต่อเดือน หรือร้อยละ 8 ต่อปี เป็นต้น
นอกจากนี้ ยังมีการจัดจำหน่ายสินค้าแกลมเกษตรสุดพรีเมียม จากเกษตรกรลูกค้า ธ.ก.ส. กว่า 70 รายการ ที่มาเปิดให้ผู้ที่สนใจได้เลือกช็อปอย่างเต็มที่ อาทิ ข้าวพร้อมทาน ตรา อุ่นอิ่ม จาก สกต.ร้อยเอ็ด สะดวก พกพาง่าย เก็บได้ในอุณหภูมิห้องได้นานถึง 18 เดือน รับประทานได้ทันที หรือจะอุ่นร้อนด้วยไมโครเวฟ เพียง 60 วินาที กาแฟลุงไข่ แบรนด์หอมละมุน by คุณฉัตร กาแฟโรบัสต้าที่เต็มไปด้วยกลิ่นหอม รสชาติเข้มข้น และมีคุณภาพส่งตรงจากแหล่งผลิตในจังหวัดชุมพร และเจลลี่สวนปทุมทิพย์ จาก จ.ลำพูน เจลลี่รสผลไม้ หอม อร่อย นุ่ม เคี้ยวเพลิน ทำจากผลไม้แท้ๆ ด้วยกระบวนการที่เป็นมิตรต่อสิ่งแวดล้อม เป็นต้น ทั้งนี้ ภายในงาน ธนาคารยังได้นำผนังกระปุก ธ.ก.ส. แห่งความทรงจำ รวมกระปุกออมทรัพย์ ธ.ก.ส. ตั้งแต่อดีตถึงปัจจุบันที่หาดูได้ยากมาให้ประชาชนได้ถ่ายรูปเป็นที่ระลึกและเข้าร่วมกิจกรรมพิเศษ เพื่อรับของที่ระลึกสุด Exclusive มากมาย ได้ที่บูธ ธ.ก.ส. ณ หาดใหญ่ ฮอลล์ ชั้น 5 และลานโปรโมชัน ชั้น 1 ศูนย์การค้าเซ็นทรัล หาดใหญ่ จังหวัดสงขลา วันที่ 4 - 6 กรกฎาคมนี้

ที่มา : https://www.thaigov.go.th/news/contents/details/98146