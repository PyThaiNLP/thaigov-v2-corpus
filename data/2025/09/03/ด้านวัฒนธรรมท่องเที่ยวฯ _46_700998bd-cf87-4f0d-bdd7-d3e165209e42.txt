รัฐบาลไทย-ข่าวทำเนียบรัฐบาล-​สวธ จัดประกวดคอสเพลย์ชิงแชมป์ประเทศไทย Cosplay World Thailand 2025 (CWT 2025) ภายใต้แนวคิด “สืบสานจินตนาการ สร้างสรรค์วัฒนธรรมคอสเพลย์ไทย” ส่งเสริมคนรุ่นใหม่ แสดงพลัง Soft Power 

วันอังคารที่ 8 กรกฎาคม 2568
​สวธ จัดประกวดคอสเพลย์ชิงแชมป์ประเทศไทย Cosplay World Thailand 2025 (CWT 2025) ภายใต้แนวคิด “สืบสานจินตนาการ สร้างสรรค์วัฒนธรรมคอสเพลย์ไทย” ส่งเสริมคนรุ่นใหม่ แสดงพลัง Soft Power
​สวธ จัดประกวดคอสเพลย์ชิงแชมป์ประเทศไทย Cosplay World Thailand 2025 (CWT 2025) ภายใต้แนวคิด “สืบสานจินตนาการ สร้างสรรค์วัฒนธรรมคอสเพลย์ไทย” ส่งเสริมคนรุ่นใหม่ แสดงพลัง Soft Power ผ่านศิลปะไทยประยุกต์ ต่อยอดสู่อาชีพในอนาคต
สวธ จัดประกวดคอสเพลย์ชิงแชมป์ประเทศไทย Cosplay World Thailand 2025 (CWT 2025) ภายใต้แนวคิด “สืบสานจินตนาการ สร้างสรรค์วัฒนธรรมคอสเพลย์ไทย” ส่งเสริมคนรุ่นใหม่ แสดงพลัง Soft Power ผ่านศิลปะไทยประยุกต์ ต่อยอดสู่อาชีพในอนาคต
วันที่ 5 กรกฎาคม 2568 เวลา 13:30 น. นางสาวแพทองธาร ชินวัตร นายกรัฐมนตรีและรัฐมนตรีว่าการกระทรวงวัฒนธรรม มอบหมายให้นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม เป็นประธาน พิธีเปิดการประกวดคอสเพลย์ชิงแชมป์ประเทศไทย Cosplay World Thailand 2025 (CWT 2025) โดยมี นางโชติกา อัครกิจโสภากุล รองปลัดกระทรวงวัฒนธรรม (ผู้แทนปลัดกระทรวงวัฒนธรรม) นางยุถิกา อิศรางกูร ณ อยุธยา อธิบดีกรมส่งเสริมวัฒนธรรม นางสาววราพรรณ ชัยชนะศิริ รองอธิบดีกรมส่งเสริมวัฒนธรรม นางมงคลทิพย์ รุ่งงามฤกษ์ ผู้อำนวยการสถาบันวัฒนธรรมศึกษา นางสาวปราณิสา เตียวพิพิธพร ผู้เชี่ยวชาญด้านเครือข่ายและชุมชน ปฎิบัติหน้าที่ผู้อำนวยการกองส่งเสริมวัฒนธรรมสร้างสรรค์ พร้อมด้วยคณะผู้บริหาร กระทรวงวัฒนธรรม ผู้บริหารกรมส่งเสริมวัฒนธรรม ผู้ทรงคุณวุฒิ คณะกรรมการตัดสินการประกวด แขกรับเชิญพิเศษ สื่อมวลชน และแขกผู้มีเกียรติ เข้าร่วมพิธีเปิด ณ หอประชุมเล็ก ศูนย์วัฒนธรรมแห่งประเทศไทย จากนั้น ประธานในพิธี คณะผู้บริหาร สื่อมวลชน และแขกผู้มีเกียรติ เยี่ยมชมนิทรรศการ "คอสเพลย์สู่ความเป็นไทย" และร้านค้าคอสเพลย์ ณ อาคารอเนกประสงค์ ศูนย์วัฒนธรรมแห่งประเทศไทย
นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม กล่าวว่า การประกวด CWT 2025 ในปีนี้ จัดขึ้นภายใต้แนวคิด “สืบสานจินตนาการ สร้างสรรค์วัฒนธรรมคอสเพลย์ไทย” เป็นการผสมผสานจินตนาการจากวัฒนธรรม POP Culture สากลเข้ากับอัตลักษณ์ไทย ผ่านการนำวัสดุท้องถิ่นมาใช้จัดทำชุดคอสเพลย์ หรือดัดแปลงเพิ่มเติมลักษณะของวัฒนธรรมไทยเข้าไปมีบทบาทกลมกลืนได้อย่างลงตัวและเหมาะสม รวมถึงยังเปิดโอกาสให้คอสเพลย์เยอร์ (Cosplayer) แสดงพลัง Soft Power และความสามารถด้านการออกแบบ สวมบทบาท และถ่ายทอดเรื่องราวผ่านตัวละครอย่างสร้างสรรค์และเคารพวัฒนธรรม ต่อยอดสู่อาชีพในอนาคตด้วย
ด้านนางยุถิกา อิศรางกูร ณ อยุธยา อธิบดีกรมส่งเสริมวัฒนธรรม เปิดเผยว่า กิจกรรมภายในงาน ประกอบด้วย การประกวดคอสเพลย์ประเภททีม ประเภทเดี่ยว และการแข่งขันระดับนานาชาติ POP Culture Hiroshima 2025 และ GICOF International Cosplay Championship 2025  เพื่อคัดเลือกตัวแทนประเทศไทย เข้าร่วมการแข่งขันในระดับนานาชาติ รวมถึงกิจกรรมเวิร์กช็อป เสวนา การจัดแสดงนิทรรศการ "คอสเพลย์สู่ความเป็นไทย" และร้านค้าคอสเพลย์ อีกด้วย
สามารถชมการประกวดคอสเพลย์ชิงแชมป์ประเทศไทย Cosplay World Thailand 2025 (CWT 2025) ระหว่างวันที่ 5 – 6 กรกฎาคม 2568 เวลา 13:00 น. เป็นต้นไป ได้ทาง Facebook: กรมส่งเสริมวัฒนธรรม และ Cosplay World Thailand

ที่มา : https://www.thaigov.go.th/news/contents/details/98260