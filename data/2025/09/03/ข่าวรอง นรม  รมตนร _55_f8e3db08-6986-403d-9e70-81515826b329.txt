รัฐบาลไทย-ข่าวทำเนียบรัฐบาล-ปธน. ทรัมป์ ยินดีไทยบรรลุความสำเร็จในการหยุดยิง ลดสถานการณ์ความรุนแรงชายแดนไทย-กัมพูชา ชื่นชมไทยมีความกล้าหาญ 

วันจันทร์ที่ 28 กรกฎาคม 2568
ปธน. ทรัมป์ ยินดีไทยบรรลุความสำเร็จในการหยุดยิง ลดสถานการณ์ความรุนแรงชายแดนไทย-กัมพูชา ชื่นชมไทยมีความกล้าหาญ
ขณะที่รอง นรม.กล่าวเชิญ ปธน. ทรัมป์ เยือนไทย
วันนี้ (28 กรกฎาคม 2568) เวลา 21.45 น.  กองทัพอากาศ กองบิน 6  นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาการนายกรัฐมนตรี  ได้สนทนาทางโทรศัพท์ กับนายโดนัลด์ ทรัมป์ ประธานาธิบดีสหรัฐ ฯ โดยผู้นำทั้งสองประเทศ กล่าว ถึงความเป็นหุ้นส่วนทางยุทธศาสตร์ ไทย-สหรัฐฯ  มาอย่างยาวนาน
ขณะที่ประธานาธิบดีสหรัฐ ฯ ชื่นชมไทยที่มีความกล้าหาญ สามารถยุติความรุนแรง   และจะได้มอบหมายให้ทีมเจรจาภาษี ได้หารือกันและเชื่อว่า จะเป็นที่พอใจของทั้งสองฝ่าย นอกจากนี้ ประธานาธิบดีสหรัฐ ฯ ยังได้กล่าวยกย่องความสวยงามของประเทศ ไทยที่มีทัศนียภาพ ธรรมชาติที่สวยงาม  วัฒนธรรมที่งดงาม และอยากมีโอกาส มาเยือนประเทศในอนาคต
โอกาสนี้ รอง นรม. กล่าวแสดงความขอบคุณ ปธน. ทรัมป์ ที่มีบทบาทสำคัญในการส่งเสริมการแก้ไขปัญหาความขัดแย้ง มุ่งเน้นในเกิดสันติสุขในภูมิภาค บทบาทของประธานาธิบดีสหรัฐฯ จะได้รับการยกย่อง เป็นที่ประทับใจและถูกจดจำในสังคมไทยตลอดไป  พร้อมทั้งกล่าวเชิญ ประธานาธิบดีทรัมป์ เยือนไทยในโอกาสที่เหมาะสมต่อไป

ที่มา : https://www.thaigov.go.th/news/contents/details/98965