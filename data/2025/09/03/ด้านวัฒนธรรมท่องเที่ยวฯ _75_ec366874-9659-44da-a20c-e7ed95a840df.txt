รัฐบาลไทย-ข่าวทำเนียบรัฐบาล-คณะรัฐมนตรีได้มอบหมายให้กระทรวงวัฒนธรรม ร่วมกับสำนักงานพระพุทธศาสนาแห่งชาติ และกระทรวงศึกษาธิการ รณรงค์ให้ความรู้เกี่ยวกับวัฒนธรรมไทยพุทธที่ถูกต้อง

วันศุกร์ที่ 18 กรกฎาคม 2568
คณะรัฐมนตรีได้มอบหมายให้กระทรวงวัฒนธรรม ร่วมกับสำนักงานพระพุทธศาสนาแห่งชาติ และกระทรวงศึกษาธิการ รณรงค์ให้ความรู้เกี่ยวกับวัฒนธรรมไทยพุทธที่ถูกต้อง
คณะรัฐมนตรีได้มอบหมายให้กระทรวงวัฒนธรรม ร่วมกับสำนักงานพระพุทธศาสนาแห่งชาติ และกระทรวงศึกษาธิการ รณรงค์ให้ความรู้เกี่ยวกับวัฒนธรรมไทยพุทธที่ถูกต้อง สร้างความเข้าใจที่ดีระหว่างฆราวาสกับพระสงฆ์ และ ส่งเสริมวิถีคิดแบบไทย เพื่อธำรงไว้ซึ่งศีลธรรม
จากกรณีพระสงฆ์บางรูปประพฤติผิดวินัย จนสร้างความสับสนและกระทบต่อความเชื่อมั่นของพุทธศาสนิกชนในสังคม ดิฉันเห็นว่าเรื่องนี้ไม่ใช่แค่เรื่องเฉพาะบุคคล แต่เป็นจุดเปลี่ยนที่เราต้องหันมาให้ความสำคัญกับการสร้างความเข้าใจที่ถูกต้องเกี่ยวกับพุทธศาสนาค่ะ
คณะรัฐมนตรีได้มอบหมายให้กระทรวงวัฒนธรรม ร่วมกับสำนักงานพระพุทธศาสนาแห่งชาติ และกระทรวงศึกษาธิการ รณรงค์ให้ความรู้เกี่ยวกับวัฒนธรรมไทยพุทธที่ถูกต้อง สร้างความเข้าใจที่ดีระหว่างฆราวาสกับพระสงฆ์ และ ส่งเสริมวิถีคิดแบบไทย เพื่อธำรงไว้ซึ่งศีลธรรมและหลักการอยู่ร่วมกันในสังคม
ในส่วนของกระทรวงวัฒนธรรม ดิฉันได้หารือร่วมกับคณะผู้บริหาร เพื่อกำหนดมาตรการในการฟื้นฟูความเชื่อมั่นของประชาชนต่อพุทธศาสนาอย่างยั่งยืน โดยไม่ปฏิเสธความเปลี่ยนแปลงของสังคม แต่เปิดรับและปรับตัวอย่างมีสติ
ดิฉันจะผลักดันการสื่อสารภาพลักษณ์ของพุทธศาสนาให้ทันสมัยและเข้าใจง่าย เพื่อให้ศาสนาพุทธสามารถเข้าถึงคนรุ่นใหม่ และเปิดโอกาสให้เยาวชนมีส่วนร่วมในแบบที่เชื่อมโยงกับวิถีชีวิตของพวกเขาจริงๆ
ดิฉันขอเน้นย้ำให้เจ้าหน้าที่และข้าราชการทุกคน เป็นแบบอย่างที่ดีในชุมชน เพราะการฟื้นฟูศรัทธาในพุทธศาสนา จะเกิดขึ้นได้จริงต้องเริ่มจากความเข้าใจ ความจริงใจ และการลงมือทำร่วมกันของทุกคนค่ะ

ที่มา : https://www.thaigov.go.th/news/contents/details/98521