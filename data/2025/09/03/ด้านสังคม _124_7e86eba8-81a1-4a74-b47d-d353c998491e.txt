รัฐบาลไทย-ข่าวทำเนียบรัฐบาล-ดีอี เปิดอบรม “โครงการพัฒนาภาคีเครือข่ายระบบสื่อสารโทรคมนาคม รองรับสถานการณ์วิกฤต” ปี 68

วันพุธที่ 23 กรกฎาคม 2568
ดีอี เปิดอบรม “โครงการพัฒนาภาคีเครือข่ายระบบสื่อสารโทรคมนาคม รองรับสถานการณ์วิกฤต” ปี 68
ดีอี เปิดอบรม “โครงการพัฒนาภาคีเครือข่ายระบบสื่อสารโทรคมนาคม รองรับสถานการณ์วิกฤต” ปี 68
วันที่ 23 กรกฎาคม 2568 นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิด “โครงการพัฒนาภาคีเครือข่ายด้านระบบสื่อสารโทรคมนาคมรองรับสถานการณ์วิกฤต ประจำปี พ.ศ.2568” ร่วมด้วยผู้บริหารหน่วยงานภาคีทั้งส่วนกลาง และส่วนภูมิภาค อาทิ กรมการปกครอง กระทรวงมหาดไทย กสทช. กองตำรวจสื่อสาร กรมอุตุนิยมวิทยา บริษัท โทรคมนาคมแห่งชาติ จำกัด (มหาชน) บริษัท ไปรษณีย์ไทย จำกัด สถิติจังหวัดราชบุรี องค์การบริหารส่วนจังหวัดราชบุรี มณฑลทหารบกที่ 22 สำนักงานป้องกันและบรรเทาสาธารณภัย จ.ราชบุรี ผู้ให้บริการเครือข่ายมือถือ ฯลฯ ณ โรงแรม เวสเทิร์นแกรนด์โฮเท็ล จังหวัดราชบุรี
สำหรับโครงการพัฒนาภาคีเครือข่ายด้านระบบสื่อสารโทรคมนาคมรองรับสถานการณ์วิกฤต ประจำปี พ.ศ.2568 จัดขึ้นโดยกองการสื่อสารโทรคมนาคม สำนักงานปลัดกระทรวงดิจิทัลเพื่อเศรษฐกิจและสังคม โดยมีวัตถุประสงค์ในการฝึกซ้อมด้านระบบสื่อสารโทรคมนาคมเพื่อรองรับสถานการณ์วิกฤตทั้งในรูปแบบการฝึกซ้อมแบบตั้งโต๊ะ (Table Top Exercise (TTX)) การฝึกแลกเปลี่ยน (Cross Training Exercise) และการฝึกซ้อมภาคสนาม (FTX : Field Training Exercise) เตรียมความพร้อมและการทำงานร่วมกันของภาคีเครือข่าย เพื่อรองรับการระดมทรัพยากรด้านเทคโนโลยีสารสนเทศและการสื่อสาร สนับสนุนภัยพิบัติต่าง ๆ รวมถึงภัยจากการสู้รบ ตามแผนผนึกกำลังและทรัพยากรเพื่อการป้องกันประเทศ และจะมีการเข้าร่วมการฝึกระดมสรรพกำลังเพื่อการทหาร ประจำปี 2568 (กรส.68) เพื่อให้ระบบสื่อสารมีความพร้อมสามารถใช้งานได้ในทุกสถานการณ์

ที่มา : https://www.thaigov.go.th/news/contents/details/98708