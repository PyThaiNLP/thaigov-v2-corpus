รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ นายชำนาญ  ชื่นตา ผู้ว่าราชการจังหวัดสุรินทร์ เชิญดอกไม้และตะกร้าสิ่งของพระราชทาน

วันศุกร์ที่ 1 สิงหาคม 2568
พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ นายชำนาญ  ชื่นตา ผู้ว่าราชการจังหวัดสุรินทร์ เชิญดอกไม้และตะกร้าสิ่งของพระราชทาน
วันที่ ๓๑ กรกฎาคม ๒๕๖๘ เวลา ๑๘.๐๐ น.
พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ นายชำนาญ  ชื่นตา ผู้ว่าราชการจังหวัดสุรินทร์ เชิญดอกไม้และตะกร้าสิ่งของพระราชทานของพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ไปมอบแก่ จ่าสิบเอก วรรณชนะ  สำราญมาก จ่าสิบเอก จักรพงษ์  ห่อไธสง จ่าสิบเอก อิทธิพัทธ์  หวังชิวกลาง จ่าสิบตรี วัชรศักดิ์  สุขถาวร สิบเอก ปิยะพงษ์  ปัสสา  สิบเอก ชาญวิทย์  ดาวหิรัญกร สิบเอก เชิดชัย  ศรีขน   สิบตรี ยุทธนา  ไกรเพชร พลทหาร ธนพนธ์  วันนาหม่อง พลทหาร บารมี  ศรีมาบุตร พลทหาร ชลสิทธิ์  แก้วทอง พลทหาร วายุ  ขวัญเสือ  อาสาสมัครทหารพราน ลำไพ  สมบูรณ์  และอาสาสมัครทหารพราน คม  แก้วปริมประ     กำลังพลที่ได้รับบาดเจ็บจากสถานการณ์ความไม่สงบในพื้นที่จังหวัดชายแดนไทย – กัมพูชา และเข้ารับการรักษาพยาบาล ณ  โรงพยาบาลปราสาท  อำเภอปราสาท จังหวัดสุรินทร์
ในการนี้  พระบาทสมเด็จพระเจ้าอยู่หัว  ทรงพระกรุณาโปรดเกล้าโปรดกระหม่อมทรงรับผู้บาดเจ็บทั้งหมด ไว้เป็นคนไข้ในพระบรมราชานุเคราะห์   การได้รับพระราชทานพระมหากรุณาในครั้งนี้  ยังความปลื้มปีติและสำนึกในพระมหากรุณาธิคุณแก่กำลังพลและราษฎรอย่างหาที่สุดมิได้

ที่มา : https://www.thaigov.go.th/news/contents/details/99182