รัฐบาลไทย-ข่าวทำเนียบรัฐบาล-นายสรวงศ์ เทียนทอง นำคณะผู้บริหารกระทรวงฯ บันทึกเทปถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว และสมเด็จพระพันปีหลวง

วันพุธที่ 2 กรกฎาคม 2568
นายสรวงศ์ เทียนทอง นำคณะผู้บริหารกระทรวงฯ บันทึกเทปถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว และสมเด็จพระพันปีหลวง
นายสรวงศ์ เทียนทอง นำคณะผู้บริหารกระทรวงฯ บันทึกเทปถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว และสมเด็จพระพันปีหลวง
วันที่ 2 กรกฎาคม 2568 เวลา 10.00 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา นำคณะผู้บริหารระดับสูงของกระทรวงฯ ร่วมบันทึกเทปโทรทัศน์ถวายพระพรชัยมงคล เนื่องในโอกาสมหามงคลเฉลิมพระชนมพรรษาพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว วันที่ 28 กรกฎาคม 2568 และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง วันที่ 12 สิงหาคม 2568 ณ สถานีโทรทัศน์ช่อง 9 อสมท. MCOT HD
ในการนี้ นายสรวงศ์ เทียนทอง ได้กล่าวถวายพระพรชัยมงคลด้วยความสำนึกในพระมหากรุณาธิคุณอย่างหาที่สุดมิได้ พร้อมขอพระราชทานถวายพระพรให้ทั้งสองพระองค์ทรงพระเจริญยิ่งยืนนาน ทรงเป็นร่มโพธิ์ร่มไทรแห่งปวงชนชาวไทยสืบไป
โดยมีผู้บริหารระดับสูงของกระทรวงฯ เข้าร่วมบันทึกเทปถวายพระพร อาทิ
นายจักรพล ตั้งสุทธิธรรม ผู้ช่วยรัฐมนตรีประจำกระทรวงฯ และโฆษกกระทรวงฯ
นายจักรพรรดิ์ คล่องพยาบาล ที่ปรึกษารัฐมนตรีฯ
นายกฤษฎา ตันเทอดทิตย์ เลขานุการรัฐมนตรีฯ
นางสาวนัทรียา ทวีวงศ์ ปลัดกระทรวงการท่องเที่ยวและกีฬา
นายมงคล วิมลรัตน์ อธิบดีกรมพลศึกษา
นายจาตุรนต์ ภักดีวานิช อธิบดีกรมการท่องเที่ยว
นายวิษณุ ไล่ชะพิษ ปฏิบัติหน้าที่อธิการบดีมหาวิทยาลัยการกีฬาแห่งชาติ
ดร.ก้องศักด ยอดมณี ผู้ว่าการการกีฬาแห่งประเทศไทย
นายศิริปกรณ์ เชี่ยวสมุทร ผู้อำนวยการองค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน
นายบัญญัติ กาฬสุวรรณ รองผู้ว่าการการท่องเที่ยวแห่งประเทศไทยด้านบริหาร
พิธีบันทึกเทปในครั้งนี้ แสดงให้เห็นถึงความจงรักภักดีอย่างสูงยิ่งของผู้บริหารกระทรวงการท่องเที่ยวและกีฬา ที่พร้อมน้อมสำนึกในพระมหากรุณาธิคุณอันหาที่สุดมิได้ และแสดงออกถึงพลังความสามัคคีของหน่วยงานภาครัฐในการเทิดพระเกียรติอย่างพร้อมเพรียง

ที่มา : https://www.thaigov.go.th/news/contents/details/98092