รัฐบาลไทย-ข่าวทำเนียบรัฐบาล-​รองปลัดกระทรวงวัฒนธรรม เยี่ยมชมการบริหารจัดการพิพิธภัณฑ์ ณ กรุงจาการ์ตา สาธารณรัฐอินโดนีเซีย

วันศุกร์ที่ 25 กรกฎาคม 2568
​รองปลัดกระทรวงวัฒนธรรม เยี่ยมชมการบริหารจัดการพิพิธภัณฑ์ ณ กรุงจาการ์ตา สาธารณรัฐอินโดนีเซีย
​รองปลัดกระทรวงวัฒนธรรม เยี่ยมชมการบริหารจัดการพิพิธภัณฑ์ ณ กรุงจาการ์ตา สาธารณรัฐอินโดนีเซีย
รองปลัดกระทรวงวัฒนธรรม เยี่ยมชมการบริหารจัดการพิพิธภัณฑ์ ณ กรุงจาการ์ตา สาธารณรัฐอินโดนีเซีย
เมื่อเร็วๆนี้ นางรักชนก โคจรานนท์ รองปลัดกระทรวงวัฒนธรรม เยี่ยมชมการบริหารจัดการพิพิธภัณฑ์ ณ กรุงจาการ์ตา สาธารณรัฐอินโดนีเซีย ในโอกาสครบรอบ 75 ปี การสถาปนาความสัมพันธ์ทางการทูตระหว่างไทยเเละอินโดนีเซีย
ทั้งนี้ พิพิธภัณฑ์ทั้ง 2 เเห่ง ประกอบด้วย
1. พิพิธภัณฑ์ Museum of Fine Arts and Ceramics โดยมีนาย Ahmed Ali ภัณฑารักษ์อาวุโสของพิพิธภัณฑ์ ให้การต้อนรับและนำชมการจัดแสดงงานหัตถกรรมพื้นบ้านของอินโดนีเซีย รวมถึงผลงานจิตรกรรมของศิลปินชาวอินโดนีเซีย เช่น ราเด็น ซาเลห์ (แนวโรแมนติก) และ อะฟานดี (แนวเอ็กซ์เพรสชั่นนิสต์) โดยแบ่งห้องจัดแสดงตามยุคสำคัญทางประวัติศาสตร์ศิลปะของอินโดนีเซีย นอกจากนี้ยังมีการจัดแสดงเครื่องปั้นดินเผาแบบดั้งเดิมจากภูมิภาคต่างๆ ของอินโดนีเซีย รวมถึงเซรามิกร่วมสมัย และคอลเลกชันเซรามิกจากจีน ไทย (สวรรคโลก) เวียดนาม ญี่ปุ่น และยุโรปอีกด้วย
2. พิพิธภัณฑ์ Jakarta Historical Museum โดยมีนาย Alexsi Khamini ผู้แทนพิพิธภัณฑ์ฯ ให้การต้อนรับ โดยพิพิธภัณฑ์แห่งนี้เป็นศูนย์กลางด้านประวัติศาสตร์ของกรุงจาการ์ตา และเป็นสถานที่สำคัญสำหรับการอนุรักษ์และศึกษาวัฒนธรรมในภูมิภาค มีของสะสมกว่า 23,500 ชิ้น ทั้งจากพิพิธภัณฑ์เก่า เช่น แผนที่โบราณ ภาพวาด เซรามิก เฟอร์นิเจอร์สไตล์เบอตาวี (Betawi) เครื่องมือโบราณจากยุคก่อนประวัติศาสตร์ ศิลาจารึก และอาวุธโบราณ ซึ่งพิพิธัณฑ์มีห้องจัดแสดง ได้แก่ ห้องจาการ์ตายุคก่อนประวัติศาสตร์ ห้องตารูมาเนการา ห้องสุลต่านอากุง และห้อง M.H. Thamri

ที่มา : https://www.thaigov.go.th/news/contents/details/98795