รัฐบาลไทย-ข่าวทำเนียบรัฐบาล-SME D Bank เปิดตัวบริการ ‘สินเชื่อ OD’ วงเงินกู้สูงสุด 50 ลบ. ตอบโจทย์เอสเอ็มอี เข้าถึงเงินทุนรวดเร็ว ใช้ได้ทุกเวลาเมื่อยามจำเป็น 

วันศุกร์ที่ 15 สิงหาคม 2568
15/08/2568
พิมพ์
SME D Bank เปิดตัวบริการ ‘สินเชื่อ OD’ วงเงินกู้สูงสุด 50 ลบ. ตอบโจทย์เอสเอ็มอี เข้าถึงเงินทุนรวดเร็ว ใช้ได้ทุกเวลาเมื่อยามจำเป็น
SME D Bank เปิดตัว “สินเชื่อเบิกเงินเกินบัญชี (Overdraft)” หรือ OD ภายใต้ 3 ผลิตภัณฑ์สินเชื่อ ได้แก่ สินเชื่อ “SME Refinance (2568)” “สินเชื่อ BCG Economy (2568)” และ “สินเชื่อทั่วไป” วงเงินกู้สูงสุดไม่เกิน 50 ล้านบาท
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank พร้อมสนับสนุนผู้ประกอบการเอสเอ็มอี เดินหน้าธุรกิจได้ต่อเนื่อง เปิดตัว “สินเชื่อเบิกเงินเกินบัญชี (Overdraft)” หรือ OD ภายใต้ 3 ผลิตภัณฑ์สินเชื่อ ได้แก่ สินเชื่อ “SME Refinance (2568)”, “สินเชื่อ BCG Economy (2568)” และ “สินเชื่อทั่วไป” วงเงินกู้สูงสุดไม่เกิน 50 ล้านบาท  ช่วยตอบโจทย์เอสเอ็มอีทุกกลุ่มธุรกิจที่ต้องการเงินทุนหมุนเวียนระยะสั้น  มีความยืดหยุ่นในการบริหารสภาพคล่อง หรือใช้สำหรับฉุกเฉินเร่งด่วน ช่วยให้เข้าถึงเงินทุนได้อย่างรวดเร็ว สะดวก คล่องตัว ใช้ได้ทุกเวลาเมื่อจำเป็น  ช่วยให้ดำเนินธุรกิจอย่างมั่นใจ
นอกจากนั้น  ผู้ประกอบการเอสเอ็มอียังได้รับโปรโมชันพิเศษสุด! เปิดบัญชีเงินฝากกระแสรายวัน ขั้นต่ำเพียง 5,000 บาท และเมื่อได้รับการอนุมัติสินเชื่อ OD ตั้งแต่วันนี้ ถึงวันที่ 15 พฤศจิกายน 2568 รับฟรีสมุดเช็ค 1 เล่มต่อบัญชี ช่วยเสริมสภาพคล่องกิจการ มีเงินทุนหมุนเวียนทันใจ ตอบโจทย์ผู้ประกอบการเอสเอ็มอี ขับเคลื่อนธุรกิจไม่มีสะดุด   สามารถแจ้งความประสงค์เปิดใช้บริการสินเชื่อ OD ได้ตั้งแต่บัดนี้เป็นต้นไป  ณ  สาขา SME D Bank นำร่อง 12 แห่งแรก  ได้แก่ สาขาพหลโยธิน สาขาจตุจักร สาขาสุขุมวิท 62 สาขาลาดกระบัง  สาขาปิ่นเกล้า  สาขานนทบุรี สาขาสมุทรปราการ สาขาพระประแดง สาขาปทุมธานี  สาขา  ขอนแก่น สาขาเชียงใหม่ และสาขาหาดใหญ่ สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/99732