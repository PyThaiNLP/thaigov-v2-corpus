รัฐบาลไทย-ข่าวทำเนียบรัฐบาล-ปลัดเกษตรฯ ร่วมประชุมคณะกรรมการนโยบายการประมงแห่งชาติ ครั้งที่ 2/2568

วันพุธที่ 9 กรกฎาคม 2568
ปลัดเกษตรฯ ร่วมประชุมคณะกรรมการนโยบายการประมงแห่งชาติ ครั้งที่ 2/2568
ปลัดเกษตรฯ ร่วมประชุมคณะกรรมการนโยบายการประมงแห่งชาติ ครั้งที่ 2/2568
9 กรกฎาคม 2568 เวลา 13.00 น. นายประยูร อินสกุล ปลัดกระทรวงเกษตรและสหกรณ์ ได้รับมอบหมายจากนายอรรถกร ศิริลัทธยากร รัฐมนตรีว่าการกระทรวงเกษตรและสหกรณ์ ให้เข้าร่วมการประชุมคณะกรรมการนโยบายการประมงแห่งชาติ ครั้งที่ 2/2568 โดยมีนายพิชัย ชุณหวชิร รองนายกรัฐมนตรี และรัฐมนตรีว่าการกระทรวงการคลัง เป็นประธานการประชุม พร้อมด้วยนายบัญชา สุขแก้ว อธิบดีกรมประมง และผู้แทนหน่วยงานที่เกี่ยวข้อง เข้าร่วม ณ ห้องประชุมรัฐมนตรีว่าการกระทรวงการคลัง ชั้น 20 อาคาร 150 ปี กระทรวงการคลัง โดยคณะกรรมการนโยบายการประมงแห่งชาติ มีมติเห็นชอบ 2 ประเด็น ดังนี้ 1) ประกาศคณะกรรมการนโยบายการประมงแห่งชาติ เรื่อง มาตรการห้ามการอุดหนุนประมงตามความตกลงว่าด้วยการอุดหนุนประมงภายใต้องค์การการค้าโลก และ 2) โครงการสินเชื่อเพื่อเสริมสภาพคล่องของผู้ประกอบการประมง ระยะที่ 3 ซึ่งมีวัตถุประสงค์เพื่อเสริมสภาพคล่องในการประกอบอาชีพการทำการประมงโดยสนับสนุนสินเชื่อดอกเบี้ยต่ำให้แก่ผู้ประกอบการประมงพาณิชย์และพื้นบ้าน ทั้งนี้ คณะกรรมการฯ จะเสนอต่อคณะรัฐมนตรี เพื่อประกอบการพิจารณาในลำดับต่อไป

ที่มา : https://www.thaigov.go.th/news/contents/details/98309