รัฐบาลไทย-ข่าวทำเนียบรัฐบาล-ดีอี จัดกิจกรรม อบรมสร้างการรับรู้ฯ พร้อมรับมือ “ข่าวปลอม” ครั้งที่ 3

วันจันทร์ที่ 25 สิงหาคม 2568
ดีอี จัดกิจกรรม อบรมสร้างการรับรู้ฯ พร้อมรับมือ “ข่าวปลอม” ครั้งที่ 3
ดีอี จัดกิจกรรม อบรมสร้างการรับรู้ฯ พร้อมรับมือ “ข่าวปลอม” ครั้งที่ 3
วันที่ 25 สิงหาคม 2568 นางสาวยุพาภรณ์ ศิริกิจพาณิชย์กูล ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) เปิดกิจกรรมอบรมสร้างการรับรู้เพื่อรู้เท่าทันและรับมือกับข่าวปลอม ครั้งที่ 3 ภายใต้โครงการศูนย์ประสานงานและแก้ไขปัญหาข่าวปลอม (Anti-Fake News Center: AFNC) ณ ห้องประชุม Grand Ballroom Rembrandt Hotel Bangkok
สำหรับกิจกรรมครั้งนี้ จัดขึ้นเพื่อเป็นการสร้างความตระหนักรู้ เสริมสร้างทักษะการใช้งานเทคโนโลยี สร้างภูมิคุ้มกัน และแนวทางป้องกันภัยทางออนไลน์ให้กับประชาชน ซึ่งถือเป็นภารกิจสำคัญของกระทรวงดีอี เพื่อสร้างความเชื่อมั่นในการใช้งานเทคโนโลยีดิจิทัล และรู้เท่าทันสื่อสังคมออนไลน์ ที่มีบทบาทสำคัญในชีวิตประจำวันของประชาชน

ที่มา : https://www.thaigov.go.th/news/contents/details/100084