รัฐบาลไทย-ข่าวทำเนียบรัฐบาล-ปลัดฯ ท่องเที่ยวและกีฬา เป็นประธานการประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 5/2568 เดินหน้าพิจารณาโครงการสนับสนุนการท่องเที่ยวปี 2568

วันพฤหัสบดีที่ 24 กรกฎาคม 2568
ปลัดฯ ท่องเที่ยวและกีฬา เป็นประธานการประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 5/2568 เดินหน้าพิจารณาโครงการสนับสนุนการท่องเที่ยวปี 2568
ปลัดฯ ท่องเที่ยวและกีฬา เป็นประธานการประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 5/2568 เดินหน้าพิจารณาโครงการสนับสนุนการท่องเที่ยวปี 2568
วันที่ 24 กรกฎาคม 2568 เวลา 09.30 น. ณ ห้องประชุม 1 ชั้น 2 กระทรวงการท่องเที่ยวและกีฬา นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานในการประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 5/2568 โดยมีนายจาตุรนต์ ภักดีวานิช อธิบดีกรมการท่องเที่ยว พร้อมด้วยคณะกรรมการจากหน่วยงานที่เกี่ยวข้องเข้าร่วมประชุมอย่างพร้อมเพรียง
สำหรับการประชุมในครั้งนี้มีวัตถุประสงค์หลักเพื่อ พิจารณาอนุมัติโครงการที่ขอรับการสนับสนุนจากกองทุนเพื่อส่งเสริมการท่องเที่ยวไทย ประจำปีบัญชี 2568 โดยครอบคลุมโครงการที่มีเป้าหมายในการส่งเสริมภาพลักษณ์การท่องเที่ยวของประเทศไทย กระตุ้นเศรษฐกิจในระดับภูมิภาค และยกระดับมาตรฐานการบริการด้านการท่องเที่ยวให้สอดรับกับยุทธศาสตร์ชาติ
นอกจากนี้ ที่ประชุมยังได้ พิจารณาให้ความเห็นชอบการเปลี่ยนแปลงองค์ประกอบของคณะอนุกรรมการภายใต้คณะกรรมการบริหารกองทุนฯ เพื่อให้การบริหารกองทุนมีความคล่องตัว มีประสิทธิภาพ และสอดคล้องกับบริบทและทิศทางการพัฒนาอุตสาหกรรมท่องเที่ยวในปัจจุบัน
การประชุมในครั้งนี้ถือเป็นส่วนหนึ่งของความมุ่งมั่นของกระทรวงการท่องเที่ยวและกีฬา ในการใช้กลไกกองทุนเพื่อสนับสนุนการขับเคลื่อนนโยบายการท่องเที่ยวของประเทศอย่างมีประสิทธิภาพ สอดคล้องกับเป้าหมายการพัฒนาอย่างยั่งยืนในระยะยาว

ที่มา : https://www.thaigov.go.th/news/contents/details/98750