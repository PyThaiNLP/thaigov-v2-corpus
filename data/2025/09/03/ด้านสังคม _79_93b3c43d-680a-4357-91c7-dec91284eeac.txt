รัฐบาลไทย-ข่าวทำเนียบรัฐบาล-ปลัดดีอี บรรยายพิเศษหลักสูตร SUPER LBA รุ่นที่ 2 “ดิจิทัลกับอนาคตของเศรษฐกิจ”

วันพุธที่ 9 กรกฎาคม 2568
ปลัดดีอี บรรยายพิเศษหลักสูตร SUPER LBA รุ่นที่ 2 “ดิจิทัลกับอนาคตของเศรษฐกิจ”
ปลัดดีอี บรรยายพิเศษหลักสูตร SUPER LBA รุ่นที่ 2 “ดิจิทัลกับอนาคตของเศรษฐกิจ”
วันที่ 9 กรกฎาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นวิทยากรบรรยายพิเศษในหลักสูตร SUPER LBA รุ่นที่ 2 ภายใต้หัวข้อ “ดิจิทัลกับอนาคตของเศรษฐกิจ” โดยมีดร.สุทธิพล ทวีชัยการ คณบดีคณะนิติศาสตร์ปรีดี พนมยงค์ มหาวิทยาลัยธุรกิจบัณฑิตย์ (DPU) ให้การต้อนรับ พร้อมด้วยผู้บริหารผู้นำองค์กรที่สนใจ และผู้ที่เกี่ยวข้อง เข้าร่วม ณ ห้องประชุม ดร.ไสว สุทธิพิทักษ์ อนุสรณ์ (อาคาร 6 ชั้น 7) มหาวิทยาลัยธุรกิจบัณฑิตย์
โดยหลักสูตรดังกล่าวเป็นหลักสูตรสุดยอดการบริหารธุรกิจด้วยกฎหมายสำหรับผู้นำองค์กร ที่จะช่วยเสริมสร้างความรู้ความเข้าใจด้านกฎหมายที่เกี่ยวข้องกับการบริหารธุรกิจในยุคปัจจุบัน ซึ่งต้องเผชิญกับความเปลี่ยนแปลงทางเศรษฐกิจ สังคม และเทคโนโลยีอย่างรวดเร็ว

ที่มา : https://www.thaigov.go.th/news/contents/details/98305