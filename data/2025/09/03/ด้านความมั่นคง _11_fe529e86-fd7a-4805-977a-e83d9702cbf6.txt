รัฐบาลไทย-ข่าวทำเนียบรัฐบาล-"รองปลัด มท. เชษฐา" ระดมสมอง "คลื่นลูกใหม่มหาดไทย" มุ่งสร้างแนวทางการขับเคลื่อน SDGs เพื่อนำกระทรวงมหาดไทยก้าวสู่ความยั่งยืนในทุกมิติ

วันพุธที่ 25 มิถุนายน 2568
25/06/2568
พิมพ์
"รองปลัด มท. เชษฐา" ระดมสมอง "คลื่นลูกใหม่มหาดไทย" มุ่งสร้างแนวทางการขับเคลื่อน SDGs เพื่อนำกระทรวงมหาดไทยก้าวสู่ความยั่งยืนในทุกมิติ
"รองปลัด มท. เชษฐา" ระดมสมอง "คลื่นลูกใหม่มหาดไทย" มุ่งสร้างแนวทางการขับเคลื่อน SDGs เพื่อนำกระทรวงมหาดไทยก้าวสู่ความยั่งยืนในทุกมิติ
เมื่อวานนี้ (24 มิ.ย. 68) เวลา 09.30 น. นายอรรษิษฐ์ สัมพันธรัตน์ มอบหมายให้ นายเชษฐา โมสิกรัตน์ รองปลัดกระทรวงมหาดไทย เป็นประธานการหารือแนวปฏิบัติที่เป็นเลิศในการขับเคลื่อนเป้าหมายการพัฒนาที่ยั่งยืน โดยมี นายอัธยา นวลอุทัย ผู้ช่วยปลัดกระทรวงมหาดไทย นายเสรี กัณฑโรจน์ ผู้อำนวยการสำนักนโยบายและแผน สป. พร้อมด้วยข้าราชการที่เกี่ยวข้อง เข้าร่วม ณ ห้องประชุมชั้น 7 อาคารดำรงราชานุสรณ์ กระทรวงมหาดไทย และออนไลน์ผ่านระบบ Video Conference
กระทรวงมหาดไทยมีแนวทางในการส่งเสริมให้เกิดการบ่มเพาะองค์ความรู้และประสบการณ์ให้กับบุคลากร ทั้งในด้านศึกษารูปแบบ กลไก และกระบวนการขับเคลื่อน SDGs ที่ประสบความสําเร็จตลอดจนแนวทางการบริหารจัดการเมืองและชุมชนอย่างยั่งยืน การบริหารจัดการภัยพิบัติ การจัดการขยะ การพัฒนาเมืองอัจฉริยะ (Smart City) การส่งเสริมเศรษฐกิจฐานราก การพัฒนาชุมชนท้องถิ่นบนฐาน SDGs และการส่งเสริมการมีส่วนร่วมของชุมชน ซึ่งประเทศญี่ปุ่นถือเป็นประเทศต้นแบบที่ประสบความสำเร็จอย่างโดดเด่นในด้านการบูรณาการนโยบายจากระดับชาติสู่ท้องถิ่นได้อย่างมีประสิทธิภาพ
กระทรวงมหาดไทยมุ่งสร้างเครือข่ายความร่วมมือระดับนานาชาติ เพื่อขับเคลื่อนเป้าหมายการพัฒนาที่ยั่งยืน (Sustainable Development Goals: SDGs) ของกระทรวงมหาดไทย โดยนำความรู้ความเข้าใจมาปรับใช้กับการจัดทำแผนพัฒนาจังหวัด แผนการทำงานภายในส่วนราชการให้เหมาะสมกับบริบทตามบทบาทหน้าที่ของบุคลากร ตลอดจนถ่ายทอดบทเรียนที่ได้รับให้ผู้ใต้บังคับบัญชา และเพื่อนร่วมงาน เพื่อสร้างพลังคลื่นลูกใหม่ นำกระทรวงมหาดไทยไทยก้าวสู่การพัฒนาอย่างยั่งยืนในทุกมิติ

ที่มา : https://www.thaigov.go.th/news/contents/details/97822