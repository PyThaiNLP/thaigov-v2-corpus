รัฐบาลไทย-ข่าวทำเนียบรัฐบาล-ธอส. ยกขบวนบ้านมือสองลุยอุดรธานี จัดโปรแรง ลดราคาสูงสุด 50% พร้อมข้อเสนอสุดพิเศษเฉพาะในงาน GHB ALL HOME EXPO 2025 อุดรธานี

วันพุธที่ 13 สิงหาคม 2568
13/08/2568
พิมพ์
ธอส. ยกขบวนบ้านมือสองลุยอุดรธานี จัดโปรแรง ลดราคาสูงสุด 50% พร้อมข้อเสนอสุดพิเศษเฉพาะในงาน GHB ALL HOME EXPO 2025 อุดรธานี
ธอส. จัดโปรแรงลดราคาสูงสุด 50% ในงานมหกรรมบ้านมือสอง ธอส. ครั้งที่ 5 ประจำปี 2568 GHB ALL HOME EXPO 2025 อุดรธานี พบกันวันที่ 15 – 17 สิงหาคม 2568 เวลา 10.00 – 20.00  น. ณ เซ็นทรัล อุดรธานี
ธนาคารอาคารสงเคราะห์ (ธอส.) ยกขบวนบ้านมือสอง ทำเลดี ราคาน่าจับจองกว่า 800 รายการทั่วประเทศ จัดโปรแรงลดราคาสูงสุด 50% ในงานมหกรรมบ้านมือสอง ธอส. ครั้งที่ 5 ประจำปี 2568 GHB ALL HOME EXPO 2025 อุดรธานี พร้อมข้อเสนอสุดพิเศษสำหรับลูกค้าจองซื้อทรัพย์ภายในงาน พบกันวันที่ 15 – 17 สิงหาคม 2568 เวลา 10.00 – 20.00  น. ณ เซ็นทรัล อุดรธานี
นายวิทยา แสนภักดี รองกรรมการผู้จัดการ กลุ่มงานปรับโครงสร้างหนี้ ธนาคารอาคารสงเคราะห์ (ธอส.) เปิดเผยว่า ธอส. พร้อมสนับสนุนและเพิ่มโอกาสให้คนไทยได้มีบ้านเป็นของตนเองได้ง่ายยิ่งขึ้นด้วยการจัดงาน มหกรรมบ้านมือสอง ธอส. ครั้งที่ 5 ประจำปี 2568 GHB ALL HOME EXPO 2025 อุดรธานี ระหว่างวันที่ 15 – 17 สิงหาคม 2568 เวลา 10.00 – 20.00 น. ณ เซ็นทรัล อุดรธานี พบทรัพย์เด่น ทำเลดีทั่วประเทศมาจำหน่ายในราคาพิเศษกว่า 800 รายการ พร้อมลดราคาสูงสุด 50% จากราคาปกติ ทั้งประเภทบ้านเดี่ยว บ้านแฝด ทาวน์เฮ้าส์ คอนโดมิเนียม อาคารพาณิชย์ และที่ดินเปล่า โดยทรัพย์ที่น่าสนใจในเขตภูมิภาค อาทิ บ้านเดี่ยว 1 ชั้น เนื้อที่ 66.40 ตารางวา ในโครงการเฟิร์ทโฮม อำเภอเมืองอุดรธานี จังหวัดอุดรธานี ราคา 2,135,000 บาท บรรยากาศเงียบสงบ เหมาะแก่การอยู่อาศัย และเดินทางสะดวก ขณะที่รายการทรัพย์ที่มีราคาขายต่ำสุดเพียง 125,000 บาท เป็นทาวน์เฮ้าส์ 1 ชั้น เนื้อที่ 28 ตารางวา อำเภอคำตากล้า จังหวัดสกลนคร ส่วนทรัพย์ในเขตกรุงเทพ ฯ และปริมณฑล อาทิ บ้านเดี่ยว 2 ชั้น เนื้อที่ 52 ตารางวา ในโครงการพฤกษาวิลเลจ 35 อำเภอคลองหลวง จังหวัดปทุมธานี ราคา 2,770,000 บาท เป็นโครงการที่อยู่ใกล้แหล่งอำนวยความสะดวกมากมาย และเดินทางได้อย่างคล่องตัว
พิเศษ 3 ต่อ !! ต่อที่ 1 : สำหรับลูกค้าที่ซื้อทรัพย์ในงาน รับฟรี กระเป๋าผ้าแคนวาส (1 ท่าน ต่อ 1 ใบ) ต่อที่ 2 : สำหรับลูกค้าที่จองซื้อทรัพย์ในงาน และทำสัญญาจะซื้อจะขายภายในระยะเวลาที่ธนาคารกำหนด รับบัตรกำนัลแทนเงินสด มูลค่า 1,000 บาท (1 ท่าน ต่อ 1 รางวัล) จำนวน 20 รางวัล (แบ่งเป็นทรัพย์ในเขตกรุงเทพ-ปริมณฑล และทรัพย์ในเขตภูมิภาคอย่างละ 10 รางวัล) และ ต่อที่ 3 : สำหรับลูกค้าที่จองซื้อทรัพย์ ภายในระยะเวลาการจัดงานและยื่นขอสินเชื่อภายใน 45 วัน นับถัดจากวันทำสัญญาจะซื้อจะขาย มีสิทธิ์รับสินเชื่ออัตราดอกเบี้ยพิเศษ 0% คงที่นาน 2 ปีแรก
ผู้ที่สนใจจองซื้อทรัพย์ต้องวางเงินมัดจำการซื้อทรัพย์เป็นเงินสดหรือแคชเชียร์เช็ค เป็นจำนวนเงิน 5,000 บาท ทุกรายการทรัพย์ในวันที่จองซื้อ โดยทรัพย์ในเขตภูมิภาค สามารถจองซื้อทรัพย์และทำสัญญาจะซื้อจะขายในงาน และ ณ ที่ทำการสาขาภูมิภาคของธนาคาร ส่วนทรัพย์ในเขตกรุงเทพฯ และปริมณฑลจองซื้อทรัพย์ได้ที่ Application : GHB  ALL HOME  และ www.ghbhomecenter.com โดยสอบถามข้อมูลเพิ่มเติมได้ที่ G H Bank Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/99672