รัฐบาลไทย-ข่าวทำเนียบรัฐบาล-​ผู้ตรวจฯ เอกนิติ ประชุมคณะอนุกรรมการฯ การจัดการซากผลิตภัณฑ์อุตสาหกรรม การทำลายของกลาง และการสั่งการทางกฎหมาย ครั้งที่ 1/2568

วันอังคารที่ 1 กรกฎาคม 2568
01/07/2568
พิมพ์
​ผู้ตรวจฯ เอกนิติ ประชุมคณะอนุกรรมการฯ การจัดการซากผลิตภัณฑ์อุตสาหกรรม การทำลายของกลาง และการสั่งการทางกฎหมาย ครั้งที่ 1/2568
​ผู้ตรวจฯ เอกนิติ ประชุมคณะอนุกรรมการฯ การจัดการซากผลิตภัณฑ์อุตสาหกรรม การทำลายของกลาง และการสั่งการทางกฎหมาย ครั้งที่ 1/2568
30 มิถุนายน 2568 นายเอกนิติ รมยานนท์ ผู้ตรวจราชการกระทรวงอุตสาหกรรม เป็นประธานการประชุมคณะอนุกรรมการกำหนดหลักเกณฑ์การจัดการซากผลิตภัณฑ์อุตสาหกรรม การทำลายของกลาง และการสั่งการทางกฎหมาย ครั้งที่ 1/2568 โดยมี นายเตมีย์ พันธุวงค์ราช ผู้ช่วยปลัดกระทรวงอุตสาหกรรม นายบวรวิทย์ อัครจันทโชติ ผู้อำนวยการกองตรวจราชการ นายสมชัย เอมบำรุง ผู้อำนวยการกองกฎหมาย สำนักงานปลัดกระทรวงอุตสาหกรรม พร้อมด้วย นายสุนทร แก้วสว่าง รองอธิบดีกรมโรงงานอุตสาหกรรม นายอานันท์ ฟักสังข์ รองอธิบดีกรมอุตสาหกรรมพื้นฐานและการเหมืองแร่ นางบุปผา กวินวศิน รองผู้ว่าการ (พัฒนาที่ยั่งยืน) การนิคมอุตสาหกรรมแห่งประเทศไทย ผู้แทนจากหน่วยงานในสังกัด และเจ้าหน้าที่ที่เกี่ยวข้อง เข้าร่วมประชุม ณ ห้องประชุม อก. 3 ชั้น 3 อาคารสำนักงานปลัดกระทรวงอุตสาหกรรม
สำหรับการประชุมในวันนี้ มีวัตถุประสงค์เพื่อทำความเข้าใจปัญหา และวางแผนกระบวนการการทำงาน กำหนดหลักเกณฑ์การจัดการซากผลิตภัณฑ์อุตสาหกรรม การทำลายของกลาง การออกใบอนุญาตประกอบกิจการโรงงานอุตสาหกรรม (รง.4) การรับจ้างผลิตแบบ Original Equipment Manufacturer (OEM) ของผลิตภัณฑ์ที่ต้องได้รับใบอนุญาต มอก. รวมถึงแนวทางและวิธีปฏิบัติที่เหมาะสมสำหรับสถานประกอบการที่ต้องยกเลิกการใช้เตาหลอม Induction Furnace (IF) พร้อมบูรณาการความร่วมมือระหว่าง สำนักงานมาตรฐานผลิตภัณฑ์อุตสาหกรรม (สมอ.) กรมโรงงานอุตสาหกรรม (กรอ.) การนิคมอุตสาหกรรมแห่งประเทศไทย (กนอ.) และสำนักงานอุตสาหกรรมจังหวัด (สอจ.) ในการปฏิบัติงานด้านตรวจกำกับดูแลโรงงานอุตสาหกรรม การออกใบอนุญาตและการติดตามการผลิตสินค้าตามมาตรฐาน มอก. และดำเนินการสั่งการทางกฎหมายที่เกี่ยวข้อง

ที่มา : https://www.thaigov.go.th/news/contents/details/98075