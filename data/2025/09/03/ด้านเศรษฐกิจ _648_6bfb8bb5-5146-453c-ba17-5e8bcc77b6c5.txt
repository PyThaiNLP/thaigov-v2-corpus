รัฐบาลไทย-ข่าวทำเนียบรัฐบาล-นายชยธรรม์ พรหมศร ปลัดกระทรวงคมนาคม มอบหมายให้ นายสรพงศ์ ไพฑูรย์พงษ์ รองปลัดกระทรวงคมนาคม ตรวจติดตามการอำนวยความสะดวกการเดินทางของประชาชน 

วันอังคารที่ 2 กันยายน 2568
นายชยธรรม์ พรหมศร ปลัดกระทรวงคมนาคม มอบหมายให้ นายสรพงศ์ ไพฑูรย์พงษ์ รองปลัดกระทรวงคมนาคม ตรวจติดตามการอำนวยความสะดวกการเดินทางของประชาชน
นายชยธรรม์ พรหมศร ปลัดกระทรวงคมนาคม มอบหมายให้ นายสรพงศ์ ไพฑูรย์พงษ์ รองปลัดกระทรวงคมนาคม ตรวจติดตามการอำนวยความสะดวกการเดินทางของประชาชน ณ จุดขึ้น - ลง รถโดยสารสาธารณะพื้นที่คลองเปรมประชากร
นายชยธรรม์ พรหมศร ปลัดกระทรวงคมนาคม มอบหมายให้ นายสรพงศ์ ไพฑูรย์พงษ์ รองปลัดกระทรวงคมนาคม ตรวจติดตามการอำนวยความสะดวกการเดินทางของประชาชน ณ จุดขึ้น - ลง รถโดยสารสาธารณะพื้นที่คลองเปรมประชากร
วันนี้ (2 กันยายน 2568) นายชยธรรม์ พรหมศร ปลัดกระทรวงคมนาคม มอบหมายให้ นายสรพงศ์ ไพฑูรย์พงษ์ รองปลัดกระทรวงคมนาคม ตรวจติดตาม การอำนวยความสะดวกในการเดินทางของประชาชน ณ จุดขึ้น - ลง รถโดยสารสาธารณะพื้นที่คลองเปรมประชากร โดยมี ผู้แทนจากกรมการขนส่งทางบก (ขบ.) องค์การขนส่งมวลชนกรุงเทพ (ขสมก.) และหน่วยงานที่เกี่ยวข้อง ร่วมลงพื้นที่
นายสรพงศ์ ไพฑูรย์พงษ์ กล่าวว่า วันนี้ได้รับมอบหมายจากปลัดกระทรวงคมนาคมให้ลงพื้นที่เพื่อตรวจติดตามการอำนวยความสะดวกในการเดินทางของประชาชน ณ จุดขึ้น - ลง รถโดยสารสาธารณะพื้นที่คลองเปรมประชากร บริเวณวัดเสมียนนารีพระอารามหลวง สะพานบางเขน (ซอยงามวงศ์วาน 59) และวัดเทวสุนทร (สุนทริการาม) ซึ่งเป็นจุดเชื่อมต่อระหว่างรถโดยสารประจำทาง รถไฟชานเมืองสายสีแดง และท่าเรือตามแนวคลองเปรมประชากร และได้ทดลองใช้บริการขึ้นรถโดยสารประจำทาง สาย 134 มาลงบริเวณหน้าเรือนจำคลองเปรม ทั้งนี้ จากการลงพื้นที่พบว่าขณะนี้ไม่มีรถหมวด 4 หรือรถสองแถววิ่งให้บริการตลอดแนวจากวัดเสมียนนารี - บองมาร์เช่ - ถนนประชาชื่น จึงได้สั่งการให้ ขบ. พิจารณากำหนดเส้นทางรถโดยสารประจำทางเพื่อเชื่อมต่อระหว่างรถไฟฟ้าชานเมืองสายสีแดง (สถานีวัดเสมียนนารี) ไปตามถนนเทศบาลสงเคราะห์ - ถนนประชาชื่น เพื่ออำนวยความสะดวกให้ประชาชนที่พักอาศัยอยู่ตามแนวเส้นทาง เช่น ชุมชนประชานิเวศน์ ชุมชนริมคลองเปรมประชากร ชุมชนประชาร่วมใจ และการเคหะประชานิเวศน์ นอกจากนี้ ให้พิจารณาทบทวนตำแหน่งที่ตั้งป้ายหยุดรับ - ส่งรถโดยสารประจำทาง ป้ายสถานีวัดเสมียนนารี ริมถนนวิภาวดีรังสิตให้ใกล้กับทางลงของทางเดินเชื่อมระหว่างสถานีรถไฟฟ้าวัดเสมียนนารีมายังริมถนนวิภาวดีรังสิต และให้หารือหน่วยงาน   ที่เกี่ยวข้องในการบำบัดน้ำเสียเพื่อปรับปรุงภูมิทัศน์และสภาพแวดล้อม เพื่ออำนวยความสะดวกสบายในการเดินทางให้กับประชาชน
“สำหรับการลงพื้นที่ครั้งนี้ทำให้ได้เห็นถึงปัญหาการเชื่อมต่อการเดินทางที่แท้จริงของประชาชนผู้ใช้บริการ ซึ่งกระทรวงคมนาคมมิได้นิ่งนอนใจ หากปัญหาใดสามารถแก้ไขได้จะดำเนินการทันที ส่วนปัญหาใดที่เกี่ยวข้องกับหลายหน่วยงานจะนำไปพิจารณาร่วมกับหน่วยงานที่เกี่ยวข้องและเร่งแก้ไขปัญหาให้กับประชาชนผู้ใช้บริการได้อย่างตรงจุดและยั่งยืนต่อไป” นายสรพงศ์ ไพฑูรย์พงษ์ กล่าว

ที่มา : https://www.thaigov.go.th/news/contents/details/100338