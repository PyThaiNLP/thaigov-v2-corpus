รัฐบาลไทย-ข่าวทำเนียบรัฐบาล-​อุตสาหกรรมรวมใจ ช่วยพี่น้องชาวไทย ส่งต่อทหารชายแดน-ผู้ประสบภัยน้ำท่วมภาคเหนือ

วันอาทิตย์ที่ 10 สิงหาคม 2568
10/08/2568
พิมพ์
​อุตสาหกรรมรวมใจ ช่วยพี่น้องชาวไทย ส่งต่อทหารชายแดน-ผู้ประสบภัยน้ำท่วมภาคเหนือ
​อุตสาหกรรมรวมใจ ช่วยพี่น้องชาวไทย ส่งต่อทหารชายแดน-ผู้ประสบภัยน้ำท่วมภาคเหนือ
8 สิงหาคม 2568 นายเอกภัทร วังสุวรรณ รองปลัดกระทรวงอุตสาหกรรม รับมอบสิ่งของบริจาคในกิจกรรม “อุตสาหกรรมรวมใจ ช่วยพี่น้องชาวไทย” ซึ่งกระทรวงอุตสาหกรรมจัดขึ้นเพื่อระดมความช่วยเหลือจากภาคเอกชน ส่งต่อให้แก่เจ้าหน้าที่ทหาร ประชาชนที่ได้รับผลกระทบจากสถานการณ์ความไม่สงบบริเวณชายแดนไทย-กัมพูชา รวมถึงผู้ประสบอุทกภัยในพื้นที่ภาคเหนือ โดยมี นายบรรพต หาญทองคำ ผู้บริหารบริษัท บีบี เบิร์ดเนส เทรดดิ้ง จำกัด เป็นผู้ส่งมอบของให้กระทรวงอุตสาหกรรม นำไปส่งต่อตามวัตถุประสงค์ของกิจกรรม ณ ห้องโถง ชั้น 1 อาคารสำนักงานปลัดกระทรวงอุตสาหกรรม
โดยกิจกรรมดังกล่าวเป็นความร่วมมือระหว่างกระทรวงอุตสาหกรรมและพันธมิตรภาคเอกชน ที่ร่วมกันรวบรวมสิ่งของอุปโภคบริโภคจำเป็น อาทิ ข้าวสาร อาหารแห้ง น้ำดื่ม บะหมี่กึ่งสำเร็จรูป นมกล่อง ยากันยุง ยาสามัญประจำบ้าน ผ้าอนามัย และแพมเพิส เป็นต้น เพื่อช่วยเหลือผู้ได้รับผลกระทบจากทั้งสองสถานการณ์ดังกล่าว

ที่มา : https://www.thaigov.go.th/news/contents/details/99575