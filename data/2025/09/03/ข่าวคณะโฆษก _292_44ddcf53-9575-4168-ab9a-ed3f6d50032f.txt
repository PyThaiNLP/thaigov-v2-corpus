รัฐบาลไทย-ข่าวทำเนียบรัฐบาล-“ไทยคู่ฟ้า” สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันศุกร์ที่ 15 สิงหาคม 2568 ถึงเวลา 06.00 น. วันนี้ (วันเสาร์ 16 สิงหาคม 2568) เหตุการณ์ปกติ

วันเสาร์ที่ 16 สิงหาคม 2568
16/08/2568
พิมพ์
“ไทยคู่ฟ้า” สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันศุกร์ที่ 15 สิงหาคม 2568 ถึงเวลา 06.00 น. วันนี้ (วันเสาร์ 16 สิงหาคม 2568) เหตุการณ์ปกติ
“ไทยคู่ฟ้า” สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันศุกร์ที่ 15 สิงหาคม 2568 ถึงเวลา 06.00 น. วันนี้ (วันเสาร์ 16 สิงหาคม 2568) เหตุการณ์ปกติ
วันนี้ (วันเสาร์ที่ 16 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย – กัมพูชา (ศบ.ทก.) เปิดเผยว่า สถานการณ์ชายแดนไทย – กัมพูชา ทั้ง 7 จังหวัด เหตุการณ์ปกติ โดยกองทัพไทยยังคงวางกำลังตามแนวที่มั่นทั้ง 11 พื้นที่ และวางรั้วลวดหนามอย่างต่อเนื่อง เพื่อรักษาอธิปไตยของไทยไม่ให้ใครล่วงล้ำเข้ามา
ในวันนี้  รัฐบาลโดยกระทรวงการต่างประเทศ จะนำคณะทูต จากสถานทูตต่างประเทศ ประจำประเทศไทยจำนวน 34 คน จาก  34 ประเทศและผู้แทนองค์การระหว่างประเทศ จำนวน  2 คน  รวมทั้งสื่อมวลชนทั้งไทยและต่างประเทศกว่า 20 สำนักข่าว และสื่อท้องถิ่น ร่วมลงพื้นที่จังหวัดอุบลราชธานีและจังหวัดศรีสะเกษ เพื่อสังเกตการณ์การเก็บกู้ทุ่นระเบิดและติดตามสถานการณ์ความเสียหายของพื้นที่พลเรือนจากเหตุการณ์ชายแดนไทย–กัมพูชา (Field Visit to observe the situation regarding anti-personnel landmines) ด้วย
ทั้งนี้ คณะทูตฯ รวมทั้ง สื่อมวลชน จะได้ตรวจสอบข้อเท็จจริงจากพื้นที่จริงด้วยตนเอง และจะได้เห็นกระบวนการปฏิบัติงานของหน่วยปฏิบัติการทุ่นระเบิดด้านมนุษยธรรม รวมทั้งพื้นที่ที่ได้รับผลกระทบจากกับระเบิดด้วย

ที่มา : https://www.thaigov.go.th/news/contents/details/99761