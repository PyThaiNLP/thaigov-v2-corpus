รัฐบาลไทย-ข่าวทำเนียบรัฐบาล-​รองปลัดฯ ศุภกิจ เปิดเวทีแลกเปลี่ยน “ธรรมาภิบาลสิ่งแวดล้อม” พัฒนาคู่มือขับเคลื่อนอุตสาหกรรมอย่างยั่งยืน

วันพฤหัสบดีที่ 10 กรกฎาคม 2568
10/07/2568
พิมพ์
​รองปลัดฯ ศุภกิจ เปิดเวทีแลกเปลี่ยน “ธรรมาภิบาลสิ่งแวดล้อม” พัฒนาคู่มือขับเคลื่อนอุตสาหกรรมอย่างยั่งยืน
​รองปลัดฯ ศุภกิจ เปิดเวทีแลกเปลี่ยน “ธรรมาภิบาลสิ่งแวดล้อม” พัฒนาคู่มือขับเคลื่อนอุตสาหกรรมอย่างยั่งยืน
การสัมมนาครั้งนี้จัดขึ้นภายใต้โครงการการพัฒนาสถานประกอบการและเครือข่ายความร่วมมือด้านสิ่งแวดล้อมตามหลักธรรมาภิบาล ประจำปีงบประมาณ พ.ศ. 2568 โดยมีเป้าหมายเพื่อส่งเสริมให้สถานประกอบการคำนึงถึงการบริหารจัดการสิ่งแวดล้อมและมลภาวะอย่างถูกต้อง โปร่งใส มีความรับผิดชอบ และเปิดโอกาสให้ประชาชนมีส่วนร่วมในการกำกับติดตาม รวมถึงหลักธรรมาภิบาลสิ่งแวดล้อมที่ส่งเสริมให้สถานประกอบการนำไปใช้ประกอบด้วย 7 หลักการ ได้แก่ 1) ประชาชนเข้าถึงข้อมูลข่าวสาร 2) ประชาชนมีส่วนร่วมในการแก้ไขปัญหา 3) มีความโปร่งใส 4) มีความรับผิดชอบ 5) นิติธรรม 6) ความยุติธรรม และ 7) ความยั่งยืน โดยตั้งแต่เริ่มดำเนินการในปี พ.ศ. 2551 จนถึงปัจจุบัน มีสถานประกอบการที่ผ่านเกณฑ์ธรรมาภิบาลสิ่งแวดล้อมแล้วจำนวน 3,075 แห่ง และมีสมาชิกเครือข่ายอุตสาหกรรมรักษ์สิ่งแวดล้อมทั่วประเทศรวมกว่า 17,855 คน
นายศุภกิจ กล่าวว่า นายศุภกิจ กล่าวว่า "กระทรวงอุตสาหกรรมให้ความสำคัญกับการส่งเสริมการดำเนินธุรกิจของสถานประกอบการควบคู่กับการดูแลชุมชนและสิ่งแวดล้อม โดยใช้หลักธรรมาภิบาลสิ่งแวดล้อมเป็นแนวทาง และมีสำนักงานอุตสาหกรรมจังหวัดเป็นกลไกสำคัญในการขับเคลื่อน โดยตั้งแต่ปี พ.ศ. 2551 มีสถานประกอบการอุตสาหกรรมที่ผ่านเกณฑ์ธรรมาภิบาลสิ่งแวดล้อมแล้วกว่า 3,075 แห่ง และมีเครือข่ายสมาชิกทั่วประเทศกว่า 17,855 คน โดยในปีนี้ กระทรวงฯ อยู่ระหว่างจัดทำคู่มือแนวทางการดำเนินงานตามหลักเกณฑ์ธรรมาภิบาลสิ่งแวดล้อม เพื่อใช้เป็นแนวทางให้เจ้าหน้าที่และผู้ประกอบการสามารถนำไปใช้ได้จริงอย่างทั่วถึง"
ทั้งนี้การสัมมนาครั้งนี้จึงไม่เพียงเป็นเวทีในการเสริมสร้างความรู้ความเข้าใจเกี่ยวกับหลักธรรมาภิบาลสิ่งแวดล้อมเท่านั้น แต่ยังเป็นพื้นที่สำหรับแลกเปลี่ยนความคิดเห็นจากผู้มีส่วนเกี่ยวข้องโดยตรง นำไปสู่การจัดทำคู่มือแนวทางการดำเนินงานที่สามารถใช้ได้จริงในระดับพื้นที่ ทั้งยังมีการเชิญวิทยากรจากสถาบันรับรองมาตรฐาน ISO มาร่วมระดมความคิดเห็นเกี่ยวกับหลักเกณฑ์และวิธีการประเมิน ตลอดจนวิทยากรจากกรมโรงงานอุตสาหกรรมที่มาบรรยายในหัวข้อ "หลักการสร้างความยั่งยืน เพื่อการอยู่ร่วมกันระหว่างชุมชนและอุตสาหกรรม"

ที่มา : https://www.thaigov.go.th/news/contents/details/98326