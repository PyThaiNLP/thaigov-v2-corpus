รัฐบาลไทย-ข่าวทำเนียบรัฐบาล-องคมนตรี เปิดการประชุมเชิงปฏิบัติการขับเคลื่อนแผนพัฒนาพื้นที่และโครงการอันเนื่องมาจากพระราชดำริ ปี 2568 มุ่งผนึกกำลัง มท. - กปร. บูรณาการ One Plan จัดทำแผนพัฒนาพื้นที่ ยกระดับคุณภา

วันจันทร์ที่ 18 สิงหาคม 2568
18/08/2568
พิมพ์
องคมนตรี เปิดการประชุมเชิงปฏิบัติการขับเคลื่อนแผนพัฒนาพื้นที่และโครงการอันเนื่องมาจากพระราชดำริ ปี 2568 มุ่งผนึกกำลัง มท. - กปร. บูรณาการ One Plan จัดทำแผนพัฒนาพื้นที่ ยกระดับคุณภา
องคมนตรี เปิดการประชุมเชิงปฏิบัติการขับเคลื่อนแผนพัฒนาพื้นที่และโครงการอันเนื่องมาจากพระราชดำริ ปี 2568 มุ่งผนึกกำลัง มท. - กปร. บูรณาการ One Plan จัดทำแผนพัฒนาพื้นที่ ยกระดับคุณภาพชีวิตประชาชนอย่างยั่งยืน
วันนี้ (18 ส.ค. 68) เวลา 13.30 น. นายพลากร สุวรรณรัฐ องคมนตรี เป็นประธานเปิดโครงการประชุมเชิงปฏิบัติการเพื่อขับเคลื่อนการจัดทำแผนพัฒนาพื้นที่ และการสนับสนุนโครงการอันเนื่องมาจากพระราชดำริ ประจำปีงบประมาณ พ.ศ. 2568 โดยมี นางสุพร ตรีนรินทร์ เลขาธิการ กปร. นายเชษฐา โมสิกรัตน์ รองปลัดกระทรวงมหาดไทย ผู้บริหารกระทรวงมหาดไทย คณะที่ปรึกษาและคณะอนุกรรมการติดตามและขับเคลื่อนโครงการอันเนื่องมาจากพระราชดำริ หัวหน้าสำนักงานจังหวัด ผู้อำนวยการกลุ่มงานบริหารยุทธศาสตร์กลุ่มจังหวัด ผู้อำนวยการกลุ่มงานยุทธศาสตร์และข้อมูลเพื่อการพัฒนาจังหวัด และเจ้าหน้าที่ผู้รับผิดชอบการขับเคลื่อนแผนพัฒนาจังหวัดจาก 76 จังหวัดทั่วประเทศกว่า 400 คน เข้าร่วม ณ โรงแรมปรินซ์ พาเลซ กรุงเทพฯ
นายพลากร สุวรรณรัฐ องคมนตรี กล่าวว่า ตลอดระยะเวลาที่ผ่านมา พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร พร้อมด้วยสมเด็จพระนางเจ้าฯ พระบรมราชินีนาถ พระบรมราชชนนีพันปีหลวง พระบาทสมเด็จพระเจ้าอยู่หัว และพระบรมวงศานุวงศ์ทุกพระองค์ ได้เสด็จพระราชดำเนินเยี่ยมเยียนราษฎรทั่วประเทศ ทำให้ทรงรับทราบปัญหาและพระราชทานพระราชดำริให้จัดทำโครงการอันเนื่องมาจากพระราชดำริ เพื่อช่วยเหลือราษฎรให้เหมาะสมกับภูมิสังคมและวิถีชีวิต
"พระบาทสมเด็จพระเจ้าอยู่หัว ทรงมีพระราชปณิธานในการสืบสาน รักษา และต่อยอดโครงการอันเนื่องมาจากพระราชดำริของล้นเกล้าล้นกระหม่อมทั้ง 2 พระองค์ เพื่อ “ประโยชน์สุข” ของราษฎรอย่างทั่วถึง โดยมีบุคลากรกระทรวงมหาดไทยเป็นกำลังสำคัญในการขับเคลื่อนและสนับสนุนการดำเนินงานในระดับพื้นที่ ให้สามารถแก้ไขปัญหาและพัฒนาคุณภาพชีวิตประชาชนได้อย่างยั่งยืน" นายพลากร สุวรรณรัฐ องคมนตรี กล่าว
นายพลากร สุวรรณรัฐ องคมนตรี กล่าวเพิ่มเติมว่า การดำเนินงานในวันนี้จึงนับเป็นนิมิตหมายที่ดีที่หน่วยงานในระดับจังหวัดจะบูรณาการระบบ One Plan เพื่อสนับสนุนการขับเคลื่อนโครงการอันเนื่องมาจากพระราชดำริให้บรรลุผลสัมฤทธิ์ อันจะนำไปสู่คุณภาพชีวิตที่ดี ความมั่นคงของประเทศชาติ และเป็นการสนองพระราชปณิธานเพื่อสืบสานพระราชมรดกอันทรงคุณค่าสู่ความยั่งยืนของปวงชนชาวไทย ดังพระปฐมบรมราชโองการในพระราชพิธีบรมราชาภิเษก พุทธศักราช 2562 ความว่า "เราจะสืบสาน รักษา และต่อยอด และครองแผ่นดินโดยธรรม เพื่อประโยชน์สุขแห่งอาณาราษฎรตลอดไป"
นายเชษฐา โมสิกรัตน์ รองปลัดกระทรวงมหาดไทย กล่าวว่า กระทรวงมหาดไทยในฐานะหน่วยงาน “บำบัดทุกข์ บำรุงสุข” ของประชาชน ได้ร่วมกับสำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ (กปร.) ขับเคลื่อนโครงการอันเนื่องมาจากพระราชดำริในระดับพื้นที่ โดยจัดกิจกรรมประชุมเชิงปฏิบัติการเพื่อหารือแนวทางและจัดทำแผนพัฒนาเชิงพื้นที่ในเขตภาคเหนือ ครอบคลุมพื้นที่นำร่อง 3 จังหวัด ได้แก่ น่าน พิษณุโลก และเชียงใหม่ มีผู้เข้าร่วมกว่า 1,390 คน จากทุกภาคส่วน เพื่อสร้างการมีส่วนร่วมและบูรณาการงบประมาณจากหลายแหล่ง ตอบสนองความต้องการของราษฎรได้อย่างมีประสิทธิภาพ รวมทั้งจัดทำคู่มือการบริหารจัดการโครงการอันเนื่องมาจากพระราชดำริ ด้วยกระบวนการ One Plan เพื่อสร้างกลไกการวางแผนและการดำเนินงานที่ชัดเจน
"การจัดโครงการในวันนี้มีวัตถุประสงค์สำคัญในการเสริมสร้างความเข้าใจในระดับนโยบาย เพิ่มพูนองค์ความรู้และทักษะในการขับเคลื่อนแผนพัฒนาพื้นที่ พร้อมทั้งขยายผลการนำระบบ One Plan ไปสู่ทุกภูมิภาค เพื่อสนองพระราชปณิธานของพระบาทสมเด็จพระเจ้าอยู่หัว และยกระดับคุณภาพชีวิตของประชาชนได้อย่างแท้จริง" นายเชษฐา กล่าว

ที่มา : https://www.thaigov.go.th/news/contents/details/99839