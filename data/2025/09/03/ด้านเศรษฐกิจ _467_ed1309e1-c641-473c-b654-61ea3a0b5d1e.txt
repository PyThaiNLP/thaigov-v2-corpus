รัฐบาลไทย-ข่าวทำเนียบรัฐบาล-ที่ปรึกษาฯ ไพลิน ร่วมงาน OTOP ศิลปาชีพฯ เทิดพระเกียรติ ‘สมเด็จพระพันปีหลวง’ โชว์อุตสาหกรรมผ้าไทยสู่สายตาโลก

วันอังคารที่ 12 สิงหาคม 2568
12/08/2568
พิมพ์
ที่ปรึกษาฯ ไพลิน ร่วมงาน OTOP ศิลปาชีพฯ เทิดพระเกียรติ ‘สมเด็จพระพันปีหลวง’ โชว์อุตสาหกรรมผ้าไทยสู่สายตาโลก
ที่ปรึกษาฯ ไพลิน ร่วมงาน OTOP ศิลปาชีพฯ เทิดพระเกียรติ ‘สมเด็จพระพันปีหลวง’ โชว์อุตสาหกรรมผ้าไทยสู่สายตาโลก
วันที่ 11 สิงหาคม 2568 นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายพลาวุธ วงศ์วิวัฒน์ ผู้อำนวยการกองพัฒนาอุตสาหกรรมชุมชน กรมส่งเสริมอุตสาหกรรม เข้าร่วมงาน "OTOP ศิลปาชีพประทีปไทย OTOP หลอมดวงใจ ด้วยพระบารมี" โดยมี นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธาน รศ.อภิญญา เวชยชัย รองประธานกรรมการคู่สมรสคณะรัฐมนตรี พ.ต.อ.ทวี สอดส่อง รัฐมนตรีว่าการกระทรวงยุติธรรม นายจตุพร บุรุษพัฒน์ รัฐมนตรีว่าการกระทรวงพาณิชย์ นายพงศ์กวิน จึงรุ่งเรืองกิจ รัฐมนตรีว่าการกระทรวงแรงงาน นายชูศักดิ์ ศิรินิล รัฐมนตรีประจำสำนักนายกรัฐมนตรี นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย นายฉันทวิชญ์ ตัณฑสิทธิ์ รัฐมนตรีช่วยว่าการกระทรวงพาณิชย์ คณะทูตานุทูตจากประเทศต่าง ๆ คณะผู้บริหาร เจ้าหน้าที่หน่วยงานที่เกี่ยวข้อง และประชาชนผู้เที่ยวชมงาน เข้าร่วมพิธี ณ เวทีกลาง อาคารชาเลนเจอร์ ศูนย์การแสดงสินค้าและการประชุมอิมแพ็ค เมืองทองธานี อ.ปากเกร็ด จ.นนทบุรี
ภายในงานมีกิจกรรมที่หลากหลาย ได้แก่ โซนเฉลิมพระเกียรติ ถ่ายทอดพระราชกรณียกิจของพระบาทสมเด็จพระเจ้าอยู่หัว และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง, โซน OTOP คัดสรรและชวนชิม ผลิตภัณฑ์คุณภาพระดับ 3-5 ดาวกว่า 2,000 ราย พร้อมอาหารและเครื่องดื่มขึ้นชื่อกว่า 160 ร้าน, โซน OTOP ออนไลน์ - Modern Trade และ OTOP Trader เพื่อพัฒนาช่องทางการตลาดทั้งในและต่างประเทศ, โซนศูนย์ศิลปาชีพและศิลปิน OTOP แสดงผลงานจากมูลนิธิส่งเสริมศิลปาชีพฯ และศิลปินผู้สืบสานภูมิปัญญาไทย, โซนผ้าไทยใส่ให้สนุก ที่นำเสนอผ้าและเสื้อผ้าดีไซน์ร่วมสมัยจากทุกภูมิภาค รวมถึงผลิตภัณฑ์จากเส้นไหมและเส้นใยธรรมชาติ และเวทีกิจกรรมการแสดงศิลปวัฒนธรรม พร้อมกิจกรรมส่งเสริมการขายและการแสดงจากศิลปินดารา นอกจากนี้ กรมส่งเสริมอุตสาหกรรม กระทรวงอุตสาหกรรม ได้ร่วมจัดแสดงนิทรรศการภายใต้แนวคิด "Style & Shine สวย มีสไตล์ ใส่สบาย ใส่สนุก" โดยมีวัตถุประสงค์เพื่อส่งเสริมการพัฒนาผลิตภัณฑ์ผ้าไทยพื้นถิ่นให้มีความร่วมสมัย มีเอกลักษณ์ สามารถนำไปประยุกต์ใช้ได้ในชีวิตประจำวันได้อย่างเหมาะสม สอดคล้องกับวิถีชีวิตปัจจุบัน และเป็นการช่วยเหลือวิสาหกิจให้มีขีดความสามารถในการดำเนินธุรกิจและสามารถแข่งขันได้ทั้งในและต่างประเทศได้ ภายในบูธนิทรรศการประกอบด้วย 3 โชนย่อย ได้แก่ โซนที่ 1 นิทรรศการจัดแสดงผลิตภัณฑ์ของผู้ประกอบการ OTOP โซนที่ 2 กิจกรรมการถ่ายทอคองค์ความรู้ (Share & Learn) สร้างการเรียนรู้แนวทางการพัฒนาผลิตภัณฑ์ OTOP เช่น กิจกรรม DIY สร้างสรรค์ (การเพ้นท์แก้ว เพ้นท์เสื้อ และประดิษฐ์พวงกุญแจ)และกิจกรรมสาธิตเพื่อถ่ายทอดองค์ความรู้ให้กับประชาชนททั่วไป และโซนที่ ๓ การเผยแพร่และประชาสัมพันธ์บทบาท ภารกิจ และกิจกรรมต่างๆ ของกรมส่งเสริมอุตสาหกรรม อีกทั้งยังมีโซนเครือข่าย OTOP ของผู้ได้รับผลกระทบจากอุทกภัยและสถานการณ์ชายแดนไทย-กัมพูชา เพื่อสนับสนุนการฟื้นฟูเศรษฐกิจชุมชน โดยงานจัดขึ้นระหว่างวันที่ 9-17 สิงหาคม 2568 ตั้งแต่เวลา 10.00-21.00 น. ณ ชาเลนเจอร์ 1-3 ศูนย์การแสดงสินค้าและการประชุมอิมแพ็ค เมืองทองธานี

ที่มา : https://www.thaigov.go.th/news/contents/details/99625