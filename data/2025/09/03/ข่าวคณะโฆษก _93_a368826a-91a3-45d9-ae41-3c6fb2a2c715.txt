รัฐบาลไทย-ข่าวทำเนียบรัฐบาล-รัฐบาลยืนยันประมูลงานของรัฐ ในงบกระตุ้นเศรษฐกิจมีรายเดียวก็ทำได้นั้น ไม่จริง หลังกรมบัญชีกลางชี้แจงทุกหน่วยงานของรัฐก็ต้องปฏิบัติตามระเบียบและข้อกฎหมายทุกประการ   

วันจันทร์ที่ 21 กรกฎาคม 2568
21/07/2568
พิมพ์
รัฐบาลยืนยันประมูลงานของรัฐ ในงบกระตุ้นเศรษฐกิจมีรายเดียวก็ทำได้นั้น ไม่จริง หลังกรมบัญชีกลางชี้แจงทุกหน่วยงานของรัฐก็ต้องปฏิบัติตามระเบียบและข้อกฎหมายทุกประการ
รัฐบาลยืนยันประมูลงานของรัฐ ในงบกระตุ้นเศรษฐกิจมีรายเดียวก็ทำได้นั้น ไม่จริง หลังกรมบัญชีกลางชี้แจงทุกหน่วยงานของรัฐก็ต้องปฏิบัติตามระเบียบและข้อกฎหมายทุกประการ
วันนี้ ( 21 กรกฎาคม 2568 ) เวลา 12.00 น. นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า ได้รับรายงานจากกรมบัญชีกลางยืนยันกรณีมีการเผยแพร่ข่าว “การจัดซื้อจัดจ้างงบกระตุ้นเศรษฐกิจ 1.57 แสนล้านบาท ว่ามีบางโครงการมีการยื่นประมูลรายเดียวรับงานได้เลย” นั้น ไม่เป็นความจริง เป็นการนำเสนอข้อมูลไม่ครบถ้วน
ทั้งนี้ กรมบัญชีกลางได้รายงานว่า การดำเนินการจัดซื้อจัดจ้างของหน่วยงานรัฐ ไม่ว่าจะเป็นการใช้จ่ายจากเงินงบประมาณ หรือเงินนอกงบประมาณ ก็ต้องดำเนินการตามกฎหมายที่เกี่ยวข้อง เพื่อก่อให้เกิดประโยชน์สูงสุดต่อหน่วยงานของรัฐ และสอดคล้องกับหลักการคุ้มค่า โปร่งใส มีประสิทธิภาพและประสิทธิผล ตรวจสอบได้ตามนัยมาตรา 8 แห่งพระราชบัญญัติการจัดซื้อจัดจ้างและการบริหารพัสดุภาครัฐ พ.ศ. 2560 โดยทุกหน่วยงานภาครัฐ ต้องยึดมั่นทุกระเบียบ ที่เกี่ยวกับการจัดซื้อจัดจ้างตามกรอบงบประมาณเพื่อขับเคลื่อนเศรษฐกิจให้เกิดประโยชน์สุดสุดในช่วงนี้” นายจิรายุกล่าว

ที่มา : https://www.thaigov.go.th/news/contents/details/98611