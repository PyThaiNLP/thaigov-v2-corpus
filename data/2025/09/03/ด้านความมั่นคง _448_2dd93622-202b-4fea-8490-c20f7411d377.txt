รัฐบาลไทย-ข่าวทำเนียบรัฐบาล-"มหาดไทย" ร่วมประชุมคณะกรรมการประสานงานจิตอาสาพัฒนาคุณภาพชีวิตเพื่อความสุขของประชาชน และโครงการพิเศษ

วันพุธที่ 27 สิงหาคม 2568
27/08/2568
พิมพ์
"มหาดไทย" ร่วมประชุมคณะกรรมการประสานงานจิตอาสาพัฒนาคุณภาพชีวิตเพื่อความสุขของประชาชน และโครงการพิเศษ
"มหาดไทย" ร่วมประชุมคณะกรรมการประสานงานจิตอาสาพัฒนาคุณภาพชีวิตเพื่อความสุขของประชาชน และโครงการพิเศษ
เมื่อวานนี้ (26 ส.ค. 68) เวลา 09.30 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายวรณัฏฐ์ หนูรอต รองผู้ว่าราชการจังหวัดสมุทรสาคร รักษาการในตำแหน่งที่ปรึกษาด้านการปกครอง เข้าประชุมคณะกรรมการประสานงานจิตอาสาพัฒนาคุณภาพชีวิตเพื่อความสุขของประชาชน และโครงการพิเศษ ครั้งที่ 1/2568 ณ ห้องประชุม 109 อาคารสำนักงานปลัดสำนักนายกรัฐมนตรี ทำเนียบรัฐบาล โดยมี นางยุพา ทวีวัฒนะกิจบวร ปลัดสำนักนายกรัฐมนตรี เป็นประธาน
การประชุมในครั้งนี้ ที่ประชุมได้รับทราบการแต่งตั้งคณะกรรมการจิตอาสาพัฒนาคุณภาพชีวิตเพื่อความสุขของประชาชน และโครงการพิเศษ ตามคำสั่งสำนักนายกรัฐมนตรี ลงวันที่ 26 มิ.ย. 68 และการแต่งตั้งคณะกรรมการประสานงานจิตอาสาพัฒนาคุณภาพชีวิตเพื่อความสุขของประชาชน และโครงการพิเศษ พร้อมรับทราบรายงานผลการดำเนินงานที่ผ่านมา นอกจากนี้ ที่ประชุมได้พิจารณาการสนับสนุนกำลังพลในการปฏิบัติหน้าที่ที่ศูนย์อำนวยการใหญ่จิตอาสาพระราชทาน การทบทวนรายชื่อผู้ประสานงานของหน่วยงานระดับกระทรวงหรือเทียบเท่า เพื่อประสานงานกับศูนย์อำนวยการใหญ่จิตอาสาพระราชทาน และหน่วยงานที่เกี่ยวข้อง เพื่อเพิ่มประสิทธิภาพการขับเคลื่อนงานอันจะเป็นประโยชน์ต่อประชาชน

ที่มา : https://www.thaigov.go.th/news/contents/details/100183