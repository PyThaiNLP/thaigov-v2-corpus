รัฐบาลไทย-ข่าวทำเนียบรัฐบาล-เบาได้เบาค่ะ “มาลี” หลังโฆษกกลาโหมกัมพูชาลวงโลกรายวัน ย้ำ! เส้นทางสันติภาพจะมั่นคงได้ ต้องเริ่มต้นจาก ‘ความจริง’ เท่านั้น

วันจันทร์ที่ 4 สิงหาคม 2568
04/08/2568
พิมพ์
เบาได้เบาค่ะ “มาลี” หลังโฆษกกลาโหมกัมพูชาลวงโลกรายวัน ย้ำ! เส้นทางสันติภาพจะมั่นคงได้ ต้องเริ่มต้นจาก ‘ความจริง’ เท่านั้น
เบาได้เบาค่ะ “มาลี” หลังโฆษกกลาโหมกัมพูชาลวงโลกรายวัน ย้ำ! เส้นทางสันติภาพจะมั่นคงได้ ต้องเริ่มต้นจาก ‘ความจริง’ เท่านั้น
วันนี้ (4 ส.ค. 68) เวลา 08.30 น. นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า ตนขอเรียกร้องให้โฆษกกระทรวงกลาโหมกัมพูชา หยุดการสร้างข่าวปลอม บิดเบือนข้อเท็จจริงต่อสาธารณชนอย่างต่อเนื่อง และเลิกนำข้อมูลเท็จมาอ้างเพื่อกล่าวหาโจมตีประเทศไทยซ้ำแล้วซ้ำเล่า
ตัวอย่างล่าสุด คือการกล่าวอ้างผ่านสื่อสังคมออนไลน์ว่า ไทยเตรียมอพยพประชาชนในจังหวัดสุรินทร์ เพื่อเปิดฉากโจมตีกัมพูชาก่อนการประชุมคณะกรรมการชายแดนทั่วไป (GBC) ซึ่งไม่เป็นความจริงโดยสิ้นเชิง ปัจจุบันไม่มีคำสั่งอพยพใด ๆ ในพื้นที่ดังกล่าว
ข้อมูลเท็จลักษณะนี้ไม่เพียงสร้างความเข้าใจผิดแก่สาธารณชน แต่ยังเป็นบ่อนทำลายความเชื่อมั่นของกัมพูชาเอง ในเวทีระหว่างประเทศ จึงขอให้ หยุดการกระทำดังกล่าว
ทั้งนี้ ฝ่ายไทยยังคงยึดมั่นในข้อตกลงหยุดยิงอย่างเคร่งครัด แต่ได้เตรียมความพร้อมเพื่อรับมือกับสถานการณ์ไม่คาดคิดจากการละเมิดข้อตกลงซ้ำซากโดยฝ่ายกัมพูชา ซึ่งมีการเคลื่อนไหวกำลังพลและยุทโธปกรณ์ในพื้นที่อย่างต่อเนื่อง
“เป็นเรื่องน่าเสียดาย ที่แทนที่จะร่วมมือกันลดความตึงเครียด ฝ่ายกัมพูชายังคงเลือกใช้การบิดเบือนข้อมูล ซึ่งเป็นบ่อนทำลายความน่าเชื่อถือของประเทศกัมพูชาเองบนเวทีนานาชาติ”
“ทุกการตอบโต้ของประเทศไทยตั้งอยู่บนพื้นฐานของข้อเท็จจริง เราพร้อมเปิดเผยข้อมูลต่อสาธารณชนและองค์กรระหว่างประเทศได้ทุกเมื่อ และขอยืนยันว่า เส้นทางสันติภาพจะมั่นคงได้ ก็ต่อเมื่อเริ่มต้นจาก ‘ความจริง’ เท่านั้น” นางสาวศศิกานต์ ย้ำ

ที่มา : https://www.thaigov.go.th/news/contents/details/99279