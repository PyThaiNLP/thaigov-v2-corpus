รัฐบาลไทย-ข่าวทำเนียบรัฐบาล-"สุชาติ” จี้ พศ.ตั้งคณะกรรมการตรวจสอบ ปมปัญหาวัดพระบาทน้ำพุ ลั่น หากผิดจริงดำเนินการตามระเบียบ ติงสำนักพุทธฯประจำจังหวัดหย่อนยานหรือไม่-รู้ปัญหาหลังเกิดเหตุตลอด

วันอังคารที่ 12 สิงหาคม 2568
12/08/2568
พิมพ์
"สุชาติ” จี้ พศ.ตั้งคณะกรรมการตรวจสอบ ปมปัญหาวัดพระบาทน้ำพุ ลั่น หากผิดจริงดำเนินการตามระเบียบ ติงสำนักพุทธฯประจำจังหวัดหย่อนยานหรือไม่-รู้ปัญหาหลังเกิดเหตุตลอด
"สุชาติ” จี้ พศ.ตั้งคณะกรรมการตรวจสอบ ปมปัญหาวัดพระบาทน้ำพุ ลั่น หากผิดจริงดำเนินการตามระเบียบ ติงสำนักพุทธฯประจำจังหวัดหย่อนยานหรือไม่-รู้ปัญหาหลังเกิดเหตุตลอด
วันที่ 12 สิงหาคม 2568   นายสุชาติ ตันเจริญ รัฐมนตรีประจำสำนักนายกรัฐมนตรี กล่าวถึงกรณีปัญหาที่เกิดขึ้นภายในวัดพระบาทน้ำพุว่า ขณะนี้ได้มีคำสั่งให้สำนักสำนักงานพระพุทธศาสนาแห่งชาติ (พศ.) ตั้งคณะกรรมการขึ้นมาตรวจสอบสำนักพุทธศาสนาประจำจังหวัดที่ตั้งของวัดพระบาทน้ำพุแล้ว โดยยืนยันว่าไม่ได้นิ่งนอนใจกับปัญหาดังกล่าวที่เกิดขึ้น และก่อนหน้านี้ตนได้เคยมอบนโยบายให้  พศ. ทำงานเชิงรุก ไม่ใช่ตั้งรับเพียงอย่างเดียว
นายสุชาติ กล่าวว่า ตนได้กำชับให้สำนักงานพระพุทธศาสนา เข้าไปติดตามการทำงานของสำนักงานพระพุทธศาสนาประจำจังหวัด ว่าปฎิบัติหน้าที่หย่อนยานหรือไม่ เพราะสังเกตว่าปัญหาที่เกิดขึ้น มักจะรู้ปัญหาหลังจากที่เกิดเหตุเสมอ ทั้งกรณีที่เกิดขึ้นภายในวัดพระบาทน้ำพุ และกรณีอื่นๆด้วย
“อย่างไรก็ตาม สำหรับกรณีที่เกิดขึ้นในวัดพระบาทน้ำพุ เราจะดำเนินการตรวจสอบหาข้อเท็จจริงให้กระจ่าง โดยเร็วที่สุด และหากมีการตรวจสอบแล้วพบว่าเข้าข่ายกระทำความผิด จะดำเนินการตามระเบียบ และกรอบอำนาจที่ที่ทำได้ ผมในฐานะรัฐมนตรีประจำสำนักนายกฯ ที่กำกับดูแล พศ.จะเร่งแก้ไขปัญหาที่เกิดขึ้นในวงการพระสงฆ์ให้เกิดความกระจ่าง เพื่อเรียกความศรัทธาคืนให้กับประชาชน”  นายสุชาติ กล่าวย้ำนโยบาย

ที่มา : https://www.thaigov.go.th/news/contents/details/99615