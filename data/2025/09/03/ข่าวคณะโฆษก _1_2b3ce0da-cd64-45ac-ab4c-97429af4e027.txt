รัฐบาลไทย-ข่าวทำเนียบรัฐบาล-นายกฯ ลงนามมอบงานก่อนปรับ ครม. มอบ รอง นรม. ภูมิธรรมฯ คุม ก.มหาดไทยเพิ่ม รอง นรม. สุริยะฯ คุมรักษาราชการแทน รมว .ก.แรงงานเพิ่ม ขณะที่ รอง นรม. ประเสริฐฯ คุม อว. ศธ. เพิ่ม  

วันอังคารที่ 24 มิถุนายน 2568
24/06/2568
พิมพ์
นายกฯ ลงนามมอบงานก่อนปรับ ครม. มอบ รอง นรม. ภูมิธรรมฯ คุม ก.มหาดไทยเพิ่ม รอง นรม. สุริยะฯ คุมรักษาราชการแทน รมว .ก.แรงงานเพิ่ม ขณะที่ รอง นรม. ประเสริฐฯ คุม อว. ศธ. เพิ่ม
นายกฯ ลงนามมอบงานก่อนปรับ ครม. มอบ รอง นรม. ภูมิธรรมฯ คุม ก.มหาดไทยเพิ่ม รอง นรม. สุริยะฯ คุมรักษาราชการแทน รมว .ก.แรงงานเพิ่ม ขณะที่ รอง นรม. ประเสริฐฯ คุม อว. ศธ. เพิ่ม ด้าน รมต.นร.ชูศักดิ์ฯ รักษาการ รมว.ศึกษาฯ  รมต.นร. จิราพรฯ รักษาการ รมว.อว.
วันนี้ (24 มิถุนายน 2568)  นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่าที่ประชุมคณะรัฐมนตรีได้รับทราบรายงานในการลงนามและคำสั่ง นร ที่ 184 /68 เรื่องการแก้ไขคำสั่งเพิ่มเติม ลงวันที่ 24 มิถุนายน 2568  โดยมอบหมายและมอบอำนาจให้รองนายกรัฐมนตรีและรัฐมนตรีประจำสำนักนายกรัฐมนตรี ปฏิบัติราชการแทนนายกรัฐมนตรี
ซึ่งเป็นการแก้ไขคำสั่งเดิมเมื่อ 24 มีนาคม 2568 โดยมอบหมาย ให้นายภูมิธรรม เวชยชัย รองนายกรัฐมนตรีที่รับผิดชอบ กระทรวงกลาโหม กระทรวงยุติธรรม สภาความมั่นคงแห่งชาติ  สขช. สนง.ปปง.  สนง.ป.ป.ท.   ศอ.บต. นั้น ให้เพิ่มเติมในการรับผิดชอบดูแล กระทรวงมหาดไทยเพิ่มเติม
ขณะที่ นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม แต่เดิมดูแลกระทรวงการต่างประเทศ กระทรวงการท่องเที่ยวและกีฬา กระทรวงคมนาคม กระทรวงวัฒนธรรม  สนง.ก.พ.  สนง.ก.พ.ร.  นั้น ในคำสั่งใหม่นี้ มอบหมายให้ ดูแลกระทรวงแรงงาน และรักษาราชการแทนเพิ่มเติมด้วย
ส่วน นายประเสริฐ จันทรรวงทอง รองนายกรัฐมนตรี  และรัฐมนตรี ดีอี ซึ่งเดิมดูแล  ท.ส.  ด.ส.   สธ. สทนช. สคทช. ให้กำกับดูแลเพิ่มเติม ดังนี้   กระทรวง อว. ศึกษาธิการ และสถาบันคุณวุฒิวิชาชีพ (องค์การมหาชน)
นายจิรายุ กล่าวต่อไป นายกรัฐมนตรีได้มอบหมายให้ นายชูศักดิ์ ศิรินิล รัฐมนตรีประจำสำนักนายกฯ รักษาราชการแทน รมว.กระทรวงศึกษาธิการ นางสาวจิราพร สินธุไพร รัฐมนตรีประจำสำนักนายกรัฐมนตรี รักษาราชการ รมว.อว. แทนในช่วงนี้ด้วย  ส่วนรัฐมนตรี อื่น ๆ ไม่มีการแก้ไขให้ใช้คำสั่งเดิม

ที่มา : https://www.thaigov.go.th/news/contents/details/97759