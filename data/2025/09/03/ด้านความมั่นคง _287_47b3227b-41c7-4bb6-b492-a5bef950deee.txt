รัฐบาลไทย-ข่าวทำเนียบรัฐบาล-“น้ำพระราชหฤทัยที่ห่วงใยสุขภาพของพสกนิกร”

วันอังคารที่ 5 สิงหาคม 2568
“น้ำพระราชหฤทัยที่ห่วงใยสุขภาพของพสกนิกร”
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงห่วงใยในทุกข์สุขของพสกนิกร โดยเฉพาะสุขภาพอนามัยของพสกนิกรในถิ่นทุรกันดารและด้วยพระราชดำริอันลึกซึ้งว่า “สุขภาพกายที่ดี ย่อมนำมาซึ่งสุขภาพจิตที่แจ่มใส”
ซึ่งเป็นรากฐานของคุณภาพชีวิตที่มั่นคงจึงเป็นที่มาของกิจการด้านสาธารณสุขนานัปการ อาทิ
▪ หน่วยแพทย์พระราชทาน ออกเยี่ยมเยียนประชาชนในชนบท
▪ โครงการหมอหมู่บ้าน ส่งเสริมการดูแลสุขภาพในชุมชน
▪ มูลนิธิสายใจไทยฯ อุปถัมภ์ทหารผ่านศึกและครอบครัว
▪ พระราชทานทุนการศึกษา และส่งเสริมงานศิลปาชีพ
แม้ในห้วงวิกฤตโควิด-19 พระองค์ยังทรงพระราชทานพระราชทรัพย์เพื่อใช้ในการคุ้มครองบุคลากรทางการแพทย์ ดั่งพระราชดำรัสเมื่อ ๑๑ สิงหาคม ๒๕๓๑ ความตอนหนึ่งว่า
“…ข้าพเจ้าเห็นว่าเรื่องสุขภาพอนามัยนี้เป็นสิ่งสำคัญ เพราะเป็นพื้นฐานของสิ่งมีชีวิตทั้งมวล ดังคำกล่าวที่ว่า จิตใจที่แจ่มใสย่อมอยู่ในร่างกายที่แข็งแรง หากประชาชนมีสุขภาพอนามัยสมบูรณ์ ไม่เจ็บไข้ได้ป่วย ก็จะมีสติปัญญาเล่าเรียน ประกอบสัมมาอาชีพ สร้างสรรค์ความเจริญต่าง ๆ ให้บ้านเมือง…”
พระราชกรณียกิจเหล่านี้ คือพลังแห่งพระเมตตาที่แผ่ไพศาลสู่หัวใจของปวงชนชาวไทยอย่างไม่สิ้นสุด
“พระเมตตาแห่งองค์สมเด็จพระบรมราชชนนีพันปีหลวง”
#ทรงพระเจริญ #สืบสานรักษาต่อยอด
#น้ำพระราชหฤทัยที่ห่วงใยสุขภาพของพสกนิกร
#พระเมตตาแห่งองค์สมเด็จพระบรมราชชนนีพันปีหลวง
#หน่วยแพทย์พระราชทาน #โครงการหมอหมู่บ้าน
#มูลนิธิสายใจไทยฯ #พระราชทานทุนการศึกษา

ที่มา : https://www.thaigov.go.th/news/contents/details/99347