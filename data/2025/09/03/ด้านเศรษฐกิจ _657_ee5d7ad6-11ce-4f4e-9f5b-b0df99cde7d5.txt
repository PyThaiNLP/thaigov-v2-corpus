รัฐบาลไทย-ข่าวทำเนียบรัฐบาล-​ปลัดฯณัฐพล นำทีม ก.อุตฯ ถกจัดทำร่าง Flagship Project ปี 2570 ขับเคลื่อนอุตสาหกรรมไทย

วันพุธที่ 3 กันยายน 2568
03/09/2568
พิมพ์
​ปลัดฯณัฐพล นำทีม ก.อุตฯ ถกจัดทำร่าง Flagship Project ปี 2570 ขับเคลื่อนอุตสาหกรรมไทย
​ปลัดฯณัฐพล นำทีม ก.อุตฯ ถกจัดทำร่าง Flagship Project ปี 2570 ขับเคลื่อนอุตสาหกรรมไทย
วันที่ 1 กันยายน 2568 นายณัฐพล รังสิตพล ปลัดกระทรวงอุตสาหกรรม เป็นประธานประชุมแนวทางการจัดทำ (ร่าง) ข้อเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติ (Flagship Project) ประจำปีงบประมาณ พ.ศ. 2570 เพื่อชี้แจงแนวทางการจัดทำโครงการสำคัญของหน่วยงานในสังกัดให้เป็นไปตามกรอบยุทธศาสตร์ชาติ โดยมี นายศุภกิจ  บุญศิริ นายวิฤทธิ์  วิเศษสินธุ์  รองปลัดกระทรวงอุตสาหกรรม นายเอกนิติ รมยานนท์ นายกฤศ จันทร์สุวรรณ นายวัชรุน จุ้ยจำลอง นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นางสุชาดา โพธิ์เจริญ ที่ปรึกษาปลัดกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม
นายภาสกร ชัยรัตน์ ผู้อำนวยการสำนักงานเศรษฐกิจอุตสาหกรรม นายพรยศ  กลั่นกรอง อธิบดีกรมโรงงานอุตสาหกรรม นายธีรทัศน์ อิศรางกูร ณ อยุธยา รองอธิบดีกรมโรงงานอุตสาหกรรม นางดวงดาว ขาวเจริญ นายสุรพล ปลื้มใจ นายดุสิต อนันตรักษ์ รองอธิบดีกรมส่งเสริมอุตสาหกรรม นางสาวอารยา ไสลเพชร รองอธิบดีกรมอุตสาหกรรมพื้นฐานและการเหมืองแร่ นางพงษ์ศิริ วรรณศรี รองเลขาธิการสำนักงานมาตรฐานผลิตภัณฑ์อุตสาหกรรม นายสามารถ  น้อยวัน รองเลขาธิการคณะกรรมการอ้อยและน้ำตาลทราย นางสาวณิรดา วิสุทธิชาติธาดา นายภัทรพล ลิ้มภักดี รองผู้อำนวยการสำนักงานเศรษฐกิจอุตสาหกรรม คณะผู้บริหาร อุตสาหกรรมจังหวัด 76 จังหวัด และเจ้าหน้าที่ที่เกี่ยวข้อง เข้าร่วม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
ที่ประชุมได้พิจารณาโครงการสำคัญตามกรอบแผนแม่บทภายใต้ยุทธศาสตร์ชาติ ได้แก่ การพัฒนาอุตสาหกรรมและบริการแห่งอนาคต การต่างประเทศ การเกษตร การพัฒนาโครงสร้างพื้นฐาน ระบบโลจิสติกส์และดิจิทัล การส่งเสริมผู้ประกอบการและวิสาหกิจขนาดกลางและขนาดย่อมยุคใหม่ การพัฒนาพื้นที่เขตเศรษฐกิจพิเศษ การยกระดับเศรษฐกิจฐานราก การสร้างการเติบโตอย่างยั่งยืน ตลอดจนการบริการประชาชนและการเพิ่มประสิทธิภาพภาครัฐ ทั้งนี้ กระทรวงอุตสาหกรรมได้ส่งร่างข้อเสนอโครงการ Flagship Project ปี 2570 รวมทั้งสิ้น 51 โครงการ ประกอบด้วย สำนักงานปลัดกระทรวงอุตสาหกรรม จำนวน 9 โครงการ สำนักงานเศรษฐกิจอุตสาหกรรม จำนวน 6 โครงการ กรมส่งเสริมอุตสาหกรรม จำนวน 11 โครงการ สำนักงานคณะกรรมการอ้อยและน้ำตาลทราย จำนวน 10 โครงการ สำนักงานมาตรฐานผลิตภัณฑ์อุตสาหกรรม จำนวน 8 โครงการ กรมอุตสาหกรรมพื้นฐานและการเหมืองแร่ จำนวน 3 โครงการ และกรมโรงงานอุตสาหกรรม จำนวน 4 โครงการ โดยทุกโครงการมุ่งเน้นการเพิ่มขีดความสามารถในการแข่งขันของประเทศ เสริมสร้างศักยภาพผู้ประกอบการ พัฒนาโครงสร้างพื้นฐานและระบบเศรษฐกิจในระดับพื้นที่ และขับเคลื่อนการเติบโตของภาคอุตสาหกรรมไทยให้สอดคล้องกับเป้าหมายการพัฒนาที่ยั่งยืนในระยะยาว
ทั้งนี้ ที่ประชุมได้พิจารณาและมีความเห็น ข้อเสนอแนะ ในการทบทวนโครงการสำคัญ ให้ครอบคลุมภารกิจของกระทรวง  ตอบสนองปัญหาภาคอุตสาหกรรม พร้อมทั้งบูรณาการรายละเอียด โครงการของหน่วยงานในภาพรวมของกระทรวง และขับเคลื่อนกลไกการปฏิรูประบบของหน่วยงาน เช่น การปรับกลไกระบบ มอก. การบูรณาการโครงการของ กรอ. กพร. และ สมอ. ในอุตสาหกรรมเหล็ก ยาง และแบตเตอรี่ เป็นต้น รวมถึงแหล่งที่มางบประมาณในการจัดทำโครงการสำคัญ โดยขอให้หน่วยงานปรับปรุง จัดทำ และนำส่งโครงการสำคัญในระบบ eMENSCR ตามขั้นตอนภายในระยะเวลาที่สำนักงาน
สภาพัฒนาการเศรษฐกิจและสังคมแห่งชาติกำหนดต่อไป

ที่มา : https://www.thaigov.go.th/news/contents/details/100378