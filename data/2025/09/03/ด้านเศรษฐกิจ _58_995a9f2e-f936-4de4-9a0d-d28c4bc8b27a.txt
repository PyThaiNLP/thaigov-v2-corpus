รัฐบาลไทย-ข่าวทำเนียบรัฐบาล-​ปลัดฯ ณัฐพล นั่งหัวโต๊ะประชุมดึง 23 ค่ายรถยนต์ เตรียมพร้อมจัดมอเตอร์โชว์ในงาน “อุตสาหกรรมแฟร์ 2568”

วันจันทร์ที่ 30 มิถุนายน 2568
30/06/2568
พิมพ์
​ปลัดฯ ณัฐพล นั่งหัวโต๊ะประชุมดึง 23 ค่ายรถยนต์ เตรียมพร้อมจัดมอเตอร์โชว์ในงาน “อุตสาหกรรมแฟร์ 2568”
​ปลัดฯ ณัฐพล นั่งหัวโต๊ะประชุมดึง 23 ค่ายรถยนต์ เตรียมพร้อมจัดมอเตอร์โชว์ในงาน “อุตสาหกรรมแฟร์ 2568”
25 มิถุนายน 2568 นายณัฐพล รังสิตพล ปลัดกระทรวงอุตสาหกรรม เป็นประธานการประชุมเตรียมพร้อมการจัดงานมอเตอร์โชว์ในงาน “อุตสาหกรรมแฟร์ 2568” ซึ่งได้มีการหารือกับ ดร.พรรโษทก วงษ์สุวรรณ ผู้บริหารฯ บริษัท กรังด์ปรีซ์ อินเตอร์แนชั่นแนล จำกัด (มหาชน) ภาคเอกชนผู้จัดงานมอเตอร์โชว์ ทั้งนี้ ค่ายรถยนต์ 23 ราย ตอบรับเข้าร่วมแสดงสินค้าในงานดังกล่าว โดยมีนายศุภกิจ บุญศิริ รองปลัดกระทรวงอุตสาหกรรม นายวัชรุน จุ้ยจำลอง ผู้ตรวจราชการกระทรวงอุตสาหกรรม นายเตมีย์ พันธุวงค์ราช ผู้ช่วยปลัดกระทรวงอุตสาหกรรม นางสุชาดา โพธิ์เจริญ ที่ปรึกษาปลัดกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางดวงดาว ขาวเจริญ นายสุรพล ปลื้มใจ นายดุสิต อนันตรักษ์ รองอธิบดีกรมส่งเสริมอุตสาหกรรม พร้อมคณะผู้บริหาร เจ้าหน้าที่ที่เกี่ยวข้องเข้าร่วม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผู้บริหารค่ายรถยนต์เข้าร่วมการประชุมผ่านสื่ออิเล็กทรอนิกส์ (Zoom Meeting)
สำหรับงานมหกรรมสินค้าโรงงาน ซื้อของไทย ใช้ของดี มีมาตรฐาน “อุตสาหกรรมแฟร์ 2568” จะมีขึ้นระหว่างวันที่ 31 กรกฎาคม – 3 สิงหาคม 2568 ณ สถานีกลางกรุงเทพอภิวัฒน์ จัดขึ้นเพื่อตอบสนองความต้องการของผู้ประกอบการในการหาช่องทางการตลาดใหม่ และความต้องการของผู้บริโภคในการเข้าถึงสินค้าคุณภาพดีในราคาเหมาะสม ช่วยเพิ่มยอดขายให้ผู้ประกอบการ และสร้างความเชื่อมั่นของผู้บริโภคต่อสินค้าอุตสาหกรรมไทยที่มีคุณภาพและราคาเป็นธรรม

ที่มา : https://www.thaigov.go.th/news/contents/details/97987