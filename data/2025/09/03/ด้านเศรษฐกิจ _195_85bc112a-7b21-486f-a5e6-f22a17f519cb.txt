รัฐบาลไทย-ข่าวทำเนียบรัฐบาล-ปลัดเกษตรฯ ประชุม คกก. คณะกรรมการสงเคราะห์เกษตรกร ครั้งที่ 5/2568 เห็นชอบ โครงการสนับสนุนสินเชื่อเพื่อการเก็บรักษาและแปรรูปลำไยด้วยการอบแห้งหรือรมด้วยก๊าซซันเฟอร์ไดออกไซด์ 

วันพุธที่ 16 กรกฎาคม 2568
ปลัดเกษตรฯ ประชุม คกก. คณะกรรมการสงเคราะห์เกษตรกร ครั้งที่ 5/2568 เห็นชอบ โครงการสนับสนุนสินเชื่อเพื่อการเก็บรักษาและแปรรูปลำไยด้วยการอบแห้งหรือรมด้วยก๊าซซันเฟอร์ไดออกไซด์
ปลัดเกษตรฯ ประชุม คกก. คณะกรรมการสงเคราะห์เกษตรกร ครั้งที่ 5/2568 เห็นชอบ โครงการสนับสนุนสินเชื่อเพื่อการเก็บรักษาและแปรรูปลำไยด้วยการอบแห้งหรือรมด้วยก๊าซซันเฟอร์ไดออกไซด์
16 กรกฎาคม 2568 เวลา 13.30 น. นายประยูร อินสกุล ปลัดกระทรวงเกษตรและสหกรณ์ เป็นประธานการประชุมคณะกรรมการสงเคราะห์เกษตรกร ครั้งที่ 5/2568 โดยมีผู้แทนหน่วยงานที่เกี่ยวข้องเข้าร่วม ณ ห้องประชุม 123 กระทรวงเกษตรและสหกรณ์ และผ่านระบบการประชุมออนไลน์ โดยที่ประชุมมีมติเห็นชอบโครงการสนับสนุนสินเชื่อเพื่อการเก็บรักษาและแปรรูปลำไยด้วยการอบแห้งหรือรมด้วยก๊าซซันเฟอร์ไดออกไซด์ เพื่อรักษาคุณภาพมาตรฐาน ของกรมวิชาการเกษตร ทั้งนี้ โครงการดังกล่าวมีเป้าหมายสนับสนุนเงินทุนหมุนเวียนระยะสั้น จากกองทุนสงเคราะห์เกษตรกร เพื่อช่วยเกษตรกรและผู้ประกอบการในการเก็บรักษาและแปรรูปลำไยโดยการอบหรือรมซัลเฟอร์ไดออกไซด์ให้เป็นสินค้าเกษตรมูลค่าสูงตามมาตรฐานการผลิต เพื่อให้เกษตรกรสามารถขายลำไยได้มูลค่าที่สูงขึ้น รวมทั้งเป็นการรักษาสถียรภาพตลาด ซึ่งสอดคล้องกับภารกิจของกรมวิชาการเกษตรในการเผยแพร่ผลงานและองค์ความรู้การวิจัยด้านพืช กำกับดูแลการผลิตให้ได้มาตรฐาน และสอดคล้องกับมาตราที่ 7(1) ของพระราชบัญญัติกองทุนสงเคราะห์เกษตรกร พ.ศ. 2554 ว่าด้วย การส่งเสริมการผลิตผลิตผล เกษตรกรรมขั้นต้นหรือผลิตภัณฑ์อาหาร

ที่มา : https://www.thaigov.go.th/news/contents/details/98479