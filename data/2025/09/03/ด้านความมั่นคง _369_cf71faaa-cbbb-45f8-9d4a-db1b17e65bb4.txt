รัฐบาลไทย-ข่าวทำเนียบรัฐบาล-​ ผู้บัญชาการทหารสูงสุด ตรวจเยี่ยมการก่อสร้างเส้นทางยุทธวิธี 

วันจันทร์ที่ 18 สิงหาคม 2568
​ ผู้บัญชาการทหารสูงสุด ตรวจเยี่ยมการก่อสร้างเส้นทางยุทธวิธี
จ.อุบลราชธานี ชื่นชมกำลังพลฝ่าพื้นที่ทุรกันดารเพื่อประชาชน
วันพฤหัสบดีที่ 14 สิงหาคม 2568 พลเอก ทรงวิทย์ หนุนภักดี ผู้บัญชาการทหารสูงสุด เดินทางไปยังพื้นที่จังหวัดอุบลราชธานี เพื่อตรวจเยี่ยมการปฏิบัติงานของ สำนักงานพัฒนาภาค 5 หน่วยบัญชาการทหารพัฒนา ในการก่อสร้างเส้นทางทางยุทธวิธี และปรับปรุงเส้นทางสัญจร เพื่ออำนวยความสะดวกแก่ประชาชนในพื้นที่
โดยผู้บัญชาการทหารสูงสุด ได้กล่าวชื่นชมและขอบคุณกำลังพลทุกนายที่ทุ่มเทแรงกายแรงใจปฏิบัติหน้าที่อย่างไม่ย่อท้อต่ออุปสรรค แม้เส้นทางจะอยู่ในพื้นที่ทุรกันดาร เต็มไปด้วยดินโคลนและเส้นทางคดเคี้ยวผ่านภูเขาและป่า อีกทั้งยังต้องเผชิญกับสภาพอากาศที่ไม่เอื้ออำนวย แต่ทุกคนก็ยังสามารถดำเนินการได้อย่างมีประสิทธิภาพและเป็นระบบ จนโครงการก่อสร้างคืบหน้าอย่างต่อเนื่อง

ที่มา : https://www.thaigov.go.th/news/contents/details/99813