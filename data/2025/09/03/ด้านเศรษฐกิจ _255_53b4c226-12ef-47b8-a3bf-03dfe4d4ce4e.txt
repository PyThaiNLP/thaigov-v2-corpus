รัฐบาลไทย-ข่าวทำเนียบรัฐบาล-​รองปลัดถาวร นำผู้บริหารกระทรวงเกษตรฟิลิปปินส์ศึกษาดูงาน ณ จังหวัดราชบุรี แสดงศักยภาพด้านประมงของไทยและโอกาสในความร่วมมือกับฟิลิปปินส์ในอนาคต

วันพุธที่ 23 กรกฎาคม 2568
​รองปลัดถาวร นำผู้บริหารกระทรวงเกษตรฟิลิปปินส์ศึกษาดูงาน ณ จังหวัดราชบุรี แสดงศักยภาพด้านประมงของไทยและโอกาสในความร่วมมือกับฟิลิปปินส์ในอนาคต
​รองปลัดถาวร นำผู้บริหารกระทรวงเกษตรฟิลิปปินส์ศึกษาดูงาน ณ จังหวัดราชบุรี แสดงศักยภาพด้านประมงของไทยและโอกาสในความร่วมมือกับฟิลิปปินส์ในอนาคต
นายถาวร ทันใจ รองปลัดกระทรวงเกษตรและสหกรณ์ พร้อมด้วยนาย Noel A. Padre ตำแหน่ง Assistant Secretary for Planning and Project กระทรวงเกษตรฟิลิปปินส์ และคณะ ลงพื้นที่เยี่ยมชมกิจการกุ้งก้ามกราม ณ ประกอบฟาร์ม อ.บางแพ จ.ราชบุรี ซึ่งฟาร์มเพาะเลี้ยงและจำหน่ายกุ้งก้ามกรามบ้านแพที่ได้ขึ้นทะเบียนสิ่งบ่งชี้ทางภูมิศาสตร์กับกรมทรัพย์สินทางปัญญา (Geographical Indication - GI) มีการเลี้ยงที่ไม่ทำลายสิ่งแวดล้อม สามารถผลิตกุ้งได้ประมาณ 119,500 กิโลกรัมต่อปี และเป็นรับรางวัลเกษตรกรดีเด่นแห่งชาติปี 2550 ใบรับรองการเพาะเลี้ยงสัตว์น้ำคุณภาพ GAP การผลิตสัตว์น้ำปลอดภัยจากกรมประมง มาตรฐานการอนุรักษ์ทรัพยากรธรรมชาติและสิ่งแวดล้อม รวมทั้งได้รับเลือกเป็นเกษตรกรต้นแบบของประเทศ
ต่อมา รองปลัดกระทรวงเกษตรและสหกรณ์ ได้พาคณะกระทรวงเกษตรฟิลิปปินส์ไปเยี่ยมชมบ้านโป่งโกลฟิชฟาร์มเพาะเลี้ยงสัตว์น้ำสวยงาม (ปลาทอง) ต.ท่าผา อ.บ้านโป่ง จ.ราชบุรี ซึ่งเป็นหนึ่งในโครงการสำคัญในการปฏิรูปภาคการเกษตรของประเทศไทยที่ภาครัฐร่วมกับภาคเอกชน และภาคีที่เกี่ยวข้องในการส่งเสริมสร้างความเข้มแข็งแก่เกษตรกรรายย่อยทั้งด้านการผลิตและการจำหน่ายอีกด้วย ทั้งนี้ ฝ่ายฟิลิปปินส์ให้ความสนใจการจัดการฟาร์มและการเพาะเลี้ยงปลาสวยงามของไทย ซึ่งเป็นโอกาสในการพัฒนาความร่วมมือระหว่างทั้งสองประเทศต่อไป

ที่มา : https://www.thaigov.go.th/news/contents/details/98717