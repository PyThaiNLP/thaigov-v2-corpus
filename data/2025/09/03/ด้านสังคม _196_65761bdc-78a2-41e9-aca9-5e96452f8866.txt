รัฐบาลไทย-ข่าวทำเนียบรัฐบาล-"วราวุธ" เผย พม. ช่วยดูแลฟื้นฟูกลุ่มเปราะบางในศูนย์พักพิง จว.ชายแดน ไทย-กัมพูชา รวบรวมเอกสารรับเยียวยา ส่ง ผวจ.แล้ว บางส่วนยังรอเอกสาร พบ ต้องการ นมผง-แพมเพิสเด็ก

วันศุกร์ที่ 1 สิงหาคม 2568
"วราวุธ" เผย พม. ช่วยดูแลฟื้นฟูกลุ่มเปราะบางในศูนย์พักพิง จว.ชายแดน ไทย-กัมพูชา รวบรวมเอกสารรับเยียวยา ส่ง ผวจ.แล้ว บางส่วนยังรอเอกสาร พบ ต้องการ นมผง-แพมเพิสเด็ก
"วราวุธ" เผย พม. ช่วยดูแลฟื้นฟูกลุ่มเปราะบางในศูนย์พักพิง จว.ชายแดน ไทย-กัมพูชา รวบรวมเอกสารรับเยียวยา ส่ง ผวจ.แล้ว บางส่วนยังรอเอกสาร พบ ต้องการ นมผง-แพมเพิสเด็ก
วันที่ 1 สิงหาคม 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ศูนย์บริหารการดูแลกลุ่มเปราะบางจากภัยพิบัติ (ศบปภ.) กระทรวง พม. รายงานกรณีการดูแลช่วยเหลือกลุ่มเปราะบางที่ได้รับผลกระทบจากสถานการณ์ความไม่สงบตามแนวชายแดนไทย–กัมพูชา 4 จังหวัด ประกอบด้วย จังหวัดศรีสะเกษ อุบลราชธานี สุรินทร์ และบุรีรัมย์ ว่า ตั้งแต่วันที่ 24-31 กรกฎาคม 2568 มีกลุ่มเปราะบางได้รับผลกระทบ รวม 54 ราย แยกเป็นผู้เสียชีวิต 16 ราย ผู้ได้รับบาดเจ็บ 38 ราย จำแนกได้ดังนี้ บาดเจ็บ 38 ราย เป็นเด็ก 6 ราย ผู้สูงอายุ 3 ราย บุคคลทั่วไป 29 ราย และ เสียชีวิต 16 ราย เป็นเด็ก 6 ราย ผู้สูงอายุ 3 ราย บุคคลทั่วไป 7 ราย กรณีบาดเจ็บ แบ่งเป็นบาดเจ็บสาหัส 11 ราย , บาดเจ็ดปานกลาง 5 ราย , บาดเจ็บเล็กน้อย 22 ราย ซึ่งมีทั้งเด็กอายุ 8-18 ปี อายุ 19-59 ปี และอายุ 60 ปีขึ้นไป
กระทรวง พม. ให้ความช่วยเหลือกลุ่มเปราะบาง โดยร่วมสนับสนุนศูนย์อพยพชั่วคราว ดูแลกลุ่มเปราะบางและประชาชนของจังหวัดอุบลราชธานี  นครราชสีมา บุรีรัมย์ ศรีสะเกษสุรินทร์ ตราด  สระแก้ว และจันทบุรี จำนวน 772 แห่ง คัดแยกผู้พักพิงได้เป็นกลุ่มเปราะบาง 39,760 ราย เป็น เด็กเล็ก (0-7 ปีบริบูรณ์) 5,270 ราย ,  เด็ก (7 ปีขึ้นไป แต่ไม่เกิน 18 ปี) 5,312 ราย ผู้สูงอายุ 18,030 ราย คนพิการ 1,367 ราย ผู้ยากไร้ 9,781 ราย ซึ่งทีม ศบปภ. พม. ทุกจังหวัดนั้นได้ดำเนินการคัดกรองเบื้องต้นเพื่อการช่วยเหลือกลุ่มเปราะบางภายในศูนย์ฯ อาทิ รับลงทะเบียนกลุ่มเปราะบาง , รับบริจาค สิ่งของเครื่องใช้ที่จำเป็น , ให้คำปรึกษาแนะนำเรื่องสิทธิสวัสดิการต่างๆ , ประสานส่งต่อกรณีต้องการความช่วยเหลือเป็นพิเศษ , จัดกิจกรรมสันทนาการให้แก่ผู้อพยพเพื่อลดความวิตกกังวล คลายความเครียด ด้วยการพาเล่นเกมส์ต่างๆ วาดภาพระบายสี  ร้องเพลง และเต้นออกกำลังกาย , ให้บริการตัดผม , ตรวจประเมินสุขภาพร่างกายเบื้องต้น และบันทึกข้อมูลผู้ประสบปัญหาทางสังคม
สำหรับการช่วยเหลือเยียวยาผู้ได้รับผลกระทบจากเหตุการณ์สู้รบชายแดนไทย-กัมพูชา จากกองทุนเงินช่วยเหลือผู้ประสบสาธารณภัย สำนักนายกรัฐมนตรี นั้น กระทรวง พม. ได้เร่งดำเนินการรวบรวมเอกสารเพื่อใช้ในการเบิกจ่ายเงินช่วยเหลือ กรณีเสียชีวิต ได้รวบรวมเอกสารและส่งให้จังหวัดแล้ว 4 ราย อยู่ระหว่างการตรวจสอบเอกสาร 12 ราย , กรณีบาดเจ็บ ได้รวบรวมเอกสารและส่งให้จังหวัดแล้ว 10 ราย ยังเหลือรอเอกสารรับรองทางการแพทย์ 28 ราย แบ่งเป็นบาดเจ็บสาหัส 11 ราย บาดเจ็บปานกลาง 5 ราย และ บาดเจ็บเล็กน้อย 22 ราย
ศบปภ. พม.จังหวัดสระแก้ว รายงานว่า ทีม พม.จังหวัดสระแก้ว ได้ลงพื้นที่ศูนย์พักพิงชั่วคราวจังหวัดสระแก้ว มีกลุ่มเปราะบางเข้ามาพักพิงทั้ง เด็กและเยาวชน ผู้สูงอายุ คนพิการ และแม่เลี้ยงเดี่ยว หญิงตั้งครรภ์ จึงได้ทำกิจกรรมเพื่อบรรเทาความเดือดร้อน อาทิ มอบสิ่งของบริจาคของศูนย์บริจาคกระทรวง พม. , จัดเก็บแบบสำรวจความต้องการของกลุ่มเปราะบาง เพื่อพิจารณาให้ความช่วยเหลือตามสภาพปัญหาและความต้องการด้านสิทธิสวัสดิการต่างๆ ตามกระบวนการการจัดการายกรณี (CM) และ จัดกิจกรรมสันทนาการให้แก่ผู้อพยพ เพื่อลดความวิตกกังวล คลายความเครียด
ศบปภ. พม.จังหวัดบุรีรัมย์ รายงานว่า พม.จังหวัดบุรีรัมย์ดำเนินการช่วยเหลือส่งต่อกลุ่มเปราะบางของศูนย์พักพิงชั่วคราวในอำเภอเมืองจังหวัดบุรีรัมย์ ไปยังศูนย์พักพิงชั่วคราวของหน่วยงานกระทรวง พม. มอบสิ่งของเครื่องใช้ที่จำเป็น ให้กำลังใจกลุ่มเปราะบาง ลงทะเบียนขอรับความช่วยเหลือตามภารกิจกระทรวง พม. ให้คำปรึกษาแนะนำเรื่องสิทธิสวัสดิการต่างๆ จัดกิจกรรมสันทนาการสำหรับเด็ก จัดหาผู้บริบาลคุ้มครองสิทธิผู้สูงอายุ โดยอาสาสมัครพัฒนาสังคมและความมั่นคงของมนุษย์ (อพม.) อาสาเข้าพูดคุยให้กำลังใจผู้สูงอายุ
ศบปภ. พม.จังหวัดอุบลราชธานี รายงานว่า ทีม พม.จังหวัดอุบลราชธานี เยี่ยมศูนย์พักพิงชั่วคราวหลายแห่ง เพื่อเยี่ยมให้กำลังใจกลุ่มเปราะบาง ให้คำปรึกษาแนะนำเรื่องสิทธิสวัสดิการตามภารกิจกระทรวง พม. มอบสิ่งของเครื่องใช้จำเป็น จัดกิจกรรมตามแผนการจัดกิจกรรมที่เหมาะสมกับกลุ่มเป้าหมาย เช่น จัดกิจกรรมคลายเครียดและสันทนาการสำหรับเด็กและผู้สูงอายุ ศิลปะบำบัด  พับดอกไม้จากใบเตย ริบบิ้น ออกกำลังกาย เกมส์ฝึกสมองผู้สูงอายุ การจักสานจากเส้นพลาสติก และจากการสำรวจความต้องการพบว่าผู้อพยพภายในศูนย์ฯ มีความต้องการของใช้ส่วนตัวในชีวิตประจำวัน ได้แก่ ผ้าถุง เสื้อชั้นในหญิง-ชาย ที่นอน มุ้ง พัดลม ร่มกันฝน เครื่องปั่นผ้าแห้ง และของเล่นเด็ก นมผงเด็ก นมกล่อง แพมเพิสเด็ก ซึ่งมีความต้องการเป็นจำนวนมาก
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ชายแดนไทยกัมพูชา #ช่วยเหลือเยียวยา #บุรีรัมย์ #สระแก้ว #อุบลราชธานี

ที่มา : https://www.thaigov.go.th/news/contents/details/99224