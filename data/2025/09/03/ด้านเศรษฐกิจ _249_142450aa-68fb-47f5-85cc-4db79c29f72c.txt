รัฐบาลไทย-ข่าวทำเนียบรัฐบาล-กยศ. โอนเงินคืนผู้กู้ยืมกรณี Auto debit ครบทุกรายแล้ว 

วันพุธที่ 23 กรกฎาคม 2568
23/07/2568
พิมพ์
กยศ. โอนเงินคืนผู้กู้ยืมกรณี Auto debit ครบทุกรายแล้ว
กองทุนเงินให้กู้ยืมเพื่อการศึกษา (กยศ.) ได้โอนเงินคืนพร้อมค่าธรรมเนียมการโอนเงินเข้าบัญชีเดิมของผู้กู้ยืมถูกหักบัญชีเงินฝากเพื่อชำระเงินคืนแบบอัตโนมัติ (Auto debit) ครบถ้วนทุกรายแล้ว
กยศ. ขอชี้แจงว่า จากการที่ กยศ. ได้หักเงินจากบัญชีเงินฝากของผู้กู้ยืมเพื่อชำระเงินคืนแบบอัตโนมัติ (Auto debit) ซึ่งเป็นยอดหนี้ที่ระบบคำนวณคลาดเคลื่อน ส่งผลให้เกิดการหักซ้ำซ้อนในบางรายหรือหักเงินเกินยอดที่จะต้องชำระเมื่อวันที่ 18 กรกฎาคมที่ผ่านมา นั้น กยศ. ได้ตรวจสอบข้อมูลอย่างละเอียดและดำเนินการโอนเงินพร้อมค่าธรรมเนียมการโอนคืนเข้าบัญชีเดิมของผู้กู้ยืม ตั้งแต่วันที่ 21 กรกฎาคมที่ผ่านมา ขณะนี้ กยศ. ได้โอนเงินคืนให้แก่ผู้กู้ยืมครบถ้วนทุกรายแล้ว พร้อมยืนยันว่าจะดำเนินงานด้วยความรัดกุมให้ข้อมูลมีความถูกต้องแม่นยำมากขึ้นในอนาคต

ที่มา : https://www.thaigov.go.th/news/contents/details/98690