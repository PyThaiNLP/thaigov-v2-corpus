รัฐบาลไทย-ข่าวทำเนียบรัฐบาล-“จิรายุ” เผยสำนักเลขาฯ ครม. แจ้งกำหนดการประชุม ครม. นัดพิเศษพรุ่งนี้ 3 กรกฎาคม ภายหลังรัฐมนตรีใหม่ ถวายสัตย์ปฏิญาณ

วันพุธที่ 2 กรกฎาคม 2568
02/07/2568
พิมพ์
“จิรายุ” เผยสำนักเลขาฯ ครม. แจ้งกำหนดการประชุม ครม. นัดพิเศษพรุ่งนี้ 3 กรกฎาคม ภายหลังรัฐมนตรีใหม่ ถวายสัตย์ปฏิญาณ
“จิรายุ” เผยสำนักเลขาฯ ครม. แจ้งกำหนดการประชุม ครม. นัดพิเศษพรุ่งนี้ 3 กรกฎาคม ภายหลังรัฐมนตรีใหม่ ถวายสัตย์ปฏิญาณ
วันนี้ (2 กรกฎาคม 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า สำนักเลขาธิการคณะรัฐมนตรี แจ้งกำหนดการประชุมคณะรัฐมนตรี ครั้งที่ 26/2568 โดยกำหนดให้มีการประชุมในวันพรุ่งนี้(พฤหัสบดี ที่ 3 กรกฎาคม 2568 ) ตั้งแต่เวลา 14.00 น. เป็นต้นไป ณ ห้องประชุม 501 ชั้น 5 ตึกบัญชาการ 1 ทำเนียบรัฐบาล โดยมี นายสุริยะ จึงรุ่งเรืองกิจ รองนายกรัฐมนตรี และรัฐมนตรีว่าการกระทรวงคมนาคม    รักษาราชการแทนนายกรัฐมนตรี จะเป็นประธานการประชุมคณะรัฐมนตรี เพื่อแบ่งงานรองนายกรัฐมนตรี และรัฐมนตรี
ทั้งนี้ ในวันเดียวกัน ช่วงเช้า นายสุริยะ จึงรุ่งเรืองกิจ รองนายกรัฐมนตรี และรัฐมนตรีว่าการกระทรวงคมนาคม    ในฐานะรักษาราชการแทนนายกรัฐมนตรี จะนำรัฐมนตรีที่ได้รับโปรดเกล้าฯ แต่งตั้ง เข้าเฝ้าถวายสัตย์ปฏิญาณ ณ พระที่นั่งอัมพรสถาน แขวงดุสิต เขตดุสิต กรุงเทพมหานคร ก่อนปฏิบัติหน้าที่ต่อไป

ที่มา : https://www.thaigov.go.th/news/contents/details/98089