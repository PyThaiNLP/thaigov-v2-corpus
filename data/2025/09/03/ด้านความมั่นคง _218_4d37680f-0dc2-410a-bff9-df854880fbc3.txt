รัฐบาลไทย-ข่าวทำเนียบรัฐบาล-"มหาดไทย" ประชุมศูนย์เฉพาะกิจบริหารสถานการณ์ชายแดนไทย - กัมพูชา กระทรวงมหาดไทย เพื่อติดตามสถานการณ์ร่วมกับผู้ว่าฯ ในพื้นที่

วันจันทร์ที่ 28 กรกฎาคม 2568
28/07/2568
พิมพ์
"มหาดไทย" ประชุมศูนย์เฉพาะกิจบริหารสถานการณ์ชายแดนไทย - กัมพูชา กระทรวงมหาดไทย เพื่อติดตามสถานการณ์ร่วมกับผู้ว่าฯ ในพื้นที่
"มหาดไทย" ประชุมศูนย์เฉพาะกิจบริหารสถานการณ์ชายแดนไทย - กัมพูชา กระทรวงมหาดไทย เพื่อติดตามสถานการณ์ร่วมกับผู้ว่าฯ ในพื้นที่
วันนี้ (28 ก.ค. 68) เวลา 10.00 น. นายชำนาญวิทย์ เตรัตน์ รองปลัดกระทรวงมหาดไทย หัวหน้ากลุ่มภารกิจด้านกิจการความมั่นคงภายในในฐานะผู้อำนวยการศูนย์เฉพาะกิจบริหารสถานการณ์ชายแดนไทย - กัมพูชา กระทรวงมหาดไทย เป็นประธานการประชุมคณะกรรมการศูนย์ฯ โดยมี นายบุญช่วย หอมยามเย็น รองผู้ว่าราชการจังหวัดตาก รักษาการในตำแหน่งที่ปรึกษาด้านความมั่นคง นายวรณัฐ หนูรอด รองผู้ว่าราชการจังหวัดสมุทรสาคร รักษาการในตำแหน่งที่ปรึกษาด้านการปกครอง นายอัธยา นวลอุทัย ผู้ช่วยปลัดกระทรวงมหาดไทย พร้อมด้วยหัวหน้าหน่วยงาน และเจ้าหน้าที่ที่เกี่ยวข้องของกองการต่างประเทศ สำนักนโยบายและแผน กองสารนิเทศ ศูนย์ปฏิบัติการข่าว สำนักงานปลัดกระทรวงมหาดไทย ส่วนราชการ และหน่วยงานรัฐวิสาหกิจที่เกี่ยวข้อง ร่วมประชุม ณ ห้อง War Room อาคารศาลาว่าการกระทรวงมหาดไทย โดยเป็นการประชุมผ่านระบบ Video Conference เพื่อติดตามสถานการณ์ร่วมกับผู้ว่าราชการจังหวัดชายแดนไทย-กัมพูชา 7 จังหวัด
การประชุมฯ ในครั้งนี้ เพื่อติดตามผลการปฏิบัติของกระทรวงมหาดไทยตามแผนพิทักษ์พื้นที่ส่วนหลัง เช่น การดูแลความปลอดภัยในชีวิตและทรัพย์ของประชาชน การอพยพประชาชนออกจากพื้นที่ที่ได้รับผลกระทบ เป็นต้น ซึ่งที่ประชุมได้เน้นย้ำในการดูแลความปลอดภัยประชาชนเป็นสิ่งที่สำคัญที่สุด พร้อมทั้งปฏิบัติตามแผนพิทักษ์พื้นที่ส่วนหลัง โดยมุ่งเน้นการบูรณาการร่วมกับหน่วยงานที่เกี่ยวข้องอย่างเต็มศักยภาพ

ที่มา : https://www.thaigov.go.th/news/contents/details/98961