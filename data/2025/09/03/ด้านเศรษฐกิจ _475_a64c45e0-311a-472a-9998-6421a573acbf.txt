รัฐบาลไทย-ข่าวทำเนียบรัฐบาล-SME D Bank เดินหน้าโครงการ ‘D CEO Network’ปี 3  ปั้นเอสเอ็มอีหัวหอก พาถึงแหล่งทุนหนุนเชื่อมโยงเครือข่าย ดันเป็นกำลังสำคัญขับเคลื่อนเศรษฐกิจไทย  

วันพุธที่ 13 สิงหาคม 2568
13/08/2568
พิมพ์
SME D Bank เดินหน้าโครงการ ‘D CEO Network’ปี 3  ปั้นเอสเอ็มอีหัวหอก พาถึงแหล่งทุนหนุนเชื่อมโยงเครือข่าย ดันเป็นกำลังสำคัญขับเคลื่อนเศรษฐกิจไทย
SME D Bank เดินหน้าภารกิจด้านการพัฒนา เปิดตัวโครงการ “D CEO Network” รุ่นที่ 3 ประจำปี 2568 ติดปีกเสริมแกร่งให้แก่เอสเอ็มอี กลุ่มเจ้าของกิจการ ผู้บริหาร และทายาทธุรกิจ กว่า 100 ราย เข้ารับหลักสูตรเข้มข้น “Go Green, Go Digital and Ai, Go Finance”
SME D Bank เดินหน้าภารกิจด้านการพัฒนา เปิดตัวโครงการ “D CEO Network” รุ่นที่ 3 ประจำปี 2568 ติดปีกเสริมแกร่งให้แก่เอสเอ็มอี กลุ่มเจ้าของกิจการ ผู้บริหาร และทายาทธุรกิจ กว่า 100 ราย เข้ารับหลักสูตรเข้มข้น “Go Green, Go Digital and Ai, Go Finance” หนุนยกระดับ เกิดการเชื่อมโยงเครือข่ายธุรกิจ และเข้าถึงแหล่งทุนดอกเบี้ยพิเศษ ผลักดันสู่การเป็นเอสเอ็มอีหัวหอกที่มีศักยภาพสูง พร้อมจะเป็นกำลังสำคัญขับเคลื่อนเศรษฐกิจไทยสู่โลกการค้ายุคใหม่
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า SME D Bank  ในฐานะสถาบันการเงินของรัฐ เพื่อการพัฒนาเอสเอ็มอีไทย จัดโครงการพัฒนาศักยภาพธุรกิจให้แก่ผู้ประกอบการเอสเอ็มอีไทย ในโครงการ “D CEO Network” รุ่นที่ 3 : Lead the Future  เดินหน้า SME Thai ขับเคลื่อนประเทศสู่โลกใหม่  ด้วยการผนึกกำลังหน่วยงานพันธมิตร ภาครัฐและเอกชน  คัดเลือกลูกค้าธนาคารที่มีศักยภาพ ทั้งกลุ่มที่เป็นเจ้าของกิจการ ผู้บริหาร หรือทายาทธุรกิจ กว่า 100 ราย  ให้เข้ารับการอบรมเชิงลึกด้วยหลักสูตรเข้มข้น ระหว่างเดือนสิงหาคม-กันยายน 2568 ในความรู้ที่จำเป็นต่อการดำเนินธุรกิจยุคปัจจุบันและอนาคต ส่งเสริมให้เกิดการแลกเปลี่ยนเรียนรู้ รวมถึง อัพสกิล-รีสกิล เพื่อต่อยอดสู่การยกระดับพัฒนากิจการให้เติบโต ควบคู่พาเข้าสู่แหล่งทุนอัตราดอกเบี้ยพิเศษ ที่สำคัญ มุ่งให้เกิดการเชื่อมโยงเครือข่ายธุรกิจในหมู่ผู้ประกอบการเอสเอ็มอีด้วยกันเอง ซึ่งจะช่วยยกระดับพัฒนาผู้ประกอบการที่ผ่านโครงการนี้ จากเดิมที่มีศักยภาพอยู่แล้วให้มีศักยภาพสูงขึ้นไปอีกระดับ และพร้อมเป็นกำลังสำคัญในการขับเคลื่อนเศรษฐกิจไทย ก้าวสู่โลกการค้ายุคไทยได้อย่างยั่งยืน
หลักสูตรในโครงการนี้ เน้นให้ผู้ประกอบการเอสเอ็มอี มีความพร้อมรับความเปลี่ยนแปลงของเทคโนโลยีและแนวโน้มของโลกอย่างมีประสิทธิภาพ ทั้ง “Go Green, Go Digital and Ai, Go Finance”  โดยแต่ละหลักสูตร นอกจากจะเรียนรู้ภาคทฤษฎีแล้ว ยังให้ลงมือปฏิบัติ Workshop จริง ดำเนินการโดยวิทยากรผู้เชี่ยวชาญชั้นนำระดับประเทศ ตอบโจทย์และตรงกับความต้องการธุรกิจ เช่น การเตรียมความพร้อมเข้าสู่ MAI, ความท้าทาย ก้าวทันเทคโนโลยี AI นำธุรกิจสู่ความสำเร็จยุคดิจิทัล, การประยุกต์ใช้ Ai กับธุรกิจ และ Innovation เสริมแกร่งให้ธุรกิจด้วยเทคโนโลยี เป็นต้น
ทั้งนี้ โครงการ D CEO Network ประจำปี 2568 นับเป็นการจัดต่อเนื่องเป็นปีที่ 3 โดยการจัดโครงการ 2 ครั้ง ที่ผ่านมา ประสบความสำเร็จอย่างดี  มีผู้เข้าร่วมโครงการกว่า 133 ราย สามารถเชื่อมโยงโอกาสพาถึงแหล่งทุนนำไปยกระดับธุรกิจแล้วกว่า 186  ล้านบาท  โดยในพิธีเปิด ได้รับเกียรติจาก  นายเดชา จาตุธนานันท์ ประธานกรรมการธนาคาร เป็นประธาน และกล่าวต้อนรับผู้เข้าร่วมโครงการ
นอกเหนือจากโครงการนี้แล้ว ผู้ประกอบการเอสเอ็มอีทุกท่านที่สนใจใช้บริการ “พัฒนาคู่เติมทุน” จาก SME D Bank ไม่ว่าจะเป็นด้านการเงิน ที่มีสินเชื่อครอบคลุมทุกกลุ่มธุรกิจ จุดเด่นอัตราดอกเบี้ยพิเศษเพียง 3% ต่อปี คงที่ตลอด 3 ปีแรก ผ่อนชำระนานสูงสุด 10 ปี ปลอดชำระหนี้เงินต้นสูงสุด 12 เดือน วงเงินกู้สูงสุด 15 ล้านบาท ได้แก่  1.สินเชื่อ “SME Green Productivity” 2.สินเชื่อ “ปลุกพลัง SME” และ 3.สินเชื่อ “Beyond ติดปีก SME”  และด้านพัฒนาครบวงจร ผ่านแพลตฟอร์ม DX by SME D Bank (dx.smebank.co.th)   สามารถแจ้งความประสงค์ได้ผ่านสาขา SME D Bank ทั่วประเทศ หรือช่องทางออนไลน์ต่าง ๆ เช่น LINE Official Account : SME Development Bank  และ www.smebank.co.th เป็นต้น  สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/99663