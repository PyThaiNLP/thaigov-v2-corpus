รัฐบาลไทย-ข่าวทำเนียบรัฐบาล-มท. ผนึกกำลัง ศธ. มอบแนวทาง “ท้องถิ่น” เดินหน้า ส่งเสริมและสนับสนุนการจัดการศึกษาตลอดชีวิต

วันพุธที่ 13 สิงหาคม 2568
13/08/2568
พิมพ์
มท. ผนึกกำลัง ศธ. มอบแนวทาง “ท้องถิ่น” เดินหน้า ส่งเสริมและสนับสนุนการจัดการศึกษาตลอดชีวิต
มท. ผนึกกำลัง ศธ. มอบแนวทาง “ท้องถิ่น” เดินหน้า ส่งเสริมและสนับสนุนการจัดการศึกษาตลอดชีวิต
กรมส่งเสริมการปกครองท้องถิ่น มีหนังสือ ด่วนที่สุด ที่ มท 0816.5/ว 3469 ลงวันที่ 8 สิงหาคม 2568 เรื่อง แนวทางการส่งเสริมและสนับสนุนการจัดการศึกษาตลอดชีวิต
โดยกรมส่งเสริมการปกครองท้องถิ่น พิจารณาแล้วเห็นว่า เพื่อให้การส่งเสริมและสนับสนุนการจัดการศึกษาตลอดชีวิตขององค์กรปกครองส่วนท้องถิ่น เป็นไปด้วยความเรียบร้อย จึงขอความร่วมมือจังหวัดแจ้งองค์กรปกครองส่วนท้องถิ่น พิจารณาดำเนินการตามแนวทางส่งเสริมและสนับสนุนการจัดการศึกษาตลอดชีวิต ดังนี้
1. องค์กรปกครองส่วนท้องถิ่นพิจารณาดำเนินการจัดการศึกษาตลอดชีวิต ซึ่งหมายถึง การศึกษาที่เกิดจากการผสมผสานระหว่างการศึกษาในระบบ การศึกษานอกระบบ และการศึกษาตามอัธยาศัย เพื่อให้สามารถพัฒนาคุณภาพชีวิตของประชาชนในพื้นที่ได้อย่างต่อเนื่องตลอดชีวิต โดยอาจจัดให้มีศูนย์การเรียนรู้ในสังกัดองค์กรปกครองส่วนท้องถิ่น ตามอำนาจหน้าที่ขององค์กรปกครองส่วนท้องถิ่นและกฎหมายที่เกี่ยวข้อง
2. องค์กรปกครองส่วนท้องถิ่นสามารถร่วมจัดการศึกษาตลอดชีวิตกับหน่วยงานอื่น ๆ ที่มีอำนาจและหน้าที่ในการจัดการศึกษา เช่น กรมส่งเสริมการเรียนรู้หรือหน่วยจัดการเรียนรู้ (ศูนย์ส่งเสริมการเรียนรู้ระดับอำเภอ ศูนย์การเรียนรู้ระดับตำบล ศูนย์การเรียนรู้ในพื้นที่ ศูนย์หรือสถาบันการเรียนรู้เฉพาะด้านหรือเฉพาะกิจการ หรือหน่วยงานที่เรียกชื่ออย่างอื่นที่ทำหน้าที่จัดการเรียนรู้ในสังกัดกรมส่งเสริมการเรียนรู้) โดยสามารถเป็นภาคีเครือข่าย ตานมาตรา 4 แห่งพระราชญัติส่งเสริมการเรียนรู้ พ.ศ. 2566
3. องค์กรปกครองส่วนท้องถิ่นพิจารณาส่งเสริมและสนับสนุนการจัดการศึกษาตลอดชีวิตให้แก่หน่วยงานอื่น ๆ ที่มีอำนาจและหน้าที่ในการจัดการศึกษา เช่น ด้านวิชาการ ด้านอาคารสถานที่ และด้านงบประมาณ โดยพิจารณาถึงความพร้อมและสถานะทางการเงินการคลังขององค์กรปกครองส่วนท้องถิ่น ทั้งนี้ ให้ถือปฏิบัติตามกฎหมาย ระเบียบ หนังสือสั่งการ และหลักเกณฑ์ที่เกี่ยวข้องโดยเคร่งครัด
#133ปีกระทรวงมหาดไทย

ที่มา : https://www.thaigov.go.th/news/contents/details/99676