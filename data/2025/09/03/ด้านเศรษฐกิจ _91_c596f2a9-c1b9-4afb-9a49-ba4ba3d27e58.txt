รัฐบาลไทย-ข่าวทำเนียบรัฐบาล-​ที่ปรึกษาฯ ไพลิน ร่วมงาน Gala Night : THE MYTH OF SIAM 

วันอังคารที่ 1 กรกฎาคม 2568
01/07/2568
พิมพ์
​ที่ปรึกษาฯ ไพลิน ร่วมงาน Gala Night : THE MYTH OF SIAM
​ที่ปรึกษาฯ ไพลิน ร่วมงาน Gala Night : THE MYTH OF SIAM
30 มิถุนายน 2568 นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม ได้รับมอบหมายจากนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมงาน Gala Night : THE MYTH OF SIAM โดยมี นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานเปิดงาน ณ ห้องนภาลัย แกรนด์ บอลรูม โรงแรมดุสิตธานี กรุงเทพฯ
สำหรับงาน Gala Night : THE MYTH OF SIAM จัดขึ้นโดย การท่องเที่ยวแห่งประเทศไทย (ททท.) กระทรวงการท่องเที่ยวและกีฬา ภายใต้แนวคิด Myth of Siam - A Gala of Timeless Wonder เพื่อต้อนรับแขกผู้มีเกียรติจากโครงการ “Be My Guest” พร้อมทั้งพันธมิตรในอุตสาหกรรมท่องเที่ยว ผู้ทรงอิทธิพลด้าน Soft Power ทั้งจากในและต่างประเทศ โดยมีเป้าหมายหลักเพื่อยกระดับภาพลักษณ์ประเทศไทยสู่การเป็นจุดหมายปลายทางท่องเที่ยวระดับโลก ในโอกาสเฉลิมฉลองปีแห่งการท่องเที่ยว Amazing Thailand Grand Tourism and Sports Year 2025

ที่มา : https://www.thaigov.go.th/news/contents/details/98071