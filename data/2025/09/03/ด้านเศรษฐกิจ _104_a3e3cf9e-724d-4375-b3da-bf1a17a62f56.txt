รัฐบาลไทย-ข่าวทำเนียบรัฐบาล-ธอส. ส่งโปรเด็ดร่วมงานมหกรรมการเงินหาดใหญ่ ครั้งที่ 15 นำโดยสินเชื่อบ้านดอกเบี้ยคงที่ปีแรกเพียง 0.99% ต่อปี พร้อมสลากออมทรัพย์ ให้ผลตอบแทนสูง และบ้านมือสองลดสูงสุด 50% 

วันพฤหัสบดีที่ 3 กรกฎาคม 2568
03/07/2568
พิมพ์
ธอส. ส่งโปรเด็ดร่วมงานมหกรรมการเงินหาดใหญ่ ครั้งที่ 15 นำโดยสินเชื่อบ้านดอกเบี้ยคงที่ปีแรกเพียง 0.99% ต่อปี พร้อมสลากออมทรัพย์ ให้ผลตอบแทนสูง และบ้านมือสองลดสูงสุด 50%
ธอส. ร่วมงานมหกรรมการเงินหาดใหญ่ ครั้งที่ 15 Money Expo 2025 Hatyai ณ เซ็นทรัล หาดใหญ่ ระหว่างวันที่ 4 – 6 กรกฎาคม 2568
ธอส. ส่งโปรเด็ดร่วมงานมหกรรมการเงินหาดใหญ่ ครั้งที่ 15 นำโดยสินเชื่อบ้านดอกเบี้ยคงที่ปีแรกเพียง 0.99% ต่อปี พร้อมสลากออมทรัพย์ ให้ผลตอบแทนสูง และบ้านมือสองลดสูงสุด 50%
ธนาคารอาคารสงเคราะห์ (ธอส.) ส่งโปรโมชันเด็ดร่วมงานมหกรรมการเงินหาดใหญ่ ครั้งที่ 15 Money Expo 2025 Hatyai นำโดยสินเชื่อบ้านอัตราดอกเบี้ยพิเศษคงที่ปีแรกเพียง 0.99% ต่อปี, สลากออมทรัพย์ ธอส. ผลตอบแทนสูงพร้อมลุ้นรับรางวัลใหญ่มูลค่าสูงสุด 3 ล้านบาท และบ้านมือสอง ธอส. คัดพิเศษทั่วประเทศ คุณภาพดีกว่า 500 รายการ ลดราคาสูงสุด 50% จากราคาปกติ พร้อมรับของสมนาคุณภายในงานมากมาย ณ เซ็นทรัล หาดใหญ่ ระหว่างวันที่ 4 – 6 กรกฎาคม 2568
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ยังคงเดินหน้าสนับสนุน และเพิ่มโอกาสให้ประชาชนทุกกลุ่มได้เข้าถึงผลิตภัณฑ์ทางการเงินของ ธอส. ได้อย่างสะดวกมากขึ้น ด้วยการจัดโปรโมชันพิเศษ ร่วมงาน “มหกรรมการเงินหาดใหญ่ ครั้งที่ 15 Money Expo 2025 Hatyai” ระหว่างวันที่ 4 – 6 กรกฎาคม 2568 นำโดย
(1) สินเชื่อบ้านอัตราดอกเบี้ยพิเศษ ประกอบด้วย สินเชื่อบ้านสุขสันต์ : สำหรับลูกค้าที่ต้องการไถ่ถอนจำนองจากสถาบันการเงินอื่น (รีไฟแนนซ์) ซื้ออุปกรณ์หรือสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัย หรือชำระหนี้พร้อมไถ่ถอนเกี่ยวกับที่อยู่อาศัย กรณีทำประกันชีวิตคุ้มครองสินเชื่อ (MRTA / MLTA) อัตราดอกเบี้ยคงที่ปีแรกเพียง 0.99% ต่อปี, ปีที่ 2 เท่ากับ 3.50% ต่อปี, ปีที่ 3 เท่ากับ 4.20% ต่อปี (อัตราดอกเบี้ยเฉลี่ย 3 ปีแรก เท่ากับ 2.90%), ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR -1.00% ต่อปี, ลูกค้ารายย่อย เท่ากับ MRR-0.50% ต่อปี และซื้ออุปกรณ์ฯ / ชำระหนี้ ฯ เท่ากับ MRR (ปัจจุบันอัตราดอกเบี้ย MRR ของ ธอส. อยู่ที่ 6.495% ต่อปี) ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียงเดือนละ 2,600 บาท  สินเชื่อบ้าน Premier Home : สำหรับการกู้ทุกวัตถุประสงค์ วงเงินกู้ตั้งแต่ 7 ล้านบาทขึ้นไป กรณีลูกค้าที่มีความประสงค์ทำประกันชีวิตคุ้มครองสินเชื่อ (MRTA / MLTA) อัตราดอกเบี้ยปีแรกเริ่มต้น 1.79% ต่อปี หรือฟรีค่าจดจำนองสูงสุด 200,000 บาท ระยะเวลาผ่อนชำระสูงสุดนาน 40 ปี พิเศษ! ลูกค้าจะได้รับส่วนลดอัตราดอกเบี้ยปีที่ 1 เพิ่มอีก 0.25% หากดำเนินการตามเงื่อนไข ดังนี้ (1) สมัครสมาชิกของเว็บไซต์ www.ghbankbigfamily.com (2) ซื้อที่อยู่อาศัยที่อยู่บน เว็บไซต์ www.ghbankbigfamily.com และ (3) แจ้งความประสงค์การขอสินเชื่อผ่าน เว็บไซต์ www.ghbankbigfamily.com สินเชื่อบ้านสวัสดิการ : สำหรับลูกค้าสวัสดิการหน่วยงานทำข้อตกลงโครงการสวัสดิการเงินกู้ที่อยู่อาศัยประเภทไม่มีเงินฝากกับธนาคาร ครอบคลุมการกู้ทุกวัตถุประสงค์ ที่ และชำระหนี้เกี่ยวกับที่อยู่อาศัย อัตราดอกเบี้ยปีที่ 1 เท่ากับ 2.30% ต่อปี, ปีที่ 2 เท่ากับ 2.90% ต่อปี, ปีที่ 3 เท่ากับ 3.50% ต่อปี (อัตราดอกเบี้ยเฉลี่ย 3 ปีแรก เพียง 2.90%), ปีที่ 4 -5  เท่ากับ MRR-2 % ต่อปี และปีที่ 6 จนถึงตลอดอายุสัญญา เท่ากับ MRR-1.00% ต่อปี และซื้ออุปกรณ์ฯ/ชำระหนี้ฯเกี่ยวกับที่อยู่อาศัย เท่ากับ MRR กรณีกู้ 1 ล้านบาท ผ่อนชำระเงินงวดเพียงเดือนละ 3,200 บาท  สินเชื่อเพื่อที่อยู่อาศัย : สำหรับผู้ที่ต้องการกู้เพื่อซื้อ ปลูกสร้าง ต่อเติม หรือซ่อมแซม อัตราดอกเบี้ยปีที่ 1 เท่ากับ 2.50% ต่อปี, ปีที่ 2 เท่ากับ 3.10% ต่อปี, ปีที่ 3 เท่ากับ 4.00% ต่อปี (อัตราดอกเบี้ยเฉลี่ย 3 ปีแรก เพียง 3.20%) และปีที่ 4 จนถึงตลอดอายุสัญญา เท่ากับ MRR-0.50% ต่อปี กรณีกู้ 1 ล้านบาท ผ่อนชำระเงินงวดเพียงเดือนละ 3,300 บาท โดยผู้ที่สนใจสามารถจองสิทธิ์ภายในงานผ่าน Line GHB Buddy ยื่นคำขอกู้ตั้งแต่วันที่ 4 – 31 กรกฎาคม 2568 ทำนิติกรรมภายในวันที่ 29 สิงหาคม 2568 พิเศษ!!! สำหรับลูกค้าที่มีวงเงินนิติกรรมสูงสุด 1 - 5 อันดับแรก รับของสมนาคุณฟรี พัดลม TOWER อันดับละ 1 เครื่อง อันดับที่ 6 – 15  รับ Gift Voucher HomePro มูลค่า 1,000 บาท จำนวน 1 ใบ อันดับละ 1 สิทธิ์ (เงื่อนไขเป็นไปตามที่ธนาคารกำหนด)
(2) สลากออมทรัพย์ ธอส. ที่ให้ผลตอบแทนดี และมีโอกาสในการถูกรางวัลสูง ประกอบด้วย สลากออมทรัพย์ ธอส. ชุด นาคราช 2 หน่วยละ 1,000 บาท อายุสลาก 3 ปี ผลตอบแทนหน้าสลาก 0.75% ต่อปี (เมื่อฝากครบกำหนด) ออกรางวัลทุกเดือน รวม 36 ครั้ง โดยมีรางวัลที่ 1 มูลค่า 3 ล้านบาท จำนวน 1 รางวัลต่อหมวด, รางวัลที่ 2 รางวัลละ 50,000 บาท จำนวน 4 รางวัลต่อหมวด, รางวัลที่ 3 รางวัลละ 5,000 บาท จำนวน 40 รางวัลต่อหมวด, รางวัลเลขท้าย 3 ตัว รางวัลละ 100 บาท (หมุน 1 ครั้ง),  รางวัลเลขท้าย 2 ตัว รางวัลละ 30 บาท (หมุน 1 ครั้ง) และรางวัลเลขท้าย 2 ตัว ของรางวัลที่ 1 รางวัลละ 30 บาท โดยมีโอกาสในการถูกรางวัลใหญ่สูงถึง 0.00045% (คิดเป็น 45 รางวัลต่อ 10 ล้านหน่วย)หากลูกค้าลงทุน 1 แสนบาท รับผลตอบแทนขั้นต่ำ 1.47% ต่อปี และหากลงทุน 1 ล้านบาท รับผลตอบแทนขั้นต่ำ 1.59% ต่อปี และ สลากออมทรัพย์ ธอส. ชุดพิมานมาศ ปี 2568 หน่วยละ  50,000 บาท อายุสลาก 2 ปี ผลตอบแทนหน้าสลาก 1.25% ต่อปี (เมื่อฝากครบกำหนด) ออกรางวัลทุกเดือน รวม 24 ครั้ง ประกอบด้วย รางวัลที่ 1 มูลค่ารางวัล 3 ล้านบาท จำนวน 1 รางวัล (เสี่ยงหมวด), รางวัลที่ 2 มูลค่า 30,000 บาท จำนวน 25 รางวัล ต่อหมวด, รางวัลเลขท้าย 4 ตัว รางวัลละ 10,000 บาท (หมุน 1 ครั้ง), รางวัลเลขท้าย 3 ตัว รางวัลละ 2,000 บาท (หมุน 1 ครั้ง), รางวัลเลขท้าย 2 ตัว รางวัลละ 220 บาท (หมุน 1 ครั้ง) และรางวัลเลขท้าย 1 ตัว รางวัลละ 110 บาท (หมุน 1 ครั้ง) คิดเป็นโอกาสในการถูกรางวัลใหญ่ สูงถึง 0.025 % (คิดเป็น 25 รางวัลต่อ 1 แสนหน่วย) ผู้ที่สนใจสามารถจองสิทธิ์ภายในงาน ผ่าน Line GHB Buddy วันที่ 4 – 6 กรกฎาคม 2568 และซื้อสลากออมทรัพย์ได้ตั้งแต่วันที่ 4 - 13 กรกฎาคม 2568 ลูกค้าที่จองสิทธิ์และซื้อสลากออมทรัพย์ ธอส. ตามระยะเวลาที่กำหนด ณ สาขาธนาคารทั่วประเทศ หรือ Mobile Application : GHB ALL GEN ตั้งแต่ 250,000 บาท แต่ไม่ถึง 1,000,000 บาท ต่อ รายการ จะได้รับ Gift Voucher จากร้าน Black Canyon มูลค่า 250 บาท ต่อ 1 ท่าน ต่อ 1 ใบ หรือจนกว่าของสมนาคุณจะหมด และลูกค้าที่ซื้อสลากออมทรัพย์ ธอส. ตั้งแต่ 1,000,000 บาท ขึ้นไป ต่อรายการ จะได้รับชุดเซ็ตกล่องสำหรับใส่อาหาร Super Lock มูลค่า 699 บาท จำนวน 1 ท่าน ต่อ 1 ชุด หรือจนกว่าของสมนาคุณจะหมด (เงื่อนไขเป็นไปตามที่ธนาคารกำหนด)
(3) บ้านมือสอง ธอส. คุณภาพดีทำเลเด่นหลากหลายประเภท ทั้งบ้านเดี่ยว บ้านแฝด และทาวน์เฮ้าส์ จากจังหวัดสงขลาและพื้นที่ใกล้เคียงมาจำหน่ายกว่า 500 รายการ ในราคาพิเศษด้วยส่วนลดสูงสุดถึง 50% จากราคาปกติ โดยมีทรัพย์เด่นที่น่าสนใจ ได้แก่ทรัพย์ประเภททาวน์เฮ้าส์ 2 ชั้น ในโครงการ The Muse อำเภอหาดใหญ่ จังหวัดสงขลา ราคาจำหน่าย 3 ล้านบาท และทรัพย์ประเภทบ้านแฝด 2 ชั้น ในโครงการพงศ์มลวิวัฒน์ อำเภอหาดใหญ่ จังหวัดสงขลา ราคาจำหน่าย 4.3 ล้านบาท รับเพิ่ม!! บัตรกำนัลแทนเงินสด มูลค่า 1,000 บาท จำนวน 10 รางวัล สำหรับลูกค้าที่จองซื้อทรัพย์ภายในระยะเวลาการจัดงานและทำสัญญาจะซื้อจะขายภายในระยะเวลาที่ธนาคารกำหนด 10 ท่านแรก (1 ท่าน ต่อ 1 สิทธิ์เท่านั้น) และสามารถใช้โปรโมชันผลิตภัณฑ์สินเชื่อดอกเบี้ยพิเศษ 0% ต่อปี คงที่ 2 ปีแรก สำหรับลูกค้าที่จองซื้อทรัพย์ภายในระยะเวลาการจัดงานและยื่นขอสินเชื่อภายใน 45 วัน นับถัดจากวันทำสัญญาจะซื้อจะขาย ทั้งนี้สามารถจองซื้อทรัพย์ในส่วนภูมิภาค ภายในงานได้ตั้งแต่เวลา 10.00 – 20.00 น. และสามารถจองซื้อทรัพย์และทำสัญญาจะซื้อจะขายได้ที่ทำการสาขาภูมิภาคที่ตั้งทรัพย์ ตั้งแต่วันที่ 4 กรกฎาคม 2568 เวลา 10.00 น. และปิดการจองในวันที่ 14 กรกฎาคม 2568 เวลา 15.30 น. โดยผู้ที่สนใจสามารถดูรายการทรัพย์ได้ที่  Application : GHB ALL HOME หรือ www.ghbhomecenter.com
มหกรรมการเงินหาดใหญ่ ครั้งที่ 15  Money Expo 2025 Hatyai มีกำหนดจัดขึ้น ณ เซ็นทรัล หาดใหญ่ ระหว่างวันที่ 4 – 6 กรกฎาคม  2568 ผู้ที่สนใจสามารถสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/98139