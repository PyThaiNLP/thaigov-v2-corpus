รัฐบาลไทย-ข่าวทำเนียบรัฐบาล-"วราวุธ" กำชับ เยียวยาจิตใจกลุ่มเปราะบาง ในศูนย์พักพิงชายแดนไทย-กัมพูชา พร้อมฟื้นฟูอาชีพ หนุน ครอบครัวผู้สูญเสียให้ก้าวต่อไปได้

วันอังคารที่ 5 สิงหาคม 2568
"วราวุธ" กำชับ เยียวยาจิตใจกลุ่มเปราะบาง ในศูนย์พักพิงชายแดนไทย-กัมพูชา พร้อมฟื้นฟูอาชีพ หนุน ครอบครัวผู้สูญเสียให้ก้าวต่อไปได้
"วราวุธ" กำชับ เยียวยาจิตใจกลุ่มเปราะบาง ในศูนย์พักพิงชายแดนไทย-กัมพูชา พร้อมฟื้นฟูอาชีพ หนุน ครอบครัวผู้สูญเสียให้ก้าวต่อไปได้
วันที่ 5 สิงหาคม 2568 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์กรณีมีผู้อพยพจบชีวิตเนื่องจากภาวะเครียดที่ต้องอพยพออกจากบ้าน ขณะที่ญาติผู้เสียชีวิตระบุจะได้เงินเยียวยาจากเทศบาลตำบลตามหลักเกณฑ์ เพียง 6,000 บาท ว่า ศูนย์พักพิงชั่วคราวมีแรงกดดันสูง ทั้งสภาพความเป็นอยู่ และสภาพจิตใจ ทั้งนี้ กระทรวง พม. มีงบประมาณในการเยียวยาสภาพจิตใจ รวมทั้งเรื่องการส่งทีมสหวิชาชีพเข้าไปพูดคุยกับผู้เสียหาย หรือครอบครัวของผู้เสียหาย เป็นสิ่งที่เราทำกันมาโดยตลอด และต้องทำความเข้าใจว่า พี่น้องประชาชนที่อยู่ในศูนย์ฯ มีจำนวนมาก เป็นหมื่นคน ซึ่งเจ้าหน้าที่ของกระทรวง พม. ตั้งใจทำงานกันตลอด 24 ชั่วโมง โดยร่วมกับกรมสุขภาพจิต กระทรวงสาธารณสุข และอีกหลายหน่วยงาน ดังนั้น การเยียวยาสภาพจิตใจ ที่สำคัญไม่แพ้กันคือ การพูดคุยให้กำลังใจ และดูว่ากลุ่มของครอบครัวบุคคลที่เหลืออยู่มีสภาพจิตใจเป็นอย่างไร และจะต้องเยียวยาอย่างไร โดยเฉพาะเรื่องอาชีพ และเรื่องเงิน ซึ่งทุกคนย่อมต้องการได้รับเงินช่วยเหลือเยียวยา เมื่อสถานการณ์สิ้นสุดแล้ว สิ่งที่สำคัญมากกว่านั้น คือการฟื้นฟูอาชีพ จะต้องทำให้ครอบครัวของผู้ที่เสียชีวิต สามารถเดินหน้าต่อไปได้ นี่คือสิ่งที่ทีมสหวิชาชีพของกระทรวง พม. เรายังคงดำเนินการอย่างต่อเนื่อง
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ชายแดนไทยกัมพูชา #ศูนย์พักพิง

ที่มา : https://www.thaigov.go.th/news/contents/details/99355