รัฐบาลไทย-ข่าวทำเนียบรัฐบาล-“รมช.อัครา” เปิดประชุมคณะอนุกรรมการแก้ไขปัญหาเขื่อนสิรินธร จังหวัดอุบลราชธานี ครั้งที่ 1/2568

วันพุธที่ 20 สิงหาคม 2568
“รมช.อัครา” เปิดประชุมคณะอนุกรรมการแก้ไขปัญหาเขื่อนสิรินธร จังหวัดอุบลราชธานี ครั้งที่ 1/2568
“รมช.อัครา” เปิดประชุมคณะอนุกรรมการแก้ไขปัญหาเขื่อนสิรินธร จังหวัดอุบลราชธานี ครั้งที่ 1/2568
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ ในฐานะประธานฯ เป็นประธานการประชุมคณะอนุกรรมการแก้ไขปัญหาเขื่อนสิรินธร จังหวัดอุบลราชธานี ครั้งที่ 1/2568 โดยมี ผู้บริหารหน่วยงานในสังกัดกระทรวงเกษตรและสหกรณ์ ผู้บริหารหน่วยงานท้องถิ่นแ ละผู้แทนเกษตรกร เข้าร่วม ณ ห้องประชุมกระทรวงเกษตรและสหกรณ์ (123) โดยที่ประชุมได้พิจารณาแนวทางการแก้ไขปัญหาการฟื้นฟูอาชีพและพัฒนาโครงสร้างพื้นฐานให้กับสมาชิกสมัชชาคนจน ที่ได้รับผลกระทบจากโครงการก่อสร้างเขื่อนสิรินธร ซึ่งกระทรวงเกษตรและสหกรณ์ โดย สำนักงานการปฏิรูปที่ดินเพื่อเกษตรกรรม (ส.ป.ก.) ได้ดำเนินการสำรวจพื้นที่และความต้องการฟื้นฟูคุณภาพชีวิตผู้ได้รับผลกระทบจากการก่อสร้างเขื่อนสิรินธร จังหวัดอุบลราชธานี ในประเด็นความต้องการพัฒนาโครงสร้างพื้นฐาน และประเด็นความต้องการปัจจัยการผลิต เครื่องมือการเกษตร จากพี่น้องประชาชนและเกษตรกรกลุ่มสมัชชาคนจนฯ จำนวน 85 ราย และมีแปลงที่ดินที่ได้รับการสำรวจกว่า 110 แปลง แบ่งออกเป็น แปลงที่ดินที่ได้รับการจัดที่ดินจาก ส.ป.ก. จำนวน 73 แปลง และแปลงที่ดินอื่น จำนวน 37 แปลง เพื่อดำเนินการวางแผนแนวทางการฟื้นฟูต่อไป
รมช.อัครา กล่าวว่า ภารกิจหลักของคณะอนุกรรมการฯ คณะนี้ คือการเร่งรัดและติดตามการแก้ไขปัญหาความเดือดร้อนของพี่น้องประชาชนและเกษตรกรกลุ่มสมัชชาคนจนฯ ที่ได้รับผลกระทบให้เกิดผลเป็นรูปธรรมโดยเร็ว จึงได้มอบหมายหน่วยงานที่เกี่ยวข้องทั้งสำนักงานการปฏิรูปที่ดินเพื่อเกษตรกรรม (ส.ป.ก.) กรมพัฒนาที่ดิน และกรมประมง ในการวางแผนแนวทางการฟื้นฟูคุณภาพชีวิตจากระบบโครงสร้างพื้นฐาน และพัฒนาศักยภาพภาคการเกษตรเพื่อยกระดับอาชีพเกษตรกร รวมถึงให้มีการบูรณาการร่วมกับหน่วยงานท้องถิ่น เพื่อเพิ่มขีดความสามารถในการดำเนินการแก้ไขปัญหา และบรรเทาความเดือดร้อนได้ตรงตามวัตถุประสงค์ และกลุ่มเป้าหมายอย่างมีประสิทธิภาพมากยิ่งขึ้น

ที่มา : https://www.thaigov.go.th/news/contents/details/99936