รัฐบาลไทย-ข่าวทำเนียบรัฐบาล-​“SPLASH – Soft Power Forum 2025” เปิดเวทีใหญ่กลางกรุง วธ รวมพลัง 14 อุตสาหกรรม ขับเคลื่อน Soft Power ไทยสู่เวทีโลก

วันพุธที่ 25 มิถุนายน 2568
​“SPLASH – Soft Power Forum 2025” เปิดเวทีใหญ่กลางกรุง วธ รวมพลัง 14 อุตสาหกรรม ขับเคลื่อน Soft Power ไทยสู่เวทีโลก
​“SPLASH – Soft Power Forum 2025” เปิดเวทีใหญ่กลางกรุง วธ รวมพลัง 14 อุตสาหกรรม ขับเคลื่อน Soft Power ไทยสู่เวทีโลก
“SPLASH – Soft Power Forum 2025” เปิดเวทีใหญ่กลางกรุง วธ รวมพลัง 14 อุตสาหกรรม ขับเคลื่อน Soft Power ไทยสู่เวทีโลก
วันที่ 23 มิถุนายน 2568 กรุงเทพฯ – ภายใต้แสงไฟของศูนย์การประชุมแห่งชาติสิริกิติ์ บรรยากาศแห่งความคึกคักกำลังจะเริ่มต้นขึ้นอีกครั้ง กับการจัดงานใหญ่แห่งปี “SPLASH – Soft Power Forum 2025” ที่กระทรวงวัฒนธรรม โดยกรมส่งเสริมวัฒนธรรม ร่วมกับคณะกรรมการยุทธศาสตร์ซอฟพาวเวอร์แห่งชาติ  คณะกรรมการพัฒนาซอฟพาวเวอร์แห่งชาติและคณะอนุกรรมการทุกสาขา จัดขึ้นอย่างยิ่งใหญ่ระหว่างวันที่ 8–11 กรกฎาคม 2568 พร้อมผนึกพลังจากทุกภาคส่วน ทั้งภาครัฐ เอกชน ชุมชน และเครือข่ายระดับโลก
ด้วยแนวคิด “โอกาสประเทศไทยในอุตสาหกรรมวัฒนธรรมสร้างสรรค์” งานครั้งนี้เปรียบเสมือนสายน้ำแห่งโอกาสที่กำลังไหลหล่อเลี้ยงทุนวัฒนธรรมไทยให้ก้าวสู่เศรษฐกิจใหม่อย่างยั่งยืน โดยเฉพาะการผนึกกำลังกับ 14 อุตสาหกรรมซอฟต์พาวเวอร์ ขับเคลื่อนอุตสาหกรรมวัฒนธรรมสร้างสรรค์ไทยให้เข้าถึงตลาดโลกอย่างเป็นรูปธรรม
ภายในงาน ถูกแบ่งออกเป็น 6 โซนหลัก ที่สะท้อนศักยภาพและความคิดสร้างสรรค์ของประเทศไทยอย่างครบวงจร อาทิ
•         Visionary Stage เวทีเสวนาระดับโลก ที่เชิญนักคิดและนักสร้างสรรค์ระดับนานาชาติร่วมถ่ายทอดแรงบันดาลใจ อาทิ Gareth Edwards ผู้กำกับภาพยนตร์ชื่อดังจาก Warner Bros., Patrick Schwarzenegger นักแสดงจาก HBO และ Bill Bensley นักออกแบบรีสอร์ตผู้สร้างชื่อจากโครงการระดับโลก
•         Creative Culture Village โชว์เคส 14 อุตสาหกรรมสร้างสรรค์ของไทย ตั้งแต่อาหาร ภาพยนตร์ ดนตรี ไปจนถึงแฟชั่นและการท่องเที่ยว นำเสนอในรูปแบบนวัตกรรมที่เข้าถึงคนรุ่นใหม่และตลาดโลก
•         THACCA Pavilion โซนรวมองค์ความรู้ ยุทธศาสตร์ และเครื่องมือการสร้างแบรนด์ไทย ด้วย Soft Power พร้อมคำแนะนำเชิงลึกสำหรับผู้ประกอบการและผู้สนใจ
•         Glo-Cal Networking พื้นที่สร้างความร่วมมือ จับคู่ธุรกิจ เชื่อมโยงนักลงทุนและผู้ประกอบการทั้งในประเทศและต่างประเทศ
•         Workshop & Masterclass เวิร์กช็อปพัฒนาทักษะภายใต้โครงการ One Family One Soft Power (OFOS) เปิดโอกาสให้เยาวชนรุ่นใหม่ นักศึกษา และเจ้าของธุรกิจได้เรียนรู้กับผู้เชี่ยวชาญโดยตรง
•         Experiential Zone โซนจัดแสดงนวัตกรรมประสบการณ์ซอฟต์พาวเวอร์ ผ่านเทคโนโลยีที่กระตุ้นประสาทสัมผัสทั้ง 5 ในธีม Multisensory Mindfulness Experiences
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (วธ) เปิดเผยว่า งานนี้ไม่เพียงเป็นเวทีแสดงศักยภาพ แต่ยังเป็นยุทธศาสตร์สำคัญในการขับเคลื่อนเศรษฐกิจสร้างสรรค์ของไทย ผ่านการลงทุนใน “คน” และ “ความคิดสร้างสรรค์” โดยใช้ซอฟต์พาวเวอร์เป็นเครื่องมือหลักในการยกระดับรายได้ ลดความเหลื่อมล้ำ และนำพาประเทศไทยสู่การเป็นศูนย์กลาง Soft Power ในระดับโลก
รมว วธ กล่าวต่อว่า นอกจากนี้ งานนี้ยังได้รับการสนับสนุนด้านการประชาสัมพันธ์จากพันธมิตรระดับประเทศอย่าง TikTok, Grab Thailand และ Plan B ที่จะร่วมผลักดันเนื้อหาและกิจกรรมสู่สายตาคนไทยและชาวโลกผ่านช่องทางดิจิทัลอย่างเข้มข้น
“SPLASH – Soft Power Forum 2025” จึงไม่ใช่เพียงแค่งานนิทรรศการ แต่คือจุดเริ่มต้นของความร่วมมือระดับชาติ ที่เปิดพื้นที่ให้กับทุกคนได้ร่วมค้นหาแรงบันดาลใจ แสดงศักยภาพ และสร้างความภูมิใจในความเป็นไทยอย่างสร้างสรรค์ โดยประชาชนทั่วไป เยาวชน คนรุ่นใหม่ ผู้ประกอบการ นักศึกษา และผู้สนใจทุกกลุ่ม สามารถเข้าร่วมงานได้โดยไม่เสียค่าใช้จ่าย ณ ศูนย์การประชุมแห่งชาติสิริกิติ์ ฮอลล์ 1–4 ชั้น G และ L2วันที่ 8–11 กรกฎาคม 2568 ติดตามรายละเอียดได้ที่ Facebook และ Instagram: SPLASH – Soft Power Forum
แฮชแท็กอย่างเป็นทางการ: #THACCAsplash2025 #CreativeCulture #THACCAsplash #splashForum

ที่มา : https://www.thaigov.go.th/news/contents/details/97810