รัฐบาลไทย-ข่าวทำเนียบรัฐบาล- “ไทยคู่ฟ้า”   รายงานเช้านี้ 11 พื้นที่ 7 จังหวัด สถานการณ์ปกติ

วันพุธที่ 20 สิงหาคม 2568
20/08/2568
พิมพ์
“ไทยคู่ฟ้า”   รายงานเช้านี้ 11 พื้นที่ 7 จังหวัด สถานการณ์ปกติ
สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันอังคารที่ 19 สิงหาคม 2568 ถึงเวลา 06.00 น. วันนี้ (วันพุธที่ 20 สิงหาคม 2568) เหตุการณ์ปกติ
วันนี้ (วันพุธที่ 20 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย – กัมพูชา (ศบ.ทก.) เปิดเผยว่า สถานการณ์ชายแดนไทย – กัมพูชา ทั้ง 7 จังหวัด เหตุการณ์ปกติ กองทัพไทยยังคงตรึงกำลังตามแนวที่มั่นทั้ง 11 จุด พร้อมเฝ้าระวังอย่างต่อเนื่อง เพื่อปกป้องอธิปไตยของชาติและป้องกันไม่ให้ใครล่วงล้ำ
ในวันนี้ เวลา 09.30 น. ศบ.ทก.  จะมีการประชุมศูนย์เฉพาะกิจบริหารสถานการณ์บริเวณชายแดนไทย - กัมพูชา ครั้งที่  29/2568 ที่สภาความมั่นคงแห่งชาติ ทำเนียบรัฐบาล  เพื่อติดตามสถานการณ์และผลการประชุม RBC ไทย – กัมพูชา
รัฐบาลขอขอบคุณ คณะผู้สังเกตการณ์ชั่วคราว (Interim Observer Team: IOT) จาก 8 ประเทศสมาชิกอาเซียน รวม 14 นาย นำโดย พล.ต.ซัมซุล ริซัล บิน มูซา ผู้ช่วยทูตทหารมาเลเซียประจำประเทศไทย พร้อมสื่อมวลชน ที่ลงพื้นที่ช่องอานม้า จ.อุบลราชธานี ตรวจสอบกรณีกัมพูชารุกเข้ามาตัดลวดหนาม อันเป็นการละเมิดข้อตกลงหยุดยิงและทำลายความไว้วางใจระหว่างสองประเทศ

ที่มา : https://www.thaigov.go.th/news/contents/details/99899