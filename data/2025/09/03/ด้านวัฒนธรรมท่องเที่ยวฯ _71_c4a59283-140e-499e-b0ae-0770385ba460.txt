รัฐบาลไทย-ข่าวทำเนียบรัฐบาล-​ครบรอบ 75 ปี เฉลิมฉลองการสถาปนาความสัมพันธ์ทางการทูตไทย - อินโดนีเซีย ไทยจัดโชว์แลกเปลี่ยนวัฒนธรรมงดงาม พร้อมร่วมจัดเทศกาลภาพยนตร์ไทย-อินโดนีเซีย ยก 3 หนังไทยน้ำดี สู่นานาชาติ 

วันพฤหัสบดีที่ 17 กรกฎาคม 2568
​ครบรอบ 75 ปี เฉลิมฉลองการสถาปนาความสัมพันธ์ทางการทูตไทย - อินโดนีเซีย ไทยจัดโชว์แลกเปลี่ยนวัฒนธรรมงดงาม พร้อมร่วมจัดเทศกาลภาพยนตร์ไทย-อินโดนีเซีย ยก 3 หนังไทยน้ำดี สู่นานาชาติ
​ครบรอบ 75 ปี เฉลิมฉลองการสถาปนาความสัมพันธ์ทางการทูตไทย - อินโดนีเซีย ไทยจัดโชว์แลกเปลี่ยนวัฒนธรรมงดงาม พร้อมร่วมจัดเทศกาลภาพยนตร์ไทย-อินโดนีเซีย ยก 3 หนังไทยน้ำดี สู่นานาชาติ ณ สาธารณรัฐอินโดนีเซีย 17-19 ก.ค. นี้
ครบรอบ 75 ปี เฉลิมฉลองการสถาปนาความสัมพันธ์ทางการทูตไทย - อินโดนีเซีย ไทยจัดโชว์แลกเปลี่ยนวัฒนธรรมงดงาม พร้อมร่วมจัดเทศกาลภาพยนตร์ไทย-อินโดนีเซีย ยก 3 หนังไทยน้ำดี สู่นานาชาติ ณ สาธารณรัฐอินโดนีเซีย 17-19 ก.ค. นี้
นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม กล่าวว่า ไทยและอินโดนีเซียต่างมีรากวัฒนธรรมร่วมกันในภูมิภาคเอเชียตะวันออกเฉียงใต้ ซึ่งเป็นพื้นฐานที่เกื้อหนุนให้เกิดความเข้าใจ การเข้าถึง และความเชื่อมโยงระหว่างกันอย่างมั่นคง วัฒนธรรมจึงเป็นพลังสำคัญที่ช่วยเสริมสร้างโอกาส ความร่วมมือ และขับเคลื่อนการพัฒนาร่วมกันในมิติต่าง ๆ อย่างต่อเนื่อง ในปี 2568 นี้ นับเป็นโอกาสพิเศษที่สองประเทศ จะได้เฉลิมฉลองการครบรอบ 75 ปี การสถาปนาความสัมพันธ์ทางการทูตระหว่างกัน โดยสถานเอกอัครราชทูต ณ กรุงจาการ์ตา ได้ร่วมมือกับกระทรวงวัฒนธรรม และกระทรวงวัฒนธรรมแห่งสาธารณรัฐอินโดนีเซีย จัดกิจกรรมเฉลิมฉลองในโอกาสดังกล่าว ประกอบด้วยการแสดงแลกเปลี่ยนทางวัฒนธรรม ในวันที่ 17 กรกฎาคม 2568 ซึ่งเป็นความร่วมมืออย่างสร้างสรรค์ระหว่างกรมศิลปากร กระทรวงวัฒนธรรมไทย และคณะศิลปินจากอินโดนีเซีย ที่ได้ร่วมกันออกแบบการแสดงที่สะท้อนอัตลักษณ์วัฒนธรรมร่วม และพลังแห่งมิตรภาพของทั้งสองชาติ เช่น การแสดงรำอวยพร ซึ่งแสดงถึงความปรารถนาดีจากชาวไทยและชาวอินโดนีเซีย รำวงมิตรไมตรี โชว์ความเป็นไทยได้อย่างงดงาม พร้อมโชว์พิเศษร่วมกับกับคณะนักแสดงอินโดนีเซีย ผ่านการแสดงรามายณะร่วม (รามเกียรติ์)
นางสาวพลอย ธนิกุล กล่าวอีกว่า นอกจากนี้ กระทรวงวัฒนธรรมยังได้บูรณาการจัดเทศกาลภาพยนตร์ไทย-อินโดนีเซีย (Thai – Indonesia Film Festival 2025) ในวันที่ 19 กรกฎาคม 2568 ซึ่งเป็นพิธีเปิดเทศกาลฯ และจะมีการฉายภาพยนตร์ไทย เรื่อง รักนะ ซุปซุป (My love is Soup) และภาพยนตร์อินโดนีเซีย เรื่อง⁠ Bintang Ketjil โดยเทศกาลภาพยนตร์ฯ จะจัดต่อเนื่องในวันที่ 26 กรกฎาคม 2568 ซึ่งจะมีการฉายภาพยนตร์ไทย เรื่อง ผู้บ่าวนิกะห์ (Isan Nikah) และภาพยนตร์ อินโดนีเซีย เรื่อง CEK TOKO SEBELAH และวันที่ 2 สิงหาคม 2568 จะจัดฉายภาพยนตร์แอนิเมชัน โดยฝ่ายไทยจะจัดฉาย เรื่อง นักรบมนตรา ตำนานแปดดวงจันทร์ (Mantra warrior) และฝ่ายอินโดนีเซียจะจัดฉาย  เรื่อง JUMBO ณ โรงภาพยนตร์ CGV แกรนด์อินโดนีเซีย กรุงจาการ์ตา สาธารณรัฐอินโดนีเซีย
“การครบรอบความสัมพันธ์ทางการทูตที่มีมาอย่างยาวนานกว่า ๗๕ ปี เป็นสิ่งสะท้อนว่า ไทย-อินโดนีเซีย เปรียบเสมือนพี่น้องสายสัมพันธ์ทางวัฒนธรรรมที่แน่นแฟ้นนับตั้งแต่อดีตถึงปัจจุบัน ทั้งสองฝ่ายมีความร่วมมือด้านศิลปะและวัฒนธรรมในหลากหลายสาขา ทั้งการเผยแพร่แลกเปลี่ยนทางวิชาการ การจัดนิทรรศการ การแสดงและเทศกาลทางวัฒนธรรมมาอย่างยาวนาน แสดงถึงการเป็นพันธมิตรทางศิลปะและวัฒนธรรมในระดับอาเซียนและภูมิภาคอย่างยั่งยืน” นางสาวพลอย ธนิกุล กล่าว

ที่มา : https://www.thaigov.go.th/news/contents/details/98488