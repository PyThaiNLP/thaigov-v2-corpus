รัฐบาลไทย-ข่าวทำเนียบรัฐบาล-​เยาวชนโชว์ของ! วธ.ร่วมมอบรางวัล “แก่นอีสานวัฒน์” ละครเยาวชนสร้างสรรค์ ถ้วยพระราชทานสมเด็จพระกนิษฐาธิราชเจ้า กรมสมเด็จเทพรัตนราชสุดาฯ สยามบรมราชกุมารี ครั้งที่ 7 

วันพุธที่ 30 กรกฎาคม 2568
​เยาวชนโชว์ของ! วธ.ร่วมมอบรางวัล “แก่นอีสานวัฒน์” ละครเยาวชนสร้างสรรค์ ถ้วยพระราชทานสมเด็จพระกนิษฐาธิราชเจ้า กรมสมเด็จเทพรัตนราชสุดาฯ สยามบรมราชกุมารี ครั้งที่ 7
​เยาวชนโชว์ของ! วธ.ร่วมมอบรางวัล “แก่นอีสานวัฒน์” ละครเยาวชนสร้างสรรค์ ถ้วยพระราชทานสมเด็จพระกนิษฐาธิราชเจ้า กรมสมเด็จเทพรัตนราชสุดาฯ สยามบรมราชกุมารี ครั้งที่ 7 จุดประกายศิลปวัฒนธรรมอีสานผ่านเวทีคนรุ่นใหม่ ณ มหาวิทยาลัยขอนเเก่น
เยาวชนโชว์ของ! วธ.ร่วมมอบรางวัล “แก่นอีสานวัฒน์” ละครเยาวชนสร้างสรรค์ ถ้วยพระราชทานสมเด็จพระกนิษฐาธิราชเจ้า กรมสมเด็จเทพรัตนราชสุดาฯ สยามบรมราชกุมารี ครั้งที่ 7 จุดประกายศิลปวัฒนธรรมอีสานผ่านเวทีคนรุ่นใหม่ ณ มหาวิทยาลัยขอนเเก่น
เมื่อเร็ว ๆ นี้ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม ร่วมมอบรางวัลในโครงการประกวดละครเยาวชนสร้างสรรค์ ระดับมัธยมศึกษา “เเก่นอีสานวัฒน์” ถ้วยพระราชทานสมเด็จพระกนิษฐาธิราชเจ้า กรมสมเด็จเทพรัตนราชสุดาฯ สยามบรมราชกุมารี ครั้งที่ 7 ประจำปีพุทธศักราช 2568 โดยมี รศ.นพ.ชาญชัย พานทองวิริยกุล อธิการบดี มหาวิทยาลัยขอนเเก่น  ดร.ศักดา ชัยภย ผู้อำนวยการสำนักงานเขตพื้นที่การศึกษามัธยมศึกษาขอนเเก่น เเละเเขกผู้มีเกียรติ เข้าร่วม ณ โรงละครคณะศิลปกรรมศาสตร์ มหาวิทยาลัยขอนเเก่น
การประกวดในครั้งนี้จัดขึ้นเพื่อส่งเสริมและสนับสนุนพื้นที่ความคิดสร้างสรรค์ของเยาวชน เพื่อเปิดโอกาสให้เยาวชนรุ่นใหม่ได้แสดงออกและผลิตผลงานศิลปวัฒนธรรมที่สะท้อนตัวตนของตนเอง โดยมีเป้าหมายเพื่อเสริมสร้างความเข้าใจในรากเหง้าและภูมิปัญญาทางศิลปวัฒนธรรมอีสาน พร้อมทั้งปลูกฝังจิตสำนึกด้านการอนุรักษ์ ฟื้นฟู และสืบสานวัฒนธรรมอีสานให้คงอยู่ในสังคมร่วมสมัย
ในโอกาสนี้ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม มอบรางวัลแก่เยาวชนที่เข้าร่วมการประกวดละครเยาวชนสร้างสรรค์ ระดับมัธยมศึกษา จำนวน 5 รางวัล ประกอบด้วย
1.รางวัลละครส่งเสริมและขับเคลื่อนวัฒนธรรมอีสานยุคใหม่
2.รางวัลละครส่งเสริมอัตลักษณ์ชุมชนอีสาน
3.รางวัลละครส่งเสริมศิลปะและวัฒนธรรมอีสาน
4.รางวัลละครส่งเสริมความภาคภูมิใจในความเป็นอีสาน
5.รางวัลละครเชื่อมโยงภูมิปัญญากับการอนุรักษ์ธรรมชาติ
ทั้งนี้ โครงการดังกล่าวถือเป็นเวทีสำคัญในการจุดประกายความคิดและส่งเสริมศักยภาพของเยาวชนด้านศิลปวัฒนธรรมอีสาน เพื่อให้เติบโตอย่างมีรากเหง้า มีแรงบันดาลใจ และมีจิตสำนึกร่วมในการธำรงไว้ซึ่งความหลากหลายทางวัฒนธรรมของชาติอย่างยั่งยืน

ที่มา : https://www.thaigov.go.th/news/contents/details/99091