รัฐบาลไทย-ข่าวทำเนียบรัฐบาล-​รองปลัดฯ บรรจง เป็นประธานการประชุมคณะกรรมการคุ้มครองผู้บริโภค ครั้งที่ 4/2568 

วันพฤหัสบดีที่ 7 สิงหาคม 2568
07/08/2568
พิมพ์
​รองปลัดฯ บรรจง เป็นประธานการประชุมคณะกรรมการคุ้มครองผู้บริโภค ครั้งที่ 4/2568
​รองปลัดฯ บรรจง เป็นประธานการประชุมคณะกรรมการคุ้มครองผู้บริโภค ครั้งที่ 4/2568
วันศุกร์ที่ 1 สิงหาคม 2568 เวลา 13.00 น. รองปลัดกระทรวงอุตสาหกรรม (นายบรรจง สุกรีฑา) ปฏิบัติหน้าที่ประธานการประชุมคณะกรรมการคุ้มครองผู้บริโภค ครั้งที่ 4/2568 ณ ห้องประชุม 109 สำนักงานปลัดสำนักนายกรัฐมนตรีทำเนียบรัฐบาล กรุงเทพมหานคร คณะกรรมการคุ้มครองผู้บริโภค (คคบ.) เดินหน้าบังคับใช้กฎหมายอย่างเข้มข้น มีมติให้ดำเนินคดีกับผู้ประกอบธุรกิจจำนวน 43 ราย ฐานละเมิดสิทธิผู้บริโภค ในคดีสำคัญซึ่งมีมูลค่าความเสียหายรวมกว่า 30 ล้านบาท ครอบคลุมหลากหลายธุรกิจ ตั้งแต่อสังหาริมทรัพย์ สินค้า และบริการทั่วไป สรุปผลการดำเนินคดี ที่ประชุมได้มีมติให้ดำเนินคดีกับผู้ประกอบธุรกิจทั้งหมด 43 รายแบ่งเป็นผู้ประกอบธุรกิจด้านอสังหาริมทรัพย์ 9 ราย และผู้ประกอบธุรกิจด้านสินค้าและบริการทั่วไป 34 ราย เพื่อบังคับให้คืนเงินแก่ผู้บริโภครวมเป็นเงินทั้งสิ้น 30,907,911.70 บาท (สามสิบล้านเก้าแสนเจ็ดพันเก้าร้อยสิบเอ็ดบาทเจ็ดสิบสตางค์) พร้อมดอกเบี้ยตามกฎหมาย นอกจากนี้ยังจะเสนอเรื่องต่อศาลเพื่อพิจารณาสั่งให้บริษัทและผู้มีอำนาจลงนามจ่ายค่าเสียหายเพื่อการลงโทษเพิ่มเติมจากค่าเสียหายที่แท้จริงตามที่ศาลเห็นสมควร

ที่มา : https://www.thaigov.go.th/news/contents/details/99482