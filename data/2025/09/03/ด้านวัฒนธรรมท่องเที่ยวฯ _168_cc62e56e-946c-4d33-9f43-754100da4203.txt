รัฐบาลไทย-ข่าวทำเนียบรัฐบาล-​วธ. หนุนหนังไทย “ท่าแร่” ดันสู่เวทีนานาชาติ บอกเล่าเรื่องราวความเชื่อและศรัทธา ความสยอง ณ ดินแดนชาวคริสต์ที่ยิ่งใหญ่ที่สุดในภาคอีสาน ชวนคนไทยไปดูร่วมกัน 

วันพุธที่ 13 สิงหาคม 2568
​วธ. หนุนหนังไทย “ท่าแร่” ดันสู่เวทีนานาชาติ บอกเล่าเรื่องราวความเชื่อและศรัทธา ความสยอง ณ ดินแดนชาวคริสต์ที่ยิ่งใหญ่ที่สุดในภาคอีสาน ชวนคนไทยไปดูร่วมกัน
​วธ. หนุนหนังไทย “ท่าแร่” ดันสู่เวทีนานาชาติ บอกเล่าเรื่องราวความเชื่อและศรัทธา ความสยอง ณ ดินแดนชาวคริสต์ที่ยิ่งใหญ่ที่สุดในภาคอีสาน ชวนคนไทยไปดูร่วมกัน ผลักดันอุตสาหกรรมภาพยนตร์ไทยสู่ซอฟต์พาวเวอร์ระดับชาติ-นานาชาติ
วธ. หนุนหนังไทย “ท่าแร่” ดันสู่เวทีนานาชาติ บอกเล่าเรื่องราวความเชื่อและศรัทธา ความสยอง ณ ดินแดนชาวคริสต์ที่ยิ่งใหญ่ที่สุดในภาคอีสาน ชวนคนไทยไปดูร่วมกัน ผลักดันอุตสาหกรรมภาพยนตร์ไทยสู่ซอฟต์พาวเวอร์ระดับชาติ-นานาชาติ
วันที่ ๘ สิงหาคม ๒๕๖๘ นายประสพ เรียงเงิน ปลัดกระทรวงวัฒนธรรม เปิดเผยว่า กระทรวงวัฒนธรรม ดำเนินการขับเคลื่อนอุตสาหกรรมสร้างสรรค์ของประเทศไทยตามนโยบายของรัฐบาล โดยเฉพาะอุตสาหกรรมภาพยนตร์ ละคร ซีรีส์ สารคดี และแอนิเมชัน เพื่อให้สามารถแข่งขันในตลาดโลกได้  มุ่งเน้นพัฒนาเสริมสร้างศักยภาพของบุคลากรในวงการและผู้ที่สนใจทั่วไป เพื่อยกระดับเทศกาลภาพยนตร์ ละคร ซีรีส์ สารคดี และแอนิเมชัน ของไทยให้เป็นที่รู้จักและได้รับความสนใจจากนานาชาติ กระทรวงวัฒนธรรม (วธ.) โดยกรมส่งเสริมวัฒนธรรม ร่วมกับสำนักงานสร้างสรรค์วัฒนธรรมไทย (Thailand Creative Culture Agency: THACCA) สนับสนุนงบการผลิตภาพยนตร์ ละคร ซีรีส์ สารคดี และแอนิเมชันไทย
​            นายประสพ กล่าวอีกว่า ล่าสุดกรมส่งเสริมวัฒนธรรมให้การสนับสนุนด้านการผลิตภาพยนตร์บันเทิงคดี ภาพยนตร์ เรื่อง “ท่าแร่” (Tha Rae: The Exorcist) ผลิตโดย สหมงคลฟิล์ม อินเตอร์เนชั่นแนล ร่วมกับ ภาคีเครือข่ายจากหน่วยงานภาครัฐและเอกชน เป็นภาพยนตร์ไทยแนวสยองขวัญ เล่าเรื่องราวแห่งความเชื่อและความศรัทธา ณ ดินแดนชาวคริสต์ที่ยิ่งใหญ่ที่สุดในภาคอีสาน อย่างบ้านท่าแร่ จังหวัดสกลนคร เข้าฉายแล้ว เมื่อวันที่ 7 สิงหาคม ที่ผ่านมา
“ขอเชิญชวนประชาชนไทยให้การสนับสนุนผลงานภาพยนตร์ไทยที่ผลิตและแสดงโดยคนไทย เพื่อร่วมกันผลักดันอุตสาหกรรมภาพยนตร์ไทยสู่ซอฟต์พาวเวอร์ระดับชาติ เพิ่มศักยภาพสินค้า อาหารเทศกาลประเพณี แหล่งท่องเที่ยว และวัฒนธรรมไทยออกสู่เวทีนานาชาติ สร้างรายได้เข้าประเทศ เป็นการยกระดับซอฟต์พาวเวอร์ไทยให้กลายเป็นพลังเศรษฐกิจสร้างสรรค์และวัฒนธรรมสร้างเศรษฐกิจอย่างยั่งยืน” ปลัดวธ. กล่าว
ทั้งนี้ ในส่วนภาพยนตร์ เรื่อง ท่าแร่ ที่กำลังฉายอยู่ในขณะนี้ นำแสดงโดย "เจมส์-จิรายุ ตั้งศรีสุข” "มีน-พีรวิชญ์ อรรถชิตสถาพร” "คุ้ย-ทวีวัฒน์ วันทา” "เอก-ธเนศ วรากุลนุเคราะห์”, "แพรวา-ณิชาภัทร ฉัตรชัยพลรัตน์”, "เอี้ยง-สวนีย์ นาวินธนันท์ชัย” และ "แฉะ-องอาจ เจียมเจริญพรกุล” ภาพยนตร์ไทยแนวสยองขวัญ เล่าเรื่องราวแห่งความเชื่อและความศรัทธา ณ ดินแดนชาวคริสต์ที่ยิ่งใหญ่ที่สุดในภาคอีสาน อย่างบ้านท่าแร่ จังหวัดสกลนคร นอกจากนี้ ยังสอดแทรกเรื่องราวของความเชื่อ ศรัทธา และวัฒนธรรม  รวมถึงประเพณีท้องถิ่นและการต่อสู้ของคนธรรมดาที่ต้องเผชิญหน้ากับพลังมืดเหนือธรรมชาติ
โอกาสนี้ทางทีมงานผู้กำกับและนักแสดงเรื่องดังกล่าวได้ขอบคุณ กระทรวงวัฒนธรรม กรมส่งเสริมวัฒนธรรม ที่ให้การสนับสนุนงบประมาณด้านการผลิตภาพยนตร์เรื่องนี้ เพื่อขับเคลื่อนอุตสาหกรรมและส่งเสริมการสร้างซอฟต์พาวเวอร์ไทย รวมถึงหน่วยงานภาครัฐและภาคเอกชนต่างๆ ที่ให้การสนับสนุนด้วย

ที่มา : https://www.thaigov.go.th/news/contents/details/99648