รัฐบาลไทย-ข่าวทำเนียบรัฐบาล-​ปลัดกระทรวงวัฒนธรรม ร่วมพิธีพระราชทานน้ำหลวงอาบศพ พลเรือน 7 ราย จากสถานการณ์ชายแดนไทย – กัมพูชา ณ ศาลาพระพุทธคุณ วัดมหาพุทธาราม พระอารามหลวง จังหวัดศรีสะเกษ

วันจันทร์ที่ 4 สิงหาคม 2568
​ปลัดกระทรวงวัฒนธรรม ร่วมพิธีพระราชทานน้ำหลวงอาบศพ พลเรือน 7 ราย จากสถานการณ์ชายแดนไทย – กัมพูชา ณ ศาลาพระพุทธคุณ วัดมหาพุทธาราม พระอารามหลวง จังหวัดศรีสะเกษ
​ปลัดกระทรวงวัฒนธรรม ร่วมพิธีพระราชทานน้ำหลวงอาบศพ พลเรือน 7 ราย จากสถานการณ์ชายแดนไทย – กัมพูชา ณ ศาลาพระพุทธคุณ วัดมหาพุทธาราม พระอารามหลวง ตำบลเมืองเหนือ อำเภอเมืองศรีสะเกษ จังหวัดศรีสะเกษ
ปลัดกระทรวงวัฒนธรรม ร่วมพิธีพระราชทานน้ำหลวงอาบศพ พลเรือน 7 ราย จากสถานการณ์ชายแดนไทย – กัมพูชา ณ ศาลาพระพุทธคุณ วัดมหาพุทธาราม พระอารามหลวง ตำบลเมืองเหนือ อำเภอเมืองศรีสะเกษ จังหวัดศรีสะเกษ
เมื่อวันที่ 31 กรกฎาคม 2568 พระบาทสมเด็จพระเจ้าอยู่หัว ทรงพระกรุณาโปรดเกล้าฯ รับศพผู้เสียชีวิตไว้ในพระบรมราชานุเคราะห์ พระราชทานน้ำหลวงอาบศพ พระราชทานพวงมาลา พร้อมด้วยพระบรมวงศานุวงศ์ทุกพระองค์ ไปวางที่หน้าหีบศพ และพระพิธีธรรมสวดพระอภิธรรมศพ จำนวน 7 ราย นางสาวรุ่งรัศ ประชัน, เด็กหญิงทักษพร ประชัน, เด็กชายพงศภัค ประชัน, เด็กชายกิตติศักดิ์ คำวัง, นางอรุณรัตน์ วันศรี, นางสาวสาวิตรี อ่อนทรวง, นายสมศรี ลาภบุญ พลเรือนประชาชนที่เสียชีวิตจากสถานการณ์ชายแดน ไทย - กัมพูชา จังหวัดศรีสะเกษ ณ ศาลาพระพุทธคุณ วัดมหาพุทธาราม พระอารามหลวง ตำบลเมืองเหนือ อำเภอเมืองศรีสะเกษ จังหวัดศรีสะเกษ
ในการนี้ นายประสพ เรียงเงิน ปลัดกระทรวงวัฒนธรรม รดน้ำศพ มอบเงินช่วยเหลือ และร่วมพิธีพระราชทานน้ำหลวงอาบศพ เชิญวางพวงมาลาพระราชทานและพวงมาลาประทาน ซึ่งกระทรวงวัฒนธรรม โดยสำนักงานวัฒนธรรมจังหวัดศรีสะเกษ นำข้าราชการ พนักงานราชการ และเจ้าหน้าที่ปฏิบัติงานพิธี กลุ่มอำนวยการพิธีการศพที่ได้รับพระราชทาน สำนักงานวัฒนธรรมจังหวัดศรีสะเกษ ปฏิบัติหน้าที่ฝ่ายพิธีการด้วยความสง่างามและสมพระเกียรติ
โดยเวลา 16.00 น. นายอนุพงศ์ สุขสมนิตย์ ผู้ว่าราชการจังหวัดศรีสะเกษ เป็นประธานในการประกอบพิธีพระราชทานน้ำหลวงอาบศพ เชิญวางพวงมาลาพระราชทานและพวงมาลาประทาน และเป็นประธานในพิธีพระพิธีธรรมสวดพระอภิธรรมศพ
ทั้งนี้ การจัดพิธีการศพในพระบรมราชานุเคราะห์ สำหรับพลเรือนประชาชนที่เสียชีวิตจากเหตุการณ์ดังกล่าว จะมีพระพิธีธรรมสวดพระอภิธรรม ตั้งแต่วันที่ 31 กรกฎาคม - 2 สิงหาคม 2568 และจะมีพิธีพระราชทานเพลิงศพ ในวันที่ 3 สิงหาคม 2568 เวลา 15.00 น. ณ เมรุวัดมหาพุทธาราม ตำบลเมืองเหนือ อำเภอเมืองศรีสะเกษ จังหวัดศรีสะเกษ

ที่มา : https://www.thaigov.go.th/news/contents/details/99322