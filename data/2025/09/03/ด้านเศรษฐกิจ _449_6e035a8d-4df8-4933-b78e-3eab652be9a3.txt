รัฐบาลไทย-ข่าวทำเนียบรัฐบาล-​รองปลัดฯ วิฤทธิ์ นั่งหัวโต๊ะประชุมอนุกรรมการกองทุนพัฒนาเอสเอ็มอีฯ ครั้งที่ 5/2568 เดินหน้าอนุมัติสินเชื่อหนุนธุรกิจรายย่อย

วันอาทิตย์ที่ 10 สิงหาคม 2568
10/08/2568
พิมพ์
​รองปลัดฯ วิฤทธิ์ นั่งหัวโต๊ะประชุมอนุกรรมการกองทุนพัฒนาเอสเอ็มอีฯ ครั้งที่ 5/2568 เดินหน้าอนุมัติสินเชื่อหนุนธุรกิจรายย่อย
​รองปลัดฯ วิฤทธิ์ นั่งหัวโต๊ะประชุมอนุกรรมการกองทุนพัฒนาเอสเอ็มอีฯ ครั้งที่ 5/2568 เดินหน้าอนุมัติสินเชื่อหนุนธุรกิจรายย่อย
วันที่ 6 สิงหาคม 2568 นายวิฤทธิ์ วิเศษสินธุ์ รองปลัดกระทรวงอุตสาหกรรม เป็นประธานการประชุมคณะอนุกรรมการบริหารกองทุนพัฒนาเอสเอ็มอีตามแนวประชารัฐ ประจำกรุงเทพมหานคร ครั้งที่ 5/2568 โดยมี นางสาวณิรดา วิสุทธิชาติธาดา รองผู้อำนวยการสำนักงานเศรษฐกิจอุตสาหกรรม ในฐานะผู้อำนวยการสำนักงานกองทุนพัฒนาเอสเอ็มอีตามแนวประชารัฐ คณะกรรมการกองทุนฯ และผู้แทนหน่วยงานที่เกี่ยวข้อง เข้าร่วม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
การประชุมในครั้งนี้มีวาระสำคัญเพื่อพิจารณาอนุมัติสินเชื่อภายใต้โครงการสินเชื่อเสริมสภาพคล่องธุรกิจ (คงกระพัน) เพื่อสนับสนุนผู้ประกอบการเอสเอ็มอีในการเข้าถึงแหล่งเงินทุน ลดอุปสรรคทางการเงิน และเพิ่มโอกาสในการดำเนินธุรกิจอย่างยั่งยืน นอกจากนี้ ที่ประชุมยังรับทราบรายงานความคืบหน้าการดำเนินโครงการสินเชื่อเพื่อเพิ่มขีดความสามารถของธุรกิจ (เสือติดปีก) และโครงการสินเชื่อเสริมสภาพคล่องธุรกิจ (คงกระพัน) ซึ่งเป็นโครงการที่มีเป้าหมายเพื่อเสริมสร้างความแข็งแกร่งให้แก่ผู้ประกอบการรายย่อยในพื้นที่กรุงเทพมหานคร โดยมุ่งหวังให้เอสเอ็มอีสามารถเติบโตได้อย่างมั่นคงภายใต้บริบทเศรษฐกิจที่เปลี่ยนแปลงอย่างรวดเร็ว

ที่มา : https://www.thaigov.go.th/news/contents/details/99552