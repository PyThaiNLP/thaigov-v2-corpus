รัฐบาลไทย-ข่าวทำเนียบรัฐบาล-เตือนประชาชน ระวังการดาวน์โหลดข้อมูลจากโลกออนไลน์

วันพุธที่ 13 สิงหาคม 2568
13/08/2568
พิมพ์
เตือนประชาชน ระวังการดาวน์โหลดข้อมูลจากโลกออนไลน์
วันจันทร์ ที่ 11 ส.ค.68
“รัฐบาล” เตือนกลุ่มมิจฉาชีพใช้เทคนิค “SEO Poisoning” ทำเว็บไซต์เถื่อน
ปลอมหน้าเว็บให้มีการติดอันดับต้น ๆ ของผลการค้นหาบน Search Engine
เพื่อสร้างความตระหนักรู้เท่าทันต่อกลโกงมิจฉาชีพ ลดความเสี่ยงจากภัยคุกคามและอาชญากรรมไซเบอร์ต่าง
ๆ รัฐบาลขอให้ประชาชนตระหนักก่อนทำการดาวน์โหลดข้อมูลบนโลกออนไลน์ อย่ารีบดาวน์โหลดข้อมูล ทั้งนี้
ก่อนคลิกลิงก์เพื่อเข้าสู่เว็บไซต์หรือดาวน์โหลดข้อมูลต้องทำการตรวจสอบก่อนว่าเว็บไซต์ หรือ (URL)
มีความน่าเชื่อถือหรือไม่ อีกทั้ง
ก่อนจะทำการดาวน์โหลดต้องตรวจเช็กอย่างละเอียดโดยต้องดาวน์โหลดจากเว็บไซต์ที่เป็นทางการเท่านั้น
หากเผลอทำการดาวน์โหลดมาแล้ว หรือพบการดาวน์โหลดไฟล์ที่ไม่น่าไว้ใจอยู่ในเครื่อง อาทิ .Zip หรือ .JS
ขอย้ำอย่างเด็ดขาดว่า ห้ามทำการเปิดไฟล์อย่างเด็ดขาด”
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99643