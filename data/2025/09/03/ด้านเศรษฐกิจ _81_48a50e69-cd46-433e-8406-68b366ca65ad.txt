รัฐบาลไทย-ข่าวทำเนียบรัฐบาล-​ผู้ตรวจฯ กฤศ ตรวจเยี่ยมและให้คำแนะนำสถาบันพลาสติกและสถาบันพัฒนาอุตสาหกรรมสิ่งทอ (THTI) ชี้แนวทางการดำเนินกิจกรรมของสถาบันให้สอดคล้องตามนโยบายกระทรวงอุตสาหกรรม

วันอังคารที่ 1 กรกฎาคม 2568
01/07/2568
พิมพ์
​ผู้ตรวจฯ กฤศ ตรวจเยี่ยมและให้คำแนะนำสถาบันพลาสติกและสถาบันพัฒนาอุตสาหกรรมสิ่งทอ (THTI) ชี้แนวทางการดำเนินกิจกรรมของสถาบันให้สอดคล้องตามนโยบายกระทรวงอุตสาหกรรม
​ผู้ตรวจฯ กฤศ ตรวจเยี่ยมและให้คำแนะนำสถาบันพลาสติกและสถาบันพัฒนาอุตสาหกรรมสิ่งทอ (THTI) ชี้แนวทางการดำเนินกิจกรรมของสถาบันให้สอดคล้องตามนโยบายกระทรวงอุตสาหกรรม
วันที่ 20 มิถุนายน 2568 นายกฤศ จันทร์สุวรรณ ผู้ตรวจราชการกระทรวงอุตสาหกรรม พร้อมคณะ เข้าตรวจเยี่ยมและให้คำแนะนำแก่ สถาบันพลาสติก โดยมี นางสาวสินีนาฏ เล้าชินทอง รักษาการผู้อำนวยการสถาบันพลาสติก และสถาบันพัฒนาอุตสาหกรรมสิ่งทอ โดยมี ดร.ชาญชัย สิริเกษมเลิศ ผู้อำนวยการสถาบันพัฒนาอุตสาหกรรมสิ่งทอ ให้การต้อนรับและนำเสนอผลการดำเนินงาน ณ สถาบันพลาสติกและสถาบันพัฒนาอุตสาหกรรมสิ่งทอ แขวงพระโขนง เขตคลองเตย กรุงเทพฯ
ตามที่ปลัดกระทรวงอุตสาหกรรม (นายณัฐพล รังสิตพล) มอบหมายให้ผู้ตรวจราชการกระทรวงอุตสาหกรรม เข้าตรวจแนะนำสถาบันเครือข่าย กระทรวงอุตสาหกรรม โดยมีวัตถุประสงค์เพื่อให้ผู้ตรวจราชการกระทรวงอุตสาหกรรมรับทราบ บทบาท ภารกิจ โครงสร้าง ผลการดำเนินงาน โครงการต่างๆ ที่สถาบันเครือข่ายดำเนินการร่วมกับกระทรวงอุตสาหกรรม
ผู้ตรวจราชการฯ กฤศ ได้เน้นย้ำและถ่ายทอดแนวทางการดำเนินงานตามตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และตามนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของ ดร.ณัฐพล รังสิตพล ปลัดกระทรวงอุตสาหกรรม พร้อมทั้งได้มอบแนวทางที่จะยกระดับการดำเนินงานของสถาบันฯ และให้คำแนะนำเกี่ยวกับการบูรณาการกับสถาบันเครือข่ายที่มีห้องปฏิบัติการทดสอบ เพื่อหาแนวทางการใช้ห้องปฏิบัติการทดสอบร่วมกัน
นอกจากนี้ ผู้ตรวจราชการฯ กฤศ ยังได้เสนอแนะให้สถาบันฯ มุ่งเน้นการขยายฐานลูกค้าที่เป็นภาคเอกชนให้มากยิ่งขึ้น รวมถึงการพิจารณาจัดทำโครงการ เพื่อเสนอของบประมาณจากกองทุนภายใต้กรอบความร่วมมือต่าง ๆ เพื่อเพิ่มศักยภาพในการหารายได้และสร้างความเข้มแข็งให้กับสถาบันในระยะยาว

ที่มา : https://www.thaigov.go.th/news/contents/details/98052