รัฐบาลไทย-ข่าวทำเนียบรัฐบาล-​นายสุรพงษ์ ปิยะโชติ รัฐมนตรีช่วยว่าการกระทรวงคมนาคม สั่งการหน่วยงานในกำกับพร้อมสนับสนุนการปฏิบัติภารกิจ อำนวยความสะดวกประชาชนและเจ้าหน้าที่บริเวณชายแดนไทย - กัมพูชา 

วันพฤหัสบดีที่ 24 กรกฎาคม 2568
​นายสุรพงษ์ ปิยะโชติ รัฐมนตรีช่วยว่าการกระทรวงคมนาคม สั่งการหน่วยงานในกำกับพร้อมสนับสนุนการปฏิบัติภารกิจ อำนวยความสะดวกประชาชนและเจ้าหน้าที่บริเวณชายแดนไทย - กัมพูชา
...
วันนี้ (24 กรกฎาคม 2568) นายสุรพงษ์ ปิยะโชติ รัฐมนตรีช่วยว่าการกระทรวงคมนาคม เปิดเผยว่า ได้รับมอบหมายจากนายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม ให้กำกับดูแลหน่วยงานด้านการขนส่ง ซึ่งจากสถานการณ์ด้านความมั่นคงบริเวณชายแดนไทย - กัมพูชาในขณะนี้ เพื่อให้กลไกของหน่วยงานในกำกับสามารถสนับสนุนภารกิจของฝ่ายความมั่นในพื้นที่คงได้อย่างทันทีเมื่อได้รับการประสานขอรับการสนับสนุนระดมสรรพกําลัง และเพื่ออำนวยความสะดวกต่าง ๆ ให้กับประชาชนในพื้นที่ จึงได้สั่งการไปยังกรมการขนส่งทางบก และบริษัท ขนส่ง จำกัด เตรียมความพร้อมด้านการสนับสนุนสรรพกำลังที่อยู่ในภารกิจความรับผิดชอบของหน่วยงานให้พร้อมสนับสนุนได้ทันทีเมื่อได้รับการประสานงาน รวมทั้งได้มีข้อสั่งการให้หน่วยงานภายใต้การกำกับในพื้นที่ติดตามสถานการณ์และข้อสั่งการจากหน่วยงานที่เกี่ยวข้อง อำนวยความสะดวกต่าง ๆ ให้กับประชาชนในพื้นที่ที่ได้รับผลกระทบ โดยให้คำนึงถึงความปลอดภัยของประชาชนผู้มาใช้บริการ และเจ้าหน้าที่ผู้ปฏิบัติหน้าที่ในพื้นที่เป็นสำคัญ ทั้งนี้ ขอแสดงความห่วงใยและให้กำลังใจไปยังผู้ปฏิบัติหน้าที่ของกระทรวงคมนาคม และหน่วยงานที่เกี่ยวข้องในพื้นที่ด้วย

ที่มา : https://www.thaigov.go.th/news/contents/details/98781