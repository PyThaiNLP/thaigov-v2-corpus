รัฐบาลไทย-ข่าวทำเนียบรัฐบาล-​‘สุชาติ’ น้อมนำข้อห่วงใยสมเด็จพระสังฆราช ปมร้อนวงการสงฆ์ เผย หารือกับทุกหน่วยงานที่เกี่ยวข้องจบแล้ว-เตรียมประสาน มท-ตร. เร่งนำกม.ไปสู่การปฏิบัติให้เร็วที่สุด

วันพฤหัสบดีที่ 17 กรกฎาคม 2568
17/07/2568
พิมพ์
​‘สุชาติ’ น้อมนำข้อห่วงใยสมเด็จพระสังฆราช ปมร้อนวงการสงฆ์ เผย หารือกับทุกหน่วยงานที่เกี่ยวข้องจบแล้ว-เตรียมประสาน มท-ตร. เร่งนำกม.ไปสู่การปฏิบัติให้เร็วที่สุด
​‘สุชาติ’ น้อมนำข้อห่วงใยสมเด็จพระสังฆราช ปมร้อนวงการสงฆ์ เผย หารือกับทุกหน่วยงานที่เกี่ยวข้องจบแล้ว-เตรียมประสาน มท-ตร. เร่งนำกม.ไปสู่การปฏิบัติให้เร็วที่สุด
วันที่ 17 กรกฎาคม นายสุชาติ ตันเจริญ รัฐมนตรีประจำสำนักนายกรัฐมนตรี กล่าวว่า ตนน้อมนำข้อห่วงใยของสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เรื่องเกี่ยวกับพระสงฆ์ที่เกิดขึ้น พร้อมพิจารณาถึงแนวทางในการเสนอแก้ไขพระราชบัญญัติคณะสงฆ์ พ.ศ.2505 เพื่อให้ทันกับสถานการณ์ปัจจุบัน โดยเฉพาะประเด็นการลงโทษพระที่ประพฤติผิดวินัย รวมถึงการบริหารจัดการทรัพย์สินของวัด ทั้งนี้ ตนได้หารือร่วมกับหน่วยงานที่เกี่ยวข้องเรียนร้อยแล้ว ขณะนี้อยู่ในกระบวนการศึกษาเพื่อความรอบครอบ รัดกุม และครอบคลุม ซึ่งตนได้กำชับให้นำไปสู่การดำเนินการอย่างเร็วที่สุดด้วย
ผมได้เตรียมประสานงานไปยังกระทรวงมหาดไทย องค์กรปกครองส่วนท้องถิ่น และผู้บัญชาการตำรวจแห่งชาติ ในการบูรณาการทำงานร่วมกันเพื่อให้มีประสิทธิภาพมากยิ่งขึ้น เนื่องจากสำนักงานพระพุทธศาสนาแห่งชาติ ไม่มีอำนาจจับกุม อย่างไรก็ตาม ทุกหน่วยงานที่เกี่ยวข้อง ไม่ได้นิ่งนอนใจ โดยหลายเรื่องได้เร่งดำเนินการแล้ว เพราะทราบดีว่าประเด็นนี้กระทบกับความศรัทธาของพุทธศาสนิกชนทุกคน แต่ผมยังยืนยันว่า ในฐานะชาวพุทธ เราต้องยืนหยัดปกป้องพระศาสนา ความผิดเป็นเรื่องของบุคคลครับ“ นายสุชาติ กล่าว

ที่มา : https://www.thaigov.go.th/news/contents/details/98503