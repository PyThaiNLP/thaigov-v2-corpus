รัฐบาลไทย-ข่าวทำเนียบรัฐบาล-ก.อุตฯ ขับเคลื่อนกิจกรรมจิตอาสา “อุตสาหกรรมรวมใจ รักษ์น้ำ สร้างฝาย” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง

วันพุธที่ 27 สิงหาคม 2568
27/08/2568
พิมพ์
ก.อุตฯ ขับเคลื่อนกิจกรรมจิตอาสา “อุตสาหกรรมรวมใจ รักษ์น้ำ สร้างฝาย” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
ก.อุตฯ ขับเคลื่อนกิจกรรมจิตอาสา “อุตสาหกรรมรวมใจ รักษ์น้ำ สร้างฝาย” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
เมื่อวันที่ 26 สิงหาคม 2568 - นายณัฐพล รังสิตพล ปลัดกระทรวงอุตสาหกรรม เป็นประธานกิจกรรมจิตอาสา “อุตสาหกรรมรวมใจ รักษ์น้ำ สร้างฝาย” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 ภายใต้โครงการจิตอาสา “อุตสาหกรรมรวมใจ ดูแลสิ่งแวดล้อม ดิน น้ำ ลม ไฟ” เพื่อร่วมน้อมรำลึกในพระมหากรุณาธิคุณ พร้อมด้วยนายศุภกิจ บุญศิริ รองปลัดกระทรวงอุตสาหกรรม นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นายสิทธิวีร์ วรรณพฤกษ์ รองผู้ว่าราชการจังหวัดกาญจนบุรี ผู้บริหารระดับสูงของกระทรวงอุตสาหกรรม คณะจิตอาสากระทรวงอุตสาหกรรม รวมถึงผู้แทนหน่วยงานภาครัฐ ผู้แทนมหาวิทยาลัยมหิดล วิทยาเขตกาญจนบุรี และภาคเอกชนในพื้นที่ เข้าร่วมกิจกรรม ณ ศูนย์พัฒนาและฝึกอบรม มหาวิทยาลัยมหิดล วิทยาเขตกาญจนบุรี อำเภอไทรโยค จังหวัดกาญจนบุรี
นายณัฐพล กล่าวว่า ในวันนี้กระทรวงอุตสาหกรรมและคณะจิตอาสาในพื้นที่รวมกว่า 450 คน ได้ร่วมกันสร้างฝายชะลอน้ำ จำนวน 30 ฝาย เพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่พระองค์ทรงเล็งเห็นถึงความสำคัญของ “การปลูกป่าในใจคน” และ “การสร้างป่า สร้างฝาย” เพื่อคืนความอุดมสมบูรณ์ให้แก่แผ่นดินการสร้างฝายชะลอน้ำช่วยชะลอการไหลของน้ำ เพิ่มความชุ่มชื้นให้กับผืนดิน และช่วยให้ป่าแห่งนี้มีความอุดมสมบูรณ์ สามารถเก็บกักน้ำไว้ให้ประชาชนในพื้นที่ได้ใช้ประโยชน์จากทรัพยากรที่มีอยู่อย่างคุ้มค่าและยั่งยืน
“ขอบคุณจิตอาสาและผู้มีส่วนเกี่ยวข้องทุกท่าน ที่มาร่วมกันทำความดีด้วยหัวใจ การทำกิจกรรมจิตอาสา นอกจากจะช่วยพัฒนาคุณภาพชีวิตให้กับประชาชนแล้ว ยังช่วยสร้างความสุขในใจของทั้งผู้ให้และผู้รับ” ปลัดกระทรวงอุตสาหกรรม กล่าว

ที่มา : https://www.thaigov.go.th/news/contents/details/100204