รัฐบาลไทย-ข่าวทำเนียบรัฐบาล-รองปลัด มท. “ขจร ศรีชวโนทัย” นำคณะลงพื้นที่ชลบุรี ตรวจสอบความพร้อมโครงการตามแผนปฏิบัติราชการ ปี 70 ของกลุ่มจังหวัดภาคตะวันออก 1 

วันศุกร์ที่ 4 กรกฎาคม 2568
03/07/2568
พิมพ์
รองปลัด มท. “ขจร ศรีชวโนทัย” นำคณะลงพื้นที่ชลบุรี ตรวจสอบความพร้อมโครงการตามแผนปฏิบัติราชการ ปี 70 ของกลุ่มจังหวัดภาคตะวันออก 1
รองปลัด มท. “ขจร ศรีชวโนทัย” นำคณะลงพื้นที่ชลบุรี ตรวจสอบความพร้อมโครงการตามแผนปฏิบัติราชการ ปี 70 ของกลุ่มจังหวัดภาคตะวันออก 1 ย้ำ ให้ความสำคัญการบูรณาการทุกภาคส่วนที่สนองตอบความต้องการของประชาชนอย่างแท้จริง มีความพร้อมและถูกต้องตามหลักเกณฑ์ที่กำหนด
วันนี้ (3 ก.ค. 68) นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้นายขจร ศรีชวโนทัย รองปลัดกระทรวงมหาดไทย หัวหน้ากลุ่มภารกิจด้านสาธารณภัยและพัฒนาเมือง เป็นหัวหน้าคณะลงพื้นที่กลั่นกรองและตรวจสอบความพร้อมของโครงการตามแผนปฏิบัติราชการประจำปีงบประมาณ พ.ศ. 2570 ของกลุ่มจังหวัดภาคตะวันออก 1 (ชลบุรี ฉะเชิงเทรา ระยอง) โดยมี นายธวัชชัย ศรีทอง ผู้ว่าราชการจังหวัดชลบุรี นายอดิเรก อุ่นโอสถ รองผู้ว่าราชการจังหวัดชลบุรี หัวหน้าส่วนราชการ ผู้แทนสำนักงานสภาพัฒนาการเศรษฐกิจและสังคมแห่งชาติ ผู้แทนสำนักงบประมาณ และเจ้าหน้าที่ที่เกี่ยวข้อง ร่วมลงพื้นที่ ณ สำนักงานทรัพยากรทางทะเลและชายฝั่งที่ 2 พร้อมสำรวจความพร้อมของพื้นที่ดำเนินการ ณ ศูนย์ศึกษาธรรมชาติและอนุรักษ์ป่าชายเลนเพื่อการท่องเที่ยวเชิงนิเวศ จังหวัดชลบุรี
การลงพื้นที่กลั่นกรองและตรวจสอบความพร้อมของโครงการฯ ในวันนี้ มีจำนวน 2 โครงการ ได้แก่ 1) โครงการส่งเสริมความรู้ สร้างงาน สร้างรายได้ เพิ่มมูลค่าจากภูมิปัญญาชาวบ้านจากป่าชายเลน และ 2) โครงการบริหารจัดการขยะทะเลตามหลักวิชาการด้วยอวนดักขยะทะเลบริเวณทรัพยากรป่าชายเลน และทรัพยากรปะการังในเขตพัฒนาพิเศษภาคตะวันออก (EEC) อย่างยั่งยืนโดยชุมชนมีส่วนร่วม ทั้งนี้ รองปลัดกระทรวงมหาดไทยได้เน้นย้ำการให้ความสำคัญกับการบูรณาการทุกภาคส่วนในการพัฒนาพื้นที่ เพื่อตอบสนองต่อความต้องการของประชาชนอย่างแท้จริง รวมทั้งตรวจสอบความพร้อมของโครงการ และหลักเกณฑ์การจัดทำแผนตามที่คณะกรรมการโยบายการบริหารงานเชิงพื้นที่แบบบูรณาการ (ก.น.บ.) กำหนด

ที่มา : https://www.thaigov.go.th/news/contents/details/98147