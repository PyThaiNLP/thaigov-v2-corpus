รัฐบาลไทย-ข่าวทำเนียบรัฐบาล-ผู้ตรวจราชการฯ วีรพงษ์ ตรวจราชการ รอบที่ 2 จังหวัดสุรินทร์และบุรีรัมย์ พร้อมตรวจเยี่ยมสถานประกอบการเหมืองแร่ในพื้นที่

วันเสาร์ที่ 28 มิถุนายน 2568
28/06/2568
พิมพ์
ผู้ตรวจราชการฯ วีรพงษ์ ตรวจราชการ รอบที่ 2 จังหวัดสุรินทร์และบุรีรัมย์ พร้อมตรวจเยี่ยมสถานประกอบการเหมืองแร่ในพื้นที่
ผู้ตรวจราชการฯ วีรพงษ์ ตรวจราชการ รอบที่ 2 จังหวัดสุรินทร์และบุรีรัมย์ พร้อมตรวจเยี่ยมสถานประกอบการเหมืองแร่ในพื้นที่
เมื่อวันที่ 24 - 25 มิถุนายน 2568 นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ ประจำปีงบประมาณ พ.ศ. 2568 รอบที่ 2 ณ จังหวัดสุรินทร์ และจังหวัดบุรีรัมย์ โดยมีนางสาวณัสชนก วงศ์สละ อุตสาหกรรมจังหวัดสุรินทร์ นายประสงค์ ผลส่ง อุตสาหกรรมจังหวัดบุรีรัมย์ พร้อมด้วยข้าราชการและเจ้าหน้าที่ ให้การต้อนรับพร้อมรายงานผลการดำเนินงานตามประเด็นตรวจราชการ การตรวจ กำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรมให้เป็นไปตามนโยบาย MIND
โดย ผู้ตรวจราชการฯ นายวีรพงษ์ ได้กำชับเจ้าหน้าที่ในการกำกับดูแล ส่งเสริมและสนับสนุน สถานประกอบการโรงงานเหมืองแร่และวิสาหกิจขนาดกลางและขนาดย่อม SMEs ให้สามารถเติบโตอยู่ร่วมกับสังคม และชุมชน โดยปฏิบัติงานเป็นไปตามกฎหมาย พร้อมตรวจติดตามสถานประกอบการผ่านระบบ i-Auditor ติดตามการรายงานข้อมูลผ่านระบบ i-Singleform และรับฟังข้อคิดเห็น ข้อเสนอแนะ ปัญหาอุปสรรคต่าง ๆ และขอให้ผู้บริหาร ข้าราชการและเจ้าหน้าที่ทุกท่านติดตามข่าวสาร กรณีปัญหาข้อพิพาทระหว่างประเทศอย่างใกล้ชิด พร้อมทั้งยังได้กล่าวชื่นชม ให้กำลังใจในการดำเนินชีวิตและการปฏิบัติงาน
นอกจากนี้ ผู้ตรวจราชการฯ นายวีรพงษ์และคณะได้ลงพื้นที่เข้าเยี่ยมสถานประกอบการเหมืองแร่และอุตสาหกรรมพื้นฐาน ณ ห้างหุ้นส่วนจำกัด อารีย์สันติก่อสร้าง อำเภอเมืองสุรินทร์ จังหวัดสุรินทร์ และห้างหุ้นส่วนจำกัด หินบุรีรัมย์ อำเภอเมืองบุรีรัมย์ จังหวัดบุรีรัมย์ เพื่อติดตามผลการดำเนินงานประกอบการเหมืองแร่และเข้าร่วมกิจกรรมปลูกต้นไม้ ในโครงการปลูกป่าลดภาวะโลกร้อน  เพื่อร่วมเฉลิมพระเกียรติพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว

ที่มา : https://www.thaigov.go.th/news/contents/details/97968