รัฐบาลไทย-ข่าวทำเนียบรัฐบาล-​หัวหน้าผู้ตรวจฯ เดชา ลงพื้นที่ร้อยเอ็ด หนุนการมีส่วนร่วมภาคประชาชน-ส่งเสริมวิสาหกิจชุมชนสู่ความยั่งยืน

วันอาทิตย์ที่ 20 กรกฎาคม 2568
20/07/2568
พิมพ์
​หัวหน้าผู้ตรวจฯ เดชา ลงพื้นที่ร้อยเอ็ด หนุนการมีส่วนร่วมภาคประชาชน-ส่งเสริมวิสาหกิจชุมชนสู่ความยั่งยืน
​หัวหน้าผู้ตรวจฯ เดชา ลงพื้นที่ร้อยเอ็ด หนุนการมีส่วนร่วมภาคประชาชน-ส่งเสริมวิสาหกิจชุมชนสู่ความยั่งยืน
8 กรกฎาคม 2568 เดชา จาตุธนานันท์ หัวหน้าผู้ตรวจราชการกระทรวงอุตสาหกรรม ลงพื้นที่ตรวจราชการโดยมีนางบุญนิธิ ทองรักษ์ อุตสาหกรรมจังหวัดร้อยเอ็ด ให้การต้อนรับและรายงานผลการดำเนินงานของอุตสาหกรรมจังหวัด โดยในครั้งนี้การประชุมการตรวจราชการ ณ จังหวัดร้อยเอ็ดได้เชิญที่ปรึกษาผู้ตรวจราชการภาคประชาชน ด้านเศรษฐกิจ
นายสมเกียรติ ชัยคณารักษ์กูล
ที่ปรึกษาผู้ตรวจราชการภาคประชาชน ด้านสังคม
นายสมยงค์ รังเสนา
ที่ปรึกษาผู้ตรวจราชการภาคประชาชน ด้านสิ่งแวดล้อม
นายสมดี ไทยทองหลาง
ที่ปรึกษาผู้ตรวจราชการภาคประชาชน ด้านวิชาการ
นายมนตรี มนตรีพิลา
เพื่อให้คำปรึกษาข้อมูลและนำเสนอข้อมูลข้อเท็จจริงในพื้นที่แก่ผู้ตรวจราชการ รวมถึงการนำนโยบายของกระทรวงไปเผยแพร่ให้ประชาชนในพื้นที่ได้รับทราบอีกทั้งเป็นการส่งเสริมการมีส่วนร่วมของประชาชนและภาครัฐให้ปฏิบัติงานร่วมกันอย่างมีประสิทธิภาพ
ในช่วงบ่าย หัวหน้าผู้ตรวจลงพื้นที่ วิสาหกิจชุมชนข้าวแปลงใหญ่ อำเภอเมืองสรวง จังหวัดร้อยเอ็ด ซึ่งเข้าร่วมโครงการปั้นนักธุรกิจอุตสาหกรรมคู่ชุมชนและทางวิสาหกิจได้ผ่านการคัดเลือกวิสาหกิจดีเด่นไปสู่วิสาหกิจโดนเด่นระดับกลุ่มจังหวัด วิสาหกิจชุมชนข้าวแปลงใหญ่มีแนวโน้มการพัฒนาที่ยังยืน เป็นตัวอย่างหรือต้นแบบแก่วิสาหกิจชุมชนอื่นในการแลกเปลี่ยนเรียนรู้ซึ่งจะเป็นการกระตุ้นและพัฒนาประสิทธิภาพการประกอบการวิสาหกิจชุมชนให้เกิดความมั่นคง

ที่มา : https://www.thaigov.go.th/news/contents/details/98583