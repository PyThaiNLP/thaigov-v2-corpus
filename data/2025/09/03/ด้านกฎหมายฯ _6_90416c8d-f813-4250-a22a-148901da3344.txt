รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมหารือเกี่ยวกับพัฒนาระบบฐานข้อมูลกลางผู้กระทำผิด กลุ่มพัฒนาพฤตินิสัย กระทรวงยุติธรรม

วันพุธที่ 25 มิถุนายน 2568
25/06/2568
พิมพ์
รัฐมนตรีว่าการกระทรวงยุติธรรม ประชุมหารือเกี่ยวกับพัฒนาระบบฐานข้อมูลกลางผู้กระทำผิด กลุ่มพัฒนาพฤตินิสัย กระทรวงยุติธรรม
รัฐมนตรีว่าการกระทรวงยุติธรรม ประชุมหารือเกี่ยวกับพัฒนาระบบฐานข้อมูลกลางผู้กระทำผิด กลุ่มพัฒนาพฤตินิสัย กระทรวงยุติธรรม
ในวันพุธที่ 25 มิถุนายน 2568 เวลา 13.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมหารือระบบฐานข้อมูลกลางผู้กระทำผิดพัฒนาพฤตินิสัย โดยมีนายนิยม เติมศรีสุข ผู้ช่วยรัฐมนตรีประจำกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม พันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม นายนิทัศน์ แสงวัฒนะ รองผู้อำนวยการสำนักงานกิจการยุติธรรม พร้อมด้วยอาจารย์ผู้ทรงคุณวุฒิ และเจ้าหน้าที่ที่เกี่ยวข้อง เข้าร่วมฯ ณ ห้องประชุม 10 - 01 กระทรวงยุติธรรม และผ่านระบบการประชุมทางไกล (Video Conference)
โอกาสนี้ รัฐมนตรีว่าการกระทรวงยุติธรรม ได้กล่าวใจความสำคัญ​ตอนหนึ่ง​ว่า ระบบฐานข้อมูลกลางผู้กระทำผิดกลุ่มพัฒนาพฤตินิสัย กระทรวงยุติธรรม สามารถสะท้อนให้เห็นประเด็นปัญหา หรืออาชญากรรม ที่เกิดขึ้นในสังคม อีกทั้งฐานข้อมูลเหล่านี้มีประโยชน์อย่างมากในการนำมาประกอบการตัดสินใจเเละกำหนดนโยบายของผู้บริหารกระทรวงยุติธรรมเพื่อขับเคลื่อนภารกิจกระทรวงยุติธรรม ให้เกิดสัมฤทธิ์ผล และสามารถนำไปต่อยอดขยายผลในงานวิจัยต่าง ๆ ของกระทรวงยุติธรรมเพื่อประโยชน์กับประชาชน และทำให้ประชาชนมีความรู้สึกว่าความยุติธรรมเดินทางใกล้ไม่ไกลเหมือนก่อน
ทั้งนี้ ระบบฐานข้อมูลกลางผู้กระทำผิดกลุ่มพัฒนาพฤตินิสัย กระทรวงยุติธรรม มีเป้าหมายในการพัฒนา  เพื่อให้กระทรวงยุติธรรมมีระบบฐานข้อมูลกลางของผู้กระทำผิด ในกลุ่มภารกิจด้านพัฒนาพฤตินิสัย กระทรวงยุติธรรม โดยจะแสดงข้อมูลของผู้กระทำผิด และผู้กระทำผิดซ้ำในมิติต่าง ๆ ในภาพรวมระดับกระทรวง ระดับหน่วยงาน ,พื้นที่ และรายบุคคล โดยนำเสนอผ่านระบบ Web Application ที่สามารถแสดงผลวิเคราะห์แนวโน้ม ข้อมูลสถิติ ข้อมูลสถิติเชิงพื้นที่ รายงานแบบไดนามิค และ Dashboard ทั้งในระดับกระทรวง และระดับกรม เพื่อใช้ประกอบการตัดสินใจของผู้บริหารกระทรวง​ยุติธรรม​ รวมทั้งใช้ประโยชน์ในภารกิจของหน่วยงานในสังกัด​กระทรวง​ยุติธรรม​

ที่มา : https://www.thaigov.go.th/news/contents/details/97848