รัฐบาลไทย-ข่าวทำเนียบรัฐบาล-รัฐมนตรี​ว่าการ​กระทรวง​ยุติธรรม​ เปิดค่ายมวยไทย ลูกพระยม รับชมการแข่งขันชกมวยโชว์  ในงานนิทรรศการราชทัณฑ์ ครั้งที่ 54 

วันอาทิตย์ที่ 20 กรกฎาคม 2568
20/07/2568
พิมพ์
รัฐมนตรี​ว่าการ​กระทรวง​ยุติธรรม​ เปิดค่ายมวยไทย ลูกพระยม รับชมการแข่งขันชกมวยโชว์  ในงานนิทรรศการราชทัณฑ์ ครั้งที่ 54
รัฐมนตรี​ว่าการ​กระทรวง​ยุติธรรม​ เปิดค่ายมวยไทย ลูกพระยม รับชมการแข่งขันชกมวยโชว์  ในงานนิทรรศการราชทัณฑ์ ครั้งที่ 54
ในวันอาทิตย์ที่ 20 กรกฎาคม 2568 เวลา 14.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีเปิดค่ายมวยไทย ลูกพระยม พร้อมด้วย ดร.ก้องศักด ยอดมณี ผู้ว่าการการกีฬาแห่งประเทศไทย ดร.สุเทพ ดวงจินดา กรรมการผู้จัดการบริษัท เรียลฮีโร่ มวยไทย จำกัด ร่วมพิธีดังกล่าว โดยมี นายยู่สิน จินตภากร ผู้ช่วยรัฐมนตรีประจำ​กระทรวง​ยุติธรรม​ นายสหการณ์ เพ็ชรนรินทร์ อธิบดีกรมราชทัณฑ์ และผู้บัญชาการ​เรือนจำ/ทัณฑสถาน​ รวมทั้ง​เจ้าหน้าที่​กรมราชทัณฑ์​ ร่วมให้การต้อนรับ พร้อมรับชมคอนเสิร์ต เสก โลโซ และวงมีนบุรี ณ ห้องอิมแพ็ค เอ็กซิบิชั่น ฮอลล์ 9 - 10 เมืองทองธานี จังหวัด​นนทบุรี​
กระทรวง​ยุติธรรม​ โดยกรมราชทัณฑ์ ได้​กำหนด​จัดงานนิทรรศการผลิตภัณฑ์ฝีมือผู้ต้องขัง ประจำปี พ.ศ. 2568 (ครั้งที่ 54) ภายใต้แนวคิด New Power New Life พลังแห่งโอกาส ศักยภาพที่(ไม่)ถูกขังขึ้น ในระหว่างวันที่ 16 – 20 กรกฎาคม 2568 ณ ห้องอิมแพ็ค เอ็กซิบิชั่น ฮอลล์ 9 - 10 เมืองทองธานี จังหวัด​นนทบุรี​ โดยจัดให้มีการจำหน่ายผลิตภัณฑ์ฝีมือผู้ต้องขังจากเรือนจำ/ทัณฑสถานทั่วประเทศกว่า 100 แห่ง พร้อมกิจกรรมการแสดงความสามารถของผู้ต้องขังในด้านต่าง ๆ บนเวทีอันหลากหลายตลอดการจัดงาน และในวันนี้ถือเป็นวันสุดท้ายของการจัดงานดังกล่าว จึงได้จัดการแข่งขันชกมวยโชว์ระหว่างค่ายมวยลูกพระยม ปะทะ ค่ายจิตรเมืองนนท์ จำนวนทั้งสิ้น 9 คู่ ประกอบด้วย นักชกจากเรือนจำกลางเขาบิน ทัณฑสถานวัยหนุ่มพระนครศรีอยุธยา และทัณฑสถานหญิงชลบุรี พร้อมเปิดค่ายมวยไทย ลูกพระยม จากนั้นร่วมรับชมการแสดงดนตรีจากผู้ต้องขัง โดยวงดนตรี มีนบุรี พร้อมเสก โลโซ ปิดท้ายการจัดนิทรรศการในครั้งนี้อีกด้วย
กรมราชทัณฑ์
ทั้งนี้​ กระทรวง​ยุติธรรม​ โดยกรม​ราชทัณฑ์​ ขอขอบคุณพี่น้องประชาชนที่ได้ร่วมอุดหนุนสินค้าผลิตภัณฑ์จากฝีมือผู้ต้องขังที่ร่วมให้กำลังใจ สนับสนุนการจัดงานในครั้งนี้ โดยรายได้ส่วนหนึ่งจะเป็นเงินปันผลสำหรับผู้ต้องขัง เพื่อไว้สำหรับใช้จ่ายขณะต้องโทษ รวมถึงเป็นทุนในการประกอบอาชีพภายหลังพ้นโทษได้อีกด้วย ซึ่งการจัดงานในครั้งนี้ถือได้ว่า เราทุกคนได้มีส่วนร่วมในการส่งเสริมผู้ก้าวพลาดให้ได้แสดงศักยภาพ และร่วมให้โอกาสเขาเหล่านี้ได้อย่างแท้จริง ภายใต้แนวคิด New Power New Life พลังแห่งโอกาส ศักยภาพที่(ไม่)ถูกขัง

ที่มา : https://www.thaigov.go.th/news/contents/details/98586