รัฐบาลไทย-ข่าวทำเนียบรัฐบาล-กรุงไทยร่วมฉลอง “Love Pride Parade, Bangkok 2025” สนับสนุนความหลากหลาย และความเท่าเทียมในสังคม 

วันพฤหัสบดีที่ 26 มิถุนายน 2568
26/06/2568
พิมพ์
กรุงไทยร่วมฉลอง “Love Pride Parade, Bangkok 2025” สนับสนุนความหลากหลาย และความเท่าเทียมในสังคม
ธ.กรุงไทยสนับสนุนความหลากหลายและความเท่าเทียมในสังคม ภายใต้แนวคิด “Empowering Equality” ร่วมสนับสนุนงาน “Love Pride Parade, Bangkok 2025” เพื่อเฉลิมฉลองเดือนแห่งเทศกาล “Pride Month” ในวันที่ 29 มิถุนายน 2568 ณ ศูนย์การค้าเอ็มสเฟียร์
ธนาคารกรุงไทย ในฐานะธนาคารพาณิชย์ชั้นนำของประเทศ สนับสนุนความหลากหลายและความเท่าเทียมในสังคม ภายใต้แนวคิด “Empowering Equality” ร่วมสนับสนุนงาน “Love Pride Parade, Bangkok 2025” เพื่อเฉลิมฉลองเดือนแห่งเทศกาล “Pride Month” ในวันที่ 29 มิถุนายน 2568 ณ ศูนย์การค้าเอ็มสเฟียร์ โดยคณะผู้บริหาร พนักงาน และน้องวายุ มาสคอตธนาคาร เข้าร่วมขบวนพาเหรดยิ่งใหญ่และยาวที่สุดในเอเชีย เป็นระยะทางกว่า 6 กิโลเมตรจากสนามศุภชลาศัย เข้าสู่ถนนพระรามที่ 1 ยาวไปตลอดถนนสุขุมวิท และสิ้นสุดที่ศูนย์การค้าเอ็มสเฟียร์  พร้อมร่วมออกบูธกิจกรรมเพื่อเแนะนำผลิตภัณฑ์และบริการทางการเงินของธนาคารที่ออกแบบมาเพื่อรองรับทุกความหลากหลายของชีวิต ตอบโจทย์ลูกค้าทุกกลุ่มอย่างตรงจุด ทั้งสินเชื่อบ้านกรุงไทย ที่พร้อมสนับสนุนกฎหมายสมรสเท่าเทียม ให้ทุกคู่มีความมั่นคงในด้านที่อยู่อาศัย โดยสามารถกู้ร่วมเพื่อเป็นเจ้าของบ้านได้ร่วมกัน ด้วยอัตราดอกเบี้ยพิเศษ เริ่มต้นปีแรก 2.29% ต่อปี และสินเชื่อกรุงไทยบ้านแลกเงิน ผลิตภัณฑ์ทางการเงินที่ตอบโจทย์ลูกค้าที่ต้องการเงินก้อนใหญ่หลากหลายกลุ่ม ด้วยการเปลี่ยนที่อยู่อาศัยที่ปลอดภาระ เป็นวงเงินกู้ช่วยเสริมสภาพคล่องตามความจำเป็นทั้งในการดำรงชีพ และการทำธุรกิจได้อย่างต่อเนื่อง ในอัตราดอกเบี้ยพิเศษ เริ่มต้นปีแรก 4.99% ต่อปี
ธนาคารกรุงไทย ยึดมั่นในแนวทางการให้สินเชื่ออย่างรับผิดชอบและเป็นธรรม (Responsible Lending) ของธนาคารแห่งประเทศไทย พร้อมให้ความรู้ สร้างวินัยทางการเงิน กู้เท่าที่จำเป็นและชำระคืนไหว เพื่อเสริมสร้าง ภูมิคุ้มกันทางการเงิน สร้างความมั่นคงและอิสระทางการเงินอย่างยั่งยืน สินเชื่อกรุงไทยบ้านแลกเงิน อัตราดอกเบี้ยที่แท้จริงตลอดอายุสัญญาอยู่ระหว่าง 6.50%-7.98% ต่อปี (ณ วันที่ 1 ก.ค. 68) สินเชื่อบ้านกรุงไทย อัตราดอกเบี้ยที่แท้จริงตลอดอายุสัญญาอยู่ระหว่าง 5.13% - 5.17% ต่อปี (ณ วันที่ 1 ก.ค. 68) สมมติฐานการคำนวณมาจากอัตราดอกเบี้ย MLR = 6.75% ต่อปี (ณ วันที่ 15 พ.ค. 68) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ รายละเอียดการคำนวณเพิ่มเติมดูที่ www.krungthai.com เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
ทั้งนี้ ธนาคารกรุงไทย มุ่งมั่นยกระดับคุณภาพชีวิตของลูกค้าทุกกลุ่ม ควบคู่การขับเคลื่อนเศรษฐกิจและสังคมไทยให้เติบโตอย่างยั่งยืน สะท้อนบทบาทของธนาคารในฐานะสถาบันการเงินที่ร่วมสร้างความเสมอภาคในสังคม และดำเนินธุรกิจบนหลักธรรมาภิบาล เคารพสิทธิมนุษยชน และความเท่าเทียม ตอบโจทย์เป้าหมายการพัฒนาที่ยั่งยืนขององค์การสหประชาชาติ (SDGs) สอดคล้องกับวิสัยทัศน์ “กรุงไทยเคียงข้างไทย สู่ความยั่งยืน”

ที่มา : https://www.thaigov.go.th/news/contents/details/97888