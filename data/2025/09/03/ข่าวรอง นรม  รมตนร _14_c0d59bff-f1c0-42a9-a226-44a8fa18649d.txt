รัฐบาลไทย-ข่าวทำเนียบรัฐบาล-รองนายกรัฐมนตรี “สุริยะ” นำคณะรัฐมนตรีชุดใหม่ เข้าเฝ้าฯ ถวายสัตย์ปฏิญาณก่อนปฏิบัติหน้าที่

วันพฤหัสบดีที่ 3 กรกฎาคม 2568
03/07/2568
พิมพ์
รองนายกรัฐมนตรี “สุริยะ” นำคณะรัฐมนตรีชุดใหม่ เข้าเฝ้าฯ ถวายสัตย์ปฏิญาณก่อนปฏิบัติหน้าที่
รองนายกรัฐมนตรี “สุริยะ” นำคณะรัฐมนตรีชุดใหม่ เข้าเฝ้าฯ ถวายสัตย์ปฏิญาณก่อนปฏิบัติหน้าที่
วันนี้ (3 กรกฎาคม 2568) เวลา 09.15 น. นายสุริยะ จึงรุ่งเรืองกิจ รองนายกรัฐมนตรี และรัฐมนตรีว่าการกระทรวงคมนาคม รักษาราชการแทนนายกรัฐมนตรี  พร้อมด้วยคณะรัฐมนตรีที่ทรงพระกรุณาโปรดเกล้าฯ แต่งตั้งเมื่อวันที่ 30 มิถุนายน 2568 เดินทางมายังตึกสันติไมตรี ทำเนียบรัฐบาล เพื่อถ่ายภาพเดี่ยวในเครื่องแบบปกติขาว และถ่ายภาพหมู่ร่วมกัน ก่อนที่รักษาราชการแทนนายกรัฐมนตรี จะนำคณะรัฐมนตรี ออกเดินทางจากทำเนียบรัฐบาลโดยรถตู้ที่สำนักเลขาธิการนายกรัฐมนตรีจัดเตรียมไว้ ไปยังพระที่นั่งอัมพรสถาน  พระราชวังดุสิต เพื่อเข้าเฝ้าฯ ถวายสัตย์ปฏิญาณ ก่อนปฏิบัติหน้าที่
ทั้งนี้ ในตอนบ่าย เวลา 14.00 น. นายสุริยะ จึงรุ่งเรืองกิจ รองนายกรัฐมนตรี และรัฐมนตรีว่าการกระทรวงคมนาคม รักษาราชการแทนนายกรัฐมนตรี  จะเป็นประธานการประชุมคณะรัฐมนตรี (นัดพิเศษ) เพื่อแบ่งงานรองนายกรัฐมนตรีและรัฐมนตรี  ณ ห้องประชุม 501 ตึกบัญชาการ 1 ทำเนียบรัฐบาล ต่อไป

ที่มา : https://www.thaigov.go.th/news/contents/details/98131