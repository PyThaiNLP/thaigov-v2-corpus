รัฐบาลไทย-ข่าวทำเนียบรัฐบาล-"ธีรรัตน์" ร่วมคณะ "ประเสริฐ" หารือสหภาพเมียนมา มุ่งแก้ปัญหาสารปนเปื้อนน้ำกก เพื่อสิ่งแวดล้อมที่ดีของประชาชนทั้ง 2 ประเทศ

วันพุธที่ 20 สิงหาคม 2568
20/08/2568
พิมพ์
"ธีรรัตน์" ร่วมคณะ "ประเสริฐ" หารือสหภาพเมียนมา มุ่งแก้ปัญหาสารปนเปื้อนน้ำกก เพื่อสิ่งแวดล้อมที่ดีของประชาชนทั้ง 2 ประเทศ
"ธีรรัตน์" ร่วมคณะ "ประเสริฐ" หารือสหภาพเมียนมา มุ่งแก้ปัญหาสารปนเปื้อนน้ำกก เพื่อสิ่งแวดล้อมที่ดีของประชาชนทั้ง 2 ประเทศ
วันนี้ (20 ส.ค. 68) นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะผู้อำนวยการศูนย์อำนวยการแก้ไขปัญหาคุณภาพน้ำ (ส่วนหน้า) เพื่อเร่งรัดการแก้ไขปัญหาน้ำในแม่น้ำกก ร่วมคณะนายประเสริฐ จันทรรวงทอง รองนายกรัฐมนตรี เป็นประธานคณะอนุกรรมการขับเคลื่อนการแก้ไขปัญหาคุณภาพน้ำในแหล่งน้ำผิวดิน ร่วมการประชุมหารือระหว่างรัฐต่อรัฐกับสาธารณรัฐแห่งสหภาพเมียนมาว่าด้วยความร่วมมือในการแก้ไขปัญหาการปนเปื้อนในแม่น้ำกกและแม่น้ำสาย
รัฐบาลมีความมุ่งมั่นในการติดตามสถานการณ์คุณภาพน้ำในแหล่งน้ำผิวดิน กรณีแม่น้ำกกอย่างใกล้ชิด และแสดงความห่วงใยต่อพี่น้องประชาชนในพื้นที่ เนื่องจากปัญหาดังกล่าวมีแนวโน้มรุนแรงขึ้นและยังไม่คลี่คลาย ส่งผลกระทบต่อสิ่งแวดล้อมและสุขภาพของประชาชนอย่างหลีกเลี่ยงไม่ได้ โดยมุ่งแสวงหาความร่วมมือระหว่างประเทศกับประเทศสหภาพเมียนมา ซึ่งเป็นประเทศเพื่อนบ้านที่ใช้ทรัพยากรจากแหล่งน้ำดังกล่าวร่วมกัน เพื่อให้ประชาชนของทั้งสองประเทศได้อยู่ในสภาพแวดล้อมที่เหมาะสม

ที่มา : https://www.thaigov.go.th/news/contents/details/99932