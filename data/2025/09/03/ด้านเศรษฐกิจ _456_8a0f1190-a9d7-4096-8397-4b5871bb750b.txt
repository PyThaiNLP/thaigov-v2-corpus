รัฐบาลไทย-ข่าวทำเนียบรัฐบาล-“เอกนัฏ” สัมภาษณ์พิเศษสำนักข่าวรอยเตอร์ ลั่นเดินหน้าปราบธุรกิจสีเทา ยกระดับมาตรฐานอุตฯ คุมเข้มแก้ปัญหาการส่งผ่านแดน สกัดไทยเป็นทางเลี่ยงภาษีและศูนย์กลางสินค้าผิดกฎหมาย

วันอาทิตย์ที่ 10 สิงหาคม 2568
10/08/2568
พิมพ์
“เอกนัฏ” สัมภาษณ์พิเศษสำนักข่าวรอยเตอร์ ลั่นเดินหน้าปราบธุรกิจสีเทา ยกระดับมาตรฐานอุตฯ คุมเข้มแก้ปัญหาการส่งผ่านแดน สกัดไทยเป็นทางเลี่ยงภาษีและศูนย์กลางสินค้าผิดกฎหมาย
“เอกนัฏ” สัมภาษณ์พิเศษสำนักข่าวรอยเตอร์ ลั่นเดินหน้าปราบธุรกิจสีเทา ยกระดับมาตรฐานอุตฯ คุมเข้มแก้ปัญหาการส่งผ่านแดน สกัดไทยเป็นทางเลี่ยงภาษีและศูนย์กลางสินค้าผิดกฎหมาย
8 สิงหาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ให้สัมภาษณ์พิเศษกับสำนักข่าวรอยเตอร์ ถึงมาตรการและผลการดำเนินงานปราบปรามธุรกิจสีเทา การยกระดับมาตรฐานอุตสาหกรรม และการแก้ไขปัญหาการส่งผ่านแดนที่ส่งผลต่อเศรษฐกิจและสิ่งแวดล้อมของประเทศ ณ ห้องทำงานรัฐมนตรีว่าการกระทรวงอุตสาหกรรม ชั้น 19 การนิคมอุตสาหกรรมแห่งประเทศไทย
ในการสัมภาษณ์ ได้นำเสนอปฏิบัติการเชิงรุก “ปิดประตูตีมาร” และ “ทีมสุดซอย” ที่ลงพื้นที่ตรวจสอบทั่วประเทศ จัดระเบียบโรงงานและธุรกิจที่ไม่ปฏิบัติตามกฎหมาย รวมถึงปิดโรงงานผิดกฎหมาย ตรวจสอบและคัดกรองบริษัทที่เข้าข่ายเป็นนอมินีกว่า 46,000 ราย พร้อมยึดอายัดสินค้าไม่ได้มาตรฐาน มอก. มูลค่ากว่าพันล้านบาท และดำเนินคดีกับผู้กระทำผิด นอกจากนี้ ยังสกัดกั้นการลักลอบนำเข้าขยะอิเล็กทรอนิกส์ปนเปื้อน พร้อมสั่งส่งคืนประเทศต้นทาง นอกจากนี้ กระทรวงฯ ยังให้ความสำคัญกับการยกระดับมาตรฐานอุตสาหกรรมทั้งระบบ ตั้งแต่การกำกับดูแลโรงงาน การปรับปรุงกระบวนการผลิตให้เป็นมิตรต่อสิ่งแวดล้อม ไปจนถึงการบังคับใช้มาตรการ “ผู้ก่อมลพิษเป็นผู้จ่าย” เพื่อให้ผู้ประกอบการรับผิดชอบต่อผลกระทบที่เกิดขึ้นต่อชุมชนและสิ่งแวดล้อม ควบคู่กับการปกป้องผู้บริโภคจากสินค้าที่ไม่ได้มาตรฐาน ลดความเสี่ยงต่อชีวิตและทรัพย์สิน รวมถึงการแก้ปัญหาการส่งผ่านแดน (Transshipment) ที่มีความซับซ้อนและกระทบต่อการค้าระหว่างประเทศ โดยเฉพาะการใช้ไทยเป็นทางผ่านเพื่อหลีกเลี่ยงมาตรการภาษี ซึ่งอาจส่งผลให้สินค้าส่งออกไทยต้องเผชิญภาษีสูงถึง 36% ในบางตลาด กระทรวงฯ จึงเร่งบังคับใช้กฎหมายเข้ม ตรวจตู้สินค้าต้องสงสัย จับกุมสินค้าสำแดงเท็จ และทำงานร่วมกับหน่วยงานระหว่างประเทศ เพื่อป้องกันไม่ให้ไทยกลายเป็นศูนย์กลางสินค้าที่เป็นอันตรายหรือผิดกฎหมาย

ที่มา : https://www.thaigov.go.th/news/contents/details/99559