รัฐบาลไทย-ข่าวทำเนียบรัฐบาล-ธ.ก.ส. เปิดตัวเงินฝากแก้วมรกต ในงาน Thailand Smart Money ระยอง ครั้งที่ 8 พร้อมเปิดตัว “ผึ้ง” Art Toy ตัวใหม่ล่าสุด ในชุด Agri Animal

วันศุกร์ที่ 27 มิถุนายน 2568
27/06/2568
พิมพ์
ธ.ก.ส. เปิดตัวเงินฝากแก้วมรกต ในงาน Thailand Smart Money ระยอง ครั้งที่ 8 พร้อมเปิดตัว “ผึ้ง” Art Toy ตัวใหม่ล่าสุด ในชุด Agri Animal
ธ.ก.ส.เปิดตัวเงินฝากใหม่ “เงินฝากแก้วมรกต” ที่งาน Thailand Smart Money ระยอง 2025 ฝากเริ่มต้นเพียง 2,000 บาท ไม่จำกัดวงเงินฝากสูงสุด พร้อมเปิดตัว “ผึ้ง” Art Toy ตัวใหม่ล่าสุด ในชุด “AGRI ANIMAL”
ธ.ก.ส. เปิดตัวเงินฝากใหม่ “เงินฝากแก้วมรกต” ที่งาน Thailand Smart Money ระยอง 2025 ฝากเริ่มต้นเพียง 2,000 บาท ไม่จำกัดวงเงินฝากสูงสุด รับดอกเบี้ยและสิทธิประโยชน์ความคุ้มครองอุบัติเหตุสูงสุดถึง 25 เท่า ของยอดเงินฝากคงเหลือตั้งแต่ 2,000 บาทขึ้นไป สูงสุดไม่เกิน 10 ล้านบาท พร้อมเปิดตัว “ผึ้ง” Art Toy ตัวใหม่ล่าสุด ในชุด “AGRI ANIMAL” เมื่อฝากสลากออมทรัพย์ ธ.ก.ส. ชุดมังกรหยก ตั้งแต่ 2 ล้านบาทขึ้นไป รับสิทธิ์จุ่ม Art Toy ชุด Agri Animal (ทุย นกเอี้ยง และผึ้ง) 1 จุ่ม และเมื่อฝากตั้งแต่ 10 ล้านบาทขึ้นไป รับเลย! 3 ตัว ครบเซต นอกจากนี้ ยังมีสินค้าแกลมเกษตรคุณภาพดีจากลูกค้า ธ.ก.ส. ทั่วประเทศที่มาจำหน่ายให้กับลูกค้าถึงที่ พร้อมโปรโมชันและกิจกรรมพิเศษอีกมากมาย พบกันได้ที่ บูธ ธ.ก.ส. ณ ลานโปรโมชัน ชั้น 1 ศูนย์การค้าเซ็นทรัล ระยอง วันที่ 27 – 29 มิถุนายนนี้
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ในฐานะสถาบันการเงินเฉพาะกิจของรัฐที่มีบทบาทสำคัญในการเป็นแกนกลางการเกษตร (Essence of Agriculture) เข้าร่วมงาน Thailand Smart Money ระยอง ครั้งที่ 8 ประเดิมเปิดตัวผลิตภัณฑ์ใหม่ล่าสุดเงินฝากแก้วมรกต ฝากเริ่มต้นเพียง 2,000 บาท ไม่จำกัดวงเงินฝากสูงสุด รับผลตอบแทนเป็นดอกเบี้ยเงินฝากในอัตราร้อยละ 0.10 ต่อปี แถมสิทธิประโยชน์ความคุ้มครองอุบัติเหตุสูงสุดถึง 25 เท่า ของยอดเงินฝากคงเหลือตั้งแต่ 2,000 บาทขึ้นไป สูงสุดไม่เกิน 10 ล้านบาท เปิดรับฝากครั้งแรกในวันที่ 27 มิถุนายน 2568 เป็นต้นไป นอกจากนี้ ยังมีโปรโมชันพิเศษในงาน อาทิ ผลิตภัณฑ์เงินฝาก – สลากออมทรัพย์ ธ.ก.ส. ที่ฝากแล้วจะได้รับสิทธิ์จุ่ม Art Toy AGRI ANIMAL เหล่าบรรดาสัตว์ในภาคการเกษตรชุดใหม่ โดยเปิดตัว “ผึ้ง” Art Toy ตัวใหม่ล่าสุดในชุด AGRI ANIMAL ที่น่ารัก น่าสะสมเพียงฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ตั้งแต่ 2,000,000 บาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง และผึ้ง) จำนวน 1 จุ่ม (จำกัด 1 คน/สิทธิ์) หรือเมื่อฝากตั้งแต่ 10,000,000 บาทขึ้นไป รับเลย 3 ตัว ครบเซต (จำกัด 1 คน/สิทธิ์) และเมื่อฝากเงินฝากล้อมเพชร ระยะเวลา 13 เดือน 14 วัน รับดอกเบี้ยแบบขั้นบันได สูงสุดถึงร้อยละ 11.73 ต่อปี เฉลี่ยรับดอกเบี้ยทั้งโครงการร้อยละ 1.80 ต่อปี ตั้งแต่ 500,000 บาทแต่ไม่เกิน 1,000,000 บาท รับสิทธิ์จุ่ม Art Toy ชุดมังแมว 1 จุ่ม และเมื่อฝากตั้งแต่ 1,000,000 บาทขึ้นไป รับเลย Art Toy ชุดมังแมวครบเซต 4 ตัว หรือเมื่อฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ชุดถุงเงินหน่วยละ 100 บาท ชุดขวัญถุง หน่วยละ 20 บาท หรือสลากดิจิทัล ธ.ก.ส. หน่วยละ 50 บาท ตั้งแต่ 100,000 บาทขึ้นไป แต่ไม่เกิน 590,000 บาท รับกระปุกออมทรัพย์ คุณ ME โชค รุ่นรวยเหลือแจก หรือเมื่อฝากตั้งแต่ 590,000 บาทขึ้นไป รับเลยกระเป๋าล้อลาก ขนาด 16 นิ้ว
นอกจากนี้ ยังมีผลิตภัณฑ์เงินฝากสงเคราะห์ชีวิต ซึ่งถือเป็นทางเลือกในการออมเงินที่มาพร้อมความคุ้มครองและสิทธิประโยชน์ในการลดหย่อนภาษี ที่คัดโปรโมชันพิเศษมานำเสนอ ประกอบด้วย เมื่อสมัครกรมธรรม์ ธกส เพิ่มรัก3 12/10 ส่งชำระ 1,000 บาท/เดือน ชำระล่วงหน้าอย่างน้อย 12 เดือน(11,520 บาท) รับกระเป๋าเดินทาง 4 ล้อลาก ขนาด 20 นิ้ว 1 ใบ หรือส่งชำระ 2,000 บาทต่อเดือน ชำระล่วงหน้าอย่างน้อย 12 เดือน (23,040 บาท) หรือเมื่อสมัครกรมธรรม์ ธกส Hug (ฮัก) 10/5 ส่งชำระ 20,000 บาทต่อปีขึ้นไป เมื่อกรมธรรม์อนุมัติ รับเลยกระเป๋าเดินทางแม่ลูก จำนวน 1 เซต (ประกอบด้วย 2 ใบ คือ กระเป๋าเดินทาง 4 ล้อลาก ขนาด 20 นิ้ว และกระเป๋าเดินทางแบบหิ้ว ขนาด 14 นิ้ว) และสมัครกรมธรรม์ ธกส รักคุณ แบบ 2 โดยส่งชำระ 1,197 บาทต่อปี รับกระเป๋าผ้าแคนวาส BAAC Life
ในด้าน สินเชื่อ ธ.ก.ส. นำผลิตภัณฑ์สินเชื่อที่หลากหลาย ตอบโจทย์ความต้องการของลูกค้า ทั้งในและนอกภาคเกษตรมาให้คำแนะนำแก่ผู้ที่สนใจ อาทิ สินเชื่อเงินด่วนสิบหมื่น สำหรับสมาชิกอาสาสมัครสาธารณสุขประจำหมู่บ้าน (อสม.) และอาสาสมัครสาธารณสุขกรุงเทพมหานคร (อสส.) ที่เป็นสมาชิกสมาคมฌาปนกิจสงเคราะห์ อาสาสมัครสาธารณสุขประจำหมู่บ้านแห่งประเทศไทย (ฌกส. อสม.) วงเงินกู้รายละไม่เกิน 100,000 บาท (นับรวมวงเงินกู้เดิมโครงการสินเชื่อเงินด่วนคนดีและโครงการสินเชื่อเงินด่วนกึ่งแสน) อัตราดอกเบี้ยเงินกู้ร้อยละ 0.50 ต่อเดือน หรือร้อยละ 6 ต่อปี สินเชื่อเคหะเพื่อที่อยู่อาศัย สำหรับข้าราชการและพนักงานองค์กรในหน่วยงานที่มี MOU กับ ธ.ก.ส. วงเงินกู้รายละไม่เกิน 5 ล้านบาท อัตราดอกเบี้ยพิเศษ 5 ปีแรก เพียงร้อยละ 2.99 ต่อปี สินเชื่อเกษตรวิวัฒน์ สำหรับบุคลากรภาครัฐที่มีรายได้ประจำ อายุ 50 – 59 ปี สร้างรายได้คู่ขนานจากการทำการเกษตร วงเงินกู้สูงสุดรายละไม่เกิน 8 ล้านบาท อัตราดอกเบี้ย 5 ปีแรก MRR - 2 ต่อปี (ปัจจุบันอัตราดอกเบี้ย MRR เท่ากับร้อยละ 6.725 ต่อปี) หรือเท่ากับร้อยละ 4.725 ต่อปี สินเชื่อเพื่อบุคลากรด้านสาธารณสุขและบุคลากรทางการศึกษา วงเงินกู้สูงสุดรายละ 20,000 บาท อัตราดอกเบี้ยพิเศษ เริ่มต้นเพียงร้อยละ 0.67 ต่อเดือน หรือร้อยละ 8 ต่อปี เป็นต้น
นอกจากนี้ ยังมีการจัดจำหน่ายสินค้าแกลมเกษตรสุดพรีเมียม จากเกษตรกรลูกค้า ธ.ก.ส. กว่า 70 รายการ ที่มาเปิดให้ผู้ที่สนใจได้เลือกช็อปอย่างเต็มที่ อาทิ ข้าวพร้อมทาน ตรา อุ่นอิ่ม จาก สกต.ร้อยเอ็ด สะดวก พกพาง่าย เก็บได้ในอุณหภูมิห้องได้นานถึง 18 เดือน รับประทานได้ทันที หรือจะอุ่นร้อนด้วยไมโครเวฟ เพียง 60 วินาที กาแฟลุงไข่ แบรนด์หอมละมุน by คุณฉัตร กาแฟโรบัสต้าที่เต็มไปด้วยกลิ่นหอม รสชาติเข้มข้น และมีคุณภาพส่งตรงจากแหล่งผลิตในจังหวัดชุมพร และผ้าทอจวนตานี จากวิสาหกิจชุมชนกลุ่มสตรีทอผ้าบ้านตรัง จังหวัดตรัง งานหัตถศิลป์ชุมชนจากภาคใต้ที่เป็นเอกลักษณ์ มีลวดลายเฉพาะตัว หลากหลายสี และทำด้วยกระบวนการธรรมชาติ ที่เป็นมิตรต่อสิ่งแวดล้อม เป็นต้น ทั้งนี้ ภายในงาน ธนาคารยังได้นำผนังกระปุก ธ.ก.ส. แห่งความทรงจำ รวมรวมกระปุกออมทรัพย์ ธ.ก.ส. ตั้งแต่อดีตถึงปัจจุบันที่หาดูได้ยากมาให้ประชาชนได้ถ่ายรูปเป็นที่ระลึกและเข้าร่วมกิจกรรมพิเศษ เพื่อรับของที่ระลึกสุด Exclusive มากมาย ได้ที่บูธ ธ.ก.ส. ณ ลานโปรโมชัน ชั้น 1 ศูนย์การค้าเซ็นทรัล ระยอง วันที่ 27 – 29 มิถุนายนนี้

ที่มา : https://www.thaigov.go.th/news/contents/details/97918