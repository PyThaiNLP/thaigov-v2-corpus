รัฐบาลไทย-ข่าวทำเนียบรัฐบาล-  วันหยุด 2 วันอาสาฬหบูชา -เข้าพรรษา ขึ้นทางด่วนฟรี 3 สายทาง รวม 61 ด่าน ตั้งแต่เวลา 00.01 น.ถึง 24.00 น.

วันพฤหัสบดีที่ 10 กรกฎาคม 2568
10/07/2568
พิมพ์
วันหยุด 2 วันอาสาฬหบูชา -เข้าพรรษา ขึ้นทางด่วนฟรี 3 สายทาง รวม 61 ด่าน ตั้งแต่เวลา 00.01 น.ถึง 24.00 น.
วันหยุด 2 วันอาสาฬหบูชา -เข้าพรรษา ขึ้นทางด่วนฟรี 3 สายทาง รวม 61 ด่าน ตั้งแต่เวลา 00.01 น.ถึง 24.00 น.
วันนี้ (10 ก.ค. 2568( นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า รัฐบาล โดยกระทรวงคมนาคม ยกเว้นค่าผ่านทางพิเศษของทางพิเศษ รวม 3 สายทาง ดังนี้ ทางพิเศษเฉลิมมหานคร (ทางด่วนขั้นที่ 1) จำนวน 20 ด่าน ทางพิเศษศรีรัช (ทางพิเศษขั้นที่ 2) จำนวน 31 ด่าน และทางพิเศษอุดรรัถยา (บางปะอิน-ปากเกร็ด) จำนวน 10 ด่าน ในวันพฤหัสบดีที่ 10 กรกฎาคม 2568 (วันอาสาฬหบูชา) และศุกร์ที่ 11 กรกฎาคม 2568 (วันเข้าพรรษา) ตั้งแต่เวลา 00.01 น. ถึง 24.00 น. ซึ่งเป็นวันหยุดราชการประจำปีตามประกาศสำนักนายกรัฐมนตรี
นายอนุกูล กล่าวว่า เส้นทางพิเศษเฉลิมมหานคร จำนวน 20 ด่าน มีดังนี้ ดาวคะนอง ดินแดง ดินแดง 1 ท่าเรือ 1 ท่าเรือ 2 บางจาก บางนา พระรามที่สี่ 1 พระรามที่สี่ 2 เพชรบุรี เลียบแม่น้ำ สาธุประดิษฐ์ 1 สาธุประดิษฐ์ 2 สุขุมวิท สุขุมวิท 62 อาจณรงค์ อาจณรงค์ (ท่าเรือ) อาจณรงค์(บางนา) อาจณรงค์ 3 ด่านลุมพินี
ส่วนเส้นทางทางพิเศษศรีรัช จำนวน 31 ด่าน มีดังนี้ ประชาชื่น (ขาเข้า ขาออก)  รัชดาภิเษก บางซื่อ บางซื่อ 2 ย่านพหลโยธิน คลองประปา 1 คลองประปา 2 พหลโยธิน 1 พหลโยธิน 2 อโศก1 อโศก 2 อโศก 4 ยมราช อุรุพงศ์ หัวลำโพง สะพานสว่าง สุรวงศ์ สาทร จันทร์ สาธุประดิษฐ์ 3 พระรามสาม ประชาชื่น (ขาออก) ประชาชื่น 1 ประชาชื่น 2 งามวงศ์วาน 1 งามวงศ์วาน 2 รามคำแหง อโศก 3-1 ศรีนครินทร์ พระราม 9 พระราม 9-1 (ศรีรัช)
และเส้นทางพิเศษอุดรรัถยา จำนวน 10 ด่าน เมืองทองธานี (ขาเข้า ขาออก) ศรีสมาน (ขาเข้า ขาออก) ศรีสมาน (ขาออก) บางพูน (ขาเข้า ขาออก) เชียงราก (ขาเข้า ขาออก) บางปะอิน (ขาเข้า ขาออก)
นอกจากนี้ แขวงทางหลวงพิเศษระหว่างเมือง MOTORWAY กรมทางหลวง  เปิดทดลองให้บริการมอเตอร์เวย์ M81 บางใหญ่ - กาญจนบุรี เพื่ออำนวยความสะดวก โดยเปิดให้วิ่งฟรี 7 ด่าน ตลอดสาย ระยะทาง 96 กิโลเมตร ได้แก่ ด่านบางใหญ่ ด่านนครชัยศรี ด่านนครปฐมฝั่งตะวันออก ด่านนครปฐมฝั่งตะวันตก ด่านท่าม่วงด่านท่ามะกา และด่านกาญจนบุรี  ส่วนด่านศีรษะทองยังไม่เปิดให้บริการ ทั้งนี้ ตั้งแต่เวลา 00.01 น. วันพฤหัสบดีที่ 10 ก.ค. 68 ถึงเวลา 09.00 น. วันจันทร์ที่ 14 ก.ค. 68
“การยกเว้นค่าทางด่วน เป็นไปตามนโยบายของรัฐบาลและกระทรวงคมนาคมที่ปรากฏในสัญญาสัมปทานฉบับแก้ไขใหม่ระหว่าง กทพ. บริษัท ทางด่วนและรถไฟฟ้ากรุงเทพ จำกัด (มหาชน) (BEM) และบริษัททางด่วนกรุงเทพเหนือ จำกัด (NECL) เพื่อเป็นการอำนวยความสะดวกในการเดินทางของประชาชนในวันหยุดและช่วยลดภาระค่าใช้จ่ายให้แก่ประชาชน รวมทั้งช่วยลดปัญหาจราจรติดขัดบริเวณหน้าด่านเก็บค่าผ่านทางพิเศษ” นายอนุกูล ระบุ

ที่มา : https://www.thaigov.go.th/news/contents/details/98317