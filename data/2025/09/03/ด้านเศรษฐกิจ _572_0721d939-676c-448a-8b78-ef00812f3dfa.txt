รัฐบาลไทย-ข่าวทำเนียบรัฐบาล-ธ.ก.ส. คว้ารางวัลระดับเอเชีย Asia Pacific Enterprise Awards 2025 ประเภทความเป็นเลิศทางธุรกิจองค์กร Corporate Excellence Award

วันเสาร์ที่ 23 สิงหาคม 2568
23/08/2568
พิมพ์
ธ.ก.ส. คว้ารางวัลระดับเอเชีย Asia Pacific Enterprise Awards 2025 ประเภทความเป็นเลิศทางธุรกิจองค์กร Corporate Excellence Award
ธ.ก.ส. รับรางวัลระดับภูมิภาคเอเชีย Asia Pacific Enterprise Awards - APEA 2025 ประเภทความเป็นเลิศทางธุรกิจองค์กร Corporate Excellence Award รางวัลอันทรงเกียรติ จัดขึ้นโดย Enterprise Asia
ธนาคารเพื่อการเกษตรและสหกรณ์การเกษตร (ธ.ก.ส.) รับรางวัลระดับภูมิภาคเอเชีย Asia Pacific Enterprise Awards - APEA 2025 ประเภทความเป็นเลิศทางธุรกิจองค์กร Corporate Excellence Award รางวัลอันทรงเกียรติ จัดขึ้นโดย Enterprise Asia องค์กรพัฒนาภาคธุรกิจที่มุ่งส่งเสริมและพัฒนาผู้ประกอบการในภูมิภาคเอเชียแปซิฟิกที่นำธุรกิจสู่อนาคตผ่านนวัตกรรมและความยั่งยืน เพื่อขับเคลื่อนเศรษฐกิจและสังคม พร้อมยกย่องความเป็นเลิศด้านการบริหารจัดการองค์กร ภายใต้หลัก ความหลากหลาย (Diversity) ความเท่าเทียม (Equity) และการมีส่วนร่วม (Inclusion) ซึ่งในปี 2568 พิธีมอบรางวัลจัดขึ้นภายใต้แนวคิด “Showcasing Future-Ready Enterprises” โดยมีนายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม เป็นประธานในพิธีมอบรางวัล เมื่อวันที่ 22 สิงหาคม 2568 ณ โรงแรม ดิ แอทธินี โฮเตล กรุงเทพฯ
นายฉัตรชัย ศิริไล ผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า รางวัล Asia Pacific Enterprise Awards - APEA 2025 ประเภทความเป็นเลิศทางธุรกิจองค์กร Corporate Excellence Award ที่ ธ.ก.ส. ได้รับในครั้งนี้ ถือเป็นรางวัลระดับภูมิภาคเอเชียแปซิฟิก ที่แสดงให้เห็นว่า ธ.ก.ส. เป็นองค์กรที่มีการบริหารจัดการทรัพยากรและบุคลากรอย่างมีประสิทธิภาพ เพื่อสร้างผลลัพธ์ที่ยั่งยืนและสามารถรักษาพันธกิจขององค์กรได้อย่างต่อเนื่อง โดยมุ่งมั่นขับเคลื่อนองค์กรตามวิสัยทัศน์ในการเป็น "ธนาคารพัฒนาชนบทที่ยั่งยืน" ครอบคลุมการดำเนินงานใน 2 ส่วน คือ การเป็น "ธนาคารยั่งยืน" และ "ชนบทยั่งยืน" ซึ่ง ธ.ก.ส. กำหนดยุทธศาสตร์กลยุทธ์ และแผนงาน ทั้งในมิติ Perform คือการทำงานที่มุ่งเน้นความมีประสิทธิภาพมากยิ่งขึ้น และมิติ Transform คือการปรับเปลี่ยนวิธีการทำงานเพื่อให้เกิดสิ่งใหม่ ๆ ที่ดีกว่าเดิม การปรับกระบวนการทำงาน การบริหารผลิตภัณฑ์และบริการ รวมถึงสินเชื่อที่มีความแข็งแรง กำหนดกรอบในการขับเคลื่อนองค์กร เพื่อมุ่งสู่เป้าหมายในการเป็น "ธนาคารยั่งยืน" ด้วยการพัฒนาองค์กรให้แข็งแกร่งทั้งในเชิงของระบบและกระบวนการทำงาน (Hard Side) ควบคู่ไปกับการสร้างความผูกพันและความสุขของพนักงาน (Soft Side) เพื่อให้องค์กรสามารถเติบโตและประสบความสำเร็จได้อย่างยั่งยืน
การมุ่งสู่เป้าหมายในการเป็น "ชนบทยั่งยืน" ธ.ก.ส. ได้ขับเคลื่อนผ่านกลไกในการเป็นแกนกลางการเกษตร Essence of Agriculture ภายใต้การดำเนินงานอย่างมีธรรมาภิบาล (Governance) มีการบริหารความเสี่ยง (Risk Management) และมีการกำกับการปฏิบัติตามกฎเกณฑ์ (Compliance) แบบบูรณาการ (GRC) มีการกำหนดโครงสร้างการบริหารงานตามหลักบทบาทหน้าที่ความรับผิดชอบแบบถ่วงดุล (3 Lines of Defense) โดยคำนึงถึงเศรษฐกิจ สังคม และสิ่งแวดล้อมอย่างรอบด้าน ตามหลักความยั่งยืน Environment, Social, และ Governance หรือ ESG เพื่อให้มั่นใจว่า ธ.ก.ส. มีการปรับตัวอย่างต่อเนื่องและสอดคล้องกับบริบทของโลกใหม่ให้ความใส่ใจสิ่งแวดล้อม และมุ่งสู่ความเป็นกลางทางคาร์บอน (Carbon Neutrality) ตามหลักเกณฑ์ที่เป็นมาตรฐานโลกต่อไป
ทั้งนี้ รางวัล Asia Pacific Enterprise Awards - APEA 2025 ประเภทความเป็นเลิศทางธุรกิจองค์กร Corporate Excellence Award ถือเป็นอีกหนึ่งรางวัลแห่งความสำเร็จในระดับสากล ที่สะท้อนให้เห็นถึงความมุ่งมั่นพัฒนาองค์กรให้มีความเข้มแข็งและพร้อมที่จะยกระดับภาคการเกษตรและคุณภาพชีวิตของเกษตรกรไทย ให้เติบโตได้อย่างมั่นคงและยั่งยืน ไปพร้อมกัน เพราะ ธ.ก.ส. เป็นมากกว่าธนาคาร BAAC the way we are ถ้าคุณได้สัมผัส คุณจะรัก ธ.ก.ส.
https://www.facebook.com/share/p/1CEmoWyPp2/

ที่มา : https://www.thaigov.go.th/news/contents/details/100037