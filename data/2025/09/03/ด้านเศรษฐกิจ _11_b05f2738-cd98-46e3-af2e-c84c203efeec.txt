รัฐบาลไทย-ข่าวทำเนียบรัฐบาล-“SME D Market” สุดคึกคัก!!! ผู้บริหาร พนักงาน SME D Bank และประชาชน ช้อปฉ่ำ ช่วยเอสเอ็มอีไทย รับทรัพย์กระเป๋าตุง

วันอังคารที่ 24 มิถุนายน 2568
24/06/2568
พิมพ์
“SME D Market” สุดคึกคัก!!! ผู้บริหาร พนักงาน SME D Bank และประชาชน ช้อปฉ่ำ ช่วยเอสเอ็มอีไทย รับทรัพย์กระเป๋าตุง
SME D Bank ร่วมจับจ่ายใช้สอย สนับสนุนสินค้าดีจากผู้ประกอบการเอสเอ็มอีไทย ที่เป็นลูกค้า SME D Bank และหน่วยงานพันธมิตร ที่ยกทัพของเด่นของดีทั่วไทยมาออกบูธ ภายใต้โครงการ “SME D Market”  การเพิ่มรายได้ ขยายตลาด กระตุ้นเศรษฐกิจให้คึกคักตามนโยบายรัฐบาล
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank นำโดย นายพิชิต มิทราวงศ์ กรรมการผู้จัดการ พร้อมด้วย ผู้บริหาร พนักงาน และประชาชนในพื้นที่ใกล้เคียง ร่วมกันจับจ่ายใช้สอย สนับสนุนสินค้าดีจากผู้ประกอบการเอสเอ็มอีไทย ทั้งที่เป็นลูกค้า SME D Bank  และจากหน่วยงานพันธมิตร ที่ยกทัพของเด่นของดีทั่วไทยมาออกบูธ ภายใต้โครงการ  “SME D Market” ทำให้เกิดการเพิ่มรายได้ ขยายตลาด กระตุ้นเศรษฐกิจให้คึกคักตามนโยบายรัฐบาล
ทั้งนี้ โครงการ “SME D Market”  จัดขึ้นเป็นประจำทุกเดือน ครั้งละ 2 วัน บริเวณชั้น 1  สำนักงานใหญ่ SME D Bank อาคาร SME Bank Tower โดยจะเปิดโอกาสให้ผู้ประกอบการเอสเอ็มอี มาออกบูธจำหน่ายสินค้า  โดยไม่เสียค่าใช้จ่ายใดๆ ทั้งสิ้น  ซึ่งครั้งนี้ จัดระหว่างวันที่  24-25 มิถุนายน 2568
ห้ามพลาด! สินค้าคุณภาพ โปรโมชันจุใจ จากผู้ประกอบการเอสเอ็มอีกว่า 50 ราย เลือกช้อปเต็มที่ ทั้งสินค้าอาหาร เครื่องดื่ม เครื่องใช้ เครื่องประดับ และอื่นๆ อีกมากมาย  โดยงานยังมีพรุ่งนี้ (25 มิ.ย.)  อีกหนึ่งวัน  จัดเวลา 8.00-16.00 น.  รีบมาช้อปกันด่วนๆ

ที่มา : https://www.thaigov.go.th/news/contents/details/97771