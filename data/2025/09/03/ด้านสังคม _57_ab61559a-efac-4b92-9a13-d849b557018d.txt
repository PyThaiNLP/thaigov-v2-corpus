รัฐบาลไทย-ข่าวทำเนียบรัฐบาล-“วราวุธ” นั่งหัวโต๊ะ ประชุมกระทรวง พม. ย้ำ ผู้บริหาร-ขรก. อย่าเกียร์ว่าง ให้ทำงานเต็มที่ตามนโยบาย เน้น รวดเร็ว ถูกต้อง แม่นยำ

วันพุธที่ 2 กรกฎาคม 2568
“วราวุธ” นั่งหัวโต๊ะ ประชุมกระทรวง พม. ย้ำ ผู้บริหาร-ขรก. อย่าเกียร์ว่าง ให้ทำงานเต็มที่ตามนโยบาย เน้น รวดเร็ว ถูกต้อง แม่นยำ
“วราวุธ” นั่งหัวโต๊ะ ประชุมกระทรวง พม. ย้ำ ผู้บริหาร-ขรก. อย่าเกียร์ว่าง ให้ทำงานเต็มที่ตามนโยบาย เน้น รวดเร็ว ถูกต้อง แม่นยำ
วันที่ 2 กรกฎาคม 2568 ที่กระทรวงการพัฒนาสังคมและความมั่นคงของมนุษย์ (พม.) นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยภายหลังเป็นประธานการประชุมกระทรวงการพัฒนาสังคมและความมั่นคงของมนุษย์ ประจำเดือนกรกฎาคม 2568 ว่า ภายหลังจากที่มีพระบรมราชโองการโปรดเกล้าฯ แต่งตั้งคณะรัฐมนตรีเพิ่มเติมเพื่อทำให้การทำงานของรัฐบาลมีความต่อเนื่อง ในส่วนของกระทรวง พม. ไม่ได้มีการเปลี่ยนแปลงแต่อย่างใด ซึ่งในการประชุมกระทรวง พม.  ตนได้เน้นย้ำกับผู้บริหารและข้าราชการกระทรวง พม. ให้ดำเนินงานตามนโยบายที่มอบไว้ และขอให้มีความรวดเร็ว มีความถูกต้อง แม่นยำ ประสานงานกับหน่วยงานต่างๆ ทั้งในและต่างประเทศด้วยความรวดเร็วเช่นกัน อีกทั้งเป็นช่วงปลายปีงบประมาณ 2568 และการเตรียมการใช้งบประมาณของปี 2569 ให้มีประสิทธิภาพ โดยขอให้ใช้งบประมาณปี 2568 ให้เกิดประโยชน์ให้มากที่สุด และขอให้ผู้บริหารและข้าราชการกระทรวง พม. ทุกคนอย่าใส่เกียร์ว่างในการทำงาน เพราะว่ารัฐมนตรียังอยู่เหมือนเดิมไม่ได้เปลี่ยนไปไหน
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ครม #ปรับคณะรัฐมนตรี

ที่มา : https://www.thaigov.go.th/news/contents/details/98112