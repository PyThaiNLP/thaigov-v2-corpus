รัฐบาลไทย-ข่าวทำเนียบรัฐบาล-รมต.นร. สุชาติเป็นประธานในพิธีพระราชทานเพลิงศพ ‘พลทหารสิรวิชญ์ ภิญโญสุข’  ณ จังหวัดขอนแก่น แสดงความใจกับครอบครัว และเป็นผู้แทนรบ. มอบเงินช่วยเหลือผู้ประสบสาธารณภัย

วันเสาร์ที่ 2 สิงหาคม 2568
02/08/2568
พิมพ์
รมต.นร. สุชาติเป็นประธานในพิธีพระราชทานเพลิงศพ ‘พลทหารสิรวิชญ์ ภิญโญสุข’  ณ จังหวัดขอนแก่น แสดงความใจกับครอบครัว และเป็นผู้แทนรบ. มอบเงินช่วยเหลือผู้ประสบสาธารณภัย
รมต.นร. สุชาติเป็นประธานในพิธีพระราชทานเพลิงศพ ‘พลทหารสิรวิชญ์ ภิญโญสุข’  ณ จังหวัดขอนแก่น แสดงความใจกับครอบครัว และเป็นผู้แทนรบ. มอบเงินช่วยเหลือผู้ประสบสาธารณภัยจากการสู้รบไทย-กัมพูชา
วันนี้ (2 สิงหาคม 2568) พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานพระบรมราชานุเคราะห์ในการพระราชทานเพลิงศพ พลทหารสิรวิชญ์ ภิญโญสุข เสียชีวิตจากเหตุการณ์ปะทะกันระหว่าง ไทย – กัมพูชา
โดยนายสุชาติ ตันเจริญ รัฐมนตรีประจำสำนักนายกรัฐมนตรี เป็นประธานพิธีงานพระราชทานเพลิงศพ พลทหารสิรวิชญ์ ภิญโญสุข ณ วัดสายทอง อ.สีชมพู จ.ขอนแก่น ในเวลา 16.00 น. ประธานในพิธีพระราชทานเพลิงศพ
นายสุชาติกล่าวให้กำลังใจครอบครัว และขอบคุณความเสียสละของพลทหารสิรวิชญ์ พร้อมกันนี้ ยังเป็นผู้แทนรัฐบาลมอบเงินกองทุนช่วยเหลือผู้ประสบสาธารณภัย สำนักนายกรัฐมนตรี ซึ่งเป็นเงินช่วยเหลือผู้ประสบสาธารณภัยจากการสู้รบเหตุปะทะชายแดนไทย-กัมพูชา ให้แก่ครอบครัวพลทหารสิรวิชญ์ ภิญโญสุข จำนวน 1,000,000 บาท ด้วย
อนึ่ง ในวันพรุ่งนี้ (3 สิงหาคม 2568) รัฐมนตรีประจำสำนักนายกรัฐมนตรี จะเป็นประธานพิธีพิธีพระราชทานผ้าไตรและภัตตาหารสามหาบในการเก็บอัฐ ณ เมรุชั่วคราววัดสายทอง อ.สีชมพู จ.ขอนแก่น ในเวลา 07.00 น. ด้วย

ที่มา : https://www.thaigov.go.th/news/contents/details/99245