รัฐบาลไทย-ข่าวทำเนียบรัฐบาล-สลก.สป.จัดอบรม 

วันพฤหัสบดีที่ 14 สิงหาคม 2568
สลก.สป.จัดอบรม
เมื่อวันพุธที่ 13 สิงหาคม 2568 สำนักงานเลขานุการสำนักงานปลัดกระทรวงกลาโหม จัดอบรมหลักสูตร “สมบัติผู้ดี” ให้กับกำลังพล เพื่อพัฒนาบุคลิกภาพและมารยาทตามแบบฉบับทหาร โดยมี พลตรี จิตนาถ ปุณโณทก เลขานุการสำนักงานปลัดกระทรวงกลาโหม เป็นประธานเปิดการอบรม
ณ ห้องพินิตประชานาถ ในศาลาว่าการกลาโหม
การอบรมครั้งนี้จัดขึ้นตามแนวคิดของ พลเรือเอก สุพพัต ยุทธวงษ์ รองปลัดกระทรวงกลาโหม ที่ต้องการเห็นกำลังพลของ สป. ทุกคน มีการวางตัวที่เหมาะสม มีความสุภาพอ่อนน้อม และรู้จักกาลเทศะ เพื่อสร้างภาพลักษณ์ที่ดีและเพิ่มประสิทธิภาพในการทำงานให้สูงขึ้น
หลักสูตรนี้มุ่งเน้นการพัฒนาคุณสมบัติและพฤติกรรมที่เหมาะสม ทั้งในด้าน กาย วาจา และใจ ซึ่งจะช่วยให้กำลังพลสามารถปฏิบัติหน้าที่ได้อย่างมืออาชีพ และนำความรู้ที่ได้ไปปรับใช้ให้เป็นประโยชน์ทั้งต่อตนเองและหน่วยงาน
การอบรมในครั้งนี้ ได้รับเกียรติจาก ผู้ช่วยศาสตราจารย์ ดร.อาภา ภัคภิญโญ ผู้เชี่ยวชาญด้านการพัฒนาองค์กรที่มีประสบการณ์ยาวนานกว่า 25 ปี มาเป็นวิทยากรบรรยายให้ความรู้ ซึ่งจะช่วยให้กำลังพลสามารถนำความรู้ไปใช้ได้อย่างเป็นรูปธรรมและมีประสิทธิภาพ

ที่มา : https://www.thaigov.go.th/news/contents/details/99685