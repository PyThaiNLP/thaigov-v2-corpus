รัฐบาลไทย-ข่าวทำเนียบรัฐบาล-"ผต.มท.ศรัณย์ศักด์" ย้ำ เพราะการมีแรงบันดาลใจจะเป็นเข็มทิศนำทางสู่ความสำเร็จ ในกิจกรรมส่งเสริมคุณธรรมจริยธรรม พร้อมเชิญ "ดร.วิทย์ สิทธิเวคิน" ร่วมถ่ายทอดประสบการณ์สร้างแรงบันดาลใจ

วันพุธที่ 25 มิถุนายน 2568
25/06/2568
พิมพ์
"ผต.มท.ศรัณย์ศักด์" ย้ำ เพราะการมีแรงบันดาลใจจะเป็นเข็มทิศนำทางสู่ความสำเร็จ ในกิจกรรมส่งเสริมคุณธรรมจริยธรรม พร้อมเชิญ "ดร.วิทย์ สิทธิเวคิน" ร่วมถ่ายทอดประสบการณ์สร้างแรงบันดาลใจ
"ผต.มท.ศรัณย์ศักด์" ย้ำ เพราะการมีแรงบันดาลใจจะเป็นเข็มทิศนำทางสู่ความสำเร็จ ในกิจกรรมส่งเสริมคุณธรรมจริยธรรม พร้อมเชิญ "ดร.วิทย์ สิทธิเวคิน" ร่วมถ่ายทอดประสบการณ์สร้างแรงบันดาลใจให้กับบุคลากร
วันนี้ (25 มิ.ย. 68) เวลา 07.45 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายศรัณย์ศักด์ ศรีเครือเนตร ผู้ตรวจราชการกระทรวงมหาดไทย เป็นประธานเปิดกิจกรรมการสร้างแรงบันดาลใจเพื่อส่งเสริมคุณธรรม จริยธรรม สำนักงานปลัดกระทรวงมหาดไทย โดยมี นายมานะ สิมมา ที่ปรึกษาด้านกฎหมาย (นิติกร ทรงคุณวุฒิ) นางขนิษฐา จิรพิทักษ์ ผู้เชี่ยวชาญเฉพาะด้านยุทธศาสตร์ ปฏิบัติหน้าที่ผู้อำนวยการศูนย์ปฏิบัติการต่อต้านการทุจริต กระทรวงมหาดไทย และข้าราชการ บุคลากร ร่วมรับฟัง ณ ห้องประชุมราชบพิธ กระทรวงมหาดไทย และผ่านระบบออนไลน์
นายศรัณย์ศักด์ กล่าวว่า คนมหาดไทย มีหน้าที่อันสำคัญในการ "บำบัดทุกข์ บำรุงสุข" จึงมีความจำเป็นต้องมี "แรงบันดาลใจ" ซึ่งเป็นส่วนสำคัญในการทำงาน เพราะการมีแรงบันดาลใจจะเป็นเข็มทิศนำทางสู่ความสำเร็จตามจุดมุ่งหมายได้ ซึ่งสิ่งสำคัญที่สุด คือ ผู้ปฏิบัติงานต้องเห็นถึงความสำคัญ และคุณค่าของงานที่ตนเองได้รับมอบหมาย
"การให้คุณค่ากับตัวเองในฐานะเป็นฟันเฟืองหนึ่งในการขับเคลื่อนภารกิจของกระทรวงมหาดไทย จะทำให้เกิดทัศนคติ (Attitude) ที่ดีต่องาน รวมทั้งมีแนวคิด (Mindset) ที่เหมาะสมกับการทำงาน พร้อมรับต่อความเปลี่ยนแปลง ตอบสนองความคาดหวังของประชาชน ตลอดจนการใช้ชีวิตให้ประสบความสำเร็จต่อไป" นายศรัณย์ศักด์ กล่าว
ด้าน นางขนิษฐา กล่าวว่า กระทรวงมหาดไทยได้ดำเนินโครงการขับเคลื่อนภารกิจด้านการส่งเสริมคุณธรรม จริยธรรม และการป้องกันปราบปรามการทุจริตและประพฤติมิชอบของกระทรวงมหาดไทย ซึ่งเป็นส่วนหนึ่งของการเสริมสร้างค่านิยม แนวคิดในการปฏิบัติงาน และการใช้ชีวิตให้ประสบความสำเร็จ โดยได้รับเกียรติจาก ดร.วิทย์ สิทธิเวคิน เป็นวิทยากรผู้สร้างแรงบันดาลใจ และถ่ายทอดประสบการณ์ ในหัวข้อ "Attitude & Mindset for MOI"

ที่มา : https://www.thaigov.go.th/news/contents/details/97842