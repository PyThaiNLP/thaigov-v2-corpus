รัฐบาลไทย-ข่าวทำเนียบรัฐบาล-ปลัด พม. ส่งด่วน ผู้บริหาร-ศรส. พม.สุพรรณบุรี เร่งช่วยเยียวยาครอบครัวผู้เสียชีวิต จากเหตุพลุระเบิด

วันพฤหัสบดีที่ 31 กรกฎาคม 2568
ปลัด พม. ส่งด่วน ผู้บริหาร-ศรส. พม.สุพรรณบุรี เร่งช่วยเยียวยาครอบครัวผู้เสียชีวิต จากเหตุพลุระเบิด
ปลัด พม. ส่งด่วน ผู้บริหาร-ศรส. พม.สุพรรณบุรี เร่งช่วยเยียวยาครอบครัวผู้เสียชีวิต จากเหตุพลุระเบิด
วันที่ 30 กรกฎาคม 2568 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า ขอแสดงความเสียใจต่อครอบครัวผู้เสียชีวิตและผู้ที่ได้รับบาดเจ็บจากอุบัติเหตุรุนแรงที่ไม่คาดคิด เกิดจากพลุระเบิดที่บ้านโพธิ์ท่าทราย อำเภอเมือง จังหวัดสุพรรณบุรี ทำให้มีผู้เสียชีวิต 9 ราย และผู้ได้รับบาดเจ็บ 1 ราย โดยนายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงมนุษย์ ได้มอบหมายตน ในฐานะปลัดกระทรวง พม. ซึ่งได้สั่งการให้ นางจตุพร โรจนพานิช รองปลัดกระทรวง พม. ลงพื้นที่ช่วงบ่ายในวันเดียวกัน ร่วมกับทีม พม.จังหวัดสุพรรณบุรี เป็นการเร่งด่วน รวมทั้งหน่วยงานที่เกี่ยวข้องในพื้นที่ เพื่อเยียวยาสภาพจิตใจและให้ความช่วยเหลือตามภารกิจกระทรวง พม. แก่ครอบครัวผู้ที่ได้รับบาดเจ็บและเสียชีวิต ณ ศูนย์ประสานงาน วัดโพธิ์ท่าทราย
นายอนุกูล กล่าวว่า วันนี้ กระทรวง พม. ได้ให้ความช่วยเหลือเบื้องต้นเป็นเงินช่วยเหลือให้กับครอบครัวของผู้เสียชีวิต 9 ราย  และเงินสงเคราะห์ครอบครัวกรณีฉุกเฉินทุกราย อีกทั้งมีการวางแผนการช่วยเหลืออย่างต่อเนื่อง ด้วยการส่งทีม ศรส.จังหวัดสุพรรณบุรี ลงพื้นที่เยี่ยมทุกครอบครัว และมีการจัดการรายกรณี (CM) ส่งเจ้าหน้าที่ พม. ประกบทุกครอบครัว เพื่อให้การดูแลเยียวยาสภาพจิตใจอย่างใกล้ชิดและให้ความช่วยเหลือด้านสิทธิสวัสดิการที่ครอบคลุมทุกมิติทั้งในระยะสั้นและระยะยาว
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #พลุระเบิด #สุพรรณบุรี

ที่มา : https://www.thaigov.go.th/news/contents/details/99133