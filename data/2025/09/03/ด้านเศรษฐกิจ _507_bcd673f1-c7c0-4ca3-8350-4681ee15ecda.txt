รัฐบาลไทย-ข่าวทำเนียบรัฐบาล-​ผู้ตรวจฯ วีรพงษ์ ลงพื้นที่ตรวจราชการภาคใต้อันดามัน จังหวัดกระบี่ พังงา ภูเก็ต พร้อมเร่งรัดติดตามการดำเนินงานให้เป็นไปตามนโยบาย MIND 

วันอาทิตย์ที่ 17 สิงหาคม 2568
17/08/2568
พิมพ์
​ผู้ตรวจฯ วีรพงษ์ ลงพื้นที่ตรวจราชการภาคใต้อันดามัน จังหวัดกระบี่ พังงา ภูเก็ต พร้อมเร่งรัดติดตามการดำเนินงานให้เป็นไปตามนโยบาย MIND
​ผู้ตรวจฯ วีรพงษ์ ลงพื้นที่ตรวจราชการภาคใต้อันดามัน จังหวัดกระบี่ พังงา ภูเก็ต พร้อมเร่งรัดติดตามการดำเนินงานให้เป็นไปตามนโยบาย MIND
วันที่ 6 - 8 สิงหาคม 2568 นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม ลงพื้นที่ภาคใต้อันดามัน ตรวจราชการรอบ 2 จังหวัดกระบี่ พังงา ภูเก็ต โดยมีนายสุพงษ์  รักษ์ศรีทอง  อุตสาหกรรมจังหวัดกระบี่ นายมนูญ วิบูลกิจ อุตสาหกรรมจังหวัดพังงา  นางสาวเยาวนิจ  แซ่ตั้ง อุตสาหกรรมจังหวัดภูเก็ต พร้อมเจ้าหน้าที่ให้การต้อนรับ พร้อมรายงานผลการดำเนินงานตามประเด็นตรวจราชการ การตรวจ กำกับ เร่งรัด ติดตาม เพื่อขับเคลื่อนการดำเนินงานของกระทรวงอุตสาหกรรมให้เป็นไปตามนโยบาย MIND โดย ผู้ตรวจราชการฯ นายวีรพงษ์  ได้กำชับเจ้าหน้าที่กำกับดูแล ส่งเสริมให้สถานประกอบการโรงงานและ SMEs ให้สามารถเติบโตอยู่ร่วมกับสังคมและชุมชนได้อย่างยั่งยืน โดยดูแลส่งเสริมให้เป็นไปตามกฎหมาย ติดตามสถานประกอบการผ่านระบบต่าง ๆ เช่น i-Auditor ติดตามการรายงานข้อมูลผ่าน i-Singleform การยกระดับสถานประกอบการสู่อุตสาหกรรมสีเขียว  เร่งรัดการเบิกจ่ายงบประมาณให้เป็นไปตามเป้าหมาย และเน้นย้ำให้บูรณาการการทำงานกับภาคส่วนที่เกี่ยวข้องเพื่อร่วมกันขับเคลื่อนและยกระดับอุตสาหกรรมในเชิงพื้นที่ พร้อมรับฟังข้อคิดเห็น ข้อเสนอแนะปัญหาอุปสรรคในการดำเนินงาน อีกทั้งยังได้ให้กำลังใจในการปฏิบัติงานของเจ้าหน้าที่สำนักงานอุตสาหกรรมจังหวัดฝั่งอันดามัน
นอกจากนี้ ผู้ตรวจฯ วีรพงษ์ ได้เยี่ยมชมการดำเนินงานของ บริษัท สหอุตสาหกรรมน้ำมันปาล์ม จำกัด (มหาชน) อำเภอเหนือคลอง จังหวัดกระบี่ ซึ่งปลูกปาล์มน้ำมันและมีโรงงานสกัดน้ำมันปาล์มดิบและน้ำมันเมล็ดในปาล์มดิบ ที่เป็นวัตถุดิบของอุตสาหกรรมต่อเนื่องอื่น เช่น น้ำมันปรุงอาหาร ส่วนผสมอาหาร เคมีภัณฑ์ อาหารสัตว์ เป็นต้น และน้ำมันปาล์มยังเป็นส่วนประกอบสำคัญในการผลิตไบโอดีเซล
พร้อมเยี่ยมชมการดำเนินงานและติดตามโครงการ "เหมืองแร่ดี คู่ชุมชน" ณ ห้างหุ้นส่วนจำกัด เหมืองหินบำรุง 44 (หล่อยูง) อำเภอตะกั่วทุ่ง จังหวัดพังงา  และบริษัท ไทยแลนด์สเมลติ้งแอนด์รีไฟนิ่ง(ไทยซาโก้)จำกัด  อำเภอเมือง จังหวัดภูเก็ต โรงถลุงแร่ดีบุกแห่งเดียวของไทย ซึ่งบริษัทได้มุ่งเน้นกิจกรรม CSR และความรับผิดชอบต่อสังคมและสิ่งแวดล้อม โดยได้รับการรับรองอุตสาหกรรมสีเขียว ระดับ 4 จากกระทรวงอุตสาหกรรม

ที่มา : https://www.thaigov.go.th/news/contents/details/99785