รัฐบาลไทย-ข่าวทำเนียบรัฐบาล-รัฐบาลย้ำดูแลเยียวยากำลังพลที่ได้รับบาดเจ็บอย่างเต็มที่ ด้าน ทภ2. อยู่ระหว่างพิสูจน์หลักฐานว่าเป็นของเก่ายุคเขมรแดงหรือปัจจุบัน   ขณะที่ รมว.วธ- รมช.กห. รุดเยี่ยม ให้กำลังใจทหาร

วันศุกร์ที่ 18 กรกฎาคม 2568
18/07/2568
พิมพ์
รัฐบาลย้ำดูแลเยียวยากำลังพลที่ได้รับบาดเจ็บอย่างเต็มที่ ด้าน ทภ2. อยู่ระหว่างพิสูจน์หลักฐานว่าเป็นของเก่ายุคเขมรแดงหรือปัจจุบัน   ขณะที่ รมว.วธ- รมช.กห. รุดเยี่ยม ให้กำลังใจทหาร
รัฐบาลย้ำดูแลเยียวยากำลังพลที่ได้รับบาดเจ็บอย่างเต็มที่ ด้าน ทภ2. อยู่ระหว่างพิสูจน์หลักฐานว่าเป็นของเก่ายุคเขมรแดงหรือปัจจุบัน   ขณะที่ รมว.วธ- รมช.กห. รุดเยี่ยม ให้กำลังใจทหารทุกนายที่ปฏิบัติหน้าที่ชายแดนไทย-กัมพูชาอย่างเข้มแข็ง
วันนี้ (18 กรกฎาคม 2568) นายจิรายุ ห่วงทรัพย์ โฆษกประจำสำนักนายกรัฐมนตรี กล่าวว่า รัฐบาลและกองทัพกำลังเร่งตรวจสอบเพื่อทำความจริงให้ปรากฏ ขณะเดียวกันขอให้เจ้าหน้าที่ทุกนายใช้ความเข้มงวด และความระมัดระวังในการปฏิบัติภารกิจในพื้นที่มากขึ้น และรัฐบาลไทยยังคงยึดมั่นแนวทางสันติวิธี เพื่อรักษาไว้ซึ่งอธิปไตยของไทย และให้พื้นที่ชายแดนกลับคืนสู่ความสงบและปลอดภัยโดยเร็ว
ทั้งนี้ รัฐบาลได้รับรายงานว่า กองทัพภาคที่ 2 (18 กรกฎาคม 2568 )ได้ส่งหน่วยเก็บกู้วัตถุระเบิดและพิสูจน์หลักฐานไปที่จุดเกิดเหตุเข้าไปเก็บหลักฐานเพิ่มเติม เพื่อนำมาพิสูจน์ทราบโดยก่อนหน้านี้ กองทัพภาคที่ 2 ได้ส่งหมวดก่อสร้างทั่วไปที่ 2 กองพันทหารช่างที่ 202 กรมทหารช่างที่ 2 ฉก.1 ช่องบก (ช.2 พัน.202) อ.น้ำยืน จ.อุบลราชธานี ในส่วนชุดปฏิบัติงานก่อสร้างเส้นทางยุทธวิธี ได้ออกเคลียร์พื้นที่ เพื่อที่จะสร้างเส้นทางลาดตระเวนในพื้นที่ช่องบก ตั้งแต่เดือน มิ.ย. 68 จนถึงปัจุบัน ได้ตรวจพบวัตถุทางการทหารหลายรายการ ซึ่งอยู่ระหว่างการตรวจสอบว่าเป็นระเบิดยุทโธปกรณ์หรือยุทธภัณฑ์ทางการทหารตั้งแต่ยุคสมัยกองทัพเขมรแดงหรือเพิ่งนำมาใช้ในปัจจุบัน“
นายจิรายุ กล่าวต่อไปว่า นางสาวแพทองธาร ชินวัตร รัฐมนตรีว่าการกระทรวงวัฒนธรรม เดินทางพร้อมด้วย พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม ไปยังโรงพยาบาลค่ายสรรพสิทธิประสงค์ จังหวัดอุบลราชธานี เข้าเยี่ยมและให้กำลังใจทหาร 3 นาย คือ พลทหารธนพัฒน์ หุยวัน ส.อ.ปฏิพัทธิ์ ศรีลาศักดิ์ และพลทหารณัฐวุฒิ ศรีเข้ม ที่ได้รับบาดเจ็บจากเหตุการณ์เหยียบกับระเบิดในพื้นที่ช่องบก อำเภอน้ำยืน จังหวัดอุบลราชธานี พร้อมมอบสิ่งของจำเป็นให้กับกำลังพลในพื้นที่  และยืนยันรัฐบาลสนับสนุนเจ้าหน้าที่ในแนวหน้าอย่างเต็มที่
รมว.วธ. ในฐานะผู้แทนคณะรัฐมนตรีได้กล่าวว่า“ดิฉันขอแสดงความเคารพนับถือในความเสียสละที่มีต่อประเทศชาติของกำลังพลทุกท่านที่ปฏิบัติหน้าที่ เพื่อพี่น้องประชาชนอยู่ในขณะนี้ ตลอดจนได้ทราบว่าทางกระทรวงกลาโหมกำลังเร่งตรวจสอบข้อเท็จจริง รวมถึงเก็บกู้กับระเบิดในพื้นที่อย่างเร่งด่วน ที่สำคัญจะมีมาตรการเยียวยาให้กับผู้ที่ได้รับผลกระทบจากเหตุการณ์นี้อย่างเต็มที่  โดยที่ผ่านมารัฐบาลและกองทัพได้ดำเนินการทุกอย่างด้วยความรับผิดชอบ อย่างเต็มที่ในการดูแลความปลอดภัยของกำลังพล และพี่น้องประชาชน และรักษาไว้ซึ่งอธิปไตยของประเทศ เพื่อให้พื้นที่ชายแดนกลับคืนสู่ความสงบ และปลอดภัยโดยเร็วที่สุดค่ะ ขอส่งกำลังใจให้กับกำลังพลทุกๆ ท่าน“

ที่มา : https://www.thaigov.go.th/news/contents/details/98530