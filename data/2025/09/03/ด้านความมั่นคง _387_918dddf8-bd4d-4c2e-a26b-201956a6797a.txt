รัฐบาลไทย-ข่าวทำเนียบรัฐบาล-"ปลัด มท." เป็นประธานประชุมคณะกรรมการกองทุนบำเหน็จบํานาญข้าราชการส่วนท้องถิ่น (ก.บ.ท.)

วันพุธที่ 20 สิงหาคม 2568
20/08/2568
พิมพ์
"ปลัด มท." เป็นประธานประชุมคณะกรรมการกองทุนบำเหน็จบํานาญข้าราชการส่วนท้องถิ่น (ก.บ.ท.)
"ปลัด มท." เป็นประธานประชุมคณะกรรมการกองทุนบำเหน็จบํานาญข้าราชการส่วนท้องถิ่น (ก.บ.ท.)
เมื่อวันที่ 19 ส.ค. 68 เวลา 15.00 น. นายอรรษิษฐ์ สัมพันธรัตน์ ปลัดกระทรวงมหาดไทยในฐานะประธานกรรมการกองทุนบำเหน็จบำนาญข้าราชการส่วนท้องถิ่น เป็นประธานการประชุมคณะกรรมการกองทุนบำเหน็จบํานาญข้าราชการส่วนท้องถิ่น (ก.บ.ท.) ณ ห้องประชุม ก.บ.ท. ชั้น 2 กรมส่งเสริมการปกครองท้องถิ่น ถ.นครราชสีมา กรุงเทพฯ โดยมี ร.ต.ท.ภพชนก ชลานุเคราะห์ อธิบดีกรมส่งเสริมการปกครองท้องถิ่นในฐานะรองประธานกรรมการฯ และนายนิรัตน์ พงษ์สิทธิถาวร อธิบดีกรมการปกครองในฐานะกรรมการฯ ร่วมประชุม พร้อมด้วยคณะกรรมการฯ
การประชุมในวันนี้ ที่ประชุมได้รับทราบรายงานสถานะทางการเงินของกองทุนฯ สถิติการรับ - โอนเงินสมทบกองทุนฯ การส่งเงินสมทบกองทุนฯ และข้าราชการส่วนท้องถิ่นผู้มีสิทธิจะได้รับบำเหน็จบำนาญในปีงบประมาณ พ.ศ. 2569 ซึ่งมีอายุครบ 60 ปีบริบูรณ์ ในปีงบประมาณ พ.ศ. 2568 และได้พิจารณางบประมาณรายจ่ายประจำปีงบประมาณ พ.ศ. 2569 ของกองทุนบำเหน็จบำนาญข้าราชการส่วนท้องถิ่น และเรื่องที่ที่ประชุมได้นำเสนอ
สำหรับหน้าที่และอำนาจของคณะกรรมการกองทุนบำเหน็จบำนาญข้าราชการส่วนท้องถิ่น หรือ ก.บ.ท. มีถูกกำหนดโดยระเบียบกระทรวงมหาดไทย ว่าด้วยเงินบำเหน็จบำนาญข้าราชการส่วนท้องถิ่น พ.ศ. 2546

ที่มา : https://www.thaigov.go.th/news/contents/details/99914