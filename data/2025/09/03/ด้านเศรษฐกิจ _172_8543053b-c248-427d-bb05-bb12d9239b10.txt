รัฐบาลไทย-ข่าวทำเนียบรัฐบาล-ผู้ตรวจราชการฯ วีรพงษ์ ลงพื้นที่ตรวจราชการรอบ 2 ณ จังหวัดชัยนาทและจังหวัดสิงห์บุรี

วันจันทร์ที่ 14 กรกฎาคม 2568
14/07/2568
พิมพ์
ผู้ตรวจราชการฯ วีรพงษ์ ลงพื้นที่ตรวจราชการรอบ 2 ณ จังหวัดชัยนาทและจังหวัดสิงห์บุรี
ผู้ตรวจราชการฯ วีรพงษ์ ลงพื้นที่ตรวจราชการรอบ 2 ณ จังหวัดชัยนาทและจังหวัดสิงห์บุรี
วันที่ 7 - 8 กรกฎาคม 2568 นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ ประจำปีงบประมาณ พ.ศ. 2568 รอบที่ 2 ณ จังหวัดชัยนาท และจังหวัดสิงห์บุรีโดยมีนางสาวชัญญาภัค มุณีจันทร์ อุตสาหกรรมจังหวัดชัยนาท นางสาวรัชฎา เมธาวีกุลชัย อุตสาหกรรมจังหวัดสิงห์บุรี พร้อมด้วยเจ้าหน้าที่ ให้การต้อนรับ พร้อมรายงานผลการดำเนินงานตามประเด็นตรวจราชการ การตรวจ กำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรมให้เป็นไปตามนโยบาย MIND
โดย ผู้ตรวจราชการฯ นายวีรพงษ์ ได้กำชับเจ้าหน้าที่ในการกำกับดูแล ส่งเสริมและสนับสนุน สถานประกอบการโรงงานและวิสาหกิจขนาดกลางและขนาดย่อม SMEs ให้สามารถเติบโตอยู่ร่วมกับสังคม และชุมชน โดยปฏิบัติงานเป็นไปตามกฎหมาย พร้อมตรวจติดตามสถานประกอบการผ่านระบบ i-Auditor ติดตามการรายงานข้อมูลผ่านระบบ i-Singleform และรับฟังข้อคิดเห็น ข้อเสนอแนะ ปัญหาอุปสรรคต่าง ๆ อีกทั้งยังให้กำลังใจในการปฏิบัติงานของเจ้าหน้าที่ทุกท่าน
นอกจากนี้ ผู้ตรวจราชการฯ และคณะได้เข้าเยี่ยมสถานประกอบการโรงงานและและตรวจเยี่ยมผู้ประกอบกิจการ SMEs ณ บริษัท บรรจุภัณฑ์เพื่อสิ่งแวดล้อม จำกัด (มหาชน) ประกอบกิจการ ทำภาชนะบรรจุอาหารจากกระดาษและบริษัท ออลล์อีวี จำกัด ซึ่งได้รับการรับรองระบบคุณภาพการบริการ ตามมาตรฐานอุตสาหกรรมเอส การบริการดัดแปลงรถยนต์ไฟฟ้า

ที่มา : https://www.thaigov.go.th/news/contents/details/98399