รัฐบาลไทย-ข่าวทำเนียบรัฐบาล-วธ.ปั้น “ครีเอเตอร์วัฒนธรรม" ปลุกพลังเยาวชนรุ่นใหม่ภาคเหนือ เสริมพลังเยาวชนใช้ AI - รู้เท่าทันสื่อ - สื่อสารสร้างสรรค์ จุดประกายเยาวชน 17 จังหวัดเหนือ สู่ผู้นำการเปลี่ยนแปลง 

วันพฤหัสบดีที่ 3 กรกฎาคม 2568
วธ.ปั้น “ครีเอเตอร์วัฒนธรรม" ปลุกพลังเยาวชนรุ่นใหม่ภาคเหนือ เสริมพลังเยาวชนใช้ AI - รู้เท่าทันสื่อ - สื่อสารสร้างสรรค์ จุดประกายเยาวชน 17 จังหวัดเหนือ สู่ผู้นำการเปลี่ยนแปลง
วธ.ปั้น “ครีเอเตอร์วัฒนธรรม" ปลุกพลังเยาวชนรุ่นใหม่ภาคเหนือ เสริมพลังเยาวชนใช้ AI - รู้เท่าทันสื่อ - สื่อสารสร้างสรรค์ จุดประกายเยาวชน 17 จังหวัดเหนือ สู่ผู้นำการเปลี่ยนแปลง ส่งต่อวัฒนธรรมไทยอย่างทรงพลังบนโลกออนไลน์
วธ.ปั้น “ครีเอเตอร์วัฒนธรรม” ปลุกพลังเยาวชนรุ่นใหม่ภาคเหนือ
เสริมพลังเยาวชนใช้ AI - รู้เท่าทันสื่อ - สื่อสารสร้างสรรค์
จุดประกายเยาวชน 17 จังหวัดเหนือ สู่ผู้นำการเปลี่ยนแปลง ส่งต่อวัฒนธรรมไทยอย่างทรงพลังบนโลกออนไลน์
เมื่อวันที่ 1 กรกฎาคม 2568 กระทรวงวัฒนธรรม (วธ.) ผนึกกำลัง กสทช. ม.ศิลปากร ม.เกษมบัณฑิต และ SEED Thailand จัดอบรม “Youth Culture Media Creator เยาวชนสร้างสรรค์สื่อวัฒนธรรม” โดยนางโชติกา อัครกิจโสภากุล รองปลัดกระทรวงวัฒนธรรม เป็นประธานเปิดการอบรมเชิงปฏิบัติการ Youth Culture Media Creator เยาวชนสร้างสรรค์สื่อวัฒนธรรม กลุ่มจังหวัดภาคเหนือ ระหว่างวันที่ 1 - 3 กรกฎาคม 2568 โดยมีเจ้าวันเพ็ญ ณ เชียงใหม่ รองประธานสภาวัฒนธรรมจังหวัดเชียงใหม่ วัฒนธรรมจังหวัดเชียงใหม่ เครือข่ายสภาวัฒนธรรมจังหวัดเชียงใหม่ คณะวิทยากร หัวหน้าส่วนราชการ และมีเยาวชนแกนนำเครือข่ายสำนักงานวัฒนธรรมจังหวัด ครู อาจารย์ และข้าราชการสังกัดสำนักงานวัฒนธรรมจังหวัดในกลุ่มจังหวัดภาคเหนือ จำนวน 68 คน จาก 17 จังหวัด ณ โรงแรมเชียงใหม่ออคิด จังหวัดเชียงใหม่
นางโชติกา อัครกิจโสภากุล รองปลัดกระทรวงวัฒนธรรม กล่าวว่า วธ. มีจุดมั่งหวังเสริมพลังเยาวชนคนรุ่นใหม่ ละปั้น “คน” ให้เป็นหัวใจของการขับเคลื่อนวัฒนธรรมไทย ตลอดจนบ่มเพาะความคิดสร้างสรรค์ รู้เท่าทันสื่อ และใช้สื่อดิจิทัลอย่างปลอดภัย สื่อสารอย่างสร้างสรรค์ ที่สำคัญเพื่อส่งต่อวัฒนธรรมไทยสู่โลกออนไลน์อย่างมั่นใจ และกิจกรรมครั้งนี้ถือเป็นก้าวสำคัญในการปั้น “นักเล่าเรื่องวัฒนธรรม” รุ่นใหม่ ที่ใช้เครื่องมือดิจิทัลอย่างสร้างสรรค์ พร้อมขับเคลื่อน Soft Power ไทยสู่อนาคต

ที่มา : https://www.thaigov.go.th/news/contents/details/98128