รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงยุติธรรม  ให้การต้อนรับ รัฐมนตรีว่าการกระทรวงยุติธรรมสาธารณรัฐประชาธิปไตยติมอร์ - เลสเต และคณะ 

วันพุธที่ 25 มิถุนายน 2568
25/06/2568
พิมพ์
​รัฐมนตรีว่าการกระทรวงยุติธรรม  ให้การต้อนรับ รัฐมนตรีว่าการกระทรวงยุติธรรมสาธารณรัฐประชาธิปไตยติมอร์ - เลสเต และคณะ
​รัฐมนตรีว่าการกระทรวงยุติธรรม  ให้การต้อนรับ รัฐมนตรีว่าการกระทรวงยุติธรรมสาธารณรัฐประชาธิปไตยติมอร์ - เลสเต และคณะ
เมื่อวันพุธที่ 25 มิถุนายน 2568 เวลา 11.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ได้ให้การต้อนรับ H.E. Mr. Sérgio de Jesus Fernandes da Costa Hornai รัฐมนตรีว่าการกระทรวงยุติธรรมสาธารณรัฐประชาธิปไตยติมอร์ - เลสเต พร้อมด้วย H.E. Mr. Francisco Tilman Cepeda เอกอัครราชทูตติมอร์-เลสเต ประจำประเทศไทย และคณะ ณ ห้องรับรองประจำกระทรวงยุติธรรม 3 - 01 ชั้น 3 อาคารกระทรวงยุติธรรม
โดยทั้งสองฝ่ายได้หารือและแลกเปลี่ยนในประเด็นสำคัญ อาทิ การอยู่ร่วมกันในสังคมพหุวัฒนธรรมของภูมิภาคอาเซียน การพัฒนากฎหมาย การบริหารงานราชทัณฑ์และกระบวนการยุติธรรมเด็กและเยาวชน และการป้องกันและปราบปรามอาชญากรรมข้ามชาติและยาเสพติด โดยฝ่ายติมอร์-เลสเต ได้กล่าวขอบคุณประเทศไทยที่มีส่วนผลักดันติมอร์-เลสเต มาอย่างต่อเนื่อง ในการเข้าร่วมเป็นประเทศสมาชิกอาเซียน รวมทั้งยังประสงค์ที่จะแลกเปลี่ยนเรียนรู้จากฝ่ายไทยเพิ่มเติมเกี่ยวกับการพัฒนากฎหมายและแนวปฏิบัติในกระบวนการยุติธรรมทางแพ่งและอาญา เพื่อเสริมสร้างความเข้าใจซึ่งกันและกัน ตลอดจนการพัฒนาความร่วมมือทั้งในระดับทวิภาคีและระดับภูมิภาคอาเซียน

ที่มา : https://www.thaigov.go.th/news/contents/details/97850