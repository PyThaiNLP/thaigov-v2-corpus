รัฐบาลไทย-ข่าวทำเนียบรัฐบาล-ดีอี หารือ กรมสารบรรณทหาร แนะนำระบบ e-Office เสริมประสิทธิภาพการทำงาน

วันจันทร์ที่ 21 กรกฎาคม 2568
ดีอี หารือ กรมสารบรรณทหาร แนะนำระบบ e-Office เสริมประสิทธิภาพการทำงาน
ดีอี หารือ กรมสารบรรณทหาร แนะนำระบบ e-Office เสริมประสิทธิภาพการทำงาน
เมื่อวันที่ 21 กรกฎาคม 2568 นางสาวพิยะดา สุดกังวาล ที่ปรึกษาด้านการสื่อสารกระทรวงดิจิทัลเพื่อเศรษฐกิจสังคม (ดีอี) นำคณะผู้แทนจากกระทรวงดีอี และบริษัท โทรคมนาคมแห่งชาติ จำกัด (มหาชน) เข้าร่วมหารือกับ พลโท รัฐพล  ธูปประสม เจ้ากรมสารบรรณทหาร และคณะ พร้อมแนะนำแนวทางการใช้งานการใช้งานระบบ e-Office ภายใต้ GDCC ณ ห้องประชุมกรมสารบรรณทหาร ชั้น 5 อาคาร 9 กองบัญชาการกองทัพไทย
จากการนำเสนอระบบและหารือ ทางกรมสารบรรณทหารเห็นถึงประโยชน์ของระบบ e-Office ภายใต้ GDCC ที่จะสามารถสนับสนุนการทำงานด้านเอกสารของภาครัฐให้มีประสิทธิภาพและสะดวกมากยิ่งขึ้น โดยในโอกาสนี้ ได้มอบหมายเจ้าหน้าที่สำหรับประสานงานและหารือเพิ่มเติมในรายละเอียดการใช้งานระบบฯ ต่อไป

ที่มา : https://www.thaigov.go.th/news/contents/details/98629