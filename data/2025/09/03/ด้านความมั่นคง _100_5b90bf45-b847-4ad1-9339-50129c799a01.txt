รัฐบาลไทย-ข่าวทำเนียบรัฐบาล-​“ดร.เฉลิมชัย“ เคาะ มติ คกก. แห่งชาติว่าด้วยอุทยานธรณี เห็นชอบแนวทางการจัดตั้งอุทยานธรณีประเทศไทย พร้อมเตรียมเสนออุทยานธรณีอุบลราชธานี เป็นอุทยานธรณีโลก

วันพุธที่ 9 กรกฎาคม 2568
​“ดร.เฉลิมชัย“ เคาะ มติ คกก. แห่งชาติว่าด้วยอุทยานธรณี เห็นชอบแนวทางการจัดตั้งอุทยานธรณีประเทศไทย พร้อมเตรียมเสนออุทยานธรณีอุบลราชธานี เป็นอุทยานธรณีโลก
​“ดร.เฉลิมชัย“ เคาะ มติ คกก. แห่งชาติว่าด้วยอุทยานธรณี เห็นชอบแนวทางการจัดตั้งอุทยานธรณีประเทศไทย พร้อมเตรียมเสนออุทยานธรณีอุบลราชธานี เป็นอุทยานธรณีโลก
วันที่ 9 กรกฎาคม 2568 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมคณะกรรมการแห่งชาติว่าด้วยอุทยานธรณี ครั้งที่ 1/2568 โดยมีคณะกรรมการฯ และหน่วยงานที่เกี่ยวข้องเข้าร่วมประชุม ณ ห้องประชุม ชั้น 20 อาคารกระทรวงทรัพยากรธรรมชาติและสิ่งแวดล้อม
โอกาสนี้ ดร.เฉลิมชัย รมว.ทส. ได้กล่าวเน้นย้ำว่า การประชุมในครั้งนี้นับเป็นจุดเริ่มต้นสำคัญของการเดินหน้าขับเคลื่อนภารกิจด้านธรณีวิทยาอย่างเป็นรูปธรรม ซึ่งจะช่วยส่งเสริมการอนุรักษ์ทรัพยากรธรรมชาติควบคู่ไปกับการสร้างองค์ความรู้และการมีส่วนร่วมของประชาชนอย่างยั่งยืน ทั้งนี้ ช่วงปีที่ผ่านมาประชาชนได้ให้ความสำคัญกับเรื่องธรณีวิทยาเป็นอย่างมาก ฉะนั้น คณะกรรมการแห่งชาติว่าด้วยอุทยานธรณี จะมีบทบาทสำคัญในการขับเคลื่อนการดำเนินงานด้านการอนุรักษ์และสร้างความเข้าใจที่ถูกต้องให้แก่สาธารณชน  กอปรกับกระทรวงทรัพยากรธรรมชาติและสิ่งแวดล้อม มีภารกิจในการอนุรักษ์ควบคู่กับการสื่อสารข้อเท็จจริงให้ประชาชนได้รับทราบอย่างทั่วถึง ดังนั้น หากมีกรณีที่มีความจำเป็นที่จะต้องประชุมขอให้กำหนดการประชุมได้ทันที เพื่อให้การขับเคลื่อนงานด้านอุทยานธรณีของประเทศไทยดำเนินไปอย่างมีประสิทธิภาพ
การประชุมครั้งนี้ ที่ประชุมมีมติเห็นชอบในหลายประเด็นสำคัญทั้งการให้ความเห็นชอบ (ร่าง) แนวทางและหลักเกณฑ์การจัดตั้งอุทยานธรณีประเทศไทย การแต่งตั้งคณะอนุกรรมการภายใต้คณะกรรมการแห่งชาติว่าด้วยอุทยานธรณี จำนวน 4 คณะ นอกจากนี้ ยังได้เห็นชอบให้อุทยานธรณีอุบลราชธานีสมัครเข้ารับการรับรองเป็นอุทยานธรณีโลกจากองค์การยูเนสโก พร้อมมอบหมายให้ฝ่ายเลขานุการฯ เสนอคณะรัฐมนตรีพิจารณาให้ความเห็นชอบก่อนดำเนินการตามกระบวนการของยูเนสโกต่อไป

ที่มา : https://www.thaigov.go.th/news/contents/details/98303