รัฐบาลไทย-ข่าวทำเนียบรัฐบาล-รมช.เผ่าภูมิ เปิดบูธ SME D Bank ล่องใต้ร่วมงาน ‘MONEY EXPO HATYAI’ มอบสุดพิเศษเพื่อเอสเอ็มอีไทย สินเชื่อดอกเบี้ยต่ำ 3% ต่อปีคู่พัฒนาเสริมแกร่งธุรกิจ

วันศุกร์ที่ 4 กรกฎาคม 2568
04/07/2568
พิมพ์
รมช.เผ่าภูมิ เปิดบูธ SME D Bank ล่องใต้ร่วมงาน ‘MONEY EXPO HATYAI’ มอบสุดพิเศษเพื่อเอสเอ็มอีไทย สินเชื่อดอกเบี้ยต่ำ 3% ต่อปีคู่พัฒนาเสริมแกร่งธุรกิจ
นายเผ่าภูมิ โรจนสกุล รมช.คลัง เปิดบูธพร้อมเยี่ยมชมบูธของ SME D Bank ที่ยกขบวนบริการด้านการเงินคู่การพัฒนา ร่วมงาน “มหกรรมการเงินหาดใหญ่” ครั้งที่ 15 (MONEY EXPO 2025 HATYAI) ระหว่างวันที่ 4-6 กรกฎาคม 2568 ณ บูธหมายเลข F3
นายเผ่าภูมิ โรจนสกุล รัฐมนตรีช่วยว่าการกระทรวงการคลัง นายสันติ วิริยะรังสฤษฎ์ ประธานจัดงานมหกรรมการเงิน MONEY EXPO และนางสาวภาคนี วิริยะรังสฤษฎ์ ประธานจัดงานร่วมงานมหกรรมการเงิน MONEY EXPO ให้เกียรติเปิดบูธพร้อมเยี่ยมชมบูธของธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ที่ยกขบวนบริการด้านการเงินคู่การพัฒนา เข้าร่วมงาน “มหกรรมการเงินหาดใหญ่” ครั้งที่ 15 (MONEY EXPO 2025 HATYAI) ระหว่างวันที่ 4-6 กรกฎาคม 2568  ณ บูธหมายเลข F3 โดยมี นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank พร้อมผู้บริหารและพนักงานธนาคาร ให้การต้อนรับ
สำหรับงานนี้ SME D Bank จัดโปรโมชันด้วยบริการสินเชื่อครอบคลุมทุกกลุ่มธุรกิจ อัตราดอกเบี้ยพิเศษเพียง 3% ต่อปี คงที่ตลอด 3 ปีแรก ผ่อนชำระนานสูงสุด 10 ปี ปลอดชำระหนี้เงินต้นสูงสุด 12 เดือน วงเงินกู้สูงสุด 15 ล้านบาท ควบคู่บริการด้าน “การพัฒนา” ผ่านแพลตฟอร์ม “DX by SME D Bank” (dx.smebank.co.th)  ช่วยยกระดับเสริมศักยภาพเอสเอ็มอีไทยครบถ้วนในจุดเดียว  และสุดพิเศษ แถมโปรโมชันเสริมพิเศษอีก 2 ต่อ เมื่อยื่นขอสินเชื่อ และได้รับอนุมัติทุกวงเงิน ได้แก่ ต่อที่ 1 : ลดค่าธรรมเนียมวิเคราะห์สินเชื่อสูงสุด 0.50% และต่อที่ 2 รับบัตรกำนัล มูลค่า 500 บาท ณ หาดใหญ่ฮอลล์ ชั้น 5 เซ็นทรัล หาดใหญ่ จ.สงขลา

ที่มา : https://www.thaigov.go.th/news/contents/details/98192