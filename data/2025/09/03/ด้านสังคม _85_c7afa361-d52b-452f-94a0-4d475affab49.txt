รัฐบาลไทย-ข่าวทำเนียบรัฐบาล-พม. จัดพิธีประทานรางวัล “ประชาบดี” ประจำปี 2568 ยกย่องต้นแบบพัฒนาสังคม ช่วยผู้อยู่ในสภาวะยากลำบาก

วันอังคารที่ 15 กรกฎาคม 2568
พม. จัดพิธีประทานรางวัล “ประชาบดี” ประจำปี 2568 ยกย่องต้นแบบพัฒนาสังคม ช่วยผู้อยู่ในสภาวะยากลำบาก
พม. จัดพิธีประทานรางวัล “ประชาบดี” ประจำปี 2568 ยกย่องต้นแบบพัฒนาสังคม ช่วยผู้อยู่ในสภาวะยากลำบาก
วันที่ 14 กรกฎาคม 2568 เวลา 14.00 น. พลเอก พระวรวงศ์เธอ พระองค์เจ้าเฉลิมศึกยุคล เสด็จเป็นองค์ประธานในพิธีประทานรางวัล “ประชาบดี” ประจำปีพุทธศักราช 2568 แก่ผู้ทำคุณประโยชน์ดีเด่นแก่ผู้อยู่ในสภาวะยากลำบากและผู้อยู่ในสภาวะยากลำบากที่ประพฤติตนดีเด่น เพื่อยกย่องเชิดชูเกียรติและสร้างขวัญกำลังใจแก่บุคคล องค์กร สื่อ และต้นแบบคนสู้ชีวิตที่ทำคุณประโยชน์ดีเด่นแก่ผู้อยู่ในสภาวะยากลำบากและบุคคลผู้อยู่ในสภาวะยากลำบากประพฤติตนดีเด่น อีกทั้งเพื่อสร้างแรงบันดาลใจแก่บุคคล องค์กร สื่อ ในการดำเนินกิจกรรมเพื่อสังคมและมีส่วนร่วมในการจัดสวัสดิการสังคมและพัฒนาสังคม โดยมี นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ ทูลรายงานวัตถุประสงค์การจัดงาน และนายกันตพงศ์ รังษีสว่าง อธิบดีกรมพัฒนาสังคมและสวัสดิการ ทูลเบิกผู้เข้ารับรางวัล “ประชาบดี” พร้อมด้วย นายธเนศพล ธนบุณยวัฒน์ ผู้ช่วยรัฐมนตรีประจำกระทรวงการพัฒนาสังคมและความมั่นคงของมนุษย์ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ และคณะผู้บริหาร ข้าราชการ และเจ้าหน้าที่กระทรวง พม. เฝ้ารับเสด็จ ณ โรงแรมปรินซ์ พาเลซ กรุงเทพมหานคร
นายวราวุธ กล่าวว่า "พระประชาบดี” เทพผู้เป็นที่พึ่งและสงเคราะห์ประชาชน ด้วยพลังแห่งการให้และแบ่งปัน เพื่อช่วยเหลือประชาชนให้รอดพ้นจากสภาวะยากลำบาก กระทรวงการพัฒนาสังคมและความมั่นคงของมนุษย์ (พม.) จึงได้นำชื่อ “ประชาบดี” มาเป็นชื่อรางวัลแห่งเกียรติยศ โดยได้ดำเนินโครงการเชิดชูเกียรติผู้ทำคุณประโยชน์ดีเด่นแก่ผู้ทำคุณประโยชน์ดีเด่นแก่ผู้อยู่ในสภาวะยากลำบากและผู้อยู่ในสภาวะยากลำบากที่ประพฤติตนดีเด่น ด้วยการมอบรางวัล “ประชาบดี” ตั้งแต่ปี 2550 โดยรางวัลประชาบดี แบ่งออกเป็น 4 ประเภท ได้แก่ 1) บุคคลผู้ทำคุณประโยชน์ 2) องค์กรที่ทำคุณประโยชน์  3) สื่อสร้างสรรค์ และ 4) ต้นแบบคนสู้ชีวิต ซึ่งตั้งแต่ปี 2550 – 2567 มีการยกย่องเชิดชูเกียรติบุคคลที่เสียสละและอุทิศตน ทำงานเพื่อสังคม มีผลงานโดดเด่น และสนับสนุนภารกิจของกระทรวง พม. ให้ได้รับรางวัล “ประชาบดี” แล้วจำนวน 1,055 ราย
ทั้งนี้ คณะกรรมการ “รางวัลประชาบดี” ได้พิจารณาคัดเลือกประวัติและผลงานของผู้ได้รับรางวัล “ประชาบดี” ประจำปีพุทธศักราช 2568 จำนวน 38 ราย ดังนี้
1) บุคคลผู้ทำคุณประโยชน์ จำนวน 15 ราย ได้แก่ พระครูผาสุการวิมล (สมภพ ถาวรดี) , นายอนรรฆ พิทักษ์ธานิน , Mrs. Jaegab Lee , นายกัณฐัศว์ พงศ์ไพบูลย์เวชย์ , จ่าโทโกเมศร์ ทองบุญชู , นายฐาปนันท์ มหิศนันท์ , นางณัฎฐ์กัญญา แสงโพธิ์ , นางสาวนิชญาพัทธ์ พัชรชัยบุญนันท์ , นายประดิษฐ์ ปิ่นสังข์ , นายเพียร หนูลาย , ร้อยตำรวจโทมนัส โนนุช , นางมนทิรา พัฒนกุล , นายอรรถยา นาครินทร์ , นายอุดม สุขเสน่ห์ และนายเอกพันธ์ บรรลือฤทธิ์
2) องค์กรที่ทำคุณประโยชน์ จำนวน 4 ราย ได้แก่ มูลนิธิสายรุ้งเพื่อคนพิการ , บริษัท เด็กพิเศษ วิสาหกิจเพื่อสังคม จำกัด , สำนักงานเทศบาลตำบลนาด้วง จังหวัดเลย และสำนักงานเทศบาลตำบลนิคมทุ่งโพธิ์ทะเล จังหวัดกำแพงเพชร
3) สื่อสร้างสรรค์ จำนวน 8 ราย ได้แก่ รายการเก่งจริงชิงค่าเทอม ,  หนังสือจอนิ โอ่โดเชา ปราชญ์นักสู้แห่งภูเขา โดยนางชมัยภร แสงกระจ่าง , รายการฟังชัดจัดให้ , รายการเวทีชาวบ้าน , รายการเก่งเล็กใจใหญ่ หัวใจนักสู้ , สื่อพื้นบ้าน โดยนายมานะ โทขันธ์ , รายการช่วยกันไป และรายการหมอประชาผ่าตัดสมอง
4) ต้นแบบคนสู้ชีวิต จำนวน 11 ราย ได้แก่ นายสัณห์สิษฐ์ มรรคธรรมกุล , นางสาวกัลย์วสุ วิราช , นางธัญญรัศม์ ชูแก้ว , นายธีระยุทธ์ จันทร์ปาน , นางปนัดดา จันทพาด , นางรัษฎาภัช จันทร์ตราชู , นายวรรสมภพ ฉิมแสง, นางสาวสุปราณี รัตนไทรแก้ว , นายสมพร ทองคำดี , นายศักเคียส โพธิ์เงิน และนางสาวโอ๋ (ผู้ไม่มีสถานะทางทะเบียนราษฎร์)
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ
#พันธกิจสำคัญ9ด้าน #รางวัลประชาบดี #บุคคลต้นแบบ #พส #กรมพัฒนาสังคมและสวัสดิการ

ที่มา : https://www.thaigov.go.th/news/contents/details/98414