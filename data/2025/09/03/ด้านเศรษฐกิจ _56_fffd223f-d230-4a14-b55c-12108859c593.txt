รัฐบาลไทย-ข่าวทำเนียบรัฐบาล-​รองปลัดฯ วิฤทธิ์ ร่วมเสวนาหลักสูตรเตรียมฯ อุตสาหกรรมจังหวัด รุ่นที่ 2

วันเสาร์ที่ 28 มิถุนายน 2568
28/06/2568
พิมพ์
​รองปลัดฯ วิฤทธิ์ ร่วมเสวนาหลักสูตรเตรียมฯ อุตสาหกรรมจังหวัด รุ่นที่ 2
​รองปลัดฯ วิฤทธิ์ ร่วมเสวนาหลักสูตรเตรียมฯ อุตสาหกรรมจังหวัด รุ่นที่ 2
27 มิถุนายน 2568 นายวิฤทธิ์ วิเศษสินธุ์ รองปลัดกระทรวงอุตสาหกรรม ร่วมเสวนาในการฝึกอบรมหลักสูตร “พัฒนาสมรรถนะเจ้าหน้าที่สำนักงานอุตสาหกรรมจังหวัด : เตรียมความพร้อมเป็นอุตสาหกรรมจังหวัด” รุ่นที่ 2 ระหว่างวันที่ 23-27 มิถุนายน 2568 โดยมี นางสาวอารยา ไสลเพชร รองอธิบดีกรมอุตสาหกรรมพื้นฐานและการเหมืองแร่ นางพงษ์ศิริ วรรณศรี รองเลขาธิการสํานักงานมาตรฐานผลิตภัณฑ์อุตสาหกรรม ร่วมเป็นวิทยากร ในการถ่ายทอดความรู้และแลกเปลี่ยนประสบการณ์แก่ผู้เข้าร่วมฝึกอบรม จำนวน 44 คน ณ โรงแรมเดอะ ทวิน ทาวเวอร์ กรุงเทพฯ
รองปลัดฯ วิฤทธิ์ เน้นย้ำเรื่องการมีฐานข้อมูล (Data) เป็นสิ่งสำคัญในการทำงาน เพื่อสามารถให้คำปรึกษาแนะนำและให้บริการประชาชนได้ตรงกับความต้องการ และนำข้อมูลต่าง ๆ มาวิเคราะห์ ป้องกัน และแก้ไขปัญหาได้อย่างตรงประเด็น ควบคู่ไปกับการใช้งานระบบเทคโนโลยีสารสนเทศ (IT) พร้อมทั้งใช้เทคโนโลยีปัญญาประดิษฐ์ (AI) ประกอบการทำงาน เพื่อให้การปฏิบัติราชการเป็นไปอย่างถูกต้อง แม่นยำ และมีประสิทธิภาพยิ่งขึ้น

ที่มา : https://www.thaigov.go.th/news/contents/details/97969