รัฐบาลไทย-ข่าวทำเนียบรัฐบาล-“วราวุธ” เผย พม. รวมพลังเครือข่าย จ.ปทุมธานี เตรียมจัดกิจกรรมจิตอาสาพระราชทานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568

วันอังคารที่ 15 กรกฎาคม 2568
“วราวุธ” เผย พม. รวมพลังเครือข่าย จ.ปทุมธานี เตรียมจัดกิจกรรมจิตอาสาพระราชทานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
“วราวุธ” เผย พม. รวมพลังเครือข่าย จ.ปทุมธานี เตรียมจัดกิจกรรมจิตอาสาพระราชทานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
วันที่ 15 กรกฎาคม 2568 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่ ทรงห่วงใยพสกนิกรทุกหมู่เหล่า และทรงทุ่มเทพระวรกายปฏิบัติบำเพ็ญพระราชกรณียกิจนานัปการ เพื่อบำบัดทุกข์บำรุงสุขแก่อาณาประชาราษฎร์ ด้วยพระปรีชาสามารถและด้วยสายพระเนตรอันยาวไกล ได้ทรงพระกรุณาริเริ่มโครงการต่างๆ หลากหลาย อาทิ โครงการจิตอาสา "เราทำความดี ด้วยหัวใจ" เพื่อให้ประชาชนร่วมกันทำความดีเพื่อประโยชน์ส่วนรวม และแสดงออกถึงความจงรักภักดีต่อสถาบันพระมหากษัตริย์
ทั้งนี้ กระทรวงการพัฒนาสังคมและความมั่นคงของมนุษย์ (พม.) สำนึกและซาบซึ้งในพระมหากรุณาธิคุณอย่างหาที่สุดมิได้  จึงได้กำหนดจัดกิจกรรมจิตอาสาพระราชทานเฉลิมพระเกียรติ เนื่องในโอกาสวันเฉลิมพระชนมพรรษาพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่ 28 กรกฎาคม 2568 ในวันที่ 21 กรกฎาคม 2568 ที่ ศูนย์พัฒนาการจัดสวัสดิการสังคมผู้สูงอายุจังหวัดปทุมธานี เพื่อถวายเป็นพระราชกุศลและสืบสานพระราชปณิธานอันแน่วแน่ ที่พระองค์ทรงมีพระราชปรารถนาให้พสกนิกรทุกหมู่เหล่า มีวิถีการดำเนินชีวิตที่ดีและมีความสุข โดย กระทรวง พม. พร้อมด้วยหน่วยงานระดับจังหวัดและระดับท้องถิ่นในเขตพื้นที่จังหวัดปทุมธานี ได้น้อมนำแนวพระราโชบายของพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่ ด้วยการนำกำลังพลจิตอาสาพระราชทาน และอาสาสมัครพัฒนาสังคมและความมั่นคงของมนุษย์ (อพม.) ร่วมกันทำความสะอาดและปรับปรุงภูมิทัศน์บริเวณพื้นที่ของศูนย์พัฒนาการจัดสวัสดิการสังคมผู้สูงอายุ จังหวัดปทุมธานี พร้อมทั้งการให้บริการด้านต่าง ๆ ได้แก่ บริการตรวจสุขภาพ โดยโรงพยาบาลธัญบุรี บริการทันตกรรม โดยมูลนิธิทันตนวัตกรรม ในพระบรมราชูปถัมภ์ และบริการตรวจวัดสายตาและตัดแว่นตา โดยมูลนิธิเมืองไทยยิ้ม
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #จิตอาสาพระราชทาน #ปทุมธานี

ที่มา : https://www.thaigov.go.th/news/contents/details/98422