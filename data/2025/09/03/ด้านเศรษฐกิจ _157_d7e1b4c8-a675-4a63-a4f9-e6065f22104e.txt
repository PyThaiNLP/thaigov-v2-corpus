รัฐบาลไทย-ข่าวทำเนียบรัฐบาล-ก.เกษตรฯ ลุยอีสาน หนุนสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง จังหวัดนครพนม

วันพฤหัสบดีที่ 10 กรกฎาคม 2568
ก.เกษตรฯ ลุยอีสาน หนุนสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง จังหวัดนครพนม
ก.เกษตรฯ ลุยอีสาน หนุนสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง จังหวัดนครพนม
เมื่อวันที่ 9 กรกฎาคม 2568 นางสาวภัทราภรณ์ โสเจยยะ รองปลัดกระทรวงเกษตรและสหกรณ์ ในฐานะประธานคณะกรรมการบริหารนโยบายสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง เป็นประธานพิธีเปิด “การจัดงานส่งเสริมเครือข่ายตลาดสินค้าเกษตรและบริการมูลค่าสูง” ภายใต้โครงการสินค้าเกษตรและบริการมูลค่าสูง “1 ท้องถิ่น 1 สินค้าเกษตรมูลค่าสูง” ประจำปีงบประมาณ พ.ศ. 2568 โดยมีผู้บริหารหน่วยงานในจังหวัด และเจ้าหน้าที่ที่เกี่ยวข้องเข้าร่วมกิจกรรม ณ ห้องประชุมโรงแรมบลูโฮเทล อำเภอเมืองนครพนม จังหวัดนครพนม ซึ่งการจัดงานดังกล่าวถือเป็นเวทีสำคัญในการเชื่อมโยงเครือข่ายสินค้าเกษตรและบริการมูลค่าสูง ระหว่างเกษตรกร วิสาหกิจชุมชน และผู้ประกอบการด้านการเกษตร เป็นการเปิดโอกาสให้พี่น้องเกษตรกรได้แลกเปลี่ยน เรียนรู้ และสร้างความร่วมมือในการต่อยอดผลิตภัณฑ์ สร้างมูลค่าเพิ่มให้แก่สินค้าเกษตรของตนเอง สู่การเป็นสินค้าเกษตรและบริการมูลค่าสูง อีกทั้งมีการจัดแสดงและจำหน่ายสินค้าเกษตรและบริการมูลค่าสูงในงานบวงสรวงพญาศรีสัตตนาคราช ณ ลานคนเมือง อำเภอเมืองนครพนม จังหวัดนครพนม ระหว่างวันที่ 7-13 กรกฎาคม 2568
นอกจากนี้ เมื่อวันที่ 8 กรกฎาคม 2568 รองปลัดเกษตรฯ ลงพื้นที่ติดตามโครงการดังกล่าว ณ กลุ่มแปลงใหญ่กบนา นครพนม ตำบลธาตุพนมเหนือ อำเภอธาตุพนม จังหวัดนครพนม เพื่อนำผลสำเร็จของกลุ่มไปขยายผลในพื้นที่ต่อไป

ที่มา : https://www.thaigov.go.th/news/contents/details/98329