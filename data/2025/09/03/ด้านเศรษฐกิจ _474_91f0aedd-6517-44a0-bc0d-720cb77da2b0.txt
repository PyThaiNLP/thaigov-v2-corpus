รัฐบาลไทย-ข่าวทำเนียบรัฐบาล-ฉก.พญานาคราช” ตรวจยึดหอยลายลักลอบนำเข้า น้ำหนักกว่า 7 ตัน ด่านตรวจประมงระนอง

วันพุธที่ 13 สิงหาคม 2568
ฉก.พญานาคราช” ตรวจยึดหอยลายลักลอบนำเข้า น้ำหนักกว่า 7 ตัน ด่านตรวจประมงระนอง
ฉก.พญานาคราช” ตรวจยึดหอยลายลักลอบนำเข้า น้ำหนักกว่า 7 ตัน ด่านตรวจประมงระนอง
พันเอก รวิรักษ์ สัตตบุศย์ คณะที่ปรึกษารัฐมนตรีว่าการกระทรวงเกษตรและสหกรณ์ ในฐานะผู้บังคับหน่วยเฉพาะกิจพญานาคราช (ฉก.พญานาคราช) เปิดเผยว่า เมื่อวันที่ 11 สิงหาคม 2568 เวลา 23.30 น. ฉก.พญานาคราช นำโดย นายสิทธิพล เมืองสง  ผู้อำนวยการกองตรวจการประมง นายประสาร ศรีงาม ผู้อำนวยการศูนย์ป้องกันและปราบปรามประมงทะเลกระบี่ ว่าที่ร้อยตรีประเสริฐ คงเยี้ยน หัวหน้าหน่วยฯ นายชวลิต นวลจริง เจ้าพนักงานประมงปฏิบัติงาน เจ้าหน้าที่สำนักงานประมงจังหวัดระนอง พร้อมเจ้าหน้าที่รวม 5 นาย ประสานงานร่วมกับด่านตรวจประมงระนอง ออกปฏิบัติงานปราบปรามการลักลอบนำเข้าสินค้าสัตว์น้ำผิดกฎหมายตามแนวเขตชายแดน ได้ทำการตรวจยึดสัตว์น้ำชนิดหอยลายมีชีวิต  จำนวน 180 กระสอบ น้ำหนักกระสอบละ 40 กิโลกรัม น้ำหนักรวม 7,200 กิโลกรัม พร้อมเรือของกลาง โดยพบผู้ต้องหา 2 ราย เป็นชาวเมียนมาร์ อยู่ระหว่างนำส่งพนักงานสอบสวน สภ.ปากน้ำ อำเภอเมือง จังหวัดระนอง เพื่อดำเนินการตามกฎหมายต่อไป

ที่มา : https://www.thaigov.go.th/news/contents/details/99659