รัฐบาลไทย-ข่าวทำเนียบรัฐบาล-รมว.ท่องเที่ยวและกีฬา นำคณะผู้บริหารและข้าราชการ ร่วมกิจกรรมเฉลิมพระเกียรติ เนื่องในโอกาสวันเฉลิมพระชนมพรรษา 28 กรกฎาคม 2568

วันจันทร์ที่ 28 กรกฎาคม 2568
รมว.ท่องเที่ยวและกีฬา นำคณะผู้บริหารและข้าราชการ ร่วมกิจกรรมเฉลิมพระเกียรติ เนื่องในโอกาสวันเฉลิมพระชนมพรรษา 28 กรกฎาคม 2568
รมว.ท่องเที่ยวและกีฬา นำคณะผู้บริหารและข้าราชการ ร่วมกิจกรรมเฉลิมพระเกียรติ เนื่องในโอกาสวันเฉลิมพระชนมพรรษา 28 กรกฎาคม 2568
วันที่ 28 กรกฎาคม 2568 – นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา พร้อมด้วยนางสาวนัทรียา ทวีวงศ์ ปลัดกระทรวงการท่องเที่ยวและกีฬา และคณะผู้บริหารในสังกัดกระทรวงฯ เข้าร่วมกิจกรรมเฉลิมพระเกียรติ เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ตลอดช่วงเช้าของวันนี้
เวลา 07:00 น. รัฐมนตรีว่าการฯ และคณะ ได้เข้าร่วมพิธีเจริญพระพุทธมนต์และทำบุญตักบาตรพระสงฆ์และสามเณร เพื่อถวายเป็นพระราชกุศล ณ มณฑลพิธีท้องสนามหลวง โดยมีนายภูมิธรรม เวชยชัย รักษาราชการแทนนายกรัฐมนตรี เป็นประธานในพิธี
เวลา 08:00 น. ได้เข้าร่วมพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน ณ มณฑลพิธีท้องสนามหลวง เพื่อแสดงออกซึ่งความจงรักภักดีและสำนึกในพระมหากรุณาธิคุณ
เวลา 08:30 น. รัฐมนตรีว่าการกระทรวงการท่องเที่ยวและกีฬา ได้เดินทางไปยัง ห้องแดง หน่วยราชการในพระองค์ 904 ในพระบรมมหาราชวัง เพื่อลงนามถวายพระพรชัยมงคล
ในโอกาสเดียวกันนี้ นางสาวนัทรียา ทวีวงศ์ ปลัดกระทรวงการท่องเที่ยวและกีฬา ได้นำคณะข้าราชการเดินทางไปยังศาลาสหทัยสมาคม ในพระบรมมหาราชวัง เพื่อถวายแจกันดอกไม้เบื้องหน้าพระบรมฉายาลักษณ์ และลงนามถวายพระพร เพื่อแสดงความจงรักภักดีโดยพร้อมเพรียงกัน

ที่มา : https://www.thaigov.go.th/news/contents/details/98951