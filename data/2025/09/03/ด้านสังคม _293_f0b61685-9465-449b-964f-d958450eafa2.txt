รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดงาน “Sustain City: Age of AI” Celebrate 5th Anniversary of TODAY

วันพฤหัสบดีที่ 21 สิงหาคม 2568
รองนายกฯ ประเสริฐ เปิดงาน “Sustain City: Age of AI” Celebrate 5th Anniversary of TODAY
รองนายกฯ ประเสริฐ เปิดงาน “Sustain City: Age of AI” Celebrate 5th Anniversary of TODAY
วันที่ 21 สิงหาคม 2568 นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดพร้อมกล่าวปาฐกถาพิเศษ ในงาน “Sustain City: Age of AI พลิกโฉมเมืองใหม่ สร้างทุกสิ่งให้ยั่งยืน” ฟอรั่มความรู้สะท้อนบทบาท AI และวิกฤตสิ่งแวดล้อม จุดประกายแนวคิดสู่ความยั่งยืนในโลกยุคใหม่ โดยมีนายพรรณธนู วรรณกางซ้าย ที่ปรึกษารัฐมนตรีว่าการกระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีว่าการกระทรวงดีอี นายนภพัฒน์จักษ์ อัตตนนท์ บรรณาธิการบริหารสำนักข่าว TODAY ผู้ที่เกี่ยวข้อง และผู้ที่สนใจเข้าร่วมงาน จัดโดย สำนักข่าว TODAY ณ SCBX NEXT TECH ชั้น 4 สยามพารากอน
สำหรับงานนี้จัดขึ้นในโอกาสครบรอบ 5 ปี  สำนักข่าว TODAY เพื่อสำรวจบทบาทของปัจจัย 3 ประการสำคัญในศตวรรษที่ 21 ได้แก่ เทคโนโลยีปัญญาประดิษฐ์ (AI) การเปลี่ยนแปลงสภาพภูมิอากาศ และ แนวคิดความยั่งยืน (Sustainability) ที่กำลังหลอมรวมเป็นพลังขับเคลื่อนสำคัญที่ไม่เพียงแต่เปลี่ยนแปลงวิถีชีวิตของผู้คน แต่ยังส่งผลต่อโครงสร้างเมือง เศรษฐกิจ สังคม และสมดุลของธรรมชาติในระดับโลก โดยเกี่ยวข้องกับทุกภาคส่วนไม่ว่าจะภาครัฐ เอกชน และประชาสังคม

ที่มา : https://www.thaigov.go.th/news/contents/details/99988