รัฐบาลไทย-ข่าวทำเนียบรัฐบาล-​วธ.เร่งรับมือพายุ “วิภา” สั่งสำรวจความเสียหายของเครือข่ายทางศาสนา-วัฒนธรรม-เฝ้าระวังโบราณสถาน ตั้งศูนย์ปฏิบัติการฉุกเฉินช่วยเหลือเครือข่าย – พร้อมให้ทำแผนเยียวยา-ฟื้นฟูหลังน้ำลด

วันศุกร์ที่ 25 กรกฎาคม 2568
​วธ.เร่งรับมือพายุ “วิภา” สั่งสำรวจความเสียหายของเครือข่ายทางศาสนา-วัฒนธรรม-เฝ้าระวังโบราณสถาน ตั้งศูนย์ปฏิบัติการฉุกเฉินช่วยเหลือเครือข่าย – พร้อมให้ทำแผนเยียวยา-ฟื้นฟูหลังน้ำลด
​วธ.เร่งรับมือพายุ “วิภา” สั่งสำรวจความเสียหายของเครือข่ายทางศาสนา-วัฒนธรรม-เฝ้าระวังโบราณสถาน ตั้งศูนย์ปฏิบัติการฉุกเฉินช่วยเหลือเครือข่าย – พร้อมให้ทำแผนเยียวยา-ฟื้นฟูหลังน้ำลด
วธ.เร่งรับมือพายุ “วิภา” สั่งสำรวจความเสียหายของเครือข่ายทางศาสนา-วัฒนธรรม-เฝ้าระวังโบราณสถาน ตั้งศูนย์ปฏิบัติการฉุกเฉินช่วยเหลือเครือข่าย – พร้อมให้ทำแผนเยียวยา-ฟื้นฟูหลังน้ำลด
นายประสพ เรียงเงิน ปลัดกระทรวงวัฒนธรรม เปิดเผยว่า ขณะนี้กระทรวงวัฒนธรรม (วธ.) กำลังติดตามสถานการณ์อุทกภัยจากอิทธิพลพายุโซนร้อน “วิภา” อย่างใกล้ชิด โดยเฉพาะในจังหวัดน่านซึ่งได้รับผลกระทบหนัก และแนวโน้มสถานการณ์ยังขยายวงกว้างไปยังหลายพื้นที่ทั่วประเทศ จากสถานการณ์ดังกล่าว ส่งผลกระทบต่อชีวิตความเป็นอยู่ของประชาชน รวมถึงบุคลากรด้านศาสนา ศิลปะ และวัฒนธรรม ตลอดจนสถานที่ราชการ โบราณสถาน และแหล่งมรดกทางวัฒนธรรมของชาติ
ปลัดวธ. กล่าวว่า ตามที่มีสถานการณ์อุทกภัยจากพายุวิภา ซึ่งนางสาวแพรทองธาร ชินวัตร รัฐมนตรีว่าการกระทรวงวัฒนธรรม สั่งการให้ วธ.และหน่วยงานในสังกัด มีการเฝ้าระวัง ติดตามสถานการณ์ ผลกระทบ และรายงาน ให้ทราบอย่างใกล้ชิด นั้น ตนได้สั่งการให้ หน่วยงานในสังกัดกระทรวงและสำนักงานวัฒนธรรมจังหวัด (สวจ.) ทั่วประเทศ เร่งดำเนินการ เฝ้าระวัง ติดตามสถานการณ์ สำรวจความเสียหายที่เกิดขึ้นกับบุคลากร อาคารสถานที่ และทรัพย์สินของทางราชการ โบราณสถาน ศาสนสถาน แหล่งเรียนรู้ทางวัฒนธรรม รวมถึงเครือข่ายทางศาสนา ศิลปะ และวัฒนธรรม โดยให้สำรวจข้อมูล ประเมินความเสียหายที่เกิดขึ้น พร้อมรายงานผลผ่านแบบฟอร์มออนไลน์วันละ 2 ครั้งทุกวัน ในเวลา 08.00 น. และ 18.00 น. และแจ้งเหตุฉุกเฉินได้ตลอดเวลา
ทั้งนี้ วธ. ได้จัดตั้งศูนย์ปฏิบัติการบริหารสถานการณ์ฉุกเฉินและสาธารณภัย กระทรวงวัฒนธรรม โดยมีนางศศิฑอณร์ สุวรรณมณี หัวหน้าผู้ตรวจราชการ วธ.เป็นหัวหน้าศูนย์ และผู้อำนวยการกองตรวจราชการเป็นเลขานุการศูนย์ เพื่อรวบรวมข้อมูล ประเมินสถานการณ์ และเร่งให้ความช่วยเหลือในพื้นที่ประสบภัย โดยตนจะรวบรวมข้อมูลรายงานการณ์ที่เกิดขึ้นให้นางสาวแพทองธาร ชินวัตร รัฐมนตรีว่าการกระทรวงวัฒนธรรมรับทราบอย่างต่อเนื่อง
นายประสพ เน้นย้ำว่า ได้คำนึงถึงความปลอดภัยของบุคลากรและทรัพย์สินของทางราชการเป็นสิ่งสำคัญที่สุด หากพื้นที่ใดไม่สามารถปฏิบัติงานได้ ขอให้ย้ายไปยังจุดปลอดภัย และสามารถปฎิบัติงานนอกสถานที่ตั้ง (work from home) โดยประสานความร่วมมือกับหน่วยงานในพื้นที่อย่างใกล้ชิด เช่น ผู้ว่าราชการจังหวัด สำนักงานป้องกันและบรรเทาสาธารณภัย สำนักงานอุตุนิยมวิทยาในพื้นที่ และองค์กรปกครองส่วนท้องถิ่น
“วธ.ขอแสดงความห่วงใยต่อบุคลากร และประชาชนผู้ประสบภัยในทุกพื้นที่ และขอให้ทุกภาคส่วนร่วมกันฟันฝ่าวิกฤตครั้งนี้ไปด้วยกันด้วยพลังแห่งความสามัคคีและน้ำใจไทย” ปลัด วธ. กล่าว

ที่มา : https://www.thaigov.go.th/news/contents/details/98796