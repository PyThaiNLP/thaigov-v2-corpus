รัฐบาลไทย-ข่าวทำเนียบรัฐบาล-“Krungthai Investment” ยกระดับประสบการณ์ลงทุน ทุกมิติ ตอบโจทย์ผู้ลงทุนยุคใหม่ ปรับกลยุทธ์ตามทุกสภาวะตลาด

วันพุธที่ 16 กรกฎาคม 2568
16/07/2568
พิมพ์
“Krungthai Investment” ยกระดับประสบการณ์ลงทุน ทุกมิติ ตอบโจทย์ผู้ลงทุนยุคใหม่ ปรับกลยุทธ์ตามทุกสภาวะตลาด
ธ.กรุงไทยยกระดับการลงทุน “Krungthai Investment ก้าวสู่การลงทุนที่คุณวางแผนได้” ชูจุดแข็งด้านนวัตกรรมการลงทุนที่หลากหลายครอบคลุมทุกจังหวะของตลาด และตอบโจทย์นักลงทุนทุกกลุ่ม ที่มองหาความยืดหยุ่นในการจัดพอร์ต และการบริหารความเสี่ยงอย่างมีประสิทธิภาพ
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า ธนาคารเดินหน้าพัฒนาผลิตภัณฑ์และบริการทางการเงิน เพื่อตอบโจทย์การออมและการลงทุนแบบไร้ขีดจำกัด เพิ่มโอกาสสร้างผลตอบแทนให้งอกเงย ภายใต้แนวคิด “Krungthai Investment ก้าวสู่การลงทุนที่ คุณวางแผนได้” ลูกค้าสามารถเข้าถึงเครื่องมือการลงทุนที่หลากหลายและยืดหยุ่นได้สะดวกยิ่งขึ้น ผ่านผลิตภัณฑ์และบริการจากธนาคาร ช่วยให้สามารถบริหารพอร์ตให้สอดรับกับสภาพตลาดที่เปลี่ยนแปลงอยู่เสมอ ไม่ว่าจะเป็นช่วงตลาดผันผวน หรือเมื่อต้องการเพิ่มโอกาสรับผลตอบแทนจากการลงทุนเชิงรุก
ทั้งนี้ Krungthai Investment มุ่งนำเสนอเครื่องมือการลงทุนที่ครอบคลุมหลากหลายกลุ่มสินทรัพย์ ทั้งในประเทศและต่างประเทศ เพื่อสนับสนุนให้นักลงทุนสามารถปรับกลยุทธ์ให้สอดคล้องกับทุกสภาวะเศรษฐกิจ
●     ก้าวทันเทรนด์ทอง กับ Gold Wallet ซื้อขายง่าย ถอนทองได้จริง ลงทุนทองคำผ่านแอปพลิเคชัน “เป๋าตัง” สะดวก ปลอดภัย ตอบโจทย์ช่วงตลาดผันผวนจากเงินเฟ้อหรืออัตราดอกเบี้ย
●     ก้าวสู่การลงทุนหุ้นโลก บนกระดานหุ้นไทย DR80 (Depositary Receipt) เปิดโลกการลงทุนหุ้นต่างประเทศ ในตลาดหลักทรัพย์ไทย ซื้อขายเป็นสกุลเงินบาท ไม่ต้องมีบัญชีหุ้นต่างประเทศ เสริมโอกาสเติบโตจากเศรษฐกิจโลก
●     ก้าวสู่ผลตอบแทนที่มั่นคง กับหุ้นกู้ พันธบัตร ตลาดรอง ซื้อขายได้ทันที ผ่าน Money connect บนแอปฯ Krungthai NEXT เสริมความมั่นคงในช่วงตลาดแปรปรวน
●     ก้าวสู่ความมั่งคั่งที่เหนือกว่า หุ้นกู้อนุพันธ์ ตราสารที่ออกแบบเฉพาะเจาะจง สร้างผลตอบแทนที่สอดคล้องกับมุมมองของนักลงทุนในแต่ละช่วงเวลา
Krungthai Investment ถือเป็นอีกก้าวสำคัญของธนาคารกรุงไทยในการยกระดับบริการด้านการลงทุน เพื่อมอบประสบการณ์ที่ทันสมัย สะดวก และสร้างความมั่นใจให้แก่นักลงทุนไทย ก้าวสู่อนาคตทางการเงินอย่างมั่นคงในทุกช่วงจังหวะของชีวิต ผู้ที่สนใจ สามารถอ่านรายละเอียดเพิ่มเติม ได้ที่  https://krungthai.com/th/content/personal/krungthai-investment

ที่มา : https://www.thaigov.go.th/news/contents/details/98448