รัฐบาลไทย-ข่าวทำเนียบรัฐบาล-ปลัด พม. รับมอบนมกล่อง 18,000 กล่อง จาก "โฟร์โมสต์" พร้อมส่งช่วยกลุ่มเปราะบางเดือดร้อนจากน้ำท่วม - ความไม่สงบชายแดนไทย-กัมพูชา

วันพฤหัสบดีที่ 31 กรกฎาคม 2568
ปลัด พม. รับมอบนมกล่อง 18,000 กล่อง จาก "โฟร์โมสต์" พร้อมส่งช่วยกลุ่มเปราะบางเดือดร้อนจากน้ำท่วม - ความไม่สงบชายแดนไทย-กัมพูชา
ปลัด พม. รับมอบนมกล่อง 18,000 กล่อง จาก "โฟร์โมสต์" พร้อมส่งช่วยกลุ่มเปราะบางเดือดร้อนจากน้ำท่วม - ความไม่สงบชายแดนไทย-กัมพูชา
วันที่ 30 กรกฎาคม 2568 ที่กระทรวงการพัฒนาสังคมและความมั่นคงของมนุษย์ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) รับมอบนมกล่องพร้อมดื่ม ยูเอชที “โฟร์โมสต์” จำนวน 18,000 กล่อง จากบริษัท ฟรีสแลนด์คัมพิน่า (ประเทศไทย) จำกัด (มหาชน) ผู้ผลิตและจัดจำหน่ายผลิตภัณฑ์นม “โฟร์โมสต์” นำโดย ดร.โอฬาร โชว์วิวัฒนา ผู้อำนวยการฝ่ายองค์กรสัมพันธ์ และคณะ เพื่อให้กระทรวง พม. นำไปส่งมอบความช่วยเหลือแก่กลุ่มเปราะบาง อาทิ เด็ก ผู้สูงอายุ คนพิการ และผู้ด้อยโอกาส ที่ประสบปัญหาความเดือดร้อน โดยเฉพาะในสถานการณ์ความยากลำบากที่เกิดขึ้นในปัจจุบัน ได้แก่ สถานการณ์อุทกภัยในพื้นที่จังหวัดภาคเหนือและภาคตะวันออกเฉียงเหนือ และสถานการณ์ความไม่สงบในพื้นที่จังหวัดชายแดนไทย-กัมพูชา โดยกระทรวง พม. จะนำสิ่งของบริจาคมาส่งต่อให้กับกลุ่มเปราะบางที่ต้องการความช่วยเหลือเร่งด่วน เพื่อให้เกิดประโยชน์สูงสุด
ทั้งนี้ กระทรวง พม. พร้อมเป็น “สื่อกลาง” ส่งมอบความช่วยเหลือถึงกลุ่มเปราะบางที่ประสบปัญหาความเดือดร้อนต่างๆ  โดยเฉพาะในสถานการณ์ความยากลำบากที่เกิดขึ้นในปัจจุบัน โดยสามารถบริจาคสิ่งของได้ที่ ศูนย์รับบริจาคกระทรวง พม. ชั้น 1 อาคารกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ และบริจาคเงินผ่านบัญชี “ศูนย์รับบริจาค กระทรวงการพัฒนาสังคมและความมั่นคงของมนุษย์” ธนาคารกรุงไทย กระแสรายวัน เลขที่บัญชี 021-6-05940-2 ซึ่งผู้บริจาคมีสิทธินำเงินบริจาคลดหย่อนภาษี โดยสอบถามข้อมูลเพิ่มเติม โทร. 0-2659-6418 ถึง 9 และอีเมล์ [email protected]
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #น้ำท่วมภาคเหนือ #ชายแดนไทยกัมพูชา #ศูนย์บริจาคพม

ที่มา : https://www.thaigov.go.th/news/contents/details/99131