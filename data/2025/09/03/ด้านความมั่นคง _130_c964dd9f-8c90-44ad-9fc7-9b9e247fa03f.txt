รัฐบาลไทย-ข่าวทำเนียบรัฐบาล-จากกรณีเหตุการณ์ที่ ปราสาทตาเมือนธม กองทัพบกได้ตรวจสอบเบื้องต้นพบว่า นักท่องเที่ยวชาวกัมพูชาที่ขึ้นมาเที่ยวชมปราสาทร่วมกับเจ้าหน้าที่ทหารไทยชุดประสานงาน 

วันพุธที่ 16 กรกฎาคม 2568
จากกรณีเหตุการณ์ที่ ปราสาทตาเมือนธม กองทัพบกได้ตรวจสอบเบื้องต้นพบว่า นักท่องเที่ยวชาวกัมพูชาที่ขึ้นมาเที่ยวชมปราสาทร่วมกับเจ้าหน้าที่ทหารไทยชุดประสานงาน
มีการถกเถียงกันโดยใช้เสียงดังผิดปกติ จนเป็นเหตุให้นักท่องเที่ยวรายอื่นเกิดความแตกตื่น ทำให้เจ้าหน้าที่ทหารทั้งสองฝ่ายรีบเข้าระงับเหตุ และได้มีการไกล่เกลี่ยทำความเข้าใจกับคู่กรณีดังกล่าว ซึ่งไม่ได้เกิดเหตุรุนแรงแต่อย่างใด
ทั้งนี้ รายละเอียดเพิ่มเติมอยู่ระหว่างการตรวจสอบข้อเท็จจริงโดยหน่วยทหารในพื้นที่ หากมีความคืบหน้าจะรายงานให้ทราบต่อไป
ศูนย์ประชาสัมพันธ์กองทัพบก โดยทีมโฆษกกองทัพบก, 15 กรกฎาคม 2568
#RTA #กองทัพบก #ปราสาทตาเมือนธม #TEAMTHAILAND #กระทรวงกลาโหม

ที่มา : https://www.thaigov.go.th/news/contents/details/98457