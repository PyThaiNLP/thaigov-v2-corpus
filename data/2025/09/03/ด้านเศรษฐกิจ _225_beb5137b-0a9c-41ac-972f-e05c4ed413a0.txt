รัฐบาลไทย-ข่าวทำเนียบรัฐบาล-ผู้ตรวจฯ เศรษฐรัชต์ ตรวจราชการรอบ 2 ภาคอีสานตอนบน (เลย หนองบัวลำภู อุดรธานี บึงกาฬ หนองคาย) 

วันอาทิตย์ที่ 20 กรกฎาคม 2568
20/07/2568
พิมพ์
ผู้ตรวจฯ เศรษฐรัชต์ ตรวจราชการรอบ 2 ภาคอีสานตอนบน (เลย หนองบัวลำภู อุดรธานี บึงกาฬ หนองคาย)
ผู้ตรวจฯ เศรษฐรัชต์ ตรวจราชการรอบ 2 ภาคอีสานตอนบน (เลย หนองบัวลำภู อุดรธานี บึงกาฬ หนองคาย)
วันที่ 7-8 และ 17-18 กรกฎาคม 2568 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ ปีงบประมาณ พ.ศ. 2568 รอบที่ 2 และตรวจติดตามโครงการเหมืองแร่ดีคู่ชุมชน ณ สำนักงานอุตสาหกรรมจังหวัดเลย หนองบัวลำภู อุดรธานี บึงกาฬ และหนองคาย โดยมีนายจิโรจน์ รัมมนต์ อุตสาหกรรมจังหวัดเลย นางจินตนา เจริญใจ อุตสาหกรรมจังหวัดหนองบัวลำภู นายฐิติณัฏฐ์ มุณีรัตน์ อุตสาหกรรมจังหวัดอุดรธานี นางสมใจ ยาวะโนภาส อุตสาหกรรมจังหวัดบึงกาฬ และนายกิติพงษ์ ชลิทธิกุล อุตสาหกรรมจังหวัดหนองคาย พร้อมด้วยเจ้าหน้าที่สำนักงานอุตสาหกรรม ให้การต้อนรับและรายงานผลการดำเนินงาน โดยผู้ตรวจ ได้กำชับเจ้าหน้าที่ให้กำกับ ดูแลโรงงานและเหมืองแร่ ให้เป็นไปตามกฎหมาย เร่งรัดการดำเนินงานตามตัวชี้วัดฯ ปฏิบัติงานภายใต้แนวทาง “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ตามนโยบายรัฐมนตรีว่าการกระทรวงอุตสาหกรรม นายเอกนัฏ พร้อมพันธุ์ และนโยบาย “อุตสาหกรรมเศรษฐกิจที่เติบโตอย่างยั่งยืนคู่ชุมชน” ของปลัดกระทรวงอุตสาหกรรม นายณัฐพล รังสิตพล
พร้อมทั้งรับฟังความเห็น ข้อเสนอแนะ ปัญหา อุปสรรค จากเจ้าหน้าที่สำนักงานอุตสาหกรรมจังหวัด และที่ปรึกษาผู้ตรวจราชการภาคประชาชน จังหวัดหนองคาย นายวิสิทธิ์ คำพูล (ด้านสังคม) และนางสาวสิริกร นามลาบุตร (ด้านสิ่งแวดล้อม)
นอกจากนี้ ผู้ตรวจและคณะ ได้ลงพื้นที่ตรวจเยี่ยมเหมืองแร่เหล็ก ของบริษัท ฉางเถ่ พัฒนาการแร่ จำกัด และโรงแต่งแร่ ของบริษัท เมต้าไมน์ จำกัด ตั้งอยู่ ณ ต.นาดินดำ อ.เมือง จ.เลย และตรวจเยี่ยมเหมืองแร่หินอุตสาหกรรมชนิดหินทรายเพื่ออุตสาหกรรมก่อสร้าง ของบริษัท เอส เจ เค ไมนิ่ง จำกัด ตั้งอยู่ ณ ต.นาดง อ.ปากคาด จ.บึงกาฬ โดยผู้ตรวจได้เน้นย้ำการประกอบกิจการตามนโยบาย MIND 4 มิติ เพื่อให้สถานประกอบการอยู่ร่วมกับชุมชนได้อย่างยั่งยืน และเข้าเยี่ยมชมผลิตภัณฑ์ที่ได้รับการรับรองมาตรฐาน มผช. ของ กลุ่มทอผ้ามัดหมี่ย้อมสีธรรมชาติบ้านนาฮี ณ ศูนย์สืบสานภูมิปัญญาผ้าพื้นถิ่นบ้านนาฮี ต.ค่ายบกหวาน อ.เมือง จ.หนองคาย

ที่มา : https://www.thaigov.go.th/news/contents/details/98582