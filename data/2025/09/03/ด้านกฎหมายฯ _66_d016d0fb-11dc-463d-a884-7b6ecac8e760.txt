รัฐบาลไทย-ข่าวทำเนียบรัฐบาล-รัฐมนตรี​ว่าการ​กระทรวง​ยุติธรรม​ แถลงข่าวการจับกุมผู้ต้องขังได้แล้ว หลังก่อเหตุหลบหนีขณะออกทำงานด้านนอกเรือนจำ บริเวณร้านหับเผย by เรือนจำท่านนท์ 

วันอาทิตย์ที่ 24 สิงหาคม 2568
24/08/2568
พิมพ์
รัฐมนตรี​ว่าการ​กระทรวง​ยุติธรรม​ แถลงข่าวการจับกุมผู้ต้องขังได้แล้ว หลังก่อเหตุหลบหนีขณะออกทำงานด้านนอกเรือนจำ บริเวณร้านหับเผย by เรือนจำท่านนท์
รัฐมนตรี​ว่าการ​กระทรวง​ยุติธรรม​ แถลงข่าวการจับกุมผู้ต้องขังได้แล้ว หลังก่อเหตุหลบหนีขณะออกทำงานด้านนอกเรือนจำ บริเวณร้านหับเผย by เรือนจำท่านนท์
ในวันอาทิตย์​ที่ 24 สิงหาคม 2568 พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการแถลงข่าวการจับกุมผู้ต้องขังก่อเหตุหลบหนีขณะออกทำงานด้านนอกเรือนจำ บริเวณร้านหับเผย by เรือนจำท่านนท์ จังหวัดนนทบุรี โดยมี นายชาญ วชิรเดช รองอธิบดีกรมราชทัณฑ์ นางกนกวรรณ จิ๋วเชื้อพันธุ์ ผู้บัญชาการเรือนจำจังหวัดนนทบุรี นายปราโมทย์ ทองศรี ผู้บัญชาการเรือนจำกลางบางขวาง นายเผด็จ หริ่งรอด ผู้บัญชาเรือนจำกลางคลองเปรม ตลอดจนผู้บริหารของส่วนราชการ​ในพื้นที่​จังหวัดนนทบุรี เจ้าหน้าที่ชุดปฏิบัติการพิเศษ พร้อมด้วยเจ้าหน้าที่ตำรวจกองกำกับการสืบสวนตำรวจภูธรจังหวัดนนทบุรี สถานีตำรวจภูธรเมืองนนทบุรี เจ้าหน้าที่สถานีตำรวจภูธรเสนา จังหวัด​พระนครศรีอยุธยา สถานีตำรวจภูธรแสวงหา จังหวัด​อ่างทอง ร่วมแถลงข่าวการจับกุมผู้ต้องขังหลบหนีดังกล่าว
ทั้งนี้​ กระทรวง​ยุติธรรม​ โดยกรมราทัณฑ์ นำโดยนายสมบูรณ์ ศิลา รองอธิบดีกรมราชทัณฑ์ พร้อมด้วยชุดปฏิบัติการพิเศษ และเจ้าหน้าที่ผู้เกี่ยวข้อง สามารถเข้าจับกุมตัวนายอนุชิต สุขสุด ผู้ต้องขังทีืก่อเหตุ​หลบหนีได้เป็นที่เรียบร้อย เมื่อเวลาประมาณ 12.34 นาฬิกาของวันนี้ (วันที่ 24 สิงหาคม 2568) ซึ่งเจ้าหน้าที่ชุดปฏิบัติการ
ลงพื้นที่คาดว่าผู้ต้องขังจะไปหลบซ่อน ได้แก่ บ้านภรรยาของผู้ต้องขังในอำเภอบางบัวทอง บ้านมารดาของผู้ต้องขัง วัดเจดีย์หอยในจังหวัดปทุมธานีและภูมิลำเนาเดิมของผู้ต้องขังในอำเภอเสนา จังหวัดพระนครศรีอยุธยา และเมื่อเวลา 19.48 นาฬิกา ได้รับรายงานจากเจ้าหน้าที่ชุด ปก. อำเภอเสนา ว่าพบเห็นตัวผู้ต้องขังแล้ว แต่ยังไม่สามารถเข้าจับกุมได้ พร้อมทั้งได้เร่งติดตามตัว คาดว่าผู้ต้องขังขับรถมุ่งหน้าไปทางจังหวัดอ่างทอง จากนั้นเจ้าหน้าที่ราชทัณฑ์เรือนจำจังหวัดนนทบุรี เรือนจำกลางบางขวาง เรือนจำกลางคลองเปรม เรือนจำพิเศษธนบุรี ทัณฑสถานวัยหนุ่มพระนครศรีอยุธยา เรือนจำจังหวัดอ่างทอง และเรือนจำในเขต 10 ร่วมสนธิกำลังกับกองกำกับการสืบสวนตำรวจภูธรจังหวัดนนทบุรี สถานีตำรวจภูธรเมืองนนทบุรี พร้อมด้วยเจ้าหน้าที่สถานีตำรวจภูธรเสนา จังหวัด​พระนครศรีอยุธยา สถานีตำรวจภูธรแสวงหา จังหวัด​อ่างทอง​ โดยสามารถจับกุมได้ในพื้นที่ตำบลห้วยไผ่ อำเภอแสวงหา จังหวัดอ่างทอง
ทั้งนี้​ กระทรวง​ยุติธรรม​ โดยกรมราชทัณฑ์ ขอขอบคุณทุกภาคส่วนที่ให้ความร่วมมือและสนับสนุนในการติดตามตัวผู้ต้องขังหลบหนีดังกล่าวกลับมาได้สำเร็จ ซึ่งกรมราชทัณฑ์จะเพิ่มมาตรการและความเข้มงวดในการควบคุมดูแลผู้ต้องขังให้มากยิ่งขึ้น

ที่มา : https://www.thaigov.go.th/news/contents/details/100071