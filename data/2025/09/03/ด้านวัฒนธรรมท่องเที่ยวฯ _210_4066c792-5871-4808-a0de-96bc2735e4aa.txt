รัฐบาลไทย-ข่าวทำเนียบรัฐบาล-กระทรวงการท่องเที่ยวและกีฬา เดินหน้าประสานความร่วมมือกับ Facebook ประเทศไทย เพื่อเดินหน้าสื่อออนไลน์โปรโมทซีเกมส์ 2025 

วันศุกร์ที่ 29 สิงหาคม 2568
กระทรวงการท่องเที่ยวและกีฬา เดินหน้าประสานความร่วมมือกับ Facebook ประเทศไทย เพื่อเดินหน้าสื่อออนไลน์โปรโมทซีเกมส์ 2025
กระทรวงการท่องเที่ยวและกีฬา เดินหน้าประสานความร่วมมือกับ Facebook ประเทศไทย เพื่อเดินหน้าสื่อออนไลน์โปรโมทซีเกมส์ 2025
วันที่ 28 สิงหาคม 2568 นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา มอบหมายให้นายมงคล วิมลรัตน์ อธิบดีกรมพลศึกษา นำคณะ Facebook ประเทศไทย เข้าพบและหารือแนวทางความร่วมมือด้านการประชาสัมพันธ์การแข่งขันซีเกมส์ 2025 ผ่านสื่อออนไลน์ ณ อาคารรัฐสภา กรุงเทพฯ โดยมีนายจักรพรรดิ์ คล่องพยาบาล ที่ปรึกษารัฐมนตรีฯ และนายกฤษฎา ตันเทอดทิตย์ เลขานุการรัฐมนตรีฯ ร่วมรับฟังและสนับสนุนการดำเนินงาน
การหารือครั้งนี้มุ่งเน้นการใช้แพลตฟอร์มสื่อออนไลน์ของ Facebook และ Instagram เพื่อขยายการสื่อสารไปยังกลุ่มเป้าหมายคนรุ่นใหม่ เพิ่มการเข้าถึงข้อมูลเกี่ยวกับการแข่งขัน และสร้างการมีส่วนร่วมของประชาชนในวงกว้าง
นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา กล่าวว่า แนวทางประชาสัมพันธ์ซีเกมส์ 2025 ต้องการให้คนไทยรู้จักนักกีฬาของชาติในมิติต่าง ๆ ทั้งตัวตน ความสามารถ และความมุ่งมั่นในการฝึกซ้อม โดยผ่านการเล่าเรื่องราวและการสร้างตัวตนของนักกีฬาในโลกออนไลน์ ซึ่งที่ผ่านมาได้เห็นว่านักกีฬาหลายคนมีการสื่อสารผ่าน Instagram ของตนเองและมีผู้ติดตามจำนวนมาก
โดยความร่วมมือกับ Facebook ประเทศไทย จะเป็นอีกก้าวสำคัญในการผลักดันให้นักกีฬาไทยมีพื้นที่นำเสนอเรื่องราวของตนเองอย่างกว้างขวางมากขึ้น ทำให้ประชาชนเข้าถึงและติดตามได้สะดวก พร้อมทั้งช่วยสร้างแรงบันดาลใจแก่เยาวชนและสังคมไทย
ทีมงาน Facebook ประเทศไทยยังได้ยืนยันการสนับสนุนเต็มที่ ในการร่วมมือพัฒนากลยุทธ์การสื่อสารเพื่อโปรโมทการแข่งขันซีเกมส์ 2025 รวมถึงงานกิจกรรมต่าง ๆ ที่เกี่ยวข้องกับกระทรวงการท่องเที่ยวและกีฬา  ให้เป็นที่รู้จักในระดับภูมิภาคและระดับนานาชาติต่อไป

ที่มา : https://www.thaigov.go.th/news/contents/details/100259