รัฐบาลไทย-ข่าวทำเนียบรัฐบาล-ธ.ก.ส. ชวนฝากสลากออมทรัพย์ ธ.ก.ส. ชุดมังกรหยก ลุ้นจุ่ม Art Toy AGRI ANIMAL ในงาน Thailand Smart Money อุบลราชธานี ครั้งที่ 11

วันพฤหัสบดีที่ 17 กรกฎาคม 2568
17/07/2568
พิมพ์
ธ.ก.ส. ชวนฝากสลากออมทรัพย์ ธ.ก.ส. ชุดมังกรหยก ลุ้นจุ่ม Art Toy AGRI ANIMAL ในงาน Thailand Smart Money อุบลราชธานี ครั้งที่ 11
ธ.ก.ส. เปิดตัว “กบ” Art Toy AGRI ANIMAL ใหม่ล่าสุด ที่งาน Thailand Smart Money อุบลราชธานี ครั้งที่ 11 เพียงฝากสลากออมทรัพย์ ธ.ก.ส. ชุดมังกรหยก ตั้งแต่ 1 ล้านบาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง ผึ้ง มด และกบ) 1 จุ่ม/สิทธิ์
ธ.ก.ส. เปิดตัว “กบ” Art Toy AGRI ANIMAL ใหม่ล่าสุด ที่งาน Thailand Smart Money อุบลราชธานี ครั้งที่ 11 เพียงฝากสลากออมทรัพย์ ธ.ก.ส. ชุดมังกรหยก ตั้งแต่ 1 ล้านบาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง ผึ้ง มด และกบ) 1 จุ่ม/สิทธิ์ หรือเมื่อฝากเงินฝากแก้วมรกต 20,000 บาทขึ้นไป และคงยอดไว้ 3 เดือน พร้อมสมัครบัตรเดบิตพลอยไพฑูรย์ หรือบุษย์น้ำทอง รับเพิ่มสลากออมทรัพย์ ธ.ก.ส. ชุดมังกรหยก มูลค่า 100 บาท หรือฝากเงินฝากทองเอก ตั้งแต่ 500,000 บาทขึ้นไป แต่ไม่เกิน 1,000,000 บาท รับ Art Toy มังแมว จำนวน 1 จุ่ม หรือเมื่อฝากตั้งแต่ 1 ล้านบาทขึ้นไป รับเลย Art Toy มังแมวครบเซต นอกจากนี้ ยังมีสินค้าแกลมเกษตรคุณภาพดีจากลูกค้า ธ.ก.ส. ทั่วประเทศที่มาจำหน่าย พร้อมกิจกรรมและโปรโมชันอีกมากมาย พบกันได้ที่ บูธ ธ.ก.ส. ณ ลานโปรโมชัน ชั้น 1 ศูนย์การค้าเซ็นทรัล อุบลราชธานี วันที่ 18 – 20 กรกฎาคมนี้
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ในฐานะสถาบันการเงินเฉพาะกิจของรัฐที่มีบทบาทสำคัญในการเป็นแกนกลางการเกษตร (Essence of Agriculture) เข้าร่วมงาน Thailand Smart Money อุบลราชธานี ครั้งที่ 11 พร้อมจัดโปรโมชันพิเศษมากมาย อาทิ สลากออมทรัพย์ ธ.ก.ส. ที่ฝากแล้วจะได้รับสิทธิ์จุ่ม Art Toy AGRI ANIMAL เหล่าบรรดาสัตว์ในภาคการเกษตรชุดใหม่ โดยเปิดตัว “กบ” Art Toy แสนน่ารักตัวใหม่ล่าสุดในชุด AGRI ANIMAL เพียงฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ตั้งแต่ 1,000,000 บาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง ผึ้ง มด และกบ) จำนวน 1 จุ่ม (จำกัด 1 คน/สิทธิ์) หรือเมื่อฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ชุดถุงเงินหน่วยละ 100 บาท ชุดขวัญถุง หน่วยละ 20 บาท หรือสลากดิจิทัล ธ.ก.ส. หน่วยละ 50 บาท ตั้งแต่ 100,000 บาทขึ้นไป แต่ไม่เกิน 590,000 บาท รับกระปุกออมทรัพย์ คุณ ME โชค รุ่นรวยเหลือแจก หรือเมื่อฝากตั้งแต่ 590,000 บาทขึ้นไป รับเลยกระเป๋าอเนกประสงค์ รุ่น Work Hard, Play Harder ด้านผลิตภัณฑ์เงินฝาก – เงินฝากแก้วมรกต ฝากเริ่มต้นเพียง 2,000 บาท ไม่จำกัดวงเงินฝากสูงสุด รับผลตอบแทนเป็นดอกเบี้ยเงินฝาก แถมสิทธิประโยชน์ความคุ้มครองอุบัติเหตุสูงสุดถึง 25 เท่า ของยอดเงินฝากคงเหลือ วงเงินคุ้มครองสูงสุดไม่เกิน 10 ล้านบาท เมื่อฝากตั้งแต่ 20,000 บาทขึ้นไป และคงยอดไว้ 3 เดือน พร้อมสมัครบัตรเดบิตแบบมีประกัน (พลอยไพฑูรย์ หรือบุษย์น้ำทอง) รับเพิ่มสลากออมทรัพย์ ธ.ก.ส. ชุดมังกรหยก มูลค่า 100 บาท หรือเมื่อฝากเงินฝากทองเอก ฝากเงินขั้นต่ำ 100,000 บาท สูงสุดไม่เกิน 100 ล้านบาทต่อราย รับดอกเบี้ยล่วงหน้า ในอัตราร้อยละ 1.60 ต่อปี เข้าบัญชีเงินฝากทันทีตั้งแต่วันที่เริ่มฝากเงิน ระยะเวลา 9 เดือน พิเศษ เมื่อฝากตั้งแต่ 500,000 บาท แต่ไม่เกิน 1,000,000 บาท รับสิทธิ์จุ่ม Art Toy มังแมว จำนวน 1 จุ่ม (จำกัด 1 คนต่อสิทธิ์) และเมื่อฝากตั้งแต่ 1,000,000 บาทขึ้นไป รับ Art Toy มังแมว ครบเซต 4 ตัว (จำกัด 1 คน/สิทธิ์)
นอกจากนี้ ยังมีผลิตภัณฑ์เงินฝากสงเคราะห์ชีวิต ซึ่งถือเป็นทางเลือกในการออมเงินที่มาพร้อมความคุ้มครองและสิทธิประโยชน์ในการลดหย่อนภาษี ที่คัดโปรโมชันพิเศษมานำเสนอ เพื่อรับของสมนาคุณ ทั้งกระเป๋าเดินทาง กระเป๋าเดินทางแม่ลูก จำนวน 1 เซต (ประกอบด้วย 2 ใบ คือ กระเป๋าเดินทาง 4 ล้อลาก ขนาด 20 นิ้ว และกระเป๋าเดินทางแบบหิ้ว ขนาด 14 นิ้ว) และรับกระเป๋าผ้าแคนวาส BAAC Life เป็นต้น ในด้าน สินเชื่อ ธ.ก.ส. นำผลิตภัณฑ์สินเชื่อที่หลากหลาย ทั้งในและนอกภาคเกษตรมาให้คำแนะนำแก่ผู้ที่สนใจ อาทิ สินเชื่อเงินด่วนสิบหมื่น สำหรับสมาชิกอาสาสมัครสาธารณสุขประจำหมู่บ้าน (อสม.) และอาสาสมัครสาธารณสุขกรุงเทพมหานคร (อสส.) ที่เป็นสมาชิกสมาคมฌาปนกิจสงเคราะห์ อาสาสมัครสาธารณสุขประจำหมู่บ้านแห่งประเทศไทย (ฌกส. อสม.) วงเงินกู้รายละไม่เกิน 100,000 บาท (นับรวมวงเงินกู้เดิมโครงการสินเชื่อเงินด่วนคนดีและโครงการสินเชื่อเงินด่วนกึ่งแสน) อัตราดอกเบี้ยเงินกู้ร้อยละ 0.50 ต่อเดือน หรือร้อยละ 6 ต่อปี สินเชื่อเคหะเพื่อที่อยู่อาศัย สำหรับข้าราชการและพนักงานองค์กรในหน่วยงานที่มี MOU กับ ธ.ก.ส. วงเงินกู้รายละไม่เกิน 5 ล้านบาท อัตราดอกเบี้ยพิเศษ 5 ปีแรก เพียงร้อยละ 2.99 ต่อปี สินเชื่อเกษตรวิวัฒน์ สำหรับบุคลากรภาครัฐที่มีรายได้ประจำ อายุ 50 – 59 ปี สร้างรายได้คู่ขนานจากการทำการเกษตร วงเงินกู้สูงสุดรายละไม่เกิน 8 ล้านบาท อัตราดอกเบี้ย 5 ปีแรก MRR - 2 ต่อปี (ปัจจุบันอัตราดอกเบี้ย MRR เท่ากับร้อยละ 6.725 ต่อปี) หรือเท่ากับร้อยละ 4.725 ต่อปี
นอกจากนี้ ยังมีการจัดจำหน่ายสินค้าแกลมเกษตรสุดพรีเมียม จากเกษตรกรลูกค้า ธ.ก.ส. กว่า 70 รายการ ที่มาเปิดให้ผู้ที่สนใจได้เลือกช็อปอย่างเต็มที่ อาทิ ข้าวพร้อมทาน ตรา อุ่นอิ่ม จาก สกต.ร้อยเอ็ด สะดวก พกพาง่าย เก็บได้ในอุณหภูมิห้องได้นานถึง 18 เดือน รับประทานได้ทันที หรือจะอุ่นร้อนด้วยไมโครเวฟ เพียง 60 วินาที เจลลี่ผลไม้ จากสวนปทุมทิพย์ จ.ลำพูน เคี้ยวเพลิน อร่อย หอมหวาน และน้ำพริกปูกะตอย จากวิสาหกิจชุมชนคลองน้ำเค็ม จ.จันทบุรี รสชาติเข้มข้น อร่อย หอมสมุนไพร ทานคู่กับข้าวอุ่นอิ่มร้อนๆ เข้ากันได้อย่างดี เป็นต้น ทั้งนี้ ภายในงาน ธนาคารยังได้นำผนังกระปุก ธ.ก.ส. แห่งความทรงจำ รวมรวมกระปุกออมทรัพย์ ธ.ก.ส. ตั้งแต่อดีตถึงปัจจุบันที่หาดูได้ยากมาให้ประชาชนได้ถ่ายรูปเป็นที่ระลึกและเข้าร่วมกิจกรรมพิเศษ เพื่อรับของที่ระลึกสุด Exclusive มากมาย ได้ที่บูธ ธ.ก.ส. ณ ลานโปรโมชัน ชั้น 1 ศูนย์การค้าเซ็นทรัล อุบลราชธานี วันที่ 18 – 20 กรกฎาคมนี้

ที่มา : https://www.thaigov.go.th/news/contents/details/98496