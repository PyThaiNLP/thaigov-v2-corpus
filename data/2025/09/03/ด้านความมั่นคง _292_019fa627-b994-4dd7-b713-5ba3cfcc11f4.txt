รัฐบาลไทย-ข่าวทำเนียบรัฐบาล-ศูนย์อำนวยการจิตอาสาพระราชทานจังหวัดบุรีรัมย์ ร่วมกับหน่วยงานภาครัฐ ภาคเอกชน และประชาชนจิตอาสา ส่งมอบบ้านน็อกดาวน์พร้อมระบบไฟฟ้าและห้องน้ำ

วันพุธที่ 6 สิงหาคม 2568
ศูนย์อำนวยการจิตอาสาพระราชทานจังหวัดบุรีรัมย์ ร่วมกับหน่วยงานภาครัฐ ภาคเอกชน และประชาชนจิตอาสา ส่งมอบบ้านน็อกดาวน์พร้อมระบบไฟฟ้าและห้องน้ำ
ให้แก่นายกิมแดง และนางติน กระจ่างทอง บิดา-มารดาของ ส.ต.ฯ ธีรยุทธ กระจ่างทอง อายุ ๒๒ ปี สังกัด กองพันทหารปืนใหญ่ต่อสู้อากาศยานที่ ๒ กรมทหารปืนใหญ่ต่อสู้อากาศยานที่ ๒ ค่ายสุรนารี จ.นครราชสีมา
ซึ่งเสียชีวิตจากการปฏิบัติหน้าที่ปกป้องอธิปไตยไทยตามแนวชายแดนไทย-กัมพูชา การส่งมอบบ้านครั้งนี้จัดขึ้นตามพระราชดำริของ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ที่ทรงห่วงใยครอบครัวกำลังพลผู้เสียสละ โดยมี นายจำเริญ แหวนเพ็ชร รองผู้ว่าราชการจังหวัดบุรีรัมย์ เป็นประธานในพิธี พร้อมด้วย ผู้บัญชาการมณฑลทหารบกที่ ๒๖ หัวหน้าส่วนราชการ นายกเหล่ากาชาดจังหวัดบุรีรัมย์ และภาคเอกชน ร่วมพิธีบ้านหลังนี้ได้รับการสนับสนุนจาก นายอนุทิน ชาญวีรกูล หัวหน้าพรรคภูมิใจไทย โดยมี นายไชยชนก ชิดชอบ เลขาธิการพรรค เป็นผู้แทนส่งมอบ เพื่อบรรเทาความเดือดร้อนด้านที่อยู่อาศัยของครอบครัวนอกจากนี้ ศูนย์อำนวยการจิตอาสาพระราชทานจังหวัดบุรีรัมย์ ยังวางแผนบูรณาการความร่วมมือจากทุกภาคส่วน เพื่อสานต่อความตั้งใจของ ส.ต.ฯ ธีรยุทธ ที่ใฝ่ฝันจะสร้างบ้านหลังใหม่ให้พ่อแม่ได้อยู่อย่างมั่นคงและมีคุณภาพชีวิตที่ดีต่อไป
ที่มา : กองทัพภาคที่ 2

ที่มา : https://www.thaigov.go.th/news/contents/details/99379