รัฐบาลไทย-ข่าวทำเนียบรัฐบาล-​เคลื่อนทัพสู่ภาคกลาง ! “ศิลปินสร้างศิลปิน” ขยายผลสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า ณ มหาวิทยาลัยราชภัฏหมู่บ้านจอมบึง จังหวัดราชบุรี

วันพฤหัสบดีที่ 26 มิถุนายน 2568
​เคลื่อนทัพสู่ภาคกลาง ! “ศิลปินสร้างศิลปิน” ขยายผลสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า ณ มหาวิทยาลัยราชภัฏหมู่บ้านจอมบึง จังหวัดราชบุรี
​เคลื่อนทัพสู่ภาคกลาง ! “ศิลปินสร้างศิลปิน” ขยายผลสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า ณ มหาวิทยาลัยราชภัฏหมู่บ้านจอมบึง จังหวัดราชบุรี
เคลื่อนทัพสู่ภาคกลาง ! “ศิลปินสร้างศิลปิน” ขยายผลสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า ณ มหาวิทยาลัยราชภัฏหมู่บ้านจอมบึง จังหวัดราชบุรี
วันที่ 25 มิถุนายน 2568 เวลา 15.30 น. นายสำรวย นักการเรียน ผู้ตรวจราชการกระทรวงวัฒนธรรม เป็นประธานพิธีเปิดกิจกรรมขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า “ศิลปินสร้างศิลปิน” โดยมีพระครูพิทักษ์ศิลปาคม เจ้าอาวาสวัดขนอน รองผู้ว่าราชการจังหวัดราชบุรี ศิลปินเเห่งชาติ ศิลปินศิลปาธร ศิลปินพื้นบ้าน วัฒนธรรมจังหวัด 8 จังหวัดภาคกลาง หัวหน้าส่วนราชการจังหวัดราชบุรี สื่อมวลชน และแขกผู้มีเกียรติเข้าร่วม ณ มหาวิทยาลัยราชภัฏหมู่บ้านจอมบึง จังหวัดราชบุรี
นายสำรวย นักการเรียน ผู้ตรวจราชการกระทรวงวัฒนธรรม กล่าวว่า กระทรวงวัฒนธรรม (วธ.) ได้ดำเนินการจัดกิจกรรมนี้ภายใต้แนวคิดเฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสวันคล้ายวันพระราชสมภพ 2 เมษายน 2568 และทรงเจริญพระชนมายุ 70 พรรษา ในฐานะ “องค์วิศิษฏศิลปิน” ผู้เป็นเลิศทางศิลปะ ประเสริฐกว่าศิลปินทั้งปวง และเนื่องในโอกาสครบรอบ 40 ปี ศิลปินแห่งชาติ จึงดำเนินโครงการส่งเสริม สนับสนุน และพัฒนาศักยภาพอุตสาหกรรมวัฒนธรรมไทยสู่สากล ในกิจกรรมขยายผลภูมิปัญญาศิลปินสู่การพัฒนาอาชีพ เพื่อส่งเสริมให้ศิลปิน บุคลากร แรงงาน และผู้ประกอบการในอุตสาหกรรมวัฒนธรรมนำทุนทางวัฒนธรรมมาต่อยอด ขยายผลให้เกิดรายได้ และส่งเสริม สนับสนุน การอนุรักษ์มรดกภูมิปัญญา
กิจกรรมในครั้งนี้ได้เปิดโอกาสให้เด็ก เยาวชน และประชาชน กว่า 500 คน จาก 8 จังหวัดภาคกลาง ได้เรียนรู้ สืบทอด และภาคภูมิใจในมรดกทางวัฒนธรรมของชาติและท้องถิ่นผ่านการอบรมเชิงปฏิบัติการถ่ายทอดองค์ความรู้ภูมิปัญญาด้านศิลปวัฒนธรรมจากศิลปินแห่งชาติ ศิลปินศิลปาธร ศิลปินพื้นบ้าน และครูศิลปะ ใน 10 ฐานการเรียนรู้ ได้แก่ เพลงพื้นบ้านอีแซว ลำตัด นาฏศิลป์ไทย-ละคร นาฏศิลป์ร่วมสมัย การเชิดหุ่นกระบอก หนังใหญ่ ปูนปั้น จิตรกรรม การออกแบบเชิงสร้างสรรค์ และฐานวรรณศิลป์ (สารคดี นิทานสำหรับเด็ก) โดยจัดขึ้นระหว่างวันที่ 25 - 27 มิถุนายน 2568 ด้วยความร่วมมือของสำนักงานวัฒนธรรมจังหวัดกลุ่มภาคกลาง ได้แก่ จังหวัดราชบุรี กาญจนบุรี นครปฐม ประจวบคีรีขันธ์ เพชรบุรี สมุทรสงคราม สมุทรสาคร และสุพรรณบุรี ร่วมกับสถานศึกษา และเครือข่ายทางวัฒนธรรม
ทั้งนี้ กิจกรรมดังกล่าวนับเป็นอีกหนึ่งก้าวสำคัญในการขับเคลื่อนนโยบาย Soft Power ไทย สู่เศรษฐกิจสร้างสรรค์ระดับภูมิภาค ผ่านการสืบสานภูมิปัญญาท้องถิ่นให้เป็นรูปธรรม และยั่งยืนต่อไปในอนาคต

ที่มา : https://www.thaigov.go.th/news/contents/details/97885