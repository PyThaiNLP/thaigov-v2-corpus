รัฐบาลไทย-ข่าวทำเนียบรัฐบาล-รองปลัดฯ ภัทราภรณ์ ติดตามผลการขับเคลื่อนเกษตรกรรมยั่งยืนกระทรวงเกษตรฯ ปี 2568 มอบหน่วยงานที่เกี่ยวข้องทบทวน (ร่าง) คำสั่งแต่งตั้งคณะทำงานฯ เพื่อยกระดับผลลัพธ์อย่างมีประสิทธิภาพ

วันศุกร์ที่ 29 สิงหาคม 2568
รองปลัดฯ ภัทราภรณ์ ติดตามผลการขับเคลื่อนเกษตรกรรมยั่งยืนกระทรวงเกษตรฯ ปี 2568 มอบหน่วยงานที่เกี่ยวข้องทบทวน (ร่าง) คำสั่งแต่งตั้งคณะทำงานฯ เพื่อยกระดับผลลัพธ์อย่างมีประสิทธิภาพ
รองปลัดฯ ภัทราภรณ์ ติดตามผลการขับเคลื่อนเกษตรกรรมยั่งยืนกระทรวงเกษตรฯ ปี 2568 มอบหน่วยงานที่เกี่ยวข้องทบทวน (ร่าง) คำสั่งแต่งตั้งคณะทำงานฯ เพื่อยกระดับผลลัพธ์อย่างมีประสิทธิภาพ
นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เปิดเผยว่าการประชุมคณะกรรมการขับเคลื่อนเกษตรกรรมยั่งยืน ครั้งที่ 1/2568 ร่วมกับคณะผู้บริหารหน่วยงานในสังกัดกระทรวงเกษตรและสหกรณ์ พร้อมด้วยผู้แทนหน่วยงานที่เกี่ยวข้อง ณ ห้องประชุมกระทรวงเกษตรและสหกรณ์ (134 - 135) และผ่านระบบ Zoom Meeting ในครั้งนี้ มีวัตถุประสงค์เพื่อรับทราบผลการดำเนินงานการขับเคลื่อนเกษตรกรรมยั่งยืน ของกระทรวงเกษตรฯ ปีงบประมาณ พ.ศ. 2568 ซึ่งหน่วยงานในสังกัดกระทรวงเกษตรฯ ได้ดำเนินงานขับเคลื่อนภารกิจด้านการส่งเสริมและพัฒนาเกษตรกรรมยั่งยืน 4 ประเภทประกอบด้วย 1) เกษตรอินทรีย์ 2) เกษตรทฤษฎีใหม่ 3) เกษตรผสมผสาน และ 4) วนเกษตร ในพื้นที่เป้าหมายจำนวน 109,799 ไร่ โดยการสนับสนุนองค์ความรู้เพื่อเพิ่มศักยภาพเกษตรกรในกระบวนการผลิต การต่อยอดสินค้าเกษตร รวมถึงการพัฒนาเครือข่ายกลุ่มเกษตรกร เพื่อเสริมสร้างความเข้มแข็งและความมั่นคงทางอาชีพอย่างยั่งยืน
นอกจากที่ประชุมมีมติให้หน่วยงานที่เกี่ยวข้องดำเนินการศึกษาและทบทวน (ร่าง) คำสั่งแต่งตั้งคณะทำงานจัดทำแนวทางการขับเคลื่อนเกษตรกรรมยั่งยืนเพิ่มเติม เพื่อยกระดับการบริหารจัดการภารกิจอย่างมีประสิทธิภาพ และได้ผลลัพธ์ตามเป้าหมายต่อไป

ที่มา : https://www.thaigov.go.th/news/contents/details/100271