รัฐบาลไทย-ข่าวทำเนียบรัฐบาล-​‘จิราพร‘ ปั้นเครือข่าย นักศึกษาไทยในต่างแดน ช่วยสื่อสารภาพลักษณ์ประเทศสู่เวทีโลก 

วันอาทิตย์ที่ 29 มิถุนายน 2568
29/06/2568
พิมพ์
​‘จิราพร‘ ปั้นเครือข่าย นักศึกษาไทยในต่างแดน ช่วยสื่อสารภาพลักษณ์ประเทศสู่เวทีโลก
​‘จิราพร‘ ปั้นเครือข่าย นักศึกษาไทยในต่างแดน ช่วยสื่อสารภาพลักษณ์ประเทศสู่เวทีโลก
วันนี้ (29 มิถุนายน 2568) นางสาวจิราพร สินธุไพร รัฐมนตรีประจำสำนักนายกรัฐมนตรีเปิดเผยว่า ได้มอบหมายให้กรมประชาสัมพันธ์ดำเนินกิจกรรมพัฒนาเครือข่ายเยาวชนไทยในต่างแดน ภายใต้โครงการ “Thainess Beyond Borders” เพื่อส่งเสริมให้นักเรียนไทยในต่างแดนผลิตสื่อสร้างสรรค์สะท้อนอัตลักษณ์ไทยจากมุมมองของคนรุ่นใหม่ ซึ่งเป็นโครงการดังกล่าวจะช่วยขยายบทบาทการสื่อสารกับคนไทยในต่างประเทศ โดยเฉพาะกลุ่มนักศึกษา ซึ่งเป็นพลังสำคัญของชาติในอนาคต
.
นางสาวจิราพร กล่าวเพิ่มเติมว่า “เป็นครั้งแรกที่ภาครัฐเปิดโอกาสให้นักเรียนไทยในต่างแดนเข้ามามีบทบาทในการสื่อสารภาพลักษณ์ของประเทศสู่สายตาชาวโลก ผ่านผลงานสร้างสรรค์ ไม่ว่าจะเป็นบทความ วิดีโอ หรือภาพถ่าย และอาจมีการต่อยอดความร่วมมือระหว่างกรมประชาสัมพันธ์และนักศึกษาไทยในต่างประเทศเพิ่มเติมในอนาคต”
.
โครงการ “Thainess Beyond Borders” ที่ ลอนดอน ประเทศอังกฤษ เป็นโครงการนำร่องและเตรียมขยายผลต่อเนื่องในกลุ่มเป้าหมาย นักเรียนทุน กพ.รวม 7 ประเทศ ได้แก่ สหราชอาณาจักร สหรัฐอเมริกา สาธารณรัฐประชาชนจีน ญี่ปุ่น ออสเตรเลีย สหพันธ์สาธารณรัฐเยอรมนี และสาธารณรัฐฝรั่งเศส ฝรั่งเศส โดยผลงานที่ผ่านการคัดเลือกจะได้รับการเผยแพร่ผ่านช่องทางของกรมประชาสัมพันธ์ เช่น NBT, NBT World, PR Thai Government และเว็บไซต์ thailand.go.th พร้อมรับประกาศเกียรติคุณและของรางวัล
/////

ที่มา : https://www.thaigov.go.th/news/contents/details/97977