รัฐบาลไทย-ข่าวทำเนียบรัฐบาล-สมาคมสถาบันการเงินของรัฐ มีมติเป็นเอกฉันท์ เลือกนายฉัตรชัย ศิริไล ผู้จัดการ ธ.ก.ส. ดำรงตำแหน่งประธานกรรมการสมาคมสถาบันการเงินของรัฐ

วันพฤหัสบดีที่ 21 สิงหาคม 2568
21/08/2568
พิมพ์
สมาคมสถาบันการเงินของรัฐ มีมติเป็นเอกฉันท์ เลือกนายฉัตรชัย ศิริไล ผู้จัดการ ธ.ก.ส. ดำรงตำแหน่งประธานกรรมการสมาคมสถาบันการเงินของรัฐ
ที่ประชุมมีมติเป็นเอกฉันท์ให้แต่งตั้งนายฉัตรชัย ศิริไล ผู้จัดการ ธ.ก.ส. ดำรงตำแหน่งประธานกรรมการสมาคมสถาบันการเงินของรัฐ แทนนายวิทัย รัตนากร อดีต ผอ.ธนาคารออมสิน ซึ่งได้ลาออกจากการเป็นประธานกรรมการสมาคมสถาบันการเงินของรัฐ
ttps://x.com/MOF_PR/status/1958413513946538423https://x.com/MOF_PR/status/1958413513946538423เมื่อวันที่ 18 สิงหาคม 2568 ได้มีการประชุมใหญ่วิสามัญ ครั้งที่ 1/2568 ของคณะกรรมการสมาคมสถาบันการเงินของรัฐ โดยมีนายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) ในฐานะรองประธานกรรมการสมาคมสถาบันการเงินของรัฐ เป็นประธานในที่ประชุม ซึ่งเป็นการประชุมผ่านระบบอิเล็กทรอนิกส์ โดยที่ประชุมได้มีมติเป็นเอกฉันท์ให้แต่งตั้งนายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร ดำรงตำแหน่งประธานกรรมการสมาคมสถาบันการเงินของรัฐ แทนนายวิทัย รัตนากร อดีตผู้อำนวยการธนาคารออมสิน ซึ่งได้ลาออกจากการเป็นประธานกรรมการสมาคมสถาบันการเงินของรัฐ
ทั้งนี้ นายฉัตรชัย จะดำรงตำแหน่งอยู่ในระยะเวลาเท่ากับวาระที่เหลืออยู่ของผู้ซึ่งตนแทน (ถึงวันที่ 30 เมษายน 2570) เพื่อร่วมสานต่อยุทธศาสตร์ของสมาคมสถาบันการเงินของรัฐ ในการส่งเสริม สนับสนุน และพัฒนาประเทศ ตลอดจนเป็นกลไกขับเคลื่อนฟื้นฟูเศรษฐกิจของประเทศ ตามนโยบายรัฐบาลต่อไป

ที่มา : https://www.thaigov.go.th/news/contents/details/99972