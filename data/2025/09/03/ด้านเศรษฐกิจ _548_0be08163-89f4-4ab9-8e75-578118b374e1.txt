รัฐบาลไทย-ข่าวทำเนียบรัฐบาล-รองปลัดถาวรฯ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้บวกสาม ครั้งที่ 24 สมัยพิเศษ และการประชุมระดับเจ้าหน้าที่อาวุโสด้านการเกษตรอาเซียน-รัสเ

วันพุธที่ 20 สิงหาคม 2568
รองปลัดถาวรฯ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้บวกสาม ครั้งที่ 24 สมัยพิเศษ และการประชุมระดับเจ้าหน้าที่อาวุโสด้านการเกษตรอาเซียน-รัสเ
รองปลัดถาวรฯ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้บวกสาม ครั้งที่ 24 สมัยพิเศษ และการประชุมระดับเจ้าหน้าที่อาวุโสด้านการเกษตรอาเซียน-รัสเซีย ครั้งที่ 10
นายถาวร ทันใจ รองปลัดกระทรวงเกษตรและสหกรณ์ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้บวกสาม ครั้งที่ 24 สมัยพิเศษ (Special Senior Official Meeting of the 24th Meeting of the ASEAN Ministers on Agriculture and Forestry Plus Three:  Special SOM-24th AMAF Plus Three) และการประชุมระดับเจ้าหน้าที่อาวุโสด้านการเกษตรอาเซียน-รัสเซีย ครั้งที่ 10 (The Tenth ASEAN-Russian Federation Senior Officials’ Meeting on Agriculture: 10th ARSOMA) ณ ห้องประชุมกระทรวงเกษตรและสหกรณ์ และผ่านระบบออนไลน์
สำหรับการประชุม Special SOM-24th AMAF Plus Three ฝ่ายไทยรับทราบความก้าวหน้าของกิจกรรม/โครงการ ภายใต้ ASEAN Plus Three Cooperation Strategy (APTCS) Framework on Food, Agriculture, and Forestry ของปี 2016 – 2025 ซึ่งฝ่ายไทยตระหนักว่ากิจกรรมเหล่านี้ก่อให้เกิดประโยชน์อย่างเป็นรูปธรรมแก่ประเทศสมาชิกอาเซียน โดยเฉพาะอย่างยิ่งในการเสริมสร้างขีดความสามารถของเกษตรกรรายย่อย ผู้ประกอบการด้านการเกษตร และชุมชนชนบท ซึ่งมีส่วนช่วยลดความยากจน ยกระดับคุณภาพชีวิต และส่งเสริมการเติบโตอย่างครอบคลุมทั่วทั้งภูมิภาค นอกจากนี้ ประเทศไทยในฐานะประเทศเจ้าภาพได้แสดงความขอบคุณประเทศสมาชิกอาเซียนที่สนับสนุนกิจกรรมของ APTERR และ AFSIS รวมถึงขอบคุณสาธารณรัฐประชาชนจีน ญี่ปุ่น และสาธารณรัฐเกาหลี สำหรับการสนับสนุนอย่างต่อเนื่องในการตอบสนองต่อสถานการณ์ฉุกเฉินและเสริมสร้างความมั่นคงทางอาหารในภูมิภาคอาเซียนบวกสาม
ในส่วนของการประชุม 10th ARSOMA ได้มีการรายงานสถานะล่าสุดและความก้าวหน้าของโครงการความร่วมมืออาเซียน-รัสเซียด้านการเกษตรและความมั่นคงทางอาหาร ซึ่งดำเนินการตาม ASEAN-Russia Agriculture and Food Security Cooperation Work Programme พร้อมทั้งได้พิจารณาแผนความร่วมมืออาเซียน-รัสเซีย 2026-2030 โดยมุ่งเน้นการส่งเสริมเกษตรกรรมยั่งยืน เกษตรเชิงนิเวศ การลดคาร์บอน และการใช้เทคโนโลยีดิจิทัลในภาคเกษร

ที่มา : https://www.thaigov.go.th/news/contents/details/99940