รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมคณะลงพื้นที่ติดตามความก้าวหน้า ​"โครงการร้อยใจรักษ์" จังหวัดเชียงใหม่

วันจันทร์ที่ 4 สิงหาคม 2568
ปลัดกระทรวงยุติธรรม ร่วมคณะลงพื้นที่ติดตามความก้าวหน้า ​"โครงการร้อยใจรักษ์" จังหวัดเชียงใหม่
ปลัดกระทรวงยุติธรรม ร่วมคณะลงพื้นที่ติดตามความก้าวหน้า ​"โครงการร้อยใจรักษ์" จังหวัดเชียงใหม่
ในวันอาทิตย์ที่ 3 สิงหาคม 2568 พลอากาศเอก สมคิด สุขบาง กรมวังผู้ใหญ่ประจำพระองค์ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เป็นประธานการประชุมติดตามความก้าวหน้า​ "โครงการร้อยใจรักษ์" จังหวัดเชียงใหม่ โดยมี นางพงษ์สวาท นีละโยธิน ปลัดกระทรวงยุติธรรม พร้อมด้วย นางจิรภา สินธุนาวา รองปลัดกระทรวงยุติธรรม หม่อมหลวงดิศปนัดดา ดิศกุล ประธานเจ้าหน้าที่บริหารมูลนิธิแม่ฟ้าหลวงฯ พร้อมด้วยส่วนราชการในสังกัด​กระทรวง​ยุติธรรม​พื้นที่​จังหวัด​เชียงใหม่​ และหน่วยงาน​ที่เกี่ยวข้อง ร่วมลงพื้นที่ติดตามความก้าวหน้าโครงการร้อยใจรักษ์ และประชุมติดตามความก้าวหน้าโครงการร้อยใจรักษ์ ณ สำนักงานโครงการร้อยใจรักษ์ อำเภอแม่อาย จังหวัดเชียงใหม่
โดยโครงการร้อยใจรักษ์เป็นโครงการที่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงมีพระดำริเพื่อสร้างโอกาสและทางเลือกในการดำรงชีวิตให้กับประชาชนในพื้นที่เพื่อป้องกันและแก้ไขปัญหายาเสพติด

ที่มา : https://www.thaigov.go.th/news/contents/details/99293