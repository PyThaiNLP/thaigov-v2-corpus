รัฐบาลไทย-ข่าวทำเนียบรัฐบาล-"ปลัด มท." ร่วมประชุมคณะกรรมการบริหาร "กองทุนทีปังกรนภัทรบุตร ในพระราชูปถัมภ์ฯ"

วันจันทร์ที่ 4 สิงหาคม 2568
04/08/2568
พิมพ์
"ปลัด มท." ร่วมประชุมคณะกรรมการบริหาร "กองทุนทีปังกรนภัทรบุตร ในพระราชูปถัมภ์ฯ"
"ปลัด มท." ร่วมประชุมคณะกรรมการบริหาร "กองทุนทีปังกรนภัทรบุตร ในพระราชูปถัมภ์ฯ"
วันนี้ (4 ส.ค. 68) เวลา 13.00 น. นายอรรษิษฐ์ สัมพันธรัตน์ ปลัดกระทรวงมหาดไทย ในฐานะกรรมการบริหาร "กองทุนทีปังกรนภัทรบุตร" ในพระราชูปถัมภ์ สมเด็จพระบรมโอรสาธิราชฯ สยามมกุฎราชกุมาร เข้าประชุมกรรมการกองทุนฯ ณ ห้องประชุมศิริราชมูลนิธิ ตึกมหิดลบำเพ็ญ ชั้น 2 โรงพยาบาลศิริราช เขตบางกอกน้อย กรุงเทพฯ โดยมี ศ.นพ.อภิชาติ อัศวมงคลกุล คณบดีคณะแพทยศาสตร์ศิริราชพยาบาล มหาวิทยาลัยมหิดล เป็นประธานการประชุม พล.อ.อ.ภักดี แสงชู-โต ผู้ช่วยราชเลขานุการในพระองค์พระบาทสมเด็จพระเจ้าอยู่หัว และ ศ.เกียรติคุณ พญ.ชนิกา ตู้จินดา เป็นที่ปรึกษา โดย นายนิรัตน์ พงษ์สิทธิถาวร อธิบดีกรมการปกครอง และร.ต.ท.ภพชนก ชลานุเคราะห์ อธิบดีกรมส่งเสริมการปกครองท้องถิ่น ร่วมประชุมด้วย
ปลัดกระทรวงมหาดไทย ได้รายงานการขับเคลื่อนโครงการสร้างเสริมสุขภาพเชิงรุก เพื่อลดภาวะคลอดก่อนกำหนด กระทรวงมหาดไทย ภายใต้โครงการเครือข่ายสุขภาพมารดาเเละทารกเพื่อครอบครัวไทยในพระราชูปถัมภ์ สมเด็จพระบรมโอรสาธิราชฯ สยามมกุฎราชกุมาร ซึ่งได้ดำเนินการ Kick off ไปเมื่อเดือนมิถุนายน 2568 ตั้งเป้าลดคลอดก่อนกำหนดเหลือร้อยละ 8 ภายในปี 2570 และขณะนี้อยู่ระหว่างการดำเนินโครงการในพื้นที่เป้าหมาย 24 จังหวัด 72 อำเภอ ดำเนินโครงการฯ ตามแนวทางบูรณาการและคู่มือแนวทางปฏิบัติที่กำหนดให้ครอบคลุมเข้าถึงกลุ่มเป้าหมายที่เป็นหญิงตั้งครรภ์ในทุกพื้นที่

ที่มา : https://www.thaigov.go.th/news/contents/details/99311