รัฐบาลไทย-ข่าวทำเนียบรัฐบาล-มหาดไทย–UN ผนึกกำลังตอกย้ำบรรลุหมุดหมายสำคัญ "SDG Localization 1.5" ระดับพื้นที่ มุ่งแลกเปลี่ยนถ่ายทอดสู่ท้องถิ่น สะท้อนกลไกติดตามและขยายผลสู่ทั่วประเทศ

วันพฤหัสบดีที่ 21 สิงหาคม 2568
21/08/2568
พิมพ์
มหาดไทย–UN ผนึกกำลังตอกย้ำบรรลุหมุดหมายสำคัญ "SDG Localization 1.5" ระดับพื้นที่ มุ่งแลกเปลี่ยนถ่ายทอดสู่ท้องถิ่น สะท้อนกลไกติดตามและขยายผลสู่ทั่วประเทศ
มหาดไทย–UN ผนึกกำลังตอกย้ำบรรลุหมุดหมายสำคัญ "SDG Localization 1.5" ระดับพื้นที่ มุ่งแลกเปลี่ยนถ่ายทอดสู่ท้องถิ่น สะท้อนกลไกติดตามและขยายผลสู่ทั่วประเทศ
เมื่อวันที่ 20 ส.ค. 68 เวลา 09.00 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายศรัณย์ศักด์ ศรีเครือเนตร ผู้ตรวจราชการกระทรวงมหาดไทย ร่วมเป็นเกียรติในพิธีปิดโครงการกองทุนร่วมเพื่อการพัฒนาอย่างยั่งยืน (Joint SDG fund project) "ขับเคลื่อนการดำเนินงานระดับพื้นที่เพื่อเป้าหมายการพัฒนาอย่างยั่งยืน: จากกลไกสู่แรงขับเคลื่อน" โดยมี นางสาวมิเกลล่า ฟิลแบร์-สตอเร่ ผู้ประสานงานสหประชาชาติประจำประเทศไทย ผู้บริหารกระทรวงมหาดไทย ผู้บริหารองค์กรปกครองส่วนท้องถิ่น คณะทำงานและแขกผู้มีเกียรติ ร่วมในงาน ณ อาคารประชุมสหประชาชาติ (UNCC) กรุงเทพฯ
สำหรับพิธีปิดโครงการกองทุนร่วมเพื่อเป้าหมายการพัฒนาที่ยั่งยืน : การขับเคลื่อนการดำเนินงานระดับพื้นที่เพื่อบรรลุเป้าหมายการพัฒนาที่ยั่งยืนฯ ในครั้งนี้ จัดขึ้นเพื่อสรุปผลการดำเนินงาน โครงการเสริมสร้างความเข้มแข็งในการนำเป้าหมายการพัฒนาที่ยั่งยืนไปปฏิบัติในระดับพื้นที่ (SDG Localization) ระยะที่ 1.5 ระหว่างกระทรวงมหาดไทย UNDP Thailand UN-Habitat และภาคีเครือข่าย ถอดบทเรียนความสำเร็จที่เกิดขึ้น ทั้งในด้านการบรรลุเป้าหมายหลักและหมุดหมายสำคัญของโครงการ รวมถึงการนำเสนอเครื่องมือ แนวปฏิบัติที่ดี และกลไกการติดตามตรวจสอบการขับเคลื่อน SDGs ในระดับพื้นที่เพื่อขยายผลไปสู่พื้นที่อื่น ๆ ทั่วประเทศไทยให้เกิดความยั่งยืน

ที่มา : https://www.thaigov.go.th/news/contents/details/99965