รัฐบาลไทย-ข่าวทำเนียบรัฐบาล-ดีอี-พช.ร่วมหารือ การใช้งานระบบ e-Office ในหน่วยงาน

วันจันทร์ที่ 25 สิงหาคม 2568
ดีอี-พช.ร่วมหารือ การใช้งานระบบ e-Office ในหน่วยงาน
ดีอี-พช.ร่วมหารือ การใช้งานระบบ e-Office ในหน่วยงาน
วันที่ 25 สิงหาคม 2568 นางสาวพิยะดา สุดกังวาล ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) พร้อมด้วยผู้เกี่ยวข้อง(สำนักงานปลัดกระทรวงดีอีและ บมจ. โทรคมนาคมแห่งชาติ) เข้าแนะนำระบบ e-Office ภายใต้ GDCC แก่นายสยาม ศิริมงคล อธิบดีกรมการพัฒนาชุมชน (พช.) กระทรวงมหาดไทย และคณะ พร้อมร่วมหารือการใช้งานระบบ e-Office รวมถึงแผนการเปิดใช้งานระบบฯ ณ ห้องศูนย์ข้อมูลกลางเพื่อการตัดสินใจ (War Room) ชั้น 5 กรมการพัฒนาชุมชน
ทั้งนี้ผลจากการนำเสนอระบบฯ และการหารือ ทาง พช. เห็นถึงประโยชน์ของระบบ e-Office ภายใต้ GDCC ที่จะสามารถสนับสนุนการทำงานด้านเอกสารของหน่วยงานภาครัฐให้มีประสิทธิภาพและสะดวกมากยิ่งขึ้น และได้มอบหมายเจ้าหน้าที่ร่วมหารือในรายละเอียดและจัดทำแผนการเปิดใช้งาน (Go Live) ต่อไป

ที่มา : https://www.thaigov.go.th/news/contents/details/100111