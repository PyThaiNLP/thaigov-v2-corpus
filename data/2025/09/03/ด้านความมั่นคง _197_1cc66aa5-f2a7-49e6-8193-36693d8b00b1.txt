รัฐบาลไทย-ข่าวทำเนียบรัฐบาล-​รมว.ทส. นำคณะผู้บริหาร ข้าราชการ และเจ้าหน้าที่ ถวายพระพรชัยมงคล พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568

วันศุกร์ที่ 25 กรกฎาคม 2568
​รมว.ทส. นำคณะผู้บริหาร ข้าราชการ และเจ้าหน้าที่ ถวายพระพรชัยมงคล พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
​รมว.ทส. นำคณะผู้บริหาร ข้าราชการ และเจ้าหน้าที่ ถวายพระพรชัยมงคล พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
วันที่ 25 กรกฎาคม 2568 เวลา 9.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายอภิชาต ศักดิเศรษฐ์ ที่ปรึกษา รมว.ทส. และ นางอรนุช หล่อเพ็ญศรี รองปลัดกระทรวงฯ รักษาราชการแทนปลัดกระทรวงฯ นำคณะผู้บริหารระดับสูง หัวหน้าส่วนราชการในสังกัดกระทรวงฯ ตลอดจนข้าราชการ พนักงาน และเจ้าหน้าที่ในสังกัดกระทรวงทรัพยากรธรรมชาติและสิ่งแวดล้อม เข้าร่วมพิธีถวายพระพรชัยมงคลพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568 และถวายสัตย์ปฏิญาณเพื่อเป็นข้าราชการที่ดีและพลังของแผ่นดิน พร้อมทั้งร่วมลงนามถวายพระพรชัยมงคลเบื้องหน้าพระบรมฉายาลักษณ์ฯ ณ ห้องประชุม ศักดิ์สิทธิ์ ตรีเดช ชั้น 2 อาคารกระทรวงทรัพยากรธรรมชาติและสิ่งแวดล้อม เพื่อร่วมแสดงออกถึงความจงรักภักดี และน้อมสำนึกในพระมหากรุณาธิคุณอันหาที่สุดมิได้ ที่ทรงมีต่องานด้านทรัพยากรธรรมชาติและสิ่งแวดล้อม และทรงปฏิบัติพระราชกรณียกิจนานัปการ เพื่อสืบสาน รักษา ต่อยอด บำบัดทุกข์ บำรุงสุข ปวงชนชาวไทย ให้มีคุณภาพชีวิตที่ดี

ที่มา : https://www.thaigov.go.th/news/contents/details/98835