รัฐบาลไทย-ข่าวทำเนียบรัฐบาล- รัฐบาลยืนยัน ทหารกัมพูชาที่ถูกควบคุมตัว 18 นายซึ่งรุกล้ำอธิปไตยไทย กองทัพควบคุมตัวและดูแลตามหลักมนุษยธรรมและกฎทางการทหารสากล คาดหลังชายแดนสงบหยุดยิงถาวร พร้อมส่งคืน

วันพุธที่ 30 กรกฎาคม 2568
30/07/2568
พิมพ์
รัฐบาลยืนยัน ทหารกัมพูชาที่ถูกควบคุมตัว 18 นายซึ่งรุกล้ำอธิปไตยไทย กองทัพควบคุมตัวและดูแลตามหลักมนุษยธรรมและกฎทางการทหารสากล คาดหลังชายแดนสงบหยุดยิงถาวร พร้อมส่งคืน
รัฐบาลยืนยัน ทหารกัมพูชาที่ถูกควบคุมตัว 18 นายซึ่งรุกล้ำอธิปไตยไทย กองทัพควบคุมตัวและดูแลตามหลักมนุษยธรรมและกฎทางการทหารสากล คาดหลังชายแดนสงบหยุดยิงถาวร พร้อมส่งคืน
วันนี้ (30 กรกฎาคม 2568) เวลา 16.00 น. นายจิรายุ ห่วงทรัพย์ โฆษกประจำสำนักนายกรัฐมนตรี คณะกรรมการศูนย์เฉพาะกิจบริหารสถานการณ์บริเวณชายแดนไทย-กัมพูชา (ศบ.ทก.)   เปิดเผยว่า กองทัพ ได้ควบคุมทหารเขมร 18 นาย ขณะกองกำลังกัมพูชาเข้ายึดพื้นที่ซำแต  อำเภอกันทรลักษ์ จังหวัดศรีสะเกษ  พร้อมอาวุธปืนครบมือ หลังยอมจำนน วางอาวุธกับพื้นไม่ขัดขืน ปฏิบัติตามหลักสากล ส่งคนเจ็บเข้ารับการรักษาที่โรงพยาบาล ส่วนทหารผู้เสียชีวิต 2 นาย นำส่งร่างคืน เมื่อวันที่ 29 กรกฎาคม 2568 โดยยึดหลักกฎการปะทะและหลักมนุษยธรรม ดูแลขั้นพื้นฐานให้เสื้อผ้า อาหาร น้ำ และการรักษา
ซึ่งขณะนี้ (30 กรกฎาคม 2568) ทหารกัมพูชาทั้งหมดอยู่ภายใต้การควบคุมในพื้นที่ปลอดภัยของกองทัพภาคที่ 2 ซึ่งได้จัดเตรียมการดูแลขั้นพื้นฐานไว้ให้ ทั้งเสื้อผ้า อาหาร น้ำดื่ม และการรักษาพยาบาล ตามความจำเป็น ดูแลให้เป็นไปตามแบบปฏิบัติในทางทหารของสากล ซึ่งรัฐบาลยืนยันในการดำเนินการโดยยึดหลักมนุษยธรรมสากล โดยหลังจากข้อตกลงหยุดยิงมีผลบังคับใช้ แต่สถานการณ์ชายแดนยังอยู่ระหว่างการติดตามให้เป็นไปตามข้อตกลงอย่างใกล้ชิด กองทัพจึงยังคงต้องดูแลทหารกัมพูชาต่อไป โดยคาดว่าหลังจากสรุปหยุดยิงอย่างถาวรจะมีการปฏิบัติตามพันธสัญญาสากลต่อไป

ที่มา : https://www.thaigov.go.th/news/contents/details/99096