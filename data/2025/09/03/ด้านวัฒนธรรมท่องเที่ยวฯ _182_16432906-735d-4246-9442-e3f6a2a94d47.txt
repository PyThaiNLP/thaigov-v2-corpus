รัฐบาลไทย-ข่าวทำเนียบรัฐบาล-กองทุนพัฒนาการกีฬาแห่งชาติ ร่วมประชุมติดตามการเบิกจ่ายงบประมาณสมาคมกีฬา ประจำปี 2568

วันอังคารที่ 19 สิงหาคม 2568
กองทุนพัฒนาการกีฬาแห่งชาติ ร่วมประชุมติดตามการเบิกจ่ายงบประมาณสมาคมกีฬา ประจำปี 2568
กองทุนพัฒนาการกีฬาแห่งชาติ ร่วมประชุมติดตามการเบิกจ่ายงบประมาณสมาคมกีฬา ประจำปี 2568
เมื่อวันที่ 18 สิงหาคม 2568 ณ ห้องประชุม 1 ชั้น 3 กองทุนพัฒนาการกีฬาแห่งชาติ การกีฬาแห่งประเทศไทย นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา เป็นประธาน พร้อมด้วยนายต้น ณ ระนอง คณะที่ปรึกษาของรัฐมนตรีฯ, นายทนุเกียรติ จันทร์ชุม ผู้จัดการกองทุนพัฒนาการกีฬาแห่งชาติ เข้าร่วมประชุมพร้อมด้วยผู้แทนจากหน่วยงานที่เกี่ยวข้อง อีกทั้งมีหนังสือเชิญ 57 สมาคมฯ เข้าร่วมประชุมผ่านระบบวิดีโอคอนเฟอเรนซ์ การประชุมติดตามการเบิกจ่ายงบประมาณของกองทุนพัฒนาการกีฬาแห่งชาติ สำหรับสมาคมกีฬาแห่งประเทศไทย ประจำปีงบประมาณ 2568 (ครั้งที่ 2/2568)
การประชุมครั้งนี้มีวัตถุประสงค์เพื่อติดตามความคืบหน้าการเบิกจ่ายงบประมาณที่ได้รับการจัดสรรให้แก่สมาคมกีฬาแห่งประเทศไทย พร้อมหารือถึงปัญหา อุปสรรค และแนวทางในการปรับปรุงกระบวนการดำเนินงานให้มีความคล่องตัว รวดเร็ว
ในที่ประชุมมีการระเบียบวาระประชุมที่ต้องดำเนินการ มีด้วยกันใหญ่ๆ 2 วาระ คือ
1. โครงการเตรียมนักกีฬาเพื่อเข้าร่วมการแข่งขันมหกรรมกีฬาซีเกมส์ ครั้งที่ 33 (ระหว่างวันที่ 7 ธันวาคม 2567 – 30 เมษายน 2568)
ได้รับจัดสรรงบประมาณจำนวน 248,520,000 บาท โดยมีการเบิกจ่ายไปแล้วจำนวน 208,452,137.69 บาท คงเหลือ 40,346,430.31 บาท โดยขอให้สมาคมกีฬาที่ยังไม่ได้ดำเนินการเบิกจ่าย เร่งทำหนังสือส่งมายังคลังกองทุนฯ ซึ่งแจ้งให้สมาคมฯ รับทราบในที่ประชุมแล้วนั้น
โดยนายกฤษฎา ตันเทอดทิตย์ กล่าวสรุปว่า “ ขอความร่วมมือทุกสมาคมฯ ส่งเอกสารเบื้องต้นที่เหลือเข้ามาภายในสิ้นเดือน สิงหาคมนี้ หากมีการแก้ไข ขอไม่เกิน 7 วัน ของวันสุดท้ายของเดือนสิงหาคม “ เพิ่มเติมให้ดำเนินการออกหนังสือเตือนย้ำเป็นลายลักษณ์อักษร พร้อมรายละเอียดที่ของแต่ละสมาคมฯ ระบุวันที่ต้องส่งเข้ามา และช่วงเวลาแก้ไขเอกสาร มิเช่นนั้นเราจะยกงบประมาณไปใช้ในส่วนอื่นได้ ที่จำเป็นเร่งด่วน”
นายทนุเกียรติ จันทร์ชุม ผู้จัดการกองทุนพัฒนาการกีฬาแห่งชาติ กล่าวสรุปเสริม “ ใน 31 สิงหาคมนี้ เอกสารที่ต้องนำส่งต้องให้ถึงฝ่ายคลังกองทุน และหากมีการปรับแก้ไขให้ดำเนินการภายใน 7 วัน ที่ประกอบด้วย บันทึกข้อตกลง ตามระเบียบข้อ 28 (ฉบับจริง) และ รายงานผล ” ก็จะสามารถจ่ายได้โดยเร็ว และจะเสนอคณะกรรมการบริหารปรับเงินที่ไม่ส่งเบิกไปใช้สำหรับผู้ที่มีความจำเป็นรอใช้อยู่
นายต้น ณ ระนอง ให้แนวทางไว้ว่า “ ไม่ได้ติดขัดวิธีการ แนวทางการแก้ไขปัญหา เมื่อได้ข้อตกลงร่วมกันแล้ว ขาดเพียงแต่การสื่อสาร ซึ่งถ้าเกิดมีความชัดเจน และมีการสื่อสารไปอย่างถูกต้อง ครบถ้วน ว่าเราจะต้องดำเนินการอย่างไรในแต่ละโครงการ ก็จะมีความชัดเจน และง่ายขึ้น รวมถึงเข้าใจถึงความเดือดร้อนของผู้จ่ายเงิน และผู้รับเงิน ”
2. โครงการเตรียมนักกีฬาเพื่อเข้าร่วมการแข่งขันกีฬาซีเกมส์ ครั้งที่ 33 (1 พฤษภาคม – 30 กันยายน 2568)ได้รับการจัดสรรงบประมาณจำนวน 310,980,975.63 บาท
โดยฝ่ายพัฒนากีฬาเป็นเลิศจัดทำแก้ไขเอกสารแผนงานและงบประมาณ เข้ามาที่กองทุนฯ
เมื่อวันที่ 5 สิงหาคม 2568 จากนั้นในวันเดียวกัน กองทุนฯ ทำหนังสือด่วนถึงกรมบัญชีกลาง ขอการเห็นชอบปรับกรอบวงเงินแผนปฏิบัติการ และแผนการใช้จ่ายปี 2568
ระหว่างการรอผลการพิจารณาเพิ่มกรอบงบประมาณ โดยจากการประชุมเพิ่มเติมในวันนี้ ฝ่ายการคลังกองทุนแนะนำสิ่งที่ต้องเตรียม เมื่อกรอบงบประมาณที่เสนอขอเพิ่มเติมได้รับการอนุมัติจากกรมบัญชีกลาง ก็จะสามารถเพิ่มการเร่งเบิกจ่ายโดยเร็ว
1. กองทุนฯเตรียมการอนุมัติการลงนามบันทึกข้อตกลง (ตามระเบียบข้อ 28)
2. สมาคมฯ เตรียมข้อมูลการรายงานผล
จากการประชุมทั้งหมดที่กล่าวข้างต้น นำมาซึ่งการสรุปภาพรวมการนำระบบต่างๆ เข้ามาช่วยในปีงบประมาณ 2569 ดร.ทศพร เฟื่องรอด ที่ปรึกษาด้านสารสนเทศและเทคโนโลยีดิจิทัล กองทุนฯ ได้อธิบายวัตถุประสงค์ หลักการปรับปรุงระบบคำขอ "เราไม่ได้ทำแค่ระบบคำขอใหม่ แต่เราปฏิรูปกระบวนการ เพิ่มประสิทธิภาพ พร้อมยกระดับระบบคำขอให้ดีกว่าเดิม"
ด้านนายทนุเกียรติ จันทร์ชุม ผู้จัดการกองทุนพัฒนาการกีฬาแห่งชาติ กล่าวสรุปเพื่อเน้นย้ำให้เข้าใจตรงกันว่า “กองทุนฯ ได้รับนโยบายจากท่านรัฐมนตรีสรวงศ์ ให้ดำเนินการทุกวิถีทางเพื่ออำนวยความสะดวกแก่สมาคมกีฬาในการยื่นขอรับการสนับสนุน โดยต้องไม่มีขั้นตอนที่ซ้ำซ้อนหรือย้อนกลับไปกลับมา เราจึงได้พัฒนาระบบการยื่นคำขอและจัดทำบันทึกข้อตกลง (ตามระเบียบข้อ 28) รูปแบบใหม่ ซึ่งจะเริ่มใช้เต็มรูปแบบตั้งแต่วันที่ 1 ตุลาคม 2568 เป็นต้นไป เพื่อลดระยะเวลาการพิจารณา และเพิ่มความรวดเร็วในการสนับสนุนงบประมาณให้กับสมาคมกีฬา
ทั้งนี้ กองทุนฯ มีคลินิกคอยให้คำแนะนำ รวมถึงพร้อมปรับปรุงระบบ เพื่อเพิ่มความเข้าใจ และง่ายต่อการใช้งาน คอยบริการ เพื่อช่วยเหลือสมาคมกีฬา ในการเรียนรู้และใช้ระบบอย่างเต็มประสิทธิภาพ ได้ที่ชั้น 3 สำนักงานกองทุนพัฒนาการกีฬาแห่งชาติ การกีฬาแห่งประเทศไทย ”
**********************
สรุปแนวทางการจัดทำเอกสาร 3 ขั้นตอน
1. สมาคมฯ ส่งเอกสารมายังกองทุนฯ เพื่อตรวจสอบเอกสารให้ถูกต้อง ครบถ้วน เพื่อลงนาม บันทึกข้อตกลง ตามระเบียบข้อ 28
จากนั้น กองทุนฯ นำส่ง บันทึกข้อตกลง ตามระเบียบข้อ 28 (ตัวจริง) ไปที่สมาคมฯ  ส่ง บันทึกข้อตกลง ตามระเบียบข้อ 28 (สำเนา) ไปที่ฝ่ายพัฒนากีฬาเป็นเลิศ
2. สมาคมฯ ส่งเอกสาร บันทึกข้อตกลง ตามระเบียบข้อ 28 (ตัวจริง) ส่งฝ่ายพัฒนากีฬาเป็นเลิศเพื่อรวบรวมเอกสารการเบิกจ่าย
3. ฝ่ายพัฒนากีฬาเป็นเลิศ นำส่งเอกสารที่ตรวจสอบแล้ว อนุมัติผู้ว่าการฯ เพื่อนำส่งฝ่ายคลังกองทุนเบิกจ่ายต่อไป

ที่มา : https://www.thaigov.go.th/news/contents/details/99862