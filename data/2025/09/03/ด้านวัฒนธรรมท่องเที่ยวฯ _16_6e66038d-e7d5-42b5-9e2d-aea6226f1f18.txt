รัฐบาลไทย-ข่าวทำเนียบรัฐบาล-​“สุดาวรรณ” ปั้นไทยฮับเจริญจิตภาวนา ระดับนานาชาติ ศน. - วธ. ร่วมสำรวจสถานปฏิบัติธรรมทั่วประเทศ ชู 6 เทศกาลศาสนา ปลุกพลัง Soft Power ด้วยท่องเที่ยวเชิงศรัทธา

วันศุกร์ที่ 27 มิถุนายน 2568
​“สุดาวรรณ” ปั้นไทยฮับเจริญจิตภาวนา ระดับนานาชาติ ศน. - วธ. ร่วมสำรวจสถานปฏิบัติธรรมทั่วประเทศ ชู 6 เทศกาลศาสนา ปลุกพลัง Soft Power ด้วยท่องเที่ยวเชิงศรัทธา
​“สุดาวรรณ” ปั้นไทยฮับเจริญจิตภาวนา ระดับนานาชาติ ศน. - วธ. ร่วมสำรวจสถานปฏิบัติธรรมทั่วประเทศ ชู 6 เทศกาลศาสนา ปลุกพลัง Soft Power ด้วยท่องเที่ยวเชิงศรัทธา
“สุดาวรรณ” ปั้นไทยฮับเจริญจิตภาวนา ระดับนานาชาติ ศน. - วธ. ร่วมสำรวจสถานปฏิบัติธรรมทั่วประเทศ ชู 6 เทศกาลศาสนา ปลุกพลัง Soft Power ด้วยท่องเที่ยวเชิงศรัทธา
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า ในการประชุมหัวหน้าส่วนราชการและองค์การมหาชนในสังกัด วธ. ครั้งที่ 6/2568 เมื่อเร็วๆนี้ ในการประชุมกรมการศาสนา (ศน.) ได้รายงานความคืบหน้าการบูรณาการร่วมกับ วธ.ในการสำรวจสถานปฏิบัติธรรมทั่วประเทศ เพื่อขับเคลื่อนประเทศไทยเป็นศูนย์กลางการส่งเสริมและเผยแพร่การเจริญสติและการปฏิบัติธรรมในระดับสากล โดยมีเป้าหมายในการรวบรวมข้อมูลสถานที่ที่จัดกิจกรรมอบรม ให้คำแนะนำ เผยแพร่ข้อมูล และเชื่อมโยงเครือข่ายสถานปฏิบัติธรรมทั้งในประเทศและต่างประเทศ โดยเฉพาะสถานปฏิบัติธรรมนานาชาติ ซึ่งเปิดรับผู้สนใจจากทั่วโลก มีโปรแกรมภาษาอังกฤษหรือมีล่ามแปล เพื่ออำนวยความสะดวกแก่ชาวต่างชาติ ซึ่งมีทั้งวัด สวนปฏิบัติธรรม และมูลนิธิต่างๆ ที่เปิดโอกาสให้ผู้คนเข้าถึงการฝึกจิตภาวนาอย่างมีคุณภาพ ทั้งนี้ได้มอบหมายให้ ศน. ร่วมกับ สวจ.สำรวจและคัดเลือกสถานที่ที่มีศักยภาพ เพื่อจัดทำฐานข้อมูลกลาง พัฒนาหลักสูตร และสร้างเครือข่ายความร่วมมือ รวมถึงประชาสัมพันธ์ให้เข้าถึงกลุ่มเป้าหมายทั้งในและต่างประเทศอย่างเป็นระบบ
“ศน.ยังได้แจ้งแนวทางการยกระดับ 6 เทศกาลศาสนาให้สำนักงานวัฒนธรรมจังหวัด ( สวจ.) ทั่วประเทศดำเนินการนำร่องในช่วงเดือนกรกฎาคมถึงธันวาคม 2568 ได้แก่ วันอาสาฬหบูชาและเข้าพรรษา เทศกาลอาซูรอ เทศกาลออกพรรษา เทศกาลนวราตรี เทศกาลดิวาลี และเทศกาลคริสต์มาส โดยมุ่งเน้นการบูรณาการร่วมกับหน่วยงานในพื้นที่และองค์กรศาสนา เพื่อจัดกิจกรรมที่หลากหลาย เข้ากับวิถีชีวิตของคนไทยทุกศาสนา พร้อมส่งเสริมการท่องเที่ยวเชิงวัฒนธรรม กระตุ้นเศรษฐกิจฐานราก และยกระดับ “Soft Power ไทย” สู่เวทีโลกผ่านศรัทธาและความคิดสร้างสรรค์ เนื่องจากเทศกาลทางศาสนาไม่เพียงสืบสานวัฒนธรรม แต่ยังเป็นเครื่องมือสำคัญในการสร้างรายได้ให้ชุมชน และผลักดันไทยเป็นศูนย์กลาง Soft Power ด้านศิลปวัฒนธรรมและการท่องเที่ยวเชิงศรัทธา” รมว.วธ. กล่าว
รมว.วัฒนธรรม กล่าว  นอกจากนี้ ได้ติดตามผลการเบิกจ่ายงบประมาณประจำปี 2568 พร้อมเน้นย้ำให้ทุกหน่วยงานเร่งรัดการเบิกจ่ายให้เป็นไปตามมาตรการที่กำหนด และทำงานแบบบูรณาการทั้งภายในและภายนอกกระทรวง เพื่อให้การดำเนินงานเกิดผลเป็นรูปธรรมและบรรลุเป้าหมายตามตัวชี้วัด นอกจากนี้ ที่ประชุมยังได้รายงานความคืบหน้าตามข้อสั่งการเดิม โดยเฉพาะการวางแผนขับเคลื่อน ผลิตภัณฑ์วัฒนธรรมไทย (CPOT) ปีงบประมาณ 2569 ซึ่งมุ่งเน้นการพัฒนาแนวทางที่ชัดเจน ถอดบทเรียนการดำเนินงานเดิม รวบรวมข้อมูลผลิตภัณฑ์ที่มียอดจำหน่ายสูง และขยายช่องทางจำหน่ายไปยังห้างสรรพสินค้าและตลาดใหม่ ๆ ทั้งนี้ ยังมีการวิเคราะห์งบประมาณให้สอดคล้องกับแผนขับเคลื่อน CPOT อย่างเป็นระบบ เพื่อยกระดับเศรษฐกิจสร้างสรรค์ของไทยให้เติบโตอย่างยั่งยืน

ที่มา : https://www.thaigov.go.th/news/contents/details/97917