รัฐบาลไทย-ข่าวทำเนียบรัฐบาล-ปลัดดีอี ร่วมเสวนา สะท้อนแนวคิดการพัฒนาจริยธรรม AI เพื่ออนาคต

วันพุธที่ 25 มิถุนายน 2568
ปลัดดีอี ร่วมเสวนา สะท้อนแนวคิดการพัฒนาจริยธรรม AI เพื่ออนาคต
ปลัดดีอี ร่วมเสวนา สะท้อนแนวคิดการพัฒนาจริยธรรม AI เพื่ออนาคต
วันที่ 25 มิถุนายน 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ร่วมเสวนาแลกเปลี่ยนความคิดเห็นในเวที “Fostering Global Dialogue on AI for a Collective Future” หรือ "การส่งเสริมการสนทนาระดับโลกว่าด้วย AI เพื่ออนาคตร่วมกัน" ร่วมกับ Dr. Lidia Brito ผู้ช่วยผู้อำนวยการใหญ่ขององค์การยูเนสโก ผู้แทนจากประเทศโคลอมเบีย ประเทศมาเลเซีย ประเทศอินโดนีเซีย ประเทศเคนยา ประเทศอุรุกวัยเอกอัครราชทูตจากสหภาพยุโรป ฝรั่งเศส และผู้แทนจากสหภาพโทรคมนาคมระหว่างประเทศ (ITU) Salesforce และองค์การสหประชาชาติ ภายในงานการประชุมวิชาการนานาชาติ “The 3rd UNESCO Global Forum on the Ethics of AI 2025” ณ โรงแรมเซ็นทาราแกรนด์ เซ็นทรัลเวิลด์
สำหรับงานเสวนาดังกล่าว เป็นเวทีที่มุ่งส่งเสริมความร่วมมือระหว่างประเทศและภูมิภาค เพื่อสะท้อนถึงความสอดคล้องของนโยบายและแนวคิดด้าน AI ทั่วโลก และสนับสนุนการพัฒนา AI ที่ครอบคลุม ยึดหลักสิทธิมนุษยชน และการพัฒนาอย่างยั่งยืน พร้อมทั้งแลกเปลี่ยนแนวทางปฏิบัติจากประเทศผู้นำด้านจริยธรรม AI และองค์กรด้านเทคโนโลยีต่างๆ เพื่อร่วมเปิดมุมมองโลก สู่การกำหนดทิศทางอนาคตจริยธรรม AI และแนวทางการดำเนินงานร่วมกันต่อไปในอนาคต

ที่มา : https://www.thaigov.go.th/news/contents/details/97843