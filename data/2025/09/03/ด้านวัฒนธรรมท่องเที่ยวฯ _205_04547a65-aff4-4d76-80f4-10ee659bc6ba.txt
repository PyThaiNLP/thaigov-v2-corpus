รัฐบาลไทย-ข่าวทำเนียบรัฐบาล-ปลัดกระทรวงการท่องเที่ยวและกีฬา ร่วมชมและให้กำลังใจนักวอลเลย์บอลหญิงทีมชาติไทย ในศึกชิงแชมป์โลก 2025

วันพุธที่ 27 สิงหาคม 2568
ปลัดกระทรวงการท่องเที่ยวและกีฬา ร่วมชมและให้กำลังใจนักวอลเลย์บอลหญิงทีมชาติไทย ในศึกชิงแชมป์โลก 2025
ปลัดกระทรวงการท่องเที่ยวและกีฬา ร่วมชมและให้กำลังใจนักวอลเลย์บอลหญิงทีมชาติไทย ในศึกชิงแชมป์โลก 2025
วันที่ 26 สิงหาคม 2568 เวลา 20.30 น. ณ อินดอร์ สเตเดี้ยม หัวหมาก นางสาวนัทรียา ทวีวงศ์ ปลัดกระทรวงการท่องเที่ยวและกีฬา ได้ร่วมชมและให้กำลังใจนักกีฬาวอลเลย์บอลหญิงทีมชาติไทย ในการแข่งขัน FIVB Women’s World Championship 2025 รอบแบ่งกลุ่ม กลุ่ม A นัดที่ 3 ซึ่งทีมชาติไทย (อันดับ 18 ของโลก) พบกับทีมชาติเนเธอร์แลนด์ (อันดับ 9 ของโลก)
สำหรับการแข่งขันในนัดนี้ ทีมนักตบสาวไทยได้โชว์ศักยภาพและทักษะการเล่นที่น่าประทับใจ สร้างเสียงเชียร์กระหึ่มทั้งสนาม แม้สุดท้ายจะพ่ายให้กับเนเธอร์แลนด์ไปอย่างเฉียดฉิวด้วยสกอร์ 2-3 เซต (25-23, 17-25, 25-23, 10-25 และ 14-16) แต่ผลงานดังกล่าวสะท้อนถึงพลังใจและความมุ่งมั่นของนักกีฬาทีมชาติไทยอย่างเต็มที่
จากผลการแข่งขัน ทำให้ทีมวอลเลย์บอลหญิงไทยมีสถิติชนะ 2 นัด แพ้ 1 นัด เก็บเพิ่มเป็น 7 คะแนน จบอันดับ 2 ของกลุ่ม A ส่วนทีมเนเธอร์แลนด์ชนะ 3 นัดรวด มี 7 คะแนน ครองอันดับ 1 ของกลุ่ม
นางสาวนัทรียา ทวีวงศ์ ปลัดกระทรวงการท่องเที่ยวและกีฬา ได้กล่าวชื่นชมนักกีฬาและทีมงานทุกฝ่ายที่ทุ่มเทแรงกายแรงใจจนสร้างผลงานที่ยอดเยี่ยม พร้อมทั้งย้ำว่า “นักกีฬาวอลเลย์บอลหญิงทีมชาติไทยถือเป็นความภาคภูมิใจของคนไทยทั้งประเทศ กระทรวงการท่องเที่ยวและกีฬาพร้อมให้การสนับสนุนอย่างต่อเนื่อง เพื่อส่งเสริมศักยภาพนักกีฬาไทยให้ก้าวสู่ความสำเร็จในระดับนานาชาติ และสร้างชื่อเสียงให้กับประเทศไทยบนเวทีโลก”

ที่มา : https://www.thaigov.go.th/news/contents/details/100182