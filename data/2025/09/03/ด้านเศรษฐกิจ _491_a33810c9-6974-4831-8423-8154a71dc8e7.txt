รัฐบาลไทย-ข่าวทำเนียบรัฐบาล-​ปลัดฯ ณัฐพล รับมอบท่อ PVC-ข้าวสาร จากภาคเอกชนเพื่อส่งมอบแก่ทหาร/ประชาชน กิจกรรม “อุตสาหกรรมรวมใจ ช่วยพี่น้องชาวไทย”

วันพฤหัสบดีที่ 14 สิงหาคม 2568
14/08/2568
พิมพ์
​ปลัดฯ ณัฐพล รับมอบท่อ PVC-ข้าวสาร จากภาคเอกชนเพื่อส่งมอบแก่ทหาร/ประชาชน กิจกรรม “อุตสาหกรรมรวมใจ ช่วยพี่น้องชาวไทย”
​ปลัดฯ ณัฐพล รับมอบท่อ PVC-ข้าวสาร จากภาคเอกชนเพื่อส่งมอบแก่ทหาร/ประชาชน กิจกรรม “อุตสาหกรรมรวมใจ ช่วยพี่น้องชาวไทย”
13 สิงหาคม 2568 นายณัฐพล รังสิตพล ปลัดกระทรวงอุตสาหกรรม รับมอบท่อ PVC และอุปกรณ์ประปา มูลค่ารวม 10,000 บาท จากนายพงศกร สุวรรณวงศ์ ผู้อำนวยการธุรกิจสัมพันธ์และพัฒนาอย่างยั่งยืน ผู้แทนกลุ่มบริษัทในเครือ SCG ซึ่งได้ดำเนินการส่งมอบให้กับมูลนิธิเพื่อการพัฒนาเด็กในพื้นที่ จ.ศรีสะเกษ ที่เข้าไปช่วยเหลือดูแลเด็ก ๆ ตามศูนย์อพยพต่าง ๆ
เป็นที่เรียบร้อยแล้ว
นอกจากนี้ ปลัดกระทรวงอุตสาหกรรม ยังได้รับมอบข้าวสาร ถุงละ 5 กิโลกรัม จำนวน 174 ถุง รวมมูลค่า 20,000 บาทในกิจกรรม “อุตสาหกรรมรวมใจ ช่วยพี่น้องชาวไทย” จากบริษัท โรงไฟฟ้าน้ำตาลขอนแก่น จำกัด โดยมี นายสุนัย พิริยสกุลพัฒน์ อุตสาหกรรมจังหวัดสระแก้ว และเจ้าหน้าที่สำนักงานอุตสาหกรรมจังหวัดสระแก้ว เป็นตัวแทนการส่งมอบ ณ ห้องโถง ชั้น 1 อาคารสำนักงานปลัดกระทรวงอุตสาหกรรม
กิจกรรมดังกล่าวกระทรวงอุตสาหกรรมจัดขึ้นเพื่อระดมความช่วยเหลือจากภาคเอกชน ส่งต่อให้แก่เจ้าหน้าที่ทหาร ประชาชนในพื้นที่ชายแดนไทย-กัมพูชา รวมถึงผู้ประสบอุทกภัยในพื้นที่ภาคเหนือ

ที่มา : https://www.thaigov.go.th/news/contents/details/99719