รัฐบาลไทย-ข่าวทำเนียบรัฐบาล-ดีอี-วธ.ร่วมประชุมเตรียมความพร้อมการใช้ระบบ e-Office

วันพุธที่ 27 สิงหาคม 2568
ดีอี-วธ.ร่วมประชุมเตรียมความพร้อมการใช้ระบบ e-Office
ดีอี-วธ.ร่วมประชุมเตรียมความพร้อมการใช้ระบบ e-Office
วันที่ 27 สิงหาคม 2568 นางสาวพิยะดา สุดกังวาล ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) พร้อมด้วยผู้แทนจากกระทรวงดีอี ศูนย์ดิจิทัลชุมชน และบริษัท โทรคมนาคมแห่งชาติ จำกัด (มหาชน) เข้าร่วมการประชุมเตรียมความพร้อมการใช้งานระบบ e-Office ภายใต้ GDCC โดยมีนางโชติกา อัครกิจโสภากุล รองปลัดกระทรวงวัฒนธรรม (วธ.) เป็นประธานการประชุม ร่วมด้วยหน่วยงานในสังกัด วธ. รวมถึงสำนักงานวัฒนธรรมจังหวัด ณ ห้องศูนย์ประชุมกระทรวงวัฒนธรรม ชั้น 8 อาคารวัฒนธรรมวิศิษฏ์ กระทรวงวัฒนธรรม และผ่านระบบการประชุมทางไกล
สำหรับผลจากการประชุมฯ วธ.จะเริ่มใช้งานระบบ e-Office ภายใต้ GDCC ในวันที่ 15 กันยายน 2568 นี้ โดยเริ่มจากสำนักงานปลัดกระทรวงวัฒนธรรมก่อน และทยอยเปิดใช้งานระบบฯ สำหรับระดับกรม เพื่อให้เกิดการบูรณาการและเพิ่มประสิทธิภาพการทำงานภายในองค์กร และสามารถเชื่อมโยงกับหน่วยงานอื่น ๆ ของรัฐ บนแพลตฟอร์มเดียว สนับสนุนการเปลี่ยนแปลงสู่รัฐบาลดิจิทัล

ที่มา : https://www.thaigov.go.th/news/contents/details/100192