รัฐบาลไทย-ข่าวทำเนียบรัฐบาล-เตือน โรคติดเชื้อไวรัสซิกา รีบพบแพทย์ ไม่ควรซื้อยากินเอง

วันพฤหัสบดีที่ 24 กรกฎาคม 2568
24/07/2568
พิมพ์
เตือน โรคติดเชื้อไวรัสซิกา รีบพบแพทย์ ไม่ควรซื้อยากินเอง
วันพฤหัสบดี ที่ 24 ก.ค.68
รัฐบาลห่วงใยต่อสถานการณ์โรคติดเชื้อไวรัสซิกา
ซึ่งกำลังพบการแพร่ระบาดในบางพื้นที่ของประเทศไทย
โดยมียุงลายเป็นพาหะนำโรคเช่นเดียวกับโรคไข้เลือดออก และไข้ปวดข้อยุงลาย
ที่สำคัญสามารถติดต่อจากแม่สู่ทารกในครรภ์ได้ ซึ่งอาจก่อให้เกิดความผิดปกติร้ายแรง เช่น ศีรษะเล็ก
การได้ยินผิดปกติ หรือพัฒนาการล่าช้า เป็นต้น หญิงตั้งครรภ์เป็นกลุ่มเสี่ยงที่ต้องระมัดระวังเป็นพิเศษ
หากมีอาการไข้ ผื่นแดง เยื่อบุตาอักเสบ ปวดกล้ามเนื้อ ปวดข้อ อ่อนเพลีย หรือปวดศีรษะ
ไม่ควรซื้อยารับประทานเอง โดยเฉพาะยาลดไข้ในกลุ่ม NSAIDs เช่น ไอบูโพรเฟน ไดโคลฟีแนก แอสไพริน
หรือยาชุดต่าง ๆ ควรรีบพบแพทย์ทันที
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/98732