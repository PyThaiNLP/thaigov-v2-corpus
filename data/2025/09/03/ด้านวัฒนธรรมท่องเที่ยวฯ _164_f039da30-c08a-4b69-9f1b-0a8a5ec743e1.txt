รัฐบาลไทย-ข่าวทำเนียบรัฐบาล-รมว.ท่องเที่ยวและกีฬา ร่วมพิธีเฉลิมพระเกียรติสมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568

วันพุธที่ 13 สิงหาคม 2568
รมว.ท่องเที่ยวและกีฬา ร่วมพิธีเฉลิมพระเกียรติสมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568
รมว.ท่องเที่ยวและกีฬา ร่วมพิธีเฉลิมพระเกียรติสมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568
วันที่ 12 สิงหาคม 2568 – เมื่อเวลา 07.30 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา พร้อมด้วยคณะผู้บริหาร ข้าราชการ และเจ้าหน้าที่กระทรวงการท่องเที่ยวและกีฬา ได้เข้าร่วมพิธีเจริญพระพุทธมนต์และทำบุญตักบาตรพระสงฆ์และสามเณร เพื่อถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง  เนื่องในโอกาสมหามงคลเฉลิมพระชนมพรรษา 93 พรรษา 12 สิงหาคม 2568 ณ มณฑลพิธีท้องสนามหลวง โดยมีนายกรัฐมนตรีเป็นประธานในพิธี พร้อมด้วยคณะรัฐมนตรี ประธานองค์กรอิสระ คู่สมรส ผู้นำเหล่าทัพ และประชาชนทุกหมู่เหล่าเข้าร่วมในพิธีอย่างพร้อมเพรียงกัน เพื่อแสดงออกถึงความจงรักภักดีและสำนึกในพระมหากรุณาธิคุณอันหาที่สุดมิได้
จากนั้นในเวลา 08.30 น. นายสรวงศ์ เทียนทอง ได้เดินทางไปยังพระบรมมหาราชวัง เพื่อลงนามถวายพระพรชัยมงคลเบื้องหน้าพระฉายาลักษณ์สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ณ ห้องแดง หน่วยราชการในพระองค์ 904 ในพระบรมมหาราชวัง
เนื่องในโอกาสอันเป็นมหามงคลนี้ กระทรวงการท่องเที่ยวและกีฬาขอเชิญชวนพสกนิกรชาวไทยทุกหมู่เหล่า ร่วมกันตั้งจิตอธิษฐานถวายพระพรชัยมงคลให้สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงพระเจริญยิ่งยืนนาน ทรงมีพระพลานามัยที่สมบูรณ์แข็งแรง และสถิตเป็นมิ่งขวัญของปวงชนชาวไทยสืบไป

ที่มา : https://www.thaigov.go.th/news/contents/details/99632