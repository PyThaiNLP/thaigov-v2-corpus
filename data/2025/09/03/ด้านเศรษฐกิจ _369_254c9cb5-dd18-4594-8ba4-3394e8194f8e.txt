รัฐบาลไทย-ข่าวทำเนียบรัฐบาล-กระทรวงเกษตรฯ ขานรับนโยบาย รมช.อัครา รวมพลังเจ้าหน้าที่ในสังกัดกระทรวงเกษตรฯ เร่งฟื้นฟูพื้นที่จังหวัดน่านหลังพายุโซนร้อน "วิภา" พัดถล่ม

วันเสาร์ที่ 2 สิงหาคม 2568
กระทรวงเกษตรฯ ขานรับนโยบาย รมช.อัครา รวมพลังเจ้าหน้าที่ในสังกัดกระทรวงเกษตรฯ เร่งฟื้นฟูพื้นที่จังหวัดน่านหลังพายุโซนร้อน "วิภา" พัดถล่ม
กระทรวงเกษตรฯ ขานรับนโยบาย รมช.อัครา รวมพลังเจ้าหน้าที่ในสังกัดกระทรวงเกษตรฯ เร่งฟื้นฟูพื้นที่จังหวัดน่านหลังพายุโซนร้อน "วิภา" พัดถล่ม
นางอัญชลี สุวจิตตานนท์ รองปลัดกระทรวงเกษตรและสหกรณ์ ได้มอบหมายทุกหน่วยงานในสังกัดกระทรวงเกษตรและสหกรณ์ลงพื้นที่ช่วยเหลือประชาชนที่ได้รับผลกระทบจากอุทกภัยจากพายุโซนร้อน "วิภา" (WIPHA) โดยเจ้าหน้าที่ได้ร่วมกันทำความสะอาดครั้งใหญ่ บริเวณโรงเรียนสตรีศรีน่าน เทศบาลเมืองน่าน วิทยาลัยเทคนิคน่าน และวัดภูมินทร์ ตำบลในเวียง อำเภอเมือง จังหวัดน่าน นอกจากนี้ ยังได้นำเครื่องมือและยานพาหนะต่าง ๆ เข้าสนับสนุนเต็มที่ตามข้อสั่งการของ นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ อาทิ รถตักหน้าดิน (JCB) 2 คัน รถไถ 2 คัน รถบรรทุกสิบล้อ 10 คัน รถบรรทุกหกล้อ 3 คัน รถบรรทุกน้ำสำหรับทำความสะอาด 6 คัน เครื่องฉีดน้ำ 3 เครื่อง เครื่องปั่นไฟ 1 เครื่อง พร้อมทั้งตั้งโรงครัวประกอบอาหาร จำนวน 350 ชุด ในพื้นที่โครงการชลประทานน่าน เพื่อบรรเทาความเดือดร้อนประชาชน และเร่งฟื้นฟูพื้นที่ให้กลับสู่ภาวะปกติโดยเร็วที่สุด

ที่มา : https://www.thaigov.go.th/news/contents/details/99243