รัฐบาลไทย-ข่าวทำเนียบรัฐบาล-ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จเป็นองค์ประธานทอดพระเนตรบูธนิทรรศการงานมหกรรมรวมพลสมาชิก TO BE NUMBER ONE ประจำปี 2568

วันจันทร์ที่ 14 กรกฎาคม 2568
14/07/2568
พิมพ์
ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จเป็นองค์ประธานทอดพระเนตรบูธนิทรรศการงานมหกรรมรวมพลสมาชิก TO BE NUMBER ONE ประจำปี 2568
ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จเป็นองค์ประธานทอดพระเนตรบูธนิทรรศการงานมหกรรมรวมพลสมาชิก TO BE NUMBER ONE ประจำปี 2568
วันอาทิตย์ที่ 13 กรกฏาคม 2568 เวลา 18.45 น. ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จเป็นองค์ประธานทอดพระเนตรบูธนิทรรศการงานมหกรรมรวมพลสมาชิก TO BE NUMBER ONE ประจำปี 2568 ณ อาคาร 4 ศูนย์การประชุม IMPACT FORUM เมืองทองธานี อ.ปากเกร็ด จ.นนทบุรี โดยมี นายเกียรติศักดิ์ ตรงศิริ ผู้ว่าราชการจังหวัดนนทบุรี พร้อมด้วยข้าราชการตุลาการ ทหาร ตำรวจ คณะรัฐมนตรี หัวหน้าส่วนราชการ เฝ้ารับเสด็จ
โอกาสนี้ น.ส.ธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย พร้อมด้วยนายศรัณย์ศักดิ์ ศรีเครือเนตร ผู้ตรวจราชการกระทรวงมหาดไทย นายวิรุฬห์ สิทธิวงศ์ รองอธิบดีกรมการปกครอง นายไพโรจน์ โสภาพร รองอธิบดีกรมการพัฒนาชุมชน และผู้บริหารกรมในสังกัดกระทรวงมหาดไทย ร่วมเฝ้ารับเสด็จ พร้อมกันนี้ ผู้ว่าราชการจังหวัด รองผู้ว่าราชการจังหวัด นำนายแพทย์สาธารณสุขจังหวัด ข้าราชการสำนักงานสาธารณสุขจังหวัด และสมาชิกชมรม TO BE NUMBER ONE ร่วมเฝ้ารับเสด็จ และนำเสนอผลงานนิทรรศการเพื่อทอดพระเนตร พร้อมทั้งทูลเกล้าทูลกระหม่อมถวายสิ่งของในการนี้ด้วย
สำหรับมหกรรมรวมพลสมาชิก TO BE NUMBER ONE ประจำปี 2568 ภายในงานมีการประกวดนำเสนอผลการดำเนินงานและนิทรรศการเพื่อรับการประเมินผล TO BE NUMBER ONE (รอบตัดสินระดับประเทศ) ประจำปี 2568 โดยมอบรางวัลให้กับหน่วยงานระดับจังหวัด อำเภอ ชุมชน สถานศึกษา และสถานประกอบการที่มีผลงานระดับดีเด่นประเภทต่าง ๆ จากทั่วประเทศ พร้อมจัดแสดงคอนเสิร์ต TO BE NUMBER ONE เพื่อให้สมาชิกได้ร่วมกิจกรรม ทั้งนี้ ทูลกระหม่อมหญิงอุบลรัตนราชกัญญา สิริวัฒนาพรรณวดี จะเสด็จเป็นองค์ประธานงานมหกรรมรวมพลสมาชิก TO BE NUMBER ONE ประจำปี 2568 และทรงเป็นประธานในการแสดงคอนเสิร์ต TO BE NUMBER ONE ณ ศูนย์แสดงสินค้าและการประชุม อิมแพ็ค เมืองทองธานี อ.ปากเกร็ด จ.นนทบุรี ในช่วงเย็นวันที่ 15 กรกฎาคม 2568 นี้

ที่มา : https://www.thaigov.go.th/news/contents/details/98387