รัฐบาลไทย-ข่าวทำเนียบรัฐบาล-รองปลัดฯ ภัทราภรณ์ เป็นประธานพิธีปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง (นบส.) รุ่นที่ 90 และเยี่ยมชมนิทรรศการ

วันพฤหัสบดีที่ 26 มิถุนายน 2568
รองปลัดฯ ภัทราภรณ์ เป็นประธานพิธีปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง (นบส.) รุ่นที่ 90 และเยี่ยมชมนิทรรศการ
รองปลัดฯ ภัทราภรณ์ เป็นประธานพิธีปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง (นบส.) รุ่นที่ 90 และเยี่ยมชมนิทรรศการ
นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เปิดเผยภายหลังการเป็นประธานพิธีปิดการอบรมหลักสูตรนักบริหารการพัฒนาการเกษตรและสหกรณ์ ระดับสูง (นบส.) รุ่นที่ 90 โดยมี นายยุทธภูมิ ประสมทรัพย์ หัวหน้ากลุ่มวิชาการและหลักสูตร สถาบันเกษตราธิการ กล่าวรายงาน ณ ห้อง Ballroom AB โรงแรมมารวย การ์เด้น เขตจตุจักร กรุงเทพมหานคร ว่า การอบรมดังกล่าวเป็นหลักสูตรที่กระทรวงเกษตรและสหกรณ์ โดยสถาบันเกษตราธิการ ดำเนินการจัดฝึกอบรมให้แก่ข้าราชการ พนักงานรัฐวิสาหกิจและองค์กรมหาชน ในสังกัดกระทรวงเกษตรและสหกรณ์ มีวัตถุประสงค์เพื่อให้ผู้เข้ารับการอบรมมีความรู้และเข้าใจบทบาทหน้าที่ความรับผิดชอบของนักบริหารการพัฒนาการเกษตรและสหกรณ์ ระดับสูง อีกทั้งเพื่อให้มีความพร้อมในการก้าวสู่ตำแหน่งประเภทอำนวยการหรือตำแหน่งอื่นในระดับเดียวกัน นอกจากนี้ ยังมุ่งเน้นให้ผู้เข้ารับการอบรมมีทัศนคติที่เหมาะสมในการทำงานร่วมกับผู้อื่น สามารถใช้กระบวนการสร้างเครือข่ายบูรณาการการทำงานได้อย่างมีประสิทธิภาพ และสามารถถ่ายทอดนโยบายจากระดับสูงไปสู่ระดับปฏิบัติในหน่วยงานที่ตนรับผิดชอบได้อย่างถูกต้อง ชัดเจน และเป็นผู้ที่มีคุณธรรมจริยธรรมเพื่อเป็นแบบอย่างที่ดี
“กระทรวงเกษตรและสหกรณ์ มีนโยบายสนับสนุนและพัฒนาบุคลากร โดยมีเป้าหมายในการพัฒนาสมรรถนะและทักษะในการปฏิบัติงาน เพื่อให้รองรับกับภารกิจและความรับผิดชอบที่สูงขึ้น รวมถึงเพื่อให้ผู้เข้ารับการอบรมมีภาวะผู้นำเชิงเปลี่ยนแปลงและมีความสามารถในการบริหารจัดการ เพื่อขับเคลื่อนงานให้บรรลุตามวัตถุประสงค์ ซึ่งตลอดระยะเวลาการฝึกอบรม ผู้เข้ารับการอบรมทุกท่านได้มีความมานะและพากเพียรจนประสบผลสำเร็จเป็นผู้ผ่านการฝึกอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 90 ขอให้นำความรู้และประสบการณ์ที่ได้จากการฝึกอบรมไปใช้ในการพัฒนาตนเอง พัฒนางาน เพื่อเป็นอีกหนึ่งฟันเฟืองสำคัญในการขับเคลื่อนโยบายของกระทรวงเกษตรและสหกรณ์ ซึ่งจะเกิดประโยชน์ต่อประชาชนและเกษตรกร ต่อไป” รองปลัดฯ ภัทราภรณ์ กล่าว
นอกจากนี้ ภายในงานได้มีการจัดนิทรรศการและนำเสนอรายงานกลุ่มเกี่ยวกับแผนพัฒนาธุรกิจผลิตภัณฑ์หรือสินค้า (Business Model Canvas) ด้านการส่งเสริมและผลักดันสินค้าเกษตรมูลค่าสูงเพื่อการส่งออก อีกด้วย

ที่มา : https://www.thaigov.go.th/news/contents/details/97899