รัฐบาลไทย-ข่าวทำเนียบรัฐบาล-บัตรทองไม่สะดุด – สปสช. จัดระบบรองรับผู้ป่วยในพื้นที่วิกฤต ยืนยันใช้สิทธิรักษาได้ต่อเนื่องทุกพื้นที่

วันพฤหัสบดีที่ 31 กรกฎาคม 2568
31/07/2568
พิมพ์
บัตรทองไม่สะดุด – สปสช. จัดระบบรองรับผู้ป่วยในพื้นที่วิกฤต ยืนยันใช้สิทธิรักษาได้ต่อเนื่องทุกพื้นที่
บัตรทองไม่สะดุด – สปสช. จัดระบบรองรับผู้ป่วยในพื้นที่วิกฤต ยืนยันใช้สิทธิรักษาได้ต่อเนื่องทุกพื้นที่
วันนี้ (31 กรกฎาคม 2568)  นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า จากสถานการณ์ความไม่สงบบริเวณชายแดนไทย–กัมพูชา และสถานการณ์อุทกภัยในหลายจังหวัดภาคเหนือ ซึ่งส่งผลกระทบต่อการเดินทางและการเข้าถึงบริการสาธารณสุขของประชาชนผู้มีสิทธิบัตรทอง 30 บาท รัฐบาลได้มอบหมายให้สำนักงานหลักประกันสุขภาพแห่งชาติ (สปสช.) เร่งจัดระบบรองรับ เพื่อให้ประชาชนยังสามารถใช้สิทธิเข้ารับบริการทางการแพทย์ได้อย่างต่อเนื่องโดยไม่เสียค่าใช้จ่าย
ในเบื้องต้น สปสช. ได้ดำเนินการประสานกับหน่วยบริการทั่วประเทศ พร้อมออกแนวทางปฏิบัติในกรณีที่เกิดเหตุจำเป็น เช่น การยกเว้นการปิดสิทธิ์ผู้ป่วยหลังรับบริการ การยกเว้นเกณฑ์การฟอกไตที่เกินศักยภาพหน่วยบริการ การเพิ่มรอบการล้างไต รวมถึงการดูแลผู้สูงอายุที่มีภาวะพึ่งพิงในระบบ LTC ที่ต้องอพยพจากพื้นที่เดิม โดยใช้งบประมาณจากกองทุนที่เกี่ยวข้องผ่านความร่วมมือกับองค์กรปกครองส่วนท้องถิ่น
สำหรับผู้ป่วยที่ต้องเดินทางมายังกทม.หรือพื้นที่อื่น สปสช. ได้จัดระบบสนับสนุนร่วมกับหน่วยบริการในพื้นที่ พร้อมย้ำให้ถือเป็น “กรณีเหตุสมควร” เพื่อให้ประชาชนยังสามารถเข้ารับบริการได้โดยไม่ถูกปฏิเสธ ทั้งยังจัดเตรียมบริการรถรับส่งในกรณีผู้ป่วยที่มีภาวะพึ่งพิง เพื่อให้ได้รับการดูแลอย่างต่อเนื่อง
ในส่วนของความเสียหายต่ออุปกรณ์จำเป็น เช่น น้ำยาล้างไตและผ้าอ้อมผู้ใหญ่ สปสช. ได้ประสานกับบริษัทไปรษณีย์ไทยดิสทริบิวชั่น จำกัด เพื่อจัดส่งน้ำยาล้างไตถึงบ้าน และให้องค์กรปกครองส่วนท้องถิ่นในพื้นที่ช่วยดูแลเรื่องผ้าอ้อมผู้ใหญ่ โดยไม่ให้ประชาชนต้องแบกรับภาระเพิ่มเติม
นอกจากนี้ ผู้ป่วยโรคเรื้อรังสามารถรับยาต่อเนื่องจากโรงพยาบาลใกล้บ้านได้ตามความเหมาะสม โดยไม่จำกัดว่าต้องจ่ายยาครั้งละ 7 วัน ขณะเดียวกัน สปสช. ยังได้ขยายทางเลือกให้ประชาชนสามารถใช้สิทธิ “30 บาทรักษาทุกที่” ที่ร้านยาคุณภาพทั่วประเทศ และพบแพทย์ออนไลน์ผ่านแอปพลิเคชันที่เข้าร่วมโครงการ ซึ่งช่วยเพิ่มความยืดหยุ่นในการรับบริการในช่วงภาวะวิกฤต
“ในช่วงเวลาที่ยากลำบาก รัฐบาลจะไม่ทอดทิ้งใครไว้ข้างหลัง ประชาชนทุกคนยังสามารถใช้สิทธิบัตรทองได้อย่างต่อเนื่องในทุกพื้นที่ โดยไม่เสียค่าใช้จ่าย ตนขอความร่วมมือจากหน่วยบริการทั่วประเทศให้ดูแลประชาชนอย่างเต็มที่ และขอยืนยันว่า สามารถเบิ

ที่มา : https://www.thaigov.go.th/news/contents/details/99121