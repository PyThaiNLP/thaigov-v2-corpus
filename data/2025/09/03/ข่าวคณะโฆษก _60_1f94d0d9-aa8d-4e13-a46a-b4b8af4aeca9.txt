รัฐบาลไทย-ข่าวทำเนียบรัฐบาล-แพคกระเป๋าพร้อมเที่ยวด่วน..!! เที่ยวไทยคนละครึ่งมาแล้วเปิดระบบให้ลงทะเบียนแล้ว!!  

วันศุกร์ที่ 11 กรกฎาคม 2568
11/07/2568
พิมพ์
แพคกระเป๋าพร้อมเที่ยวด่วน..!! เที่ยวไทยคนละครึ่งมาแล้วเปิดระบบให้ลงทะเบียนแล้ว!!
แพคกระเป๋าพร้อมเที่ยวด่วน..!! เที่ยวไทยคนละครึ่งมาแล้วเปิดระบบให้ลงทะเบียนแล้ว!!
วันนี้ (11 ก.ค. 68) เวลา 09.15 น. นายจิรายุ ห่วงทรัพย์โฆษกประจำสำนักนายกรัฐมนตรี เปิดเผยว่า โครงการเที่ยวไทยคนละครึ่ง ได้เปิดระบบให้ผู้ที่สนใจสามารถลงทะเบียนเข้าร่วมโครงการเที่ยวไทยคนละครึ่ง ผ่านทาง Application Amazing Thailand หรือ www.เที่ยวไทยคนละครึ่ง.com ตั้งแต่วันนี้เป็นต้นไป โดยสามารถลงทะเบียนได้โดยไม่จำกัดจำนวนคน โดยแต่ละท่านจะได้รับสิทธิ์สูงสุดไม่เกินท่านละ 5 สิทธิ์ แบ่งเป็นที่พักในเมืองหลัก 3 สิทธิ์ ที่พักในเมืองน่าเที่ยว 2 สิทธิ์ โดยสามารถใช้สิทธิ์วันละ 1 ห้อง/คืน
“ทั้งนี้ การรับสิทธิ์จะสมบูรณ์ต่อเมื่อชำระค่าที่พักกับโรงแรมโดยตรง และได้รับการยืนยันจากโรงแรมเรียบร้อยแล้ว มีจำนวนสิทธิ์ทั้งสิ้น 500,000 สิทธิ์ และเป็นระบบ First Come First Served เมื่อชำระเงิน
โดยผู้สนใจสามารถสอบถามข้อมูลเพิ่มเติม ได้ทุกวัน เวลา 08.00-20.00 น. ที่ Contact Center : 02-483-0963 Line Official : @thaitravelcopay www.เที่ยวไทยคนละครึ่ง.com” นายจิรายุ กล่าว

ที่มา : https://www.thaigov.go.th/news/contents/details/98341