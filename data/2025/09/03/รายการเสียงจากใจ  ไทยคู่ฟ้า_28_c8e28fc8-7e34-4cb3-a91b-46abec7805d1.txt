รัฐบาลไทย-ข่าวทำเนียบรัฐบาล-ชวนคนไทยใช้สิทธิ ตรวจหาเชื้อ HIV ฟรี ปีละ 2 ครั้ง

วันอังคารที่ 22 กรกฎาคม 2568
22/07/2568
พิมพ์
ชวนคนไทยใช้สิทธิ ตรวจหาเชื้อ HIV ฟรี ปีละ 2 ครั้ง
วันจันทร์ ที่ 21 ก.ค.68
รัฐบาลเชิญชวนคนไทยทุกสิทธิการรักษา ตรวจหาเชื้อ HIV ฟรี ปีละ 2 ครั้ง
เนื่องจากสถานการณ์ผู้ติดเชื้อ HIV ภาพรวมของประเทศ ปี 2568 สะสม 547,556 คน รายใหม่ 13,357 คน
ผู้ติดเชื้อหลายคนไม่รู้ตัวว่ามีเชื้อ การตรวจพบได้เร็ว เข้าสู่ระบบการรักษาเร็ว
จะช่วยลดโอกาสเกิดโรคแทรกซ้อน ลดการเสียชีวิตจากเอดส์ได้ นอกจากนี้ การกินยาต้านไวรัสอย่างต่อเนื่อง
จนปริมาณไวรัสในกระแสเลือดน้อย จะช่วยให้ไม่ถ่ายทอดไปยังผู้อื่นด้วย ผู้สนใจรับบริการได้ที่
รพ.ภายใต้ระบบหลักประกันสุขภาพแห่งชาติ หรือ ขอรับชุดตรวจด้วยตนเองได้ฟรี ผ่านแอปฯ “เป๋าตัง” เมนู
“กระเป๋าสุขภาพ” รับชุดตรวจได้ที่หน่วยบริการใกล้บ้าน รู้ผลรวดเร็วภายใน 20 นาที
หากไม่พบเชื้อจะได้คลายกังวล แต่ถ้าหากพบเชื้อ ควรไปตรวจยืนยันที่ รพ. เพื่อเข้าสู่กระบวนการรักษาต่อไป
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/98638