รัฐบาลไทย-ข่าวทำเนียบรัฐบาล-ไอแบงก์ออกมาตรการช่วยเหลือลูกค้าที่ได้รับผลกระทบจากสถานการณ์ข้อพิพาทชายแดน และบรรเทาความเดือดร้อนจากน้ำท่วมภาคเหนือ

วันศุกร์ที่ 25 กรกฎาคม 2568
25/07/2568
พิมพ์
ไอแบงก์ออกมาตรการช่วยเหลือลูกค้าที่ได้รับผลกระทบจากสถานการณ์ข้อพิพาทชายแดน และบรรเทาความเดือดร้อนจากน้ำท่วมภาคเหนือ
เรา…ไม่ทิ้งกัน…ไอแบงก์ออกมาตรการ พักชำระหนี้ ให้วงเงินเพิ่ม รับเคลมประกัน Fast Track เพื่อช่วยเหลือลูกค้าที่ได้รับผลกระทบจากสถานการณ์ข้อพิพาทชายแดน และบรรเทาความเดือดร้อนจากน้ำท่วมภาคเหนือ
เรา…ไม่ทิ้งกัน…ไอแบงก์ออกมาตรการ พักชำระหนี้ ให้วงเงินเพิ่ม รับเคลมประกัน Fast Track เพื่อช่วยเหลือลูกค้าที่ได้รับผลกระทบจากสถานการณ์ข้อพิพาทชายแดน และบรรเทาความเดือดร้อนจากน้ำท่วมภาคเหนือ
ธนาคารอิสลามแห่งประเทศไทย (ไอแบงก์) ส่งความห่วงใยถึงลูกค้าที่ได้รับผลกระทบจากสถานการณ์ข้อพิพาทชายแดนที่เกิดขึ้นบริเวณชายแดนไทย-กัมพูชา  และลูกค้าที่ได้รับความเดือดร้อนจากน้ำท่วมภาคเหนือ ด้วยมาตรการให้ความช่วยเหลือทางการเงิน เพื่อบรรเทาความเดือดร้อนที่เกิดขึ้น ซึ่งส่งกระทบต่อการดำเนินชีวิตและการประกอบอาชีพ ภายใต้โครงการ ไอแบงก์…เรา…ไม่ทิ้งกัน เพื่อให้ความช่วยเหลือแก่ลูกค้าเดิมของธนาคาร ซึ่งมีรายละเอียดดังนี้
พักชำระเงินต้นและกำไร เป็นระยะเวลาสูงสุด 6 เดือน สำหรับสินเชื่อที่มีหลักประกัน
ให้วงเงินสินเชื่อใหม่สำหรับซ่อมแซม ฟื้นฟูที่อยู่อาศัย คิดอัตรากำไรพิเศษเริ่มต้น 1.99% ต่อปี ในปีแรก ให้วงเงินสูงสุด 1 ล้านบาท และสำหรับลูกค้าผู้ประกอบการธุรกิจ สามารถขอสินเชื่อเพื่อฟื้นฟูกิจการ ให้วงเงินสูงสุด 5 ล้านบาท คิดอัตรากำไรเริ่มต้นปีแรก 3.25% ต่อปี ผ่อนได้นานสูงสุด 5 ปี
เคลมประกัน Fast Track สำหรับลูกค้าประกันตะกาฟุลที่ทำกรมธรรม์ประกัน  อัคคีภัย ซึ่งคุ้มครองภัยธรรมชาติ ธนาคารจะเร่งเคลมสินไหมให้เป็นการเร่งด่วน
ผู้ที่สนใจสามารถติดต่อขอเข้าร่วมมาตรการความช่วยเหลือดังกล่าวได้ที่ ไอแบงก์ ทุกสาขาที่สะดวก สอบถามข้อมูลเพิ่มเติมที่ ibank Contact Center 1302 หรือ แชตทาง Messenger : Islamic Bank of Thailand - ibank (@ibank.th) และ Line : iBank 4 all (@ibank)
https://www.facebook.com/share/p/19VhALqsH6/

ที่มา : https://www.thaigov.go.th/news/contents/details/98845