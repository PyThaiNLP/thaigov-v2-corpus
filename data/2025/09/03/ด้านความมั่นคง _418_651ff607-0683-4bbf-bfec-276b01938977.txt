รัฐบาลไทย-ข่าวทำเนียบรัฐบาล-"ภูมิธรรม" แต่งตั้งคณะกรรมการขับเคลื่อนและติดตามนโยบายมหาดไทย หนุนเสริมกลไกพื้นที่เพื่อประชาชนไร้ทุกข์ มีความสุขอย่างยั่งยืน

วันเสาร์ที่ 23 สิงหาคม 2568
23/08/2568
พิมพ์
"ภูมิธรรม" แต่งตั้งคณะกรรมการขับเคลื่อนและติดตามนโยบายมหาดไทย หนุนเสริมกลไกพื้นที่เพื่อประชาชนไร้ทุกข์ มีความสุขอย่างยั่งยืน
"ภูมิธรรม" แต่งตั้งคณะกรรมการขับเคลื่อนและติดตามนโยบายมหาดไทย หนุนเสริมกลไกพื้นที่เพื่อประชาชนไร้ทุกข์ มีความสุขอย่างยั่งยืน
วันนี้ (23 ส.ค. 68) นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย เปิดเผยถึงการขับเคลื่อนนโยบายสำคัญเร่งด่วน 8 Quick Wins ของกระทรวงมหาดไทย ภายใต้แนวคิด "3 ไร้ทุกข์ 5 สร้างสุข" ซึ่งได้มอบแนวทางให้กับผู้ว่าราชการจังหวัด นายอำเภอ ตลอดจนกลไกมหาดไทยทุกระดับ เพื่อให้การดำเนินงานบรรลุผลอย่างเป็นรูปธรรม และเกิดประโยชน์สูงสุดต่อประชาชน
"ตนได้แต่งตั้งคณะกรรมการขับเคลื่อนและติดตามนโยบายของกระทรวงมหาดไทย เพื่อหนุนเสริมการขับเคลื่อนงานในระดับพื้นที่ให้บรรลุเป้าหมายที่กำหนดไว้ในระยะเร่งด่วน 3 เดือนรวมถึงติดตามการดำเนินการให้เป็นรูปธรรมอย่างต่อเนื่อง โดยมี นายอภิชาติ โตดิลกเวชช์ เป็นประธานกรรมการ และมีรองปลัดกระทรวงมหาดไทย ผู้ช่วยปลัดกระทรวงมหาดไทย รวมถึงประธานคณะทำงานและที่ปรึกษาในแต่ละด้านร่วมเป็นกรรมการ ซึ่งจะทำให้เกิดการประสานงานบูรณาการระหว่างหน่วยงาน วิเคราะห์และปรับปรุงข้อมูล รวมถึงติดตามรายงานผลการดำเนินงานอย่างต่อเนื่องทุก 15 วัน หรือทันทีเมื่อมีสถานการณ์เร่งด่วน" นายภูมิธรรม กล่าว
นายภูมิธรรม กล่าวเพิ่มเติมว่า ตนพร้อมด้วยรัฐมนตรีช่วยว่าการกระทรวงมหาดไทยทั้ง 2 ท่าน มุ่งมั่นในการขับเคลื่อนงานของกระทรวงมหาดไทยในเชิงรุก มีระบบ monitor ติดตามใกล้ชิด เพื่อให้ประชาชนได้รับการบริการภาครัฐที่ทันสมัย ใช้ชีวิตได้อย่างปลอดภัย ไร้ทุกข์ คลายกังวล และดำรงชีวิตในสังคมแห่งความสุขอย่างยั่งยืน

ที่มา : https://www.thaigov.go.th/news/contents/details/100042