รัฐบาลไทย-ข่าวทำเนียบรัฐบาล-ท่ามกลางสถานการณ์พิพาทชายแดนและน้ำท่วม สิทธิ์บัตรทอง ยังใช้ได้ปกติ

วันพฤหัสบดีที่ 7 สิงหาคม 2568
07/08/2568
พิมพ์
ท่ามกลางสถานการณ์พิพาทชายแดนและน้ำท่วม สิทธิ์บัตรทอง ยังใช้ได้ปกติ
วันพฤหัสบดี ที่ 7 ส.ค.68
รัฐบาลย้ำ ผู้ป่วยบัตรทองไม่ต้องเป็นกังวล พร้อมย้ำรักษาได้ต่อเนื่องทุกพื้นที่
แม้จะมีสถานการณ์ชายแดนและน้ำท่วมในบางจังหวัด
แต่รัฐบาลยืนยันว่าประชาชนผู้มีสิทธิบัตรทองยังสามารถเข้ารับการรักษาได้ตามปกติ โดยไม่เสียค่าใช้จ่าย
สำนักงานหลักประกันสุขภาพแห่งชาติ ได้เร่งจัดระบบรองรับ ทั้งการประสานกับโรงพยาบาลทั่วประเทศ
ยืดหยุ่นเกณฑ์การให้บริการฟอกไต และดูแลผู้สูงอายุที่ต้องอพยพจากพื้นที่เดิม
รวมถึงจัดส่งน้ำยาล้างไตถึงบ้าน และช่วยเหลือเรื่องผ้าอ้อมผู้ใหญ่ โดยไม่มีค่าใช้จ่าย
ผู้ป่วยโรคเรื้อรังสามารถรับยาต่อเนื่องจากโรงพยาบาลใกล้บ้าน
หรือใช้บริการร้านยาคุณภาพและพบแพทย์ออนไลน์ผ่านแอปที่ร่วมโครงการ “30 บาทรักษาทุกที่” ได้เช่นกัน
รัฐบาลขอให้ประชาชนมั่นใจว่า ทุกคนจะได้รับการดูแลอย่างต่อเนื่อง โดยไม่ถูกปฏิเสธสิทธิในยามวิกฤต
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99446