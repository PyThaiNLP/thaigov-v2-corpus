รัฐบาลไทย-ข่าวทำเนียบรัฐบาล-ปลัดมหาดไทย เปิดบ้านต้อนรับคณะกรรมการตรวจประเมินรางวัลเลิศรัฐ ณ พื้นที่ปฏิบัติงาน (Site Visit) ปี 68 รางวัล PMQA 4.0 ชูระบบฐานข้อมูลเชิงบูรณาการสู่การพัฒนาพื้นที่ 

วันเสาร์ที่ 26 กรกฎาคม 2568
26/07/2568
พิมพ์
ปลัดมหาดไทย เปิดบ้านต้อนรับคณะกรรมการตรวจประเมินรางวัลเลิศรัฐ ณ พื้นที่ปฏิบัติงาน (Site Visit) ปี 68 รางวัล PMQA 4.0 ชูระบบฐานข้อมูลเชิงบูรณาการสู่การพัฒนาพื้นที่
ปลัดมหาดไทย เปิดบ้านต้อนรับคณะกรรมการตรวจประเมินรางวัลเลิศรัฐ ณ พื้นที่ปฏิบัติงาน (Site Visit) ปี 68 รางวัล PMQA 4.0 ชูระบบฐานข้อมูลเชิงบูรณาการสู่การพัฒนาพื้นที่ "One Plan" - "ระบบพิกัดความทุกข์ ศูนย์ดำรงธรรม" ย้ำมุ่งมั่นพัฒนาบริการภาครัฐเพื่อแก้ไขป
วันที่ 25 ก.ค. 68 นายอรรษิษฐ์ สัมพันธรัตน์ ปลัดกระทรวงมหาดไทย ให้การต้อนรับคณะกรรมการตรวจประเมินรางวัลเลิศรัฐ ได้แก่ นางเมธินี เทพมณี นางสาวสุรุ่งลักษณ์ เมฆะอำนวยชัย นางสิริพร ธนนันทนสกุล และคณะ ในการตรวจประเมินรางวัลเลิศรัฐ ณ พื้นที่ปฏิบัติงาน (Site Visit) ประจำปี 2568 ประเภทรางวัลคุณภาพการบริหารจัดการภาครัฐ 4.0 (PMQA 4.0) โดยมี นายเชษฐา โมสิกรัตน์ รองปลัดกระทรวงมหาดไทย พร้อมด้วย คณะผู้ตรวจราชการกระทรวงมหาดไทย หัวหน้าหน่วยงานในสังกัดสำนักงานปลัดกระทรวงมหาดไทย และเจ้าหน้าที่ที่เกี่ยวข้อง ร่วมให้การต้อนรับ ณ ห้องประชุมราชบพิธ ชั้น 5 อาคารดำรงราชานุสรณ์ กระทรวงมหาดไทย
นายอรรษิษฐ์ เผยว่า สำนักงานปลัดกระทรวงมหาดไทย หรือ สป.มท. มุ่งมั่นในการพัฒนาองค์กรให้รุดหน้า เพื่อยกระดับการให้บริการประชาชน ซึ่งการประเมินในครั้งนี้ จะได้นำข้อแนะนำของคณะกรรมการตรวจประเมินฯ ไปปรับปรุง พัฒนาองค์กร เพื่อเพิ่มประสิทธิภาพการดำเนินงานให้ประสิทธิภาพยิ่งขึ้น และยกระดับคุณภาพการบริหารจัดการของหน่วยงานภาครัฐให้สามารถตอบสนองต่อความต้องการของประชาชนได้อย่างเต็มศักยภาพ ก้าวไปสู่การเป็นระบบราชการ 4.0 อย่างมั่นคงและยั่งยืนในอนาคต
โดยเฉพาะอย่างยิ่ง การปรับเปลี่ยนบทบาทของผู้ว่าราชการจังหวัดจาก "นักปกครอง" สู่ "นักบริหาร" ที่สามารถนำข้อมูลจากแหล่งต่าง ๆ รวมถึงเทคโนโลยีสารสนเทศและฐานข้อมูลสำคัญมาใช้ประกอบการตัดสินใจเชิงนโยบาย พร้อมทั้งสามารถประมวลวิเคราะห์ความต้องการของประชาชน สร้างการบริหารงานแบบมีส่วนร่วม และพัฒนาบุคลากรให้มีสมรรถนะที่สอดคล้องกับยุทธศาสตร์และพร้อมรับการเปลี่ยนแปลง พร้อมทั้งมีระบบฐานข้อมูลในการตัดสินใจด้านการบริหารจัดการ อาทิ นโยบายการป้องกันและแก้ไขปัญหายาเสพติดด้วยระบบสารสนเทศยาเสพติดจังหวัด (NISPA+) การบูรณาการข้อมูลระหว่างหน่วยงานต่าง ๆ ผ่านกลไก "One Plan" เพื่อขับเคลื่อนโครงการอันเนื่องมาจากพระราชดำริได้อย่างมีประสิทธิผล ตลอดจนการพัฒนาและยกระดับศูนย์ดำรงธรรมอัจฉริยะ มีฐานข้อมูลปัญหาความเดือดร้อนในรูปแบบแดชบอร์ด และ GIS MAP จนเกิดเป็น “ระบบพิกัดความทุกข์” ที่ช่วยให้สามารถวิเคราะห์และวางนโยบายแก้ไขปัญหาเฉพาะพื้นที่ได้อย่างแม่นยำ นอกจากนี้ สป.มท. ได้มีการนำระบบวิเคราะห์กระแสสังคม (Social Listening Tools) มาใช้ในการติดตามและรับฟังความคิดเห็นของประชาชน เพื่อสะท้อนข้อกังวลของสังคมได้อย่างทันท่วงที รวมถึงส่งเสริมการสร้างนวัตกรรมในหน่วยงานผ่านโครงการ “1 จังหวัด 1 นวัตกรรม เพื่อการพัฒนาเชิงพื้นที่" และประกวดรางวัล "สุดยอดนวัตกรรมสำนักงานปลัดกระทรวงมหาดไทย" (Excellent Innovation Awards) เพื่อยกระดับผลงานเชิงนวัตกรรมให้เป็นที่ประจักษ์อีกด้วย
สำหรับการตรวจประเมินรางวัลเลิศรัฐ ณ พื้นที่ปฏิบัติงาน (Site Visit) ประจำปี 2568 ประเภทรางวัลคุณภาพการบริหารจัดการภาครัฐ 4.0 (PMQA 4.0) ในปีนี้ มีหน่วยงานในสังกัด มท. ที่ผ่านเข้ารอบ รวมทั้งสิ้น 56 ผลงาน มีหน่วยงานระดับกรม จำนวน 4 หน่วยงาน ได้แก่ กรมการพัฒนาชุมชน กรมการปกครอง กรมที่ดิน และสำนักงานปลัดกระทรวงมหาดไทย และหน่วยงานระดับจังหวัด จำนวน 12 จังหวัด ได้แก่ ขอนแก่น ตรัง ตราด ตาก นครราชสีมา นครศรีธรรมราช นนทบุรี ศรีสะเกษ สงขลา สระบุรี สุพรรณบุรี และสุรินทร์

ที่มา : https://www.thaigov.go.th/news/contents/details/98882