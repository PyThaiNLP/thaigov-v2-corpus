รัฐบาลไทย-ข่าวทำเนียบรัฐบาล-โครงการลงทะเบียนสำรวจประชาชนที่ไม่มีสมาร์ตโฟน

วันพุธที่ 16 กรกฎาคม 2568
16/07/2568
พิมพ์
โครงการลงทะเบียนสำรวจประชาชนที่ไม่มีสมาร์ตโฟน
วันพุธ ที่ 16 ก.ค.68
คณะรัฐมนตรี มีมติเห็นชอบ โครงการลงทะเบียน เพื่อสำรวจประชาชนที่ไม่มีสมาร์ตโฟน โครงการนี้
จัดทำขึ้นเพื่อรวบรวมข้อมูลของประชาชนกลุ่มที่ไม่สามารถเข้าถึงบริการ ภาครัฐผ่านสมาร์ตโฟน เช่น ผู้สูงอายุ
ผู้มีรายได้น้อย หรือผู้ที่อาศัยอยู่ในพื้นที่ห่างไกล เพื่อให้รัฐบาลสามารถออกแบบนโยบาย
หรือมาตรการช่วยเหลือได้อย่างครอบคลุม เป็นธรรม นอกจากนี้
ข้อมูลที่ได้จากการสำรวจยังสามารถนำไปใช้วางแผนพัฒนาบริการของภาครัฐในอนาคต
รวมถึงเป็นข้อมูลพื้นฐานในการวางรากฐานเศรษฐกิจดิจิทัลตามนโยบายของรัฐบาลอย่างมีประสิทธิภาพ
คณะรัฐมนตรียังได้กำชับให้หน่วยงานเจ้าของโครงการและผู้ดูแลระบบ จัดการข้อมูลอย่างรัดกุม
โดยให้ความสำคัญกับ ความ ปลอดภัยของข้อมูล เพื่อสร้างความมั่นใจให้กับประชาชน
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/98452