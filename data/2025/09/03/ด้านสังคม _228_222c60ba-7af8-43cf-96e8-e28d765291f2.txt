รัฐบาลไทย-ข่าวทำเนียบรัฐบาล-สมเด็จพระกนิษฐาธิราชเจ้าฯ เสด็จฯ เปิดงานแสดงตราไปรษณียากรภาคพื้นเอเชีย 2568 “จดหมายแห่งมิตรภาพ From Bangkok to Beijing”

วันศุกร์ที่ 8 สิงหาคม 2568
สมเด็จพระกนิษฐาธิราชเจ้าฯ เสด็จฯ เปิดงานแสดงตราไปรษณียากรภาคพื้นเอเชีย 2568 “จดหมายแห่งมิตรภาพ From Bangkok to Beijing”
สมเด็จพระกนิษฐาธิราชเจ้าฯ เสด็จฯ เปิดงานแสดงตราไปรษณียากรภาคพื้นเอเชีย 2568 “จดหมายแห่งมิตรภาพ From Bangkok to Beijing”
วันที่ 8 สิงหาคม 2568 สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จฯ เปิดงานแสดงตราไปรษณียากรภาคพื้นเอเชีย 2568 “จดหมายแห่งมิตรภาพ From Bangkok to Beijing” เพื่อเฉลิมฉลองวาระครบรอบ 50 ปี ความสัมพันธ์ทางการทูตไทย–จีน โดยมีนายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี คณะผู้บริหารกระทรวงดีอี นายรัฐพล ภักดีภูมิ ประธานกรรมการ บริษัท ไปรษณีย์ไทย จำกัด ดร.ดนันท์ สุภัทรพันธุ์ กรรมการผู้จัดการใหญ่ บริษัท ไปรษณีย์ไทย จำกัด และผู้บริหาร เฝ้าฯ รับเสด็จ ณ อาคารไปรษณีย์กลาง บางรัก กรุงเทพฯ
งานดังกล่าวจัดขึ้นระหว่างวันที่ 8 – 12 สิงหาคม 2568 โดยมีการจัดแสดงแสตมป์จาก 27 ประเทศกว่า 1,200 เฟรม นิทรรศการเฉลิมพระเกียรติ “ด้วยพระเมตตาแห่งองค์อุปถัมภ์” นิทรรศการ 50 ปีสมาคมนักสะสมตราไปรษณียากรแห่งประเทศไทยฯ การประกวดแสตมป์ระดับนานาชาติ กิจกรรมศิลปวัฒนธรรมไทย–จีน งิ้วเปลี่ยนหน้ากาก ลำตัด เวิร์กช็อป ร้านค้าแสตมป์กว่า 30 ร้าน และตลาดมิตรภาพไทย–จีน

ที่มา : https://www.thaigov.go.th/news/contents/details/99505