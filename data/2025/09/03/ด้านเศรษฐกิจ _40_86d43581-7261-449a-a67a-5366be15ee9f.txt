รัฐบาลไทย-ข่าวทำเนียบรัฐบาล-ธ.ก.ส. เปิดตัว “เงินฝากแก้วมรกต” ฝากเริ่มต้นเพียง 2,000 บาท รับความคุ้มครองอุบัติเหตุ 25 เท่า สูงสุดไม่เกิน 10 ล้านบาท

วันศุกร์ที่ 27 มิถุนายน 2568
27/06/2568
พิมพ์
ธ.ก.ส. เปิดตัว “เงินฝากแก้วมรกต” ฝากเริ่มต้นเพียง 2,000 บาท รับความคุ้มครองอุบัติเหตุ 25 เท่า สูงสุดไม่เกิน 10 ล้านบาท
ธ.ก.ส. เปิดตัว “เงินฝากแก้วมรกต” ออมง่ายแถมได้ความคุ้มครอง ฝากเริ่มต้นเพียง 2,000 บาท ไม่จำกัดวงเงินฝากสูงสุด รับผลตอบแทนเป็นดอกเบี้ยเงินฝาก ร้อยละ 0.10 ต่อปี แถมเพิ่มความอุ่นใจให้กับผู้ฝากด้วยสิทธิประโยชน์ความคุ้มครองอุบัติเหตุ
ธ.ก.ส. เปิดตัว “เงินฝากแก้วมรกต” ออมง่ายแถมได้ความคุ้มครอง ฝากเริ่มต้นเพียง 2,000 บาท ไม่จำกัดวงเงินฝากสูงสุด รับผลตอบแทนเป็นดอกเบี้ยเงินฝาก ร้อยละ 0.10 ต่อปี แถมเพิ่มความอุ่นใจให้กับผู้ฝากด้วยสิทธิประโยชน์ความคุ้มครองอุบัติเหตุ โดยไม่มีค่าใช้จ่ายด้านเบี้ยประกัน สูงสุดถึง 25 เท่า ของยอดเงินฝากคงเหลือตั้งแต่ 2,000 บาทขึ้นไป สูงสุดไม่เกิน 10 ล้านบาท เปิดรับฝากตั้งแต่ 27 มิ.ย. นี้ เป็นต้นไป ที่ ธ.ก.ส. ทุกสาขาทั่วประเทศ
​
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า เพื่อเป็นการเสริมสร้างพฤติกรรมการออมเงินระยะยาวอย่างต่อเนื่องและร่วมสร้างภูมิคุ้มกันทางการเงินให้กับคนไทยอย่างยั่งยืน ธ.ก.ส. เปิดตัวผลิตภัณฑ์เงินฝากแก้วมรกต ออมง่ายแถมได้รับความคุ้มครอง เปิดบัญชีและฝากเงินเริ่มต้นเพียง 2,000 บาทขึ้นไป โดยไม่จำกัดวงเงินฝากสูงสุด (1 คนต่อบัญชี) รับผลตอบแทนเป็นดอกเบี้ยเงินฝากในอัตราร้อยละ 0.10 ต่อปี โดยจ่ายดอกเบี้ยทุกเดือนมีนาคมและกันยายน พร้อมรับสิทธิประโยชน์ความคุ้มครองประกันอุบัติเหตุ (อบ.2) กรณีเสียชีวิต สูญเสียอวัยวะ สายตา การรับฟังเสียง การพูดออกเสียง หรือทุพพลภาพถาวรสิ้นเชิง สูงถึง 25 เท่าของยอดเงินฝากคงเหลือไม่ต่ำกว่า 2,000 บาท ก่อนเกิดเหตุ 1 วัน วงเงินคุ้มครองสูงสุดไม่เกิน 10 ล้านบาท โดยรับความคุ้มครองหลังจากเปิดบัญชี 1 วัน สิ้นสุดความคุ้มครอง 26 มิ.ย. 2571 ไม่มีค่าใช้จ่ายด้านเบี้ยประกัน ทั้งนี้ ผู้มีสิทธิ์เปิดบัญชีต้องเป็นบุคคลธรรมดาที่มีสุขภาพแข็งแรงและมีถิ่นที่อยู่ในประเทศไทย อายุตั้งแต่ 7 – 69 ปีบริบูรณ์ กรณีมียอดเงินคงเหลือต่ำกว่ากำหนดจะไม่ได้รับความคุ้มครอง และความคุ้มครองจะสิ้นสุดเมื่อบัญชีถูกปิด เจ้าของบัญชีเสียชีวิต หรือเมื่ออายุครบ 70 ปีบริบูรณ์ หรือเมื่อธนาคารปิดการรับฝาก
เปิดรับฝากตั้งแต่วันที่ 27 มิถุนายน 2568 เป็นต้นไป ที่ ธ.ก.ส. ทุกสาขาทั่วประเทศ หรือจนกว่าธนาคารจะแจ้งการปิดรับฝาก หรือสอบถามรายละเอียด เพิ่มเติมได้ที่ Call Center 02 555 0555 หรือ Facebook ธกส BAAC Thailand  หรือ Line OA: @baacfamily

ที่มา : https://www.thaigov.go.th/news/contents/details/97912