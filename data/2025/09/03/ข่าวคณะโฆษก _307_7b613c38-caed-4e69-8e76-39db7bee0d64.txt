รัฐบาลไทย-ข่าวทำเนียบรัฐบาล-“ไทยคู่ฟ้า” สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันอาทิตย์ที่ 17  สิงหาคม 2568 ถึงเวลา 06.00 น. วันนี้ (วันจันทร์ที่  18 สิงหาคม 2568) เหตุการณ์ปกติ

วันจันทร์ที่ 18 สิงหาคม 2568
18/08/2568
พิมพ์
“ไทยคู่ฟ้า” สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันอาทิตย์ที่ 17  สิงหาคม 2568 ถึงเวลา 06.00 น. วันนี้ (วันจันทร์ที่  18 สิงหาคม 2568) เหตุการณ์ปกติ
“ไทยคู่ฟ้า” สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันอาทิตย์ที่ 17  สิงหาคม 2568 ถึงเวลา 06.00 น. วันนี้ (วันจันทร์ที่  18 สิงหาคม 2568) เหตุการณ์ปกติ
วันนี้ (วันจันทร์ที่ 18 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย – กัมพูชา (ศบ.ทก.) เปิดเผยว่า สถานการณ์ชายแดนไทย – กัมพูชา ทั้ง 7 จังหวัด เหตุการณ์ปกติ    กองทัพไทยยังคงวางกำลังตามแนวที่มั่นทั้ง 11 พื้นที่ และวางรั้วลวดหนามอย่างต่อเนื่อง เพื่อรักษาอธิปไตยของไทยไม่ให้ใครล่วงล้ำเข้ามา
นายจิรายุ เปิดเผยว่า รัฐบาลให้ความสำคัญในการดูแลสุขภาพร่างกายและจิตใจของเจ้าหน้าที่ทหารและกำลังพล ที่ปฏิบัติภารกิจตามแนวชายแดน โดยล่าสุด กองทัพบก ส่งทหารเหล่าแพทย์ทีมช่วยเหลือเยียวยาจิตใจผู้ประสบภาวะวิกฤต หรือ M-MCATT (Military Mental Health Crisis Assessment and Treatment Team) และให้โรงพยาบาลทหารในพื้นที่ ลงพื้นที่ตรวจสุขภาพร่างกายและประเมินสภาพจิตใจของกำลังพลตามฐานปฏิบัติการต่างๆ  ที่ปฏิบัติหน้าที่ในการปกป้องอธิปไตยของชาติ ซึ่งการใส่ใจดูแลทั้งสุขภาพกายและใจของกำลังพล เป็นเรื่องที่รัฐบาลได้ดำเนินการมาอย่างสม่ำเสมอ

ที่มา : https://www.thaigov.go.th/news/contents/details/99803