รัฐบาลไทย-ข่าวทำเนียบรัฐบาล-"ภูมิธรรม" เดินทางถึงประเทศไทย หลังกลับจากการหารือกัมพูชาที่ประเทศมาเลเซีย

วันอังคารที่ 29 กรกฎาคม 2568
29/07/2568
พิมพ์
"ภูมิธรรม" เดินทางถึงประเทศไทย หลังกลับจากการหารือกัมพูชาที่ประเทศมาเลเซีย
"ภูมิธรรม" เดินทางถึงประเทศไทย หลังกลับจากการหารือกัมพูชาที่ประเทศมาเลเซีย
เมื่อวานนี้ (28 ก.ค. 68) เวลา 21.00 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เดินทางถึงท่าอากาศยานทหาร กองบิน 6 ภายหลังกลับจากการหารือร่วมกับนายกรัฐมนตรีกัมพูชา ตามคำเชิญของนายกรัฐมนตรีมาเลเซียในฐานะประธานอาเซียน
ต่อมาในเวลา 21.10 น. นายจิรายุ ห่วงทรัพย์ โฆษกประจำสำนักนายกรัฐมนตรี เป็นผู้แถลงต่อสื่อมวลชนว่า ในวันพรุ่งนี้ (29 ก.ค. 68) เวลา 10:00 น. นายภูมิธรรม จะรายงานสรุปการเจรจาต่อที่ประชุมคณะรัฐมนตรี (ครม.) และจะมีการประเมินสถานการณ์อีกครั้งในเวลา 6:00 น. และเวลา 7:00 น. กองทัพภาคที่ 1 และภาคที่ 2 ของไทย และกองทัพภาคที่ 4 และภาคที่ 5 ของกัมพูชา จะมีการพูดคุยเพื่อหารือกำหนดแนวทางในการดำเนินการต่อไป
.
โดยพรุ่งนี้ เวลา 9:30 น. จะมีการประชุมคณะกรรมการ ศบ.ทก. ที่สภาความมั่นคงแห่งชาติ โดยมอบเลขาธิการสภาความมั่นคงแห่งชาติ เป็นประธานที่ประชุม โดย 1. ประชุมเรื่องผลของการเจรจาที่พูดคุยกับฝั่งกัมพูชาที่กรุงกัวลาลัมเปอร์ และการประเมินในเรื่องการหยุดยิงในคืนนี้ นับตั้งแต่ 24:00 น. เป็นต้นไป และเรื่องที่ 2 เป็นการประเมินผลกระทบจากการใช้กำลังและแนวโน้มการคลี่คลายสถานการณ์
.
และอีกเรื่องหนึ่ง คือ พี่น้องประชาชนที่อพยพไปในพื้นที่ปลอดภัย ณ พื้นที่ศูนย์พักพิงต่าง ๆ ขอให้ดูการประชุมของ ศบ.ทก. ซึ่งคาดว่าหลังเที่ยงวันพรุ่งนี้จะประกาศชัดเจนอีกครั้งว่า จะกลับไปยังบ้านได้หรือไม่ รวมทั้งจะหารือกับกระทรวงคมนาคมเพื่อจัดพาหนะส่งพี่น้องประชาชนด้วยรถ บขส. หรือ ขสมก. จากศูนย์อพยพ 7 จังหวัดหลากหลายจุดกลับไปยังภูมิลำเนา

ที่มา : https://www.thaigov.go.th/news/contents/details/98980