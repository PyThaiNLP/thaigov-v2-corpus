รัฐบาลไทย-ข่าวทำเนียบรัฐบาล-"เดชอิศม์" เป็นประธานประชุม คกก.กลางข้าราชการ อบจ. พนักงานเทศบาล และข้าราชการ อบต.

วันศุกร์ที่ 1 สิงหาคม 2568
01/08/2568
พิมพ์
"เดชอิศม์" เป็นประธานประชุม คกก.กลางข้าราชการ อบจ. พนักงานเทศบาล และข้าราชการ อบต.
"เดชอิศม์" เป็นประธานประชุม คกก.กลางข้าราชการ อบจ. พนักงานเทศบาล และข้าราชการ อบต.
เมื่อวันที่ 31 ก.ค. 68 เวลา 13.30 น. นายเดชอิศม์ ขาวทอง รัฐมนตรีช่วยว่าการกระทรวงมหาดไทย เป็นประธานการประชุมคณะกรรมการกลางข้าราชการองค์การบริหารส่วนจังหวัด (ก.อบจ.) คณะกรรมการกลางพนักงานเทศบาล (ก.ท.) และคณะกรรมการกลางข้าราชการองค์การบริหารส่วนตำบล (ก.อบต.) ณ ห้องประชุม 5501 อาคาร 5 ชั้น 5 กรมส่งเสริมการปกครองท้องถิ่น ถ.นครราชสีมา เขตดุสิต กรุงเทพฯ โดยมี นายธนนท์ พรรพีภาส รองอธิบดีกรมส่งเสริมการปกครองท้องถิ่น คณะกรรมการฯ และหน่วยงานที่เกี่ยวข้อง ร่วมการประชุม
ก.อบจ., ก.ท. และ ก.อบต. เป็นคณะกรรมการที่ทำหน้าที่กำกับดูแลงานด้านบุคคลของข้าราชการในองค์การบริหารส่วนจังหวัด (อบจ.) พนักงานเทศบาล และข้าราชการในองค์การบริหารส่วนตำบล ที่กำหนดมาตรฐานกลางและหลักเกณฑ์เกี่ยวกับการบริหารงานบุคคลของข้าราชการส่วนท้องถิ่นทั่วประเทศ

ที่มา : https://www.thaigov.go.th/news/contents/details/99197