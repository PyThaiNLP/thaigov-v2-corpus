รัฐบาลไทย-ข่าวทำเนียบรัฐบาล-กองทัพไทยคุมตัวทหารกัมพูชาตามหลักกฎหมายและมนุษยธรรมสากล

วันพุธที่ 20 สิงหาคม 2568
20/08/2568
พิมพ์
กองทัพไทยคุมตัวทหารกัมพูชาตามหลักกฎหมายและมนุษยธรรมสากล
วันพุธ ที่ 20 ส.ค.68
รัฐบาล โดยกองทัพบก ยืนยัน! กรณีไทยควบคุมตัวทหารกัมพูชา 18 นาย
เป็นไปโดยชอบด้วยกฎหมาย เป็นไปตามหลักกฎหมายสากลและหลักมนุษยธรรมสากล
ภายใต้ความคุ้มครองตามกฎหมายระหว่างประเทศ โดยเฉพาะอนุสัญญาเจนีวา
ไม่ใช่การควบคุมตัวที่ผิดกฎหมาย ตามที่กระทรวงกลาโหมกัมพูชาได้กล่าวอ้าง ทั้งนี้ การถูกควบคุมตัวดังกล่าว
จำเป็นต้องคงไว้ จนกว่าสถานการณ์การหยุดยิงหรือสถานการณ์การสู้รบ
จะมีความสมบูรณ์เป็นรูปธรรมที่ชัดเจน ทั้งนี้ เพื่อให้ผู้ที่ถูกควบคุมตัวทั้งหมด
จะไม่หวนกลับมาทำการสู้รบกับฝ่ายไทยอีก ซึ่งเป็นไปตามแนวทางหลักสากล โดยเชื่อว่าประเทศพันธมิตร
และองค์กรระหว่างประเทศต่าง ๆ มีความเข้าใจ และไม่ได้มีความกังวลใด ๆ อย่างที่ กัมพูชากล่าวอ้าง
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99908