รัฐบาลไทย-ข่าวทำเนียบรัฐบาล-​เอกนัฏ ร่วมแสดงความยินดีในโอกาสครบรอบ 60 ปี วันชาติสิงคโปร์

วันอาทิตย์ที่ 10 สิงหาคม 2568
10/08/2568
พิมพ์
​เอกนัฏ ร่วมแสดงความยินดีในโอกาสครบรอบ 60 ปี วันชาติสิงคโปร์
​เอกนัฏ ร่วมแสดงความยินดีในโอกาสครบรอบ 60 ปี วันชาติสิงคโปร์
วันที่ 6 สิงหาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมแสดงความยินดีในโอกาสการฉลองครบรอบ 60 ปี วันชาติของสาธารณรัฐสิงคโปร์  โดยมี ฯพณฯ หว่อง เสี่ยว ผิง แคเทอริน (H.E. Ms. Wong Siow Ping Catherine) เอกอัครราชทูตวิสามัญผู้มีอำนาจเต็มแห่งสาธารณรัฐสิงคโปร์ประจำประเทศไทย ให้การต้อนรับ ณ โรงแรมแชงกรี-ลา เขตบางรัก กรุงเทพมหานคร
รัฐมนตรีฯ เอกนัฏ ได้กล่าวแสดงความยินดีต่อเอกอัครราชทูตฯ พร้อมทั้งแสดงความชื่นชมในบทบาทของสิงคโปร์ในการพัฒนาเศรษฐกิจระดับภูมิภาคและความร่วมมือที่ใกล้ชิดกับประเทศไทย โดยเฉพาะในด้านอุตสาหกรรม เทคโนโลยี และการลงทุนที่มีแนวโน้มเติบโตอย่างต่อเนื่อง พร้อมย้ำถึงความตั้งใจของกระทรวงอุตสาหกรรมในการส่งเสริมความร่วมมือกับสิงคโปร์ให้แน่นแฟ้นยิ่งขึ้นในอนาคต

ที่มา : https://www.thaigov.go.th/news/contents/details/99553