รัฐบาลไทย-ข่าวทำเนียบรัฐบาล-​อบอวลด้วยความประทับใจ “สุดาวรรณ อำลาตำแหน่ง รมว.วัฒนธรรม ก่อนรับตำแหน่ง รมว.อว. ปลัดวธ.นำขรก. ขอบคุณนำทัพขับเคลื่อน Soft Power - เศรษฐกิจวัฒนธรรมเป็นรูปธรรมชัดเจนขึ้น

วันพฤหัสบดีที่ 3 กรกฎาคม 2568
​อบอวลด้วยความประทับใจ “สุดาวรรณ อำลาตำแหน่ง รมว.วัฒนธรรม ก่อนรับตำแหน่ง รมว.อว. ปลัดวธ.นำขรก. ขอบคุณนำทัพขับเคลื่อน Soft Power - เศรษฐกิจวัฒนธรรมเป็นรูปธรรมชัดเจนขึ้น
​อบอวลด้วยความประทับใจ “สุดาวรรณ อำลาตำแหน่ง รมว.วัฒนธรรม ก่อนรับตำแหน่ง รมว.อว. ปลัดวธ.นำขรก. ขอบคุณนำทัพขับเคลื่อน Soft Power - เศรษฐกิจวัฒนธรรมเป็นรูปธรรมชัดเจนขึ้น นำพากระทรวงก้าวเข้าสู่ความทันสมัย - ยกระดับภาพลักษณ์การทำงานวัฒนธรรม
อบอวลด้วยความประทับใจ “สุดาวรรณ อำลาตำแหน่ง รมว.วัฒนธรรม ก่อนรับตำแหน่ง รมว.อว.
ปลัดวธ.นำขรก. ขอบคุณนำทัพขับเคลื่อน Soft Power - เศรษฐกิจวัฒนธรรมเป็นรูปธรรมชัดเจนขึ้น
นำพากระทรวงก้าวเข้าสู่ความทันสมัย - ยกระดับภาพลักษณ์การทำงานวัฒนธรรม
วันที่ 2 กรกฎาคม 2568 เวลา 09.00 น. นางสาวสุดาวรรณ หวังศุภกิจโกศล รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ได้เดินทางมาสักการะพระพุทธสิริวัฒนธรรโมภาสและสิ่งศักดิ์สิทธิ์ประจำกระทรวงวัฒนธรรม ณ อาคารวัฒนธรรมวิศิษฏ์ กระทรวงวัฒนธรรม และสิ่งศักดิ์สิทธิ์ ณ ศูนย์วัฒนธรรมแห่งประเทศไทย พร้อมทั้งกล่าวอำลาข้าราชการและเจ้าหน้าที่ เนื่องในโอกาสอำลาตำแหน่งรัฐมนตรีว่าการกระทรวงวัฒนธรรม หลังได้รับพระบรมราชโองการโปรดเกล้าฯ แต่งตั้งให้ดำรงตำแหน่ง รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เมื่อวันที่ 30 มิถุนายน 2568
ในการนี้ นางสาวสกาวใจ พูนสวัสดิ์ ที่ปรึกษารัฐมนตรีว่าการกระทรวงวัฒนธรรม และนางสาวปิยะดา ปุณณกิติเกษม โฆษกกระทรวงวัฒนธรรม (ฝ่ายการเมือง) ได้กล่าวอำลาพร้อมกัน โดยมีนางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม นายประสพ เรียงเงิน ปลัดกระทรวงวัฒนธรรม พร้อมด้วยผู้บริหารกระทรวงวัฒนธรรม พร้อมข้าราชการและเจ้าหน้าที่เข้าร่วมในบรรยากาศอบอุ่น ณ อาคารวัฒนธรรมวิศิษฏ์ กระทรวงวัฒนธรรม
นางสาวสุดาวรรณ กล่าวว่า ภารกิจของกระทรวงวัฒนธรรมมีความหลากหลาย โดยเฉพาะบทบาทในการขับเคลื่อนนโยบาย Soft Power ซึ่งรัฐบาลมอบหมายให้เป็นกระทรวงหลักตลอดที่ผ่านมา สิ่งที่ประทับใจคือความร่วมมืออย่างเข้มแข็งจากทุกฝ่าย ไม่ว่าจะเป็นหน่วยงานภายในกระทรวงหรือการบูรณาการกับกระทรวงอื่น ๆ เช่น การท่องเที่ยวและกีฬา และกระทรวงทรัพยากรธรรมชาติและสิ่งแวดล้อมและกระทรวงต่างๆ มาอย่างต่อเนื่อง
“แม้ว่าต่อจากนี้จะไม่ได้ทำงานร่วมกันโดยตรง แต่ยังมั่นใจว่าสามารถบูรณาการงานระหว่างกระทรวงได้อย่างเข้มแข็ง ขอขอบคุณทุกคนที่ร่วมขับเคลื่อนงานวัฒนธรรมด้วยหัวใจ และเชื่อว่าท่านนายกรัฐมนตรีที่จะมาขับเคลื่อนงานของกระทรวงวัฒนธรรม ท่านได้เห็นแล้วว่าต้องการการขับเคลื่อนอย่างไรเชื่อมั่นเป็นอย่างยิ่งว่าภายใต้การทำงานของท่าน ที่เล็งเห็นความสำคัญและสิ่งที่อยากผลักดันต่อจากนี้ และขอให้ทุกท่านช่วยกันผลักดันงานวัฒนธรรมให้ประสบความสำเร็จได้มากยิ่งขึ้น ขอบคุณอีกครั้งหนึ่งสำหรับการทำงานที่อบอุ่นและช่วยกันผลักดันงานวัฒนธรรมของทุกคน” รมว.วธ. กล่าว
ด้าน นายประสพ เรียงเงิน ปลัดกระทรวงวัฒนธรรม กล่าว ในนามตัวแทนบุคลากร วธ.ทุกคน ขอขอบคุณท่านสุดาวรรณ หวังศุภกิจโกศล เป็นผู้นำรุ่นใหม่ที่เปี่ยมพลังและเปิดกว้างให้กับความคิดสร้างสรรค์ ช่วยให้กระทรวงก้าวเข้าสู่ความทันสมัยได้อย่างชัดเจน ตั้งแต่ท่านมารับตำแหน่งรัฐมนตรีสะท้อนภาพให้เห็นว่าการทำงานของ วธ. มีความกระชับฉับไวและนำพากระทรวงก้าวเข้าสู่การเปลี่ยนแปลงอย่างทันสมัยและเห็นได้ชัดเจน โดยเฉพาะการขับเคลื่อน Soft Power ที่สามารถตอบโจทย์ทั้งในมิติทางเศรษฐกิจวัฒนธรรม สังคม และการสร้างภาพลักษณ์ประเทศอย่างเป็นรูปธรรม ขอขอบคุณในความมุ่งมั่นและแรงบันดาลใจที่ท่านได้นำมาสู่ วธ.

ที่มา : https://www.thaigov.go.th/news/contents/details/98129