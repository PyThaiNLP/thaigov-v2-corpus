รัฐบาลไทย-ข่าวทำเนียบรัฐบาล-เลขานุการ รมว.ท่องเที่ยว เปิดงาน Vijit @Udonthani เสน่ห์แสงศิลป์ ถิ่นอีสาน

วันเสาร์ที่ 23 สิงหาคม 2568
เลขานุการ รมว.ท่องเที่ยว เปิดงาน Vijit @Udonthani เสน่ห์แสงศิลป์ ถิ่นอีสาน
เลขานุการ รมว.ท่องเที่ยว เปิดงาน Vijit @Udonthani เสน่ห์แสงศิลป์ ถิ่นอีสาน
วันที่ 22 สิงหาคม 2568 เวลา 19.00 น. ณ บริเวณศาลเจ้าปู่-ย่า ศูนย์วัฒนธรรมไทย-จีน และสวนสาธารณะเฉลิมพระเกียรติมหาราชินี วังมัจฉาหนองบัว จังหวัดอุดรธานี นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา เป็นประธานในพิธีเปิดงาน Vijit @Udonthani เสน่ห์แสงศิลป์ ถิ่นอีสาน
โครงการ VIJIT@อุดรธานี จัดโดยการท่องเที่ยวแห่งประเทศไทย (ททท.) ร่วมกับจังหวัดอุดรธานี ระหว่างวันที่ 22 – 31 สิงหาคม 2568 ณ สวนสาธารณะเฉลิมพระเกียรติมหาราชินีวังมัจฉาหนองบัว มีวัตถุประสงค์เพื่อให้นักท่องเที่ยวเปิดประสบการณ์การท่องเที่ยวรูปแบบใหม่ๆ ซึ่งจะทำให้เกิดกระแสการเดินทางข้ามภูมิภาคของนักท่องเที่ยวชาวไทย และดึงดูดนักท่องเที่ยวชาวต่างชาติ พร้อมทั้งกระตุ้นค่าใช้จ่าย สร้างโอกาสทางธุรกิจให้แก่ผู้ประกอบการท่องเที่ยวและสร้างมูลค่าเพิ่มเติมต่อระบบเศรษฐกิจในภาพรวมของประเทศ
นายกฤษฎา กล่าวว่า “รัฐบาลมีนโยบายที่ต้องการส่งเสริมการท่องเที่ยวในทุกมิติเพื่อให้อุตสาหกรรมท่องเที่ยวเติมโตและสร้างรายได้เข้าสู่ประเทศอย่างยั่งยืน กระทรวงการท่องเที่ยวและกีฬา โดยการท่องเที่ยวแห่งประเทศไทย กำหนดจัดกิจกรรมต่างๆ ให้สอดรับนโยบายของรัฐบาลที่กำหนดให้ปี 2568 เป็นปีแห่งการท่องเที่ยวที่มีเป้าหมายปักหมุดให้ประเทศไทยเป็นจุดหมายปลายทางการท่องเที่ยวระดับโลกภายใต้แคมเปญ “Amazing Thailand Grand Tourism and Sport Year 2025” เพื่อกระตุ้นความถี่และการใช้จ่ายในการเดินทางของคนไทยผ่านการจัดกิจกรรมที่น่าสนใจรวมถึงงาน “Vijit @Udonthani เสน่ห์แสงศิลป์ ถิ่นอีสาน” นี้ด้วย”

ที่มา : https://www.thaigov.go.th/news/contents/details/100045