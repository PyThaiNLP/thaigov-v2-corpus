รัฐบาลไทย-ข่าวทำเนียบรัฐบาล-SME D Bank จัดยิ่งใหญ่ ในงาน ‘Smart SME Expo 2025’ ณ บูธ C2 ทุ่มสุดๆ เพื่อเอสเอ็มอีไทย เสิร์ฟบริการ ‘พัฒนาคู่เติมทุน’ ติดปีกธุรกิจเดินหน้าเต็มกำลัง

วันพฤหัสบดีที่ 7 สิงหาคม 2568
07/08/2568
พิมพ์
SME D Bank จัดยิ่งใหญ่ ในงาน ‘Smart SME Expo 2025’ ณ บูธ C2 ทุ่มสุดๆ เพื่อเอสเอ็มอีไทย เสิร์ฟบริการ ‘พัฒนาคู่เติมทุน’ ติดปีกธุรกิจเดินหน้าเต็มกำลัง
SME D Bank ร่วมงาน “Smart SME Expo 2025” บูธหมายเลข C2 จัดระหว่างวันที่ 7-10 สิงหาคม 2568 ณ Hall 7-8 อิมแพ็ค เมืองทองธานี
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank พร้อมด้วยผู้บริหารและเจ้าหน้าที่ ร่วมเปิดบูธของ SME D Bank หมายเลข C2 ภายในงาน “Smart SME Expo 2025”  โดยจัดเตรียมบริการ “พัฒนาคู่เติมทุน” มาสนับสนุนผู้ประกอบการเอสเอ็มอีให้เดินหน้าธุรกิจสู่ความสำเร็จอย่างยั่งยืน โดยได้รับเกียรติจาก นางอรมน ทรัพย์ทวีธรรม อธิบดีกรมพัฒนาธุรกิจการค้า เป็นประธานในพิธีเปิด และ นางสาวณรินณ์ทิพ วิริยะบัณฑิตกุล ประธานเจ้าหน้าที่บริหาร บริษัท พีเอ็มจี คอร์ปอเรชั่น จำกัด  ให้เกียรติเยี่ยมชมบูธ SME D Bank ด้วย นอกจากนั้น ภายในงาน  นายชาตรี เวทสรณสุธี รองกรรมการผู้จัดการ SME D Bank ขึ้นเวทีบรรยายพิเศษ หัวข้อ “FAST TRACK SMEs เข้าถึงทุนไว ไม่ต้องมีหลักประกัน” เพื่อแนะนำบริการต่าง ๆ ของธนาคาร
สำหรับงานนี้ SME D Bank ยกทัพโปรโมชันผลิตภัณฑ์สินเชื่อครอบคลุมทุกกลุ่ม อัตราดอกเบี้ยพิเศษเพียง 3% ต่อปี คงที่ตลอด 3 ปีแรก ผ่อนชำระนานสูงสุด 10 ปี ปลอดชำระหนี้เงินต้นสูงสุด 12 เดือน วงเงินกู้สูงสุด 15 ล้านบาท ตอบโจทย์ทุกความต้องการผู้ประกอบการเอสเอ็มอี ควบคู่บริการพัฒนาธุรกิจ ผ่านแพลตฟอร์ม “DX by SME D Bank” (dx.smebank.co.th) ช่วยเสริมศักยภาพกิจการ ครบถ้วนในจุดเดียว พิเศษ! รับโปรโมชัน 2 ต่อ เฉพาะภายในงาน ต่อที่ 1 รับสิทธิ์ ตรวจข้อมูลเครดิต ฟรี! เมื่อยื่นขอสินเชื่อภายในงาน และต่อที่ 2 เมื่อได้รับอนุมัติ รับบัตรกำนัล มูลค่า 500 บาท พร้อมเล่นเกม ลุ้นรับของที่ระลึกมากมาย งานดังกล่าวจัดระหว่างวันที่ 7-10 สิงหาคม 2568 ณ Hall 7-8 อิมแพ็ค เมืองทองธานี

ที่มา : https://www.thaigov.go.th/news/contents/details/99470