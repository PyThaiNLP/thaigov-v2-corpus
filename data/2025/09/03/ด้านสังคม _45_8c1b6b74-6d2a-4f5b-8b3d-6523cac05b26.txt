รัฐบาลไทย-ข่าวทำเนียบรัฐบาล-“ปลัด พม.” นำผู้บริหาร-บุคลากรทุกระดับ ถวายเทียนพรรษาและทำบุญ "อาสาฬหบูชา-เข้าพรรษา" ปี 2568

วันอังคารที่ 1 กรกฎาคม 2568
“ปลัด พม.” นำผู้บริหาร-บุคลากรทุกระดับ ถวายเทียนพรรษาและทำบุญ "อาสาฬหบูชา-เข้าพรรษา" ปี 2568
“ปลัด พม.” นำผู้บริหาร-บุคลากรทุกระดับ ถวายเทียนพรรษาและทำบุญ "อาสาฬหบูชา-เข้าพรรษา" ปี 2568
วันที่ 1 กรกฎาคม 2568  นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานในกิจกรรมถวายเทียนพรรษาและทำบุญ เนื่องในโอกาสวันอาสาฬหบูชาและวันเข้าพรรษาประจำปี 2568 โดยมีคณะผู้บริหาร ข้าราชการ และเจ้าหน้าที่กระทรวง พม. จากทุกหน่วยงานในส่วนกลางระดับกรมหรือเทียบเท่า เข้าร่วม ณ พระอุโบสถ วัดเทพศิรินทราวาสราชวรวิหาร กรุงเทพมหานคร
สำหรับปี 2568 วันอาสาฬหบูชาตรงกับวันที่ 10 กรกฎาคม 2568 และวันเข้าพรรษาตรงกับวันที่ 11 กรกฎาคม 2568 ซึ่งกระทรวง พม. มีการจัดกิจกรรมถวายเทียนพรรษาและทำบุญ เนื่องในโอกาสวันอาสาฬหบูชาและวันเข้าพรรษาประจำปี 2568 โดยมีวัตถุประสงค์เพื่อให้บุคลากร พม.ในทุกระดับ แสดงตนเป็นพุทธมามกะ ส่งเสริมพระพุทธศาสนา  สืบสานประเพณีถวายเทียนพรรษาเครื่องไทยธรรม และถวายเป็นพุทธบูชา ธรรมบูชา และสังฆบูชา ซึ่งเป็นการปลูกฝังคุณธรรม จริยธรรม และจิตสำนึกของพุทธศาสนิกชน พร้อมทั้งทำนุบำรุงพระพุทธศาสนาให้คงอยู่คู่สังคมไทยสืบไป
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ถวายเทียนพรรษา

ที่มา : https://www.thaigov.go.th/news/contents/details/98062