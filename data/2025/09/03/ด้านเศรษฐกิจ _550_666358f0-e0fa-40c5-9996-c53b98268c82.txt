รัฐบาลไทย-ข่าวทำเนียบรัฐบาล-ธ.ก.ส. ขนโปรฯ พิเศษเสิร์ฟพี่น้องชาวใต้ เปิดตัวเงินฝากเต็มร้อย ในงาน Thailand Smart Money สุราษฎร์ธานี

วันพฤหัสบดีที่ 21 สิงหาคม 2568
21/08/2568
พิมพ์
ธ.ก.ส. ขนโปรฯ พิเศษเสิร์ฟพี่น้องชาวใต้ เปิดตัวเงินฝากเต็มร้อย ในงาน Thailand Smart Money สุราษฎร์ธานี
ธ.ก.ส. จัดบริการการเงินครบวงจรที่มาพร้อมโปรโมชันพิเศษมากมาย เข้าร่วมงาน Thailand Smart Money สุราษฎร์ธานี ครั้งที่ 11 ณ ลานโปรโมชัน ชั้น 1 ศูนย์การค้าเซ็นทรัล สุราษฎร์ธานี วันที่ 22 - 24 สิงหาคมนี้
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. จัดบริการการเงินครบวงจรที่มาพร้อมโปรโมชันพิเศษมากมาย เข้าร่วมงาน Thailand Smart Money สุราษฎร์ธานี ครั้งที่ 11 อาทิ สลากออมทรัพย์ ธ.ก.ส. ชุดมังกรหยก หน่วยละ 100 บาท ที่ให้ทั้งผลตอบแทนและสิทธิ์การลุ้นรางวัลใหญ่ทุกเดือน เมื่อฝากสลากฯ ตามเงื่อนไขจะได้รับสิทธิ์จุ่ม Art Toy ชุด AGRI ANIMAL เหล่าบรรดาสัตว์ในภาคการเกษตรชุดใหม่ โดยเปิดตัว “ลิง” แสนน่ารักตัวใหม่ในงานนี้เป็นครั้งแรก โดยเมื่อฝากตั้งแต่ 1,000,000 บาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง ผึ้ง มด กบ และลิง) จำนวน 1 จุ่ม (จำกัด 1 คน/สิทธิ์) หรือเมื่อฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ชุดถุงเงิน หน่วยละ 100 บาท ชุดขวัญถุง หน่วยละ 20 บาท หรือสลากดิจิทัล ธ.ก.ส. หน่วยละ 50 บาท ตั้งแต่ 100,000 บาท แต่ไม่เกิน 590,000 บาท รับกระปุกออมทรัพย์ คุณ ME โชค รุ่นรวยเหลือแจก หรือเมื่อฝากตั้งแต่ 590,000 บาทขึ้นไป รับเลยกระเป๋าอเนกประสงค์ รุ่น Work Hard, Play Harder ด้านผลิตภัณฑ์เงินฝาก – เปิดตัวเงินฝากเต็มร้อย ฝากขั้นต่ำ 10,000 บาทขึ้นไป ไม่จำกัดวงเงินรับฝากสูงสุด รับดอกเบี้ยทุกเดือนในอัตราร้อยละ 1.25 ต่อปี ระยะเวลาโครงการไม่เกิน 100 วัน เปิดรับฝากตั้งแต่วันนี้จนถึง 30 กันยายน 2568 สำหรับบุคคลธรรมดาไม่เสียภาษีดอกเบี้ยเงินฝาก เงินฝากแก้วมรกต ฝากเริ่มต้นเพียง 2,000 บาท รับผลตอบแทนเป็นดอกเบี้ยเงินฝาก แถมสิทธิประโยชน์ความคุ้มครองอุบัติเหตุสูงสุดถึง 25 เท่าของยอดเงินฝากคงเหลือ วงเงินคุ้มครองสูงสุดไม่เกิน 10 ล้านบาท เมื่อฝากตั้งแต่ 20,000 บาทขึ้นไป และคงยอดไว้ 3 เดือน พร้อมสมัครบัตรเดบิตแบบมีประกัน (พลอยไพฑูรย์ หรือบุษย์น้ำทอง) รับเพิ่มสลากออมทรัพย์ ธ.ก.ส. ชุดมังกรหยก มูลค่า 100 บาท หรือเมื่อฝากเงินฝากทองเอก ฝากเงินขั้นต่ำ 100,000 บาท สูงสุดไม่เกิน 100 ล้านบาทต่อราย รับดอกเบี้ยล่วงหน้า ในอัตราร้อยละ 1.60 ต่อปี เข้าบัญชีเงินฝากทันทีตั้งแต่วันที่เริ่มฝากเงิน ระยะเวลา 9 เดือน พิเศษ เมื่อฝากตั้งแต่ 500,000 บาท แต่ไม่เกิน 1,000,000 บาท รับสิทธิ์จุ่ม Art Toy มังแมว จำนวน 1 จุ่ม (จำกัด 1 คนต่อสิทธิ์) และเมื่อฝากตั้งแต่ 1,000,000 บาทขึ้นไป รับ Art Toy มังแมว ครบเซต 4 ตัว (จำกัด 1 คน/สิทธิ์)
นอกจากนี้ ยังมีผลิตภัณฑ์เงินฝากสงเคราะห์ชีวิต ทางเลือกในการออมเงินที่มาพร้อมความคุ้มครองและสิทธิประโยชน์ในการลดหย่อนภาษี ที่พร้อมนำเสนอโปรโมชันพิเศษและแจกของสมนาคุณ ทั้งกระเป๋าเดินทาง กระเป๋าเดินทางแม่ลูก จำนวน 1 เซต (ประกอบด้วย 2 ใบ คือ กระเป๋าเดินทาง 4 ล้อลาก ขนาด 20 นิ้ว และกระเป๋าเดินทางแบบหิ้ว ขนาด 14 นิ้ว) เป็นต้น ในด้าน สินเชื่อ ธ.ก.ส. นำผลิตภัณฑ์สินเชื่อที่หลากหลายมาให้คำแนะนำแก่ผู้ที่สนใจ อาทิ สินเชื่อเงินด่วนสิบหมื่น สำหรับสมาชิก อสม. และ อสส. ที่เป็นสมาชิก ฌกส. อสม. วงเงินกู้รายละไม่เกิน 100,000 บาท (นับรวมวงเงินกู้เดิมโครงการสินเชื่อเงินด่วนคนดีและโครงการสินเชื่อเงินด่วนกึ่งแสน) อัตราดอกเบี้ยเงินกู้ร้อยละ 0.50 ต่อเดือน สินเชื่อเคหะเพื่อที่อยู่อาศัย สำหรับข้าราชการและพนักงานองค์กรในหน่วยงานที่มี MOU กับ ธ.ก.ส. วงเงินกู้รายละไม่เกิน 5 ล้านบาท อัตราดอกเบี้ยพิเศษ 5 ปีแรก เพียงร้อยละ 2.99 ต่อปี
นอกจากนี้ ยังมีการจัดจำหน่ายสินค้าแกลมเกษตรสุดพรีเมียม จากเกษตรกรลูกค้า ธ.ก.ส. กว่า 70 รายการ ที่มาเปิดให้ผู้ที่สนใจได้เลือกช็อปอย่างเต็มที่ อาทิ ข้าวพร้อมทาน ตรา อุ่นอิ่ม จาก สกต.ร้อยเอ็ด สะดวก พกพาง่าย เก็บได้ในอุณหภูมิห้องได้นานถึง 18 เดือน รับประทานได้ทันที กล้วยหอมทองกรอบแก้ว ฮ๊อม หอม กรอบ อร่อย หลากหลายรสชาติ และทุเรียนทอดกรอบน้องน้ำ สด ใหม่ อร่อย เคี้ยวเพลิน เป็นต้น ทั้งนี้ ภายในงาน ธนาคารยังนำผนังกระปุก ธ.ก.ส. แห่งความทรงจำ รวมรวมกระปุกออมทรัพย์ ธ.ก.ส. ตั้งแต่อดีตถึงปัจจุบันที่หาดูได้ยากมาให้ประชาชนได้ถ่ายรูปเป็นที่ระลึกและเข้าร่วมกิจกรรมพิเศษ เพื่อรับของที่ระลึกสุด Exclusive มากมาย ได้ที่บูธ ธ.ก.ส. ณ ลานโปรโมชัน ชั้น 1 ศูนย์การค้าเซ็นทรัล สุราษฎร์ธานี วันที่ 22 - 24 สิงหาคมนี้

ที่มา : https://www.thaigov.go.th/news/contents/details/99956