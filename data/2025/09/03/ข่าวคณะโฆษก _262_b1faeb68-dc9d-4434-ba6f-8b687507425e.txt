รัฐบาลไทย-ข่าวทำเนียบรัฐบาล-รัฐบาลเดินหน้าดูแล ประชาชนทุกมิติ เปิดรับสมัคร “ผู้ช่วยเหลือดูแลผู้มีภาวะพึ่งพิง” กว่า 18,000 อัตรา ดูแลประชาชนในชุมชนกว่า 1 แสนรายทั่วประเทศ

วันจันทร์ที่ 11 สิงหาคม 2568
11/08/2568
พิมพ์
รัฐบาลเดินหน้าดูแล ประชาชนทุกมิติ เปิดรับสมัคร “ผู้ช่วยเหลือดูแลผู้มีภาวะพึ่งพิง” กว่า 18,000 อัตรา ดูแลประชาชนในชุมชนกว่า 1 แสนรายทั่วประเทศ
รัฐบาลเดินหน้าดูแล ประชาชนทุกมิติ เปิดรับสมัคร “ผู้ช่วยเหลือดูแลผู้มีภาวะพึ่งพิง” กว่า 18,000 อัตรา ดูแลประชาชนในชุมชนกว่า 1 แสนรายทั่วประเทศ
วันนี้ (11 สิงหาคม 2568 ) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า รัฐบาล โดยกระทรวงสาธารณสุข กระทรวงมหาดไทย และสำนักงานหลักประกันสุขภาพแห่งชาติ (สปสช.) เดินหน้าจ้างงาน “ผู้ช่วยเหลือดูแลผู้มีภาวะพึ่งพิง” จำนวน 18,587 อัตรา เพื่อดูแลประชาชนที่มีภาวะพึ่งพิงในชุมชนกว่า 106,807 รายทั่วประเทศ โดยมอบหมายให้องค์กรปกครองส่วนท้องถิ่น (อบต. เทศบาล กรุงเทพมหานคร เมืองพัทยา) ดำเนินการจัดจ้าง
ผู้สมัครต้องมีสัญชาติไทย ผ่านการอบรมหลักสูตร “ผู้ช่วยเหลือดูแลผู้มีภาวะพึ่งพิง” จากหน่วยงานภาครัฐ และไม่เป็นเจ้าหน้าที่รัฐหรือผู้ได้รับค่าตอบแทนตามกฎหมายเป็นประจำ อัตราค่าจ้างเดือนละ 5,000 – 6,000 บาท ระยะเวลาจ้าง 1 ปี พร้อมโอนเงินเข้าบัญชีธนาคารเพื่อการเกษตรและสหกรณ์การเกษตร (ธ.ก.ส.)
ผู้สนใจสามารถสมัครได้ที่ อบต. หรือเทศบาลในพื้นที่ ภายในวันที่ 30 กันยายน 2568 สอบถามรายละเอียดเพิ่มเติมได้ที่ อบต., เทศบาล, รพ.สต., รพช. หรือ รพ.ประจำอำเภอ
“การดำเนินโครงการนี้ไม่เพียงสร้างโอกาสการจ้างงานแก่ประชาชน แต่ยังช่วยยกระดับคุณภาพชีวิตผู้มีภาวะพึ่งพิงทั่วประเทศอย่างเป็นรูปธรรม เพื่อให้ทุกคนได้รับการดูแลด้วยมาตรฐานและความเอาใจใส่ที่ดีที่สุดจากภาครัฐ” นางสาวศศิกานต์กล่าว

ที่มา : https://www.thaigov.go.th/news/contents/details/99594