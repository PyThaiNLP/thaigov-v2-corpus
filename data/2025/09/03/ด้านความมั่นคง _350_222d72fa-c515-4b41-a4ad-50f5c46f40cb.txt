รัฐบาลไทย-ข่าวทำเนียบรัฐบาล-กระทรวงมหาดไทย ร่วมเชิญเครื่องราชสักการะและพานพุ่มไปทูลเกล้าฯ ถวาย สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568

วันพฤหัสบดีที่ 14 สิงหาคม 2568
14/08/2568
พิมพ์
กระทรวงมหาดไทย ร่วมเชิญเครื่องราชสักการะและพานพุ่มไปทูลเกล้าฯ ถวาย สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568
กระทรวงมหาดไทย ร่วมเชิญเครื่องราชสักการะและพานพุ่มไปทูลเกล้าฯ ถวาย สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568
เมื่อวานนี้ (13 ส.ค. 68) เวลา 07.30 น. นายขจร ศรีชวโนทัย รองปลัดกระทรวงมหาดไทย หัวหน้ากลุ่มภารกิจด้านสาธารณภัยและพัฒนาเมือง เป็นผู้แทนกระทรวงมหาดไทย เชิญเครื่องราชสักการะและพานพุ่มทอง พานพุ่มเงิน ไปทูลเกล้าทูลกระหม่อมถวายสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568 ณ โรงละคร อาคาร 601 สำนักพระราชวัง สนามเสือป่า กรุงเทพมหานคร โดยมี ผู้แทนส่วนราชการระดับกระทรวง ห้างร้าน และประชาชนทุกหมู่เหล่า ร่วมในพิธี
โอกาสนี้ พลอากาศเอก สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ได้รับพระมหากรุณาโปรดเกล้าโปรดกระหม่อมให้เป็นผู้รับเครื่องราชสักการะ ประกอบด้วย ต้นไม้ทอง ต้นไม้เงิน พานพุ่มทอง พานพุ่มเงิน และพานกระทงดอกไม้ธูปเทียนแพ จากนายขจร ศรีชวโนทัย รองปลัดกระทรวงมหาดไทย และผู้แทนส่วนราชการ ห้างร้าน และประชาชนทุกหมู่เหล่า เพื่อเชิญไปทูลเกล้าฯ ถวายสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
ในวาระอันเป็นมิ่งมงคลที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงเจริญพระชนมายุ 93 พรรษา ในวันที่ 12 สิงหาคม 2568 ปวงพสกนิกรชาวไทยทุกหมู่เหล่าต่างปลื้มปิติยินดีและน้อมสำนึกในพระมหากรุณาธิคุณที่พระองค์ทรงอุทิศพระวรกาย เพื่อพัฒนาความเป็นอยู่และคุณภาพชีวิตที่ดีของคนไทยอย่างยั่งยืนเคียงข้างพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ยังความผาสุกร่มเย็นให้กับประชาชนทั่วพื้นแผ่นดินไทย

ที่มา : https://www.thaigov.go.th/news/contents/details/99702