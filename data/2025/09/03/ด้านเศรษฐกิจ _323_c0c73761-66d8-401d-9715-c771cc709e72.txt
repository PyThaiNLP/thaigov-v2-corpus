รัฐบาลไทย-ข่าวทำเนียบรัฐบาล-SME D Bank เชิญชวนลูกค้าสินเชื่อใช้บริการบัญชีเงินฝาก e-Saving สะดวก ง่าย ปลอดภัย ชำระค่างวดได้อัตโนมัติ แถมรับดอกเบี้ยปีละ 2 ครั้ง

วันอังคารที่ 29 กรกฎาคม 2568
29/07/2568
พิมพ์
SME D Bank เชิญชวนลูกค้าสินเชื่อใช้บริการบัญชีเงินฝาก e-Saving สะดวก ง่าย ปลอดภัย ชำระค่างวดได้อัตโนมัติ แถมรับดอกเบี้ยปีละ 2 ครั้ง
SME D Bank เชิญชวนลูกค้าสินเชื่อของ SME D Bank เปิดใช้บริการ “บัญชีเงินฝาก e-Saving ประเภทไม่มีสมุดคู่ฝาก”  ช่วยให้การทำธุรกรรมเป็นเรื่องสะดวก และปลอดภัย โดยไม่ต้องใช้สมุดคู่ฝาก ลดภาระในการพกพาเอกสาร โดยสามารถรองรับการทำธุรกรรมได้ทั้งผ่านสาขาธนาคาร
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ขอเชิญชวนลูกค้าสินเชื่อของ SME D Bank เปิดใช้บริการ “บัญชีเงินฝาก e-Saving ประเภทไม่มีสมุดคู่ฝาก” ช่วยให้การทำธุรกรรมเป็นเรื่องสะดวก และปลอดภัย โดยไม่ต้องใช้สมุดคู่ฝาก ลดภาระในการพกพาเอกสาร โดยสามารถรองรับการทำธุรกรรมได้ทั้งผ่านสาขาธนาคาร และ Mobile Banking
สำหรับบัญชีเงินฝาก e-Saving ฯ ของ SME D Bank เบื้องต้นรองรับให้บริการกลุ่มลูกค้าสินเชื่อประเภทบุคคลธรรมดา โดยเปิดรับเงินฝากขั้นต่ำเพียง 100 บาท  มีประโยชน์สามารถรองรับการตัดชำระค่างวดสินเชื่ออัตโนมัติ ช่วยเพิ่มความสะดวกและลดความเสี่ยงในการลืมชำระหรือชำระล่าช้า นอกจากนั้น เงินที่ฝากไว้ ยังได้รับดอกเบี้ยเงินฝากในอัตรา 0.50% ต่อปี  จ่ายดอกเบี้ยทบต้นเข้าสู่บัญชีปีละ 2 ครั้ง ในเดือนมิถุนายน และเดือนธันวาคมของทุกปี  สามารถแจ้งความประสงค์เปิดใช้บริการได้ ณ สาขาของ SME D Bank ทั่วประเทศ ตั้งแต่ 1 สิงหาคม 2568 เป็นต้นไป สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/99010