รัฐบาลไทย-ข่าวทำเนียบรัฐบาล-‘สนามไชย 2’ รุดเยี่ยมให้กำลังใจทหารบาดเจ็บจากเหตุเหยียบกับระเบิดในระหว่างลาดตระเวน พร้อมตรวจเยี่ยมให้กำลังใจกำลังพลที่ปฏิบัติหน้าที่ตามแนวชายแดน

วันศุกร์ที่ 18 กรกฎาคม 2568
‘สนามไชย 2’ รุดเยี่ยมให้กำลังใจทหารบาดเจ็บจากเหตุเหยียบกับระเบิดในระหว่างลาดตระเวน พร้อมตรวจเยี่ยมให้กำลังใจกำลังพลที่ปฏิบัติหน้าที่ตามแนวชายแดน
เมื่อวันที่ 17 กรกฎาคม 2568 พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหมรักษาราชการแทนรัฐมนตรีว่าการกระทรวงกลาโหม และผู้อำนวยการศูนย์เฉพาะกิจบริหารสถานการณ์ บริเวณชายแดนไทย-กัมพูชา ได้เดินทางไปยังโรงพยาบาลค่ายสรรพสิทธิประสงค์
เมื่อวันที่ 17 กรกฎาคม 2568 พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหมรักษาราชการแทนรัฐมนตรีว่าการกระทรวงกลาโหม และผู้อำนวยการศูนย์เฉพาะกิจบริหารสถานการณ์ บริเวณชายแดนไทย-กัมพูชา ได้เดินทางไปยังโรงพยาบาลค่ายสรรพสิทธิประสงค์ จังหวัดอุบลราชธานี เพื่อเยี่ยมให้กำลังใจกำลังพลที่ได้รับบาดเจ็บ จากเหตุการณ์เหยียบกับระเบิด ระหว่างปฏิบัติภารกิจลาดตระเวน  ตามแนวชายแดน พื้นที่ช่องบก จังหวัดอุบลราชธานี
ในการนี้ พลเอก ณัฐพล ได้ชื่นชมในความเสียสละปฏิบัติหน้าที่อย่างเข้มแข็งและมีวินัยสูงสุด พร้อมมอบกระเช้าเป็นกำลังใจแก่ผู้ได้รับบาดเจ็บ ทั้ง 3 นาย พร้อมทั้งญาติพี่น้อง ประกอบด้วย (1) สิบเอก ปฏิพัทธิ์ ศรีลาศักดิ์ (2) พลทหาร ธนพัฒน์ หุยวัน และ (3) พลทหาร ณัฐวุฒิ ศรีเข้ม ปัจจุบันอยู่ในการดูแลอย่างใกล้ชิดจากคณะแพทย์ของโรงพยาบาลค่ายสรรพสิทธิประสงค์ ซึ่งให้การรักษาอย่างเป็นมาตรฐานและทันท่วงที จนอาการของผู้บาดเจ็บทั้งหมดอยู่ในเกณฑ์ปลอดภัยแล้ว
พลเอก ณัฐพล เผยว่ากำลังพลทั้ง 3 คน มีขวัญและกำลังใจที่เข้มแข็งทุกคน โดยได้เน้นย้ำกับหน่วยต้นสังกัด และกองทัพบก ให้ดูแลสวัสดิการอย่างเต็มที่ตามสิทธิแก่กำลังพลดังกล่าว ทั้งเงินบำรุงขวัญเงินบำเหน็จ และสวัสดิการอื่นๆ สำหรับน้องพลทหารกองประจำการ หลังจากปลดประจำการไปแล้วอีกด้วย
จากนั้น พลเอก ณัฐพล ได้เดินทางต่อไปยังจุดผ่านแดนถาวรช่องสะงำ จังหวัดศรีสะเกษ เพื่อตรวจเยี่ยมการปฏิบัติหน้าที่ของกำลังพลตามแนวชายแดน และรับทราบสถานการณ์ในปัจจุบันบริเวณจุดผ่านแดนฯ โดยนำความห่วงใยจากพี่น้องประชาชนชาวไทยแนวหลัง สู่ทหารหาญในแนวหน้า พร้อมชื่นชมการปฏิบัติหน้าที่ของกำลังพลทุกนายที่เป็นกำลังสำคัญอย่างยิ่ง ในการปกป้องอธิปไตยของชาติ
สำนักโฆษกกระทรวงกลาโหม (สนฆ.กห.) : 17 กรกฎาคม 2568

ที่มา : https://www.thaigov.go.th/news/contents/details/98538