รัฐบาลไทย-ข่าวทำเนียบรัฐบาล-กรุงไทยห่วงใยผู้ประสบอุทกภัย ลงพื้นที่มอบถุงยังชีพบรรเทาความเดือดร้อนลูกค้าและประชาชนในจังหวัดน่านและแพร่

วันจันทร์ที่ 28 กรกฎาคม 2568
28/07/2568
พิมพ์
กรุงไทยห่วงใยผู้ประสบอุทกภัย ลงพื้นที่มอบถุงยังชีพบรรเทาความเดือดร้อนลูกค้าและประชาชนในจังหวัดน่านและแพร่
ธ.กรุงไทยตระหนักถึงความเดือดร้อนของประชาชนพื้นที่ภาคเหนือจากอิทธิพลของพายุวิภา ลงพื้นที่มอบถุงยังชีพ  500 ชุด ประกอบด้วย ข้าวสารและอาหารแห้ง รวมทั้งน้ำดื่ม เพื่อบรรเทาความเดือดร้อนในเบื้องต้น ให้กับผู้ประสบภัยในพื้นที่จังหวัดน่าน และจังหวัดแพร่
ธนาคารกรุงไทย ตระหนักถึงความเดือดร้อนของพี่น้องประชาชนในพื้นที่ภาคเหนือ จากอิทธิพลของพายุวิภา ส่งผลให้ยังคงมีฝนตกหนักอย่างต่อเนื่อง เกิดสถานการณ์น้ำท่วมเฉียบพลัน และมีน้ำท่วมขังในหลายพื้นที่ของจังหวัดน่านและแพร่ สร้างความเสียหายต่อทรัพย์สิน ที่อยู่อาศัย และการดำรงชีพของประชาชน จึงเร่งให้ความช่วยเหลือผู้ประสบภัยอย่างเร่งด่วน โดยผู้บริหารและพนักงานธนาคาร ได้ลงพื้นที่มอบถุงยังชีพ จำนวน  500 ชุด ประกอบด้วย ข้าวสารและอาหารแห้ง รวมทั้งน้ำดื่ม เพื่อบรรเทาความเดือดร้อนในเบื้องต้น ให้กับผู้ประสบภัยในพื้นที่จังหวัดน่าน และจังหวัดแพร่ พร้อมรับฟังปัญหาของลูกค้า เพื่อให้ความช่วยเหลือได้อย่างตรงจุด และให้กำลังใจแก่ผู้ประสบภัยให้ผ่านพ้นวิกฤติไปได้โดยเร็ว
นอกจากนี้ ธนาคาร ร่วมกับ มูลนิธิอาสาเพื่อนพึ่ง (ภาฯ) ยามยาก สภากาชาดไทย เปิดรับบริจาคจากผู้มีจิตศรัทธา เพื่อส่งต่อความช่วยเหลือให้แก่ผู้ประสบอุทกภัย ผ่านมูลนิธิอาสาเพื่อนพึ่ง (ภาฯ) ยามยาก สภากาชาดไทย ด้วยการสแกน QR Code E-Donation ผ่านแอปพลิเคชันของทุกธนาคาร ซึ่งข้อมูลการบริจาคจะส่งเข้าระบบลดหย่อนภาษีของกรมสรรพากรอัตโนมัติ หรือบริจาคผ่านบัญชี ออมทรัพย์ ชื่อบัญชี มูลนิธิอาสา เพื่อนพึ่ง (ภาฯ) ยามยาก สภากาชาดไทย ธนาคารกรุงไทย สาขานานาเหนือ เลขที่ 000-0-601-28-4 หรือ ดูรายละเอียดเพิ่มเติมได้ที่ https://krungthai.com/link/edonation-flood2025
ทั้งนี้ ธนาคารกรุงไทยพร้อมให้ความช่วยเหลืออย่างเต็มกำลัง โดยธนาคารได้ออกมาตรการช่วยเหลือลูกค้าทั้งบุคคลรายย่อยและผู้ประกอบการเอสเอ็มอี เพื่อช่วยลดภาระทางการเงิน ครอบคลุมการลดดอกเบี้ย และลดค่างวดชำระหนี้ พร้อมเสริมสภาพคล่องในการดำรงชีพ ตลอดจนการซ่อมแซมทรัพย์สินและที่อยู่อาศัยที่ได้รับความเสียหาย ลูกค้าที่ประสงค์เข้าร่วมมาตรการความช่วยเหลือของธนาคารสามารถติดต่อที่ ธนาคารกรุงไทยทุกสาขาทั่วประเทศ ตั้งแต่บัดนี้จนถึงสิ้นปี 2568 สอบถามข้อมูลเพิ่มเติมได้ที่ Krungthai Contact Center โทร 02-111-1111

ที่มา : https://www.thaigov.go.th/news/contents/details/98954