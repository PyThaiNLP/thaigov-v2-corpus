รัฐบาลไทย-ข่าวทำเนียบรัฐบาล-รองปลัด นางอัญชลี เป็นประธานการประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ กระทรวงเกษตรและสหกรณ์ ครั้งที่ 1/2568 

วันจันทร์ที่ 25 สิงหาคม 2568
รองปลัด นางอัญชลี เป็นประธานการประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ กระทรวงเกษตรและสหกรณ์ ครั้งที่ 1/2568
รองปลัด นางอัญชลี เป็นประธานการประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ กระทรวงเกษตรและสหกรณ์ ครั้งที่ 1/2568
นางอัญชลี สุวจิตตานนท์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ กระทรวงเกษตรและสหกรณ์ ครั้งที่ 1/2568 โดยมีผู้บริหารในสังกัดกระทรวงเกษตรและสหกรณ์ เข้าร่วม ณ ห้องประชุม 1403 กระทรวงเกษตรและสหกรณ์ และผ่านระบบ Zoom Cloud Meeting โดยที่ประชุมได้รับทราบคำสั่งแต่งตั้งคณะกรรมการและคณะอนุกรรมการ จำนวน 3 คณะ ได้แก่ 1) คำสั่งสำนักนายกรัฐมนตรี เรื่อง แต่งตั้งคณะกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ 2) คำสั่งสำนักนายกรัฐมนตรี เรื่อง แต่งตั้งคณะกรรมการประสานงานจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ และ 3) คำสั่งกระทรวงเกษตรและสหกรณ์ เรื่อง แต่งตั้งคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษของกระทรวงเกษตรและสหกรณ์
นอกจากนี้ ที่ประชุมยังได้รับทราบผลการดําเนินงานภาพรวมโครงการจิตอาสาพัฒนาด้านการเกษตร กระทรวงเกษตรและสหกรณ์ ดังนี้ 1) ผลการดําเนินงานโครงการจิตอาสาพัฒนาด้านการเกษตร กระทรวงเกษตรและสหกรณ์ “เราทำความดี ด้วยหัวใจ” 2) ผลการดําเนินงานการนําคณะบุคลากรของกระทรวงเกษตรและสหกรณ์เข้ารับการฝึกอบรมหลักสูตรการฝึกปฏิบัติและดูงานเศรษฐกิจพอเพียง (DAYTRIP) ณ ศูนย์ฝึกโรงเรียนจิตอาสา 904 (บางเขน) 3) ผลการดําเนินงานการนําคณะบุคลากรของกระทรวงเกษตรและสหกรณ์เข้ารับการฝึกอบรมหลักสูตรจิตอาสา 904 “หลักสูตรพื้นฐาน” (ภาค 1) รุ่นที่ 6 - 7 ประจำปี 2568 ณ ศูนย์ฝึกจิตอาสาพระราชทานภาค 1 ค่ายพระรามหก อำเภอชะอำ จังหวัดเพชรบุรี 4) ผลการจัดกิจกรรมจิตอาสาพระราชทาน เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2568 และวันเฉลิมพระชนมพรรษาสมเด็จพระนางเจ้าสิริกิติ์พระบรมราชินีนาถพระบรมราชชนนีพันปีหลวง และวันแม่แห่งชาติ 12 สิงหาคม 2568 และ5) การขอรับการสนับสนุนข้าราชการพลเรือน (กระทรวงเกษตรและสหกรณ์) ไปช่วยปฏิบัติราชการ ณ ศูนย์อํานวยการใหญ่จิตอาสาพระราชทาน

ที่มา : https://www.thaigov.go.th/news/contents/details/100104