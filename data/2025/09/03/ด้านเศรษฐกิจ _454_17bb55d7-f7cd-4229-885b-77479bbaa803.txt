รัฐบาลไทย-ข่าวทำเนียบรัฐบาล-​อุตสาหกรรมรวมใจส่งด่วน…ลำเลียงน้ำใจส่งมอบให้ทหาร กรมทหารพรานที่ 23 จ.ศรีสะเกษ 

วันอาทิตย์ที่ 10 สิงหาคม 2568
10/08/2568
พิมพ์
​อุตสาหกรรมรวมใจส่งด่วน…ลำเลียงน้ำใจส่งมอบให้ทหาร กรมทหารพรานที่ 23 จ.ศรีสะเกษ
​อุตสาหกรรมรวมใจส่งด่วน…ลำเลียงน้ำใจส่งมอบให้ทหาร กรมทหารพรานที่ 23 จ.ศรีสะเกษ
จังหวัดศรีสะเกษ- 8 สิงหาคม 2568 เวลา 11.00น. รัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์) และปลัดกระทรวงอุตสาหกรรม (นายณัฐพล รังสิตพล) ได้มอบหมายให้ นายชาติศักดิ์ จันทร์สุคนธ์ อุตสาหกรรมจังหวัดศรีสะเกษ พร้อมเจ้าหน้าที่ฯ เป็นตัวแทนส่งมอบสิ่งของอุปโภคและชุดทหาร ให้แก่ ร้อยเอก สันติ มงคลแก้ว ผู้แทนกรมทหารพรานที่ 23 เป็นผู้รับมอบ ภายใต้โครงการ “อุตสาหกรรมรวมใจส่งด่วน…ลำเลียงน้ำใจส่งถึงมือผู้ประสบภัยชาวไทย” เพื่อช่วยเหลือแทนคำขอบคุณแก่เจ้าหน้าที่ทหาร ซึ่งทำหน้าที่รั้วของชาติอย่างเข้มแข็ง ณ ค่ายพิทักษ์อุทุมพร จังหวัดศรีสะเกษ
สำหรับโครงการ “อุตสาหกรรมรวมใจส่งด่วนฯ” กระทรวงอุตสาหกรรม ร่วมกับ บริษัท แฟลซ เอ็กซ์เพลส จำกัด ในการนำสิ่งของจำเป็นส่งให้ทหารในพื้นที่ชายแดนไทย-กัมพูชา ทั้งนี้ สิ่งของที่ส่งมอบให้ทหารแดนหน้า จังหวัดศรีสะเกษ ถูกจัดเป็นถุงยังชีพ ได้แก่ ของอุปโภค จำนวน 300 ถุง ของบริโภค จำนวน  300 ถุง และชุดทหาร จำนวน 30 ชุด โดยรถขนส่งเดินทางจากกระทรวงอุตสาหกรรมไปยังจังหวัดเป้าหมายอย่างรวดเร็วและกระจายไปยังทหารที่ปฏิบัติภารกิจตามแนวชายแดนไทย-กัมพูชาเป็นที่เรียบร้อย

ที่มา : https://www.thaigov.go.th/news/contents/details/99557