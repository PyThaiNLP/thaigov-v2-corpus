รัฐบาลไทย-ข่าวทำเนียบรัฐบาล-ดีอี - ITU หารือความร่วมมือ แก้ปัญหาการหลอกลวงออนไลน์ และความมั่นคงปลอดภัยไซเบอร์

วันจันทร์ที่ 7 กรกฎาคม 2568
ดีอี - ITU หารือความร่วมมือ แก้ปัญหาการหลอกลวงออนไลน์ และความมั่นคงปลอดภัยไซเบอร์
ดีอี - ITU หารือความร่วมมือ แก้ปัญหาการหลอกลวงออนไลน์ และความมั่นคงปลอดภัยไซเบอร์
วันที่ 7 กรกฎาคม 2568  นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี และคณะผู้บริหาร ได้มีโอกาสเข้าพบหารือกับ Mrs. Doreen Bogdan-Martin เลขาธิการสหภาพโทรคมนาคมระหว่างประเทศ เพื่อหารือความร่วมมือระหว่างไทยและ ITU โดยเฉพาะประเด็นความสำคัญของการหลอกลวงออนไลน์ ที่ ประเทศไทยคว้ารางวัลชนะเลิศ ประเภท C5 (Building confidence and security in the use of ICTs)  จากโครงการ AOC 1441 โดยขอให้ ITU พิจารณาในเรื่องกฎเกณฑ์หรือมาตรฐานเพื่อป้องกันการหลอกลวงออนไลน์ ในฐานะที่ ITU เป็นองค์กรระหว่างประเทศที่มีการออกมาตรฐานด้านโทรคมนาคมและเทคโนโลยีสารสนเทศ ซึ่ง ITU เห็นด้วยว่าเป็นเรื่องที่สำคัญและรับที่จะพิจารณาเรื่องนี้ ภายใต้สำนักการพัฒนามาตรฐานโทรคมนาคม  นอกจากนี้ ITU ขอให้กระทรวงฯ พิจารณาสนับสนุนและเข้าร่วมการประชุม World Telecommunications Development Conference 2025 ซึ่งเป็นเวทีระดับโลกด้านการพัฒนามาตรฐานโทรคมนาคมและเทคโนโลยีสารสนเทศ กำหนดจะจัดขึ้นในเดือน พฤศจิกายน ณ ประเทศ อาเซอร์ไบจาน ทั้งนี้ กระทรวงฯ และ ITU มีความร่วมมือร่วมกันด้วยดีมาโดยตลอดและไทยสนับสนุนข้อริเริ่มและกิจกรรมสำคัญต่างๆ ของ ITU เช่น งาน Girls in ICT Day  การส่งเสริมผู้สูงอายุให้เข้าถึงเทคโนโลยีสารสนเทศในยุคดิจิทัล การลดช่องว่างทางดิจิทัล

ที่มา : https://www.thaigov.go.th/news/contents/details/98250