รัฐบาลไทย-ข่าวทำเนียบรัฐบาล-​รองปลัดฯ เอกภัทร ร่วมกิจกรรม "สืบสานงานพ่อ.ต่อยอดทุนเล่าเรียนหลวงสำหรับพระสงฆ์ไทย"

วันจันทร์ที่ 7 กรกฎาคม 2568
07/07/2568
พิมพ์
​รองปลัดฯ เอกภัทร ร่วมกิจกรรม "สืบสานงานพ่อ.ต่อยอดทุนเล่าเรียนหลวงสำหรับพระสงฆ์ไทย"
​รองปลัดฯ เอกภัทร ร่วมกิจกรรม "สืบสานงานพ่อ.ต่อยอดทุนเล่าเรียนหลวงสำหรับพระสงฆ์ไทย"
วันที่ 4 กรกฎาคม 2568 นายเอกภัทร วังสุวรรณ รองปลัดกระทรวงอุตสาหกรรม เข้าร่วมกิจกรรม "สืบสานงานพ่อ.ต่อยอดทุนเล่าเรียนหลวงสำหรับพระสงฆ์ไทย"
โดยมี พลเอก สุรยุทธ์ จุลานนท์ ประธานองคมนตรี เป็นประธานในพิธีฯ ฝ่ายฆราวาส และสมเด็จพระพุฒาจารย์ กรรมการมหาเถรสมาคม เจ้าคณะใหญ่หนตะวันออก เป็นประธานฝ่ายสงฆ์ พร้อมด้วย ผู้แทนหน่วยงานราชการ และประชาชน เข้าร่วม ณ ลานองค์พระศรีศากยะทศพลญาณประธานพุทธมณฑลสุทรรศน์
พระบาทสมเด็จพระมหาภูมิพลอดุลยเดชมหาราช บรมนาถบพิตร ทรงก่อตั้งโครงการทุนเล่าเรียนหลวงสำหรับพระสงฆ์ไทย เพื่อส่งเสริมและสนับสนุนให้พระภิกษุและสามเณรได้ศึกษาพระพุทธศาสนาอย่างลึกซึ้งสามารถนำไปเผยแผ่แก่พุทธศาสนิกชนได้อย่างถูกต้อง ไม่ผิดเพี้ยน จากนั้น พระบาทสมเด็จพระเจ้าอยู่หัว ทรงสืบสาน รักษา ต่อยอดพระราชปณิธาน ให้พระพุทธศาสนาดำรงอยู่ และดียิ่ง ๆ ขึ้น เพื่อประโยชน์ต่อประชาชน โดยพระราชทานพระบรมราชานุญาตให้ดำเนินโครงการ “สืบสานงานพ่อ ต่อยอดทุนเล่าเรียนหลวงสำหรับพระสงฆ์ไทย” เพื่อให้พระภิกษุ และสามเณรที่ได้รับการถวายทุนการศึกษาพระราชทาน ได้มีโอกาสนำเสนอผลงานการศึกษา การปฏิบัติ และการเผยแผ่พระพุทธศาสนาให้วัฒนาสถาพรสืบไป

ที่มา : https://www.thaigov.go.th/news/contents/details/98220