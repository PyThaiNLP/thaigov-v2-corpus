รัฐบาลไทย-ข่าวทำเนียบรัฐบาล-“ธีรรัตน์” ติดตามการขับเคลื่อนนโยบาย Quick Wins แก้ไขปัญหายาเสพติด ย้ำ ต้องปฏิบัติหน้าที่ด้วยความปลอดภัย และร่วมกันเดินหน้าทำให้ “ประเทศไทยปลอดยาเสพติด” อย่างมั่นคงและยั่งยืนต่อไป

วันเสาร์ที่ 23 สิงหาคม 2568
22/08/2568
พิมพ์
“ธีรรัตน์” ติดตามการขับเคลื่อนนโยบาย Quick Wins แก้ไขปัญหายาเสพติด ย้ำ ต้องปฏิบัติหน้าที่ด้วยความปลอดภัย และร่วมกันเดินหน้าทำให้ “ประเทศไทยปลอดยาเสพติด” อย่างมั่นคงและยั่งยืนต่อไป
“ธีรรัตน์” ติดตามการขับเคลื่อนนโยบาย Quick Wins แก้ไขปัญหายาเสพติด ย้ำ ต้องปฏิบัติหน้าที่ด้วยความปลอดภัย และร่วมกันเดินหน้าทำให้ “ประเทศไทยปลอดยาเสพติด” อย่างมั่นคงและยั่งยืนต่อไป
วันที่ 22 ก.ค. 68 เวลา 10.30 น. น.ส.ธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เป็นประธานประชุมติดตามการขับเคลื่อนนโยบาย Quick Wins "แก้ไขปัญหายาเสพติด" ณ หอประชุมโรงเรียนเชียงยืนพิทยาคม อำเภอเชียงยืน จังหวัดมหาสารคาม โดยมีนายสุทิน คลังแสง รัฐมนตรีว่าการกระทรวงกลาโหม คนที่ 42 นายรัฐ คลังแสง สมาชิกสภาผู้แทนราษฎรจังหวัดมหาสารคาม เขต 6 นายกนก ศรีวิชัยนนท์ รองผู้ว่าราชการจังหวัดมหาสารคามนายพลพัฒน์ จรสัเสถียร นายกองค์การบริหารส่วนจังหวัดมหาสารคาม นายอำเภอเชียงยืน นายอำเภอโกสุมพิสัย นายอำเภอชื่นชม หัวหน้าส่วนราชการ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ชุดรักษาความปลอดภัยหมู่บ้าน ภาคีเครือข่ายในพื้นที่ และพี่น้องประชาชนชาวจังหวัดมหาสารคาม เข้าร่วมเป็นจำนวนมาก
น.ส.ธีรรัตน์ กล่าวว่า การป้องกันและแก้ไขปัญหายาเสพติดถือเป็นปัญหาที่กระทบต่อความมั่นคงของประเทศ ความสงบสุขของสังคม รวมทั้งคุณภาพชีวิตของพี่น้องประชาชนซึ่งในปัจจุบันยังคงทวีความรุนแรงและซับซ้อน ทั้งการแพร่ระบาดในชุมชน การลักลอบนำเข้าจากประเทศเพื่อนบ้าน และการขยายตัวของเครือข่ายผู้ค้าและผู้เสพในหลายพื้นที่ ซึ่งรัฐบาลตระหนักถึงความเดือดร้อนของประชาชนและให้ความสำคัญสูงสุดต่อการแก้ไขปัญหานี้อย่างจริงจัง จึงได้ประกาศเป็นวาระแห่งชาติ และนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี ได้ Kick off “ปฏิบัติการกวาดล้างยาเสพติด No Drugs No Dealers ผนึกกำลังชุมชนปลอดยาเสพติด” รวมถึง Zero Drugs Thailand โดยเน้นมาตรการเชิงรุกทั้งการสกัดกั้น ปราบปราม และตัดวงจรเครือข่ายผู้ค้า พร้อมทั้งการบำบัดฟื้นฟูผู้เสพ/ผู้ติดยาเสพติด เพื่อให้กลับคืนเป็นพลเมืองที่มีคุณภาพ ซึ่งกระทรวงมหาดไทยในฐานะหน่วยงานหลักได้บูรณาการความร่วมมือกับทุกภาคส่วนอย่างเป็นรูปธรรมและต่อเนื่อง ตามเป้าหมายสำคัญ คือ “ไม่มียาเสพติด ไม่มีผู้ค้า ชุมชนปลอดภัย ประชาชนมีความสุข” และไม่ให้ยาเสพติดกลับเข้ามาทำลายครอบครัวหรือสังคมอีก และในขณะเดียวกันการปฎิบัติงานของเจ้าหน้าที่ต้องคำนึงความปลอดภัยของผู้ปฏิบัติงาน
“ขอชื่นชมในความมุ่งมั่น เสียสละ ทุ่มเท และร่วมมือของทุกฝ่ายที่ได้ร่วมกันขับเคลื่อนงานสำคัญนี้มาโดยตลอด และเชื่อมั่นว่าหากเราผนึกกำลังอย่างจริงจังและต่อเนื่อง จะสามารถลดและแก้ไขปัญหายาเสพติดได้อย่างเป็นรูปธรรม และสร้างสังคมที่ปลอดภัย มั่นคง และยั่งยืนให้กับลูกหลานของเรา และขอเป็นกำลังใจให้เจ้าหน้าที่และพี่น้องประชาชนทุกคน ร่วมกันเดินหน้าทำให้ “ประเทศไทยปลอดยาเสพติด” อย่างมั่นคงและยั่งยืนต่อไป” น.ส.ธีรรัตน์ กล่าวเพิ่มเติม
นายกนก กล่าวว่า การขับเคลื่อนนโยบายสำคัญเร่งท่วมของรัฐบาลในการแก้ไขปัญหายาเสพติด ภายใต้ปฏิบัติการ "No Drugs No Dealers ผนึกกำลัง ชุมชมชนปลอดยาเสพติด" และ Zero Drugs Thailand จังหวัดมหาสารคามได้ประกาศเจตนารมณ์ต่อต้านยาเสพติด และขับเคลื่อนการดำเนินงานป้องกันและแก้ไขปัญหายาเสพติด ภายใต้ "ยุทธการมหาสารคามเมืองปลอดภัยยาเสพติด" มาอย่างต่อเนื่องครบทุกมิติ ทั้งด้านการป้องกัน ปราบปราม บำบัดรักษา และฟื้นฟูสภาพทางสังคม ด้วยการตรวจคัดกรองบุคลากรภาครัฐและเอกชนกว่า 30,000 คน จับกุมผู้ค้ายาเสพติดกว่า 2,300 คดี และการนำผู้เสพเข้าสู่กระบวนการบำบัดรักษาและฟื้นฟูกว่า 4,000 ราย และยังได้เปิดปฏิบัติการในระดับหมู่บ้าน/ชุมชนทั้ง 1,975 แห่ง เพื่อค้นหาผู้เกี่ยวข้องกับยาเสพติด กดดันเครือข่ายผู้ค้า และสร้างการมีส่วนร่วมของประชาชนอย่างจริงจังจนเกิดผลสัมฤทธิ์ที่ชัดเจน สะท้อนถึงพลังความร่วมมือของทุกภาคส่วนในพื้นที่อย่างเป็นรูปธรรม

ที่มา : https://www.thaigov.go.th/news/contents/details/100016