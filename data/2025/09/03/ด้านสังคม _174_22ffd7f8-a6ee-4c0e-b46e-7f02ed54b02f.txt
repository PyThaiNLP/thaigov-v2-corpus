รัฐบาลไทย-ข่าวทำเนียบรัฐบาล-"วราวุธ" ขอบคุณทุกไลค์ พม.แถลงการณ์ประณามการโจมตีพลเรือนตามแนวชายแดนไทย-กัมพูชา ชี้ ทุกคำพูดออกมาจากใจ เหตุ ทนไม่ได้เห็นภาพทหารขาขาด เด็กเจ็บในอ้อมกอดผู้สูงอายุ

วันอังคารที่ 29 กรกฎาคม 2568
"วราวุธ" ขอบคุณทุกไลค์ พม.แถลงการณ์ประณามการโจมตีพลเรือนตามแนวชายแดนไทย-กัมพูชา ชี้ ทุกคำพูดออกมาจากใจ เหตุ ทนไม่ได้เห็นภาพทหารขาขาด เด็กเจ็บในอ้อมกอดผู้สูงอายุ
"วราวุธ" ขอบคุณทุกไลค์ พม.แถลงการณ์ประณามการโจมตีพลเรือนตามแนวชายแดนไทย-กัมพูชา ชี้ ทุกคำพูดออกมาจากใจ เหตุ ทนไม่ได้เห็นภาพทหารขาขาด เด็กเจ็บในอ้อมกอดผู้สูงอายุ ยืนยัน พม.ช่วยเยียวยา ทหารพิการ
วันที่ 26 กรกฎาคม 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า กรณีที่กระทรวง พม. มีแถลงการณ์ประณามการโจมตีพลเรือนตามแนวชายแดนไทย-กัมพูชา ละเมิดกฎหมายมนุษยธรรมระหว่างประเทศร้ายแรง ส่งผลกระทบกลุ่มเปราะบาง-สวัสดิภาพทางสังคม-ความมั่นคงของมนุษย์ นั้น ต้องขอขอบคุณพี่น้องประชาชนที่ให้กำลังใจอย่างล้นหลาม แถลงการณ์ดังกล่าวมาจากความรู้สึกส่วนลึกเมื่อได้มีโอกาสเดินทางลงพื้นที่จังหวัดอุบลราชธานีและได้เยี่ยมทหารที่บาดเจ็บโดยเฉพาะอย่างยิ่ง 2 รายที่ขาขาด ทำให้นึกถึงลูกตัวเองเพราะมีอายุไล่เลี่ยกันกับลูกของตน สะท้อนในหัวอกว่าเป็นลูกของใคร ใครก็รัก โดยเฉพาะเมื่อเห็นภาพของพ่อแม่ของทหาร ที่ยืนเป็นกำลังใจอยู่ข้างเตียงลูกนั้นยิ่งสะท้อนใจว่านี่คือ กำลังใจและพลังของสังคมไทย ในการที่จะทำให้พวกเราทุกคนเดินไปข้างหน้าด้วยกัน จากเหตุการณ์ที่เกิดขึ้นทำให้เราเห็นว่า ครอบครัวคือสิ่งที่สำคัญที่สุด เมื่อเกิดปัญหาหรือเกิดวิกฤตขึ้น ทั้งครอบครัว พ่อแม่ ญาติพี่น้อง คือสิ่งที่เป็นกำลังใจให้พวกเราเดินต่อไปข้างหน้า
กระทรวง พม. จะเป็นส่วนหนึ่งที่จะมาช่วยเยียวยา ดูแลคุณภาพชีวิตของทหารที่ทุพพลภาพหรือพิการ กระทรวง พม. จะดูแลอย่างเต็มที่และทำให้ทุกคนเป็นกำลังสำคัญของสังคมเราจะทิ้งใครไว้ข้างหลังไม่ได้ โดยเฉพาะภาพของเด็ก 8 ขวบที่อยู่ในอ้อมกอดของผู้สูงอายุนั้น เป็นอะไรที่ทรมานจิตใจมากๆ และเป็นที่มาของความรู้สึกไม่พอใจต่อเหตุการณ์ที่เกิดขึ้น การสู้รบเป็นหน้าที่ของทหาร แต่พลเรือนไม่เคยเกี่ยว กฎหมายมนุษยธรรมระหว่างประเทศร้ายแรง ไม่ว่าอนุสัญญาใด จะปกป้องทั้งเด็ก คนพิการ ผู้สูงอายุ ดังนั้นไม่ว่าจะ ปฏิบัติการใดอย่ามายุ่งเกี่ยวกับพื้นที่ของพลเรือนอย่างเด็ดขาด
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ชายแดนไทยกัมพูชา #แถลงการณ์ #ประณาม

ที่มา : https://www.thaigov.go.th/news/contents/details/99023