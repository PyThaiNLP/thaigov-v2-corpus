รัฐบาลไทย-ข่าวทำเนียบรัฐบาล-เอกนัฏ เชิญชวน ชมคอนเสิร์ตการกุศล ระดมทุนช่วยโรงพยาบาลรามาธิบดี “คุณชาย The Concert Song Lists by BOYdKosiyabong”

วันพฤหัสบดีที่ 7 สิงหาคม 2568
07/08/2568
พิมพ์
เอกนัฏ เชิญชวน ชมคอนเสิร์ตการกุศล ระดมทุนช่วยโรงพยาบาลรามาธิบดี “คุณชาย The Concert Song Lists by BOYdKosiyabong”
เอกนัฏ เชิญชวน ชมคอนเสิร์ตการกุศล ระดมทุนช่วยโรงพยาบาลรามาธิบดี “คุณชาย The Concert Song Lists by BOYdKosiyabong”
วันที่ 4 สิงหาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นประธานงานแถลงข่าวคอนเสิร์ตการกุศล “คุณชาย The Concert Song Lists by BOYd Kosiyabong” เพื่อระดมทุนสมทบทุนโครงการก่อสร้างอาคารโรงพยาบาลรามาธิบดีแห่งใหม่ เนื่องในโอกาสครบรอบ 60 ปี คณะแพทยศาสตร์โรงพยาบาลรามาธิบดี ภายใต้แนวคิด “คำว่าให้...ไม่สิ้นสุด” และสานต่อแคมเปญ “Growing Together in Harmony” เพื่อส่งมอบโอกาสและสุขภาพที่ดีให้แก่คนไทยทุกคน โดยมี นายณัฐพล รังสิตพล ปลัดกระทรวงอุตสาหกรรม นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายสุเมธ ตั้งประเสริฐ ผู้ว่าการการนิคมอุตสาหกรรมแห่งประเทศไทย อาจารย์นายแพทย์ไพโรจน์ บุญคงชื่น รองประธานคณะกรรมการบริหารมูลนิธิรามาธิบดีฯ และรองคณบดีคณะแพทยศาสตร์โรงพยาบาลรามาธิบดี คณะผู้บริหาร และ คุณโจ๊ก โซคูล ตัวแทนศิลปิน เข้าร่วม ณ ห้องประชุมชั้น 21 อาคารสำนักงานใหญ่ การนิคมอุตสาหกรรมแห่งประเทศไทย (กนอ.)
รัฐมนตรีฯ เอกนัฏ กล่าวว่า กระทรวงอุตสาหกรรม มีความยินดีที่ได้เห็น กนอ. หน่วยงานในสังกัด เข้ามามีบทบาทสำคัญในการสนับสนุนภาคสาธารณสุข
ซึ่งกระทรวงอุตสาหกรรม และโรงพยาบาลรามาธิบดี ถือว่าเป็นเพื่อนบ้านกัน อยู่ใกล้กัน ข้าราชการ เจ้าหน้าที่ของกระทรวงอุตสาหกรรม ก็ไปใช้บริการ รับการรักษาที่โรงพยาบาลรามาฯ เป็นจำนวนมาก และจากที่ทุกคนก็คงทราบกันดีว่า จำนวนประชาชนที่มารับบริการการรักษาพยาบาล กับพื้นที่ของโรงพยาบาล มีจำนวนไม่เพียงพอต่อความต้องการ จะเห็นได้จากการที่ประชาชน ต้องเดินทางมาตั้งแต่เช้าตรู่ เพื่อรับคิวเข้ารับการรักษา หรือแม้กระทั่ง จำนวนเตียงในห้องพักรักษาตัว มีจำนวนไม่เพียงพอต่อความต้องการ ทั้งนี้ กระทรวงอุตสาหกรรม ในฐานะหน่วยงานที่กำกับดูแลโรงงานอุตสาหกรรม จึงต้องให้ความเข้มงวดในการตรวจสอบคุณภาพ น้ำ ฝุ่น และมลพิษ ที่ปล่อยจากโรงงาน ให้อยู่ในระดับมาตรฐานที่ไม่ก่อให้เกิดอันตรายต่อสิ่งแวดล้อมและประชาชน เพื่อเป็นการช่วยเหลือบุคลากรทางการแพทย์เพิ่มอีกทางหนึ่ง โดยมุ่งเน้นการสร้างความสมดุลระหว่างเศรษฐกิจและสังคม และจากโครงการระดมทุนช่วยเหลือโรงพยาบาลรามาธิบดีครั้งนี้ สะท้อนบทบาทและความรับผิดชอบร่วมกันของภาคอุตสาหกรรมและภาครัฐ ซึ่งสะท้อนให้เห็นว่าการพัฒนาอุตสาหกรรม สามารถเดินหน้าควบคู่ไปกับการยกระดับคุณภาพชีวิตของผู้คนในสังคมได้อย่างยั่งยืน
สำหรับ คอนเสิร์ตการกุศล “คุณชาย The Concert Song Lists by BOYdKosiyabong” เพื่อระดมทุนสมทบทุนโครงการก่อสร้างอาคารโรงพยาบาลรามาธิบดีแห่งใหม่ เนื่องในโอกาสครบรอบ 60 ปี คณะแพทยศาสตร์โรงพยาบาลรามาธิบดี ภายใต้แนวคิด “คำว่าให้...ไม่สิ้นสุด” และสานต่อแคมเปญ “Growing Together in Harmony” เพื่อส่งมอบโอกาสและสุขภาพที่ดีให้แก่คนไทยทุกคน ผ่านบทเพลงอมตะจาก Song Lists ของ บอย โกสิยพงษ์ ถ่ายทอดโดยทัพศิลปินและนักแสดงมากฝีมือ นำโดย นภ พรชำนิ, ก้อง สหรัถ, ตู่ ภพธร, เจมส์ จิรายุ พร้อมแขกรับเชิญพิเศษอย่าง เต้ย จรินทร์พร, รัดเกล้า อามระดิษ และ โจ๊ก โซคูล ที่จะมาร่วมสร้างรอยยิ้มและส่งต่อพลังแห่งการให้ เตรียมพบกับ “คุณชาย The Concert Song Lists by BOYd Kosiyabong” ในวันที่ 16–17 สิงหาคม 2568 ณ พารากอน ฮอลล์ ศูนย์การค้าสยามพารากอน สำหรับผู้ที่สนใจ สามารถซื้อบัตรผ่าน All Ticket https://www.allticket.com/event/KhunChaiTheConcert  บัตรทุกที่นั่งสามารถออกใบเสร็จรับเงินลดหย่อนภาษีได้ 2 เท่า และสอบถามรายละเอียดเพิ่มเติมได้ที่ @ramaticket Official LINE ของมูลนิธิรามาธิบดีฯ ในการจำหน่ายบัตรคอนเสิร์ต
นายณัฐพล รังสิตพล ปลัดกระทรวงอุตสาหกรรม กล่าวเสริมว่า กระทรวงอุตสาหกรรม มุ่งเน้นสร้างสมดุลระหว่างเศรษฐกิจและสังคม การระดมทุนช่วยเหลือโรงพยาบาลรามาธิบดีครั้งนี้ สะท้อนบทบาทและความรับผิดชอบร่วมกันของภาคอุตสาหกรรมและรัฐ
นายสุเมธ ตั้งประเสริฐ ผู้ว่าการการนิคมอุตสาหกรรมแห่งประเทศไทย (กนอ.) กล่าวว่ากนอ. ให้ความสำคัญกับการสนับสนุนนวัตกรรมและเทคโนโลยีทางการแพทย์เสมอมา ความร่วมมือกับมูลนิธิรามาธิบดีฯ ในครั้งนี้ ไม่เพียงสอดคล้องกับนโยบายด้านกิจกรรมเพื่อสังคมของเรา แต่ยังเป็นการสร้างแรงบันดาลใจและตอกย้ำถึงความสำคัญของนวัตกรรมทางการแพทย์ที่เรามุ่งมั่นผลักดันให้เกิดขึ้นจริง ความร่วมมือกับมูลนิธิรามาธิบดีฯ คือ บทพิสูจน์ว่าภาคอุตสาหกรรมสามารถเป็นกำลังสำคัญในการยกระดับระบบสาธารณสุขของชาติได้อย่างเป็นรูปธรรม
ทางด้าน อ. นพ.ไพโรจน์ บุญคงชื่น รองประธานคณะกรรมการบริหารมูลนิธิรามาธิบดีฯ และรองคณบดีคณะแพทยศาสตร์โรงพยาบาลรามาธิบดี มหาวิทยาลัยมหิดล กล่าวถึงโครงการที่ไม่เพียงมอบความสุขผ่านเสียงเพลง แต่ยังเป็นอีกหนึ่งกิจกรรมสำคัญที่สะท้อนบทบาทของมูลนิธิรามาธิบดีฯ ในฐานะศูนย์กลางของการให้ที่อยากมอบสุขภาพที่ดีอย่างยั่งยืนแก่ทุกคน โดยการสนับสนุนจากนิคมอุตสาหกรรมแห่งประเทศไทย ศิลปิน และผู้มีจิตศรัทธาทุกคน จะสามารถส่งต่อโอกาสแห่งชีวิตให้ผู้ป่วย และร่วมสร้างรากฐานที่มั่นคงให้กับวงการแพทย์ไทยในอนาคต
สำหรับคอนเสิร์ตครั้งนี้จะพาผู้ชมไปสัมผัสเรื่องราวอันอบอุ่นหัวใจในโรงพยาบาล ผ่านบทเพลงอมตะจาก Song Lists ของ บอย โกสิยพงษ์ ถ่ายทอดโดยทัพศิลปินและนักแสดงมากฝีมือ นำโดย นภ พรชำนิ, ก้อง สหรัถ, ตู่ ภพธร, เจมส์ จิรายุ พร้อมแขกรับเชิญพิเศษอย่าง เต้ย จรินทร์พร, รัดเกล้า อามระดิษ และ โจ๊ก โซคูล ที่จะมาร่วมสร้างรอยยิ้มและส่งต่อพลังแห่งการให้vเตรียมพบกับ “คุณชาย The Concert Song Lists by BOYd Kosiyabong” ในวันที่ 16–17 สิงหาคม 2568 ณ พารากอน ฮอลล์ ศูนย์การค้าสยามพารากอน สามารถซื้อบัตรผ่าน All Ticket https://www.allticket.com/event/KhunChaiTheConcert บัตรทุกที่นั่งสามารถออกใบเสร็จรับเงินลดหย่อนภาษีได้ 2 เท่า และสอบถามรายละเอียดเพิ่มเติมได้ที่ @ramaticket Official LINE ของมูลนิธิรามาธิบดีฯ ในการจำหน่ายบัตรคอนเสิร์ต

ที่มา : https://www.thaigov.go.th/news/contents/details/99425