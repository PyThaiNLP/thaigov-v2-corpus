รัฐบาลไทย-ข่าวทำเนียบรัฐบาล-รมว.ท่องเที่ยวและกีฬา ร่วมพิธีจุดเทียนถวายพระพรชัยมงคล เฉลิมพระเกียรติพระบาทสมเด็จพระเจ้าอยู่หัว เนื่องในวันเฉลิมพระชนมพรรษา 28 กรกฎาคม 2568

วันอังคารที่ 29 กรกฎาคม 2568
รมว.ท่องเที่ยวและกีฬา ร่วมพิธีจุดเทียนถวายพระพรชัยมงคล เฉลิมพระเกียรติพระบาทสมเด็จพระเจ้าอยู่หัว เนื่องในวันเฉลิมพระชนมพรรษา 28 กรกฎาคม 2568
รมว.ท่องเที่ยวและกีฬา ร่วมพิธีจุดเทียนถวายพระพรชัยมงคล เฉลิมพระเกียรติพระบาทสมเด็จพระเจ้าอยู่หัว เนื่องในวันเฉลิมพระชนมพรรษา 28 กรกฎาคม 2568
วันที่ 28 กรกฎาคม 2568 เวลา 19.29 น. ณ มณฑลพิธีท้องสนามหลวง นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา พร้อมด้วยนางญาณิกา เทียนทอง ภริยา เข้าร่วมพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ด้วยความสำนึกในพระมหากรุณาธิคุณอันหาที่สุดมิได้ และแสดงออกถึงความจงรักภักดีอย่างแน่วแน่
ก่อนหน้านี้ เวลา 17.30 น. นางสาววนิดา พันธ์สอาด รองปลัดกระทรวงการท่องเที่ยวและกีฬา ได้เป็นผู้แทนกระทรวงฯ เข้าร่วมพิธีวางพานพุ่มถวายราชสักการะในนามกระทรวงการท่องเที่ยวและกีฬา พร้อมด้วยนายมงคล วิมลรัตน์ อธิบดีกรมพลศึกษา ผู้แทนวางพานพุ่มในนามกรมพลศึกษา เพื่อแสดงความจงรักภักดีและสนองพระราชปณิธานในการเสริมสร้างความผาสุกให้แก่ประชาชนชาวไทย
พิธีมหามงคลในครั้งนี้จัดขึ้นอย่างสมพระเกียรติ โดยมีนายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม เป็นประธานในพิธี พร้อมด้วยคณะรัฐมนตรี ประธานองค์กรตามรัฐธรรมนูญ ข้าราชการ ทหาร ตำรวจ และประชาชนจากทุกภาคส่วน ที่พร้อมใจกันรวมพลังแห่งความจงรักภักดีถวายแด่พระบาทสมเด็จพระเจ้าอยู่หัว ผู้ทรงเป็นศูนย์รวมจิตใจของปวงชนชาวไทยอย่างแท้จริง

ที่มา : https://www.thaigov.go.th/news/contents/details/98971