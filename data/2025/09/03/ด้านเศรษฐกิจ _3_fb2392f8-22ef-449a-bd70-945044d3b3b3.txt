รัฐบาลไทย-ข่าวทำเนียบรัฐบาล-กรุงไทยคว้า 4 รางวัลใหญ่ “Employee Experience Awards 2025” จากเวทีชั้นนำระดับสากลและในประเทศ ตอกย้ำความสำเร็จนำนวัตกรรมเสริมสร้างศักยภาพพนักงาน ขับเคลื่อนองค์กรยั่งยืน

วันอังคารที่ 24 มิถุนายน 2568
24/06/2568
พิมพ์
กรุงไทยคว้า 4 รางวัลใหญ่ “Employee Experience Awards 2025” จากเวทีชั้นนำระดับสากลและในประเทศ ตอกย้ำความสำเร็จนำนวัตกรรมเสริมสร้างศักยภาพพนักงาน ขับเคลื่อนองค์กรยั่งยืน
ธ.กรุงไทยรับ 4 รางวัลใหญ่ ด้าน “Employee Experience” จากเวทีชั้นนำระดับสากลและในประเทศ สะท้อนถึงความโดดเด่นด้านกลยุทธ์การบริหารงาน ด้านทรัพยากรบุคคลที่ส่งเสริมประสบการณ์การทำงานที่ดีของพนักงาน
ธนาคารกรุงไทย ประสบความสำเร็จได้รับ 4 รางวัลใหญ่ ด้าน “Employee Experience” จากเวทีชั้นนำระดับสากลและในประเทศ นำโดย รางวัล “Best Use of Technology to Enhance Employee Engagement” ระดับ Bronze จากเวที “Employee Experience Awards 2025 Singapore” ซึ่งจัดโดย Human Resources Online สื่อชั้นนำด้านการบริหารทรัพยากรบุคคลจากประเทศสิงคโปร์ และอีก 3 รางวัลจากเวที “Employee Experience Awards 2025 Thailand” ประกอบด้วย รางวัล Best HR Digital Transformation Strategy ระดับ Gold รางวัล Best HR Digital Transformation Strategy ระดับ Silver และ รางวัล Best Use of Technology to Enhance Employee Engagement ระดับ Bronze สะท้อนถึงความโดดเด่นด้านกลยุทธ์การบริหารงาน ด้านทรัพยากรบุคคลที่ส่งเสริมประสบการณ์การทำงานที่ดีของพนักงาน
รางวัล Best HR Digital Transformation Strategy จากการนำเทคโนโลยีและนวัตกรรมดิจิทัลมาเพิ่มประสิทธิภาพการจัดการองค์กร ตลอดจนพัฒนาทักษะที่จำเป็นในอนาคต (Future Skills) และตอบโจทย์การทำงานยุคใหม่ รวมถึงพัฒนาทักษะใหม่ๆ Upskill/Reskill เพื่อเสริมสร้างขีดความสามารถของพนักงาน นอกจากนี้ ธนาคารยังพัฒนาแอปพลิเคชัน ONE Krungthai สำหรับใช้ภายในองค์กร ดำเนินโครงการพัฒนาระบบบริหารทรัพยากรบุคคล (New HRMS) และโครงการ IT Talent Transformation เพื่อเสริมสร้างและพัฒนาศักยภาพบุคลากรด้านเทคโนโลยี รวมถึงมีการพัฒนาบุคลากรผ่านระบบหมุนเวียนงาน ให้มีโอกาสทำงานในบทบาทที่หลากหลาย สามารถปรับตัวเข้ากับความท้าทายในอนาคต เพื่อสร้างวัฒนธรรมองค์กรที่มีการพัฒนาตนเองอยู่เสมอ
รางวัล Best Use of Technology to Enhance Employee Engagement จากความสำเร็จในการนำแอปพลิเคชัน ONE Krungthai มาประยุกต์ใช้เป็นเครื่องมือดิจิทัลในการขับเคลื่อนการเปลี่ยนแปลงวัฒนธรรมองค์กร ตอบโจทย์การทำงานในทุกมิติ สร้างประสบการณ์ที่ดีให้กับพนักงาน เสริมสร้างการมีส่วนร่วมและความผูกพันของพนักงาน (Employee Engagement) เปิดโอกาสให้พนักงานทุกระดับมีส่วนร่วมและกล้าแสดงออกถึงพลังของการเปลี่ยนแปลง สนับสนุนการหล่อหลอมวัฒนธรรมองค์กรที่ไม่ทนต่อการทุจริต และหลอมรวมความเป็นหนึ่งเดียว หรือ ONE Krungthai ให้เกิดขึ้นอย่างเป็นรูปธรรม
รางวัล Best Women Leadership Programme  อีกหนึ่งความสำเร็จกับการให้ความสำคัญและส่งเสริมความเท่าเทียมทางเพศด้วยสวัสดิการที่เหมาะสมกับผู้หญิง พร้อมบ่มเพาะและสนับสนุนให้บุคลากรหญิงภายในองค์กรได้รับการพัฒนาและเปิดโอกาสให้ได้แสดงศักยภาพอย่างเต็มที่ โดยในหลาย ๆ หน่วยงาน ธนาคารสามารถเตรียมความพร้อมและส่งเสริมผู้บริหารหญิงให้เติบโต พร้อมขึ้นดำรงตำแหน่งระดับสูงเพื่อขับเคลื่อนยุทธศาสตร์ของธนาคารได้อย่างต่อเนื่อง
ธนาคารกรุงไทย มุ่งมั่นพัฒนาศักยภาพ เสริมสร้างขีดความสามารถของพนักงานให้ตอบโจทย์การทำงานยุคใหม่ ก้าวทันต่อการเปลี่ยนแปลงที่รวดเร็วในอนาคต และขับเคลื่อนองค์กรให้เติบโตอย่างยั่งยืนในทุกมิติ สอดคล้องกับวิสัยทัศน์ “กรุงไทย เคียงข้างไทย สู่ความยั่งยืน”

ที่มา : https://www.thaigov.go.th/news/contents/details/97752