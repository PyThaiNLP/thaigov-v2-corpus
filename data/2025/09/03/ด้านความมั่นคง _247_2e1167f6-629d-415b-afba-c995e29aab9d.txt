รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว และพระบรมวงศานุวงศ์ พระราชทานและประทาน พวงมาลาวางหน้าหีบศพ สิบตรีกองประจำการ ธีรยุทธ กระจ่างทอง ที่เสียชีวิตจากเหตุประทะชายแดนไทย กัมพูชา 

วันพฤหัสบดีที่ 31 กรกฎาคม 2568
พระบาทสมเด็จพระเจ้าอยู่หัว และพระบรมวงศานุวงศ์ พระราชทานและประทาน พวงมาลาวางหน้าหีบศพ สิบตรีกองประจำการ ธีรยุทธ กระจ่างทอง ที่เสียชีวิตจากเหตุประทะชายแดนไทย กัมพูชา
วันนี้ (๓๐ กรกฎาคม ๒๕๖๘ ) เวลา ๑๔.๐๐ น. นายปิยะ ปิจนำ ผู้ว่าราชการจังหวัดบุรีรัมย์ เชิญพวงมาลาพระราชทานและประทาน พระบาทสมเด็จพระเจ้าอยู่หัว, สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง, สมเด็จพระนางเจ้า ฯ พระบรมราชินี,
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ เจ้าฟ้ามหาจักรีสิรินธร มหาวชิราลงกรณวรราชภักดี สิริกิจการิณีพีรยพัฒน รัฐสีมาคุณากรปิยชาติ สยามบรมราชกุมารี, สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี, ทูลกระหม่อมหญิงอุบลรัตนราชกัญญา สิริวัฒนาพรรณวดี, พระเจ้าวรวงศ์เธอ พระองค์เจ้าโสมสวลี กรมหมื่นสุทธนารีนารถ, สมเด็จพระเจ้าลูกเธอ เจ้าฟ้าพัชรกิติยาภา นเรสทิราเทพยวดี กรมหลวงราชสาริณีสิริพัชร มหาวัชรราชธิดา, สมเด็จพระเจ้าลูกเธอ เจ้าฟ้าสิริวัณรวรี นารีรัตน์ราชกัญญา, สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร, พระเจ้าวรวงศ์เธอ พระองค์เจ้าสิริภาจุฑาภรณ์ และพระเจ้าวรวงศ์เธอ พระองค์เจ้าอทิตยาทรกิติคุณ และเจ้าคุณพระสินีนาถ พิลาสกัลยาณี
ไปวางหน้าหีบศพ สิบตรีกองประจำการ ธีรยุทธ กระจ่างทอง อายุ ๒๒ ปีตำแหน่ง พลกระสุน สังกัด กองพันทหารปืนใหญ่ต่อสู้อากาศยานที่ ๒ กรมทหารปืนใหญ่ต่อสู้อากาศยานที่ ๒ ค่ายสุรนารี ถูกสะเก็ดระเบิดเสียชีวิต จากเหตุการณ์ปะทะกันระหว่างทหารไทยกับทหารกัมพูชา ที่บริเวณชายแดนช่องตาเฒ่า อ.กันทลักษณ์กษณ์ จังหวัดศรีสะเกษ เมื่อเวลาประมาณ ๒๓.๓๐ น. ของวันที่ ๒๘ ก.ค.๖๘ ก่อนถึงเวลาหยุดยิง ยังความปลาบปลื้ม และซาบซึ้งในพระมหากรุณาธิคุณที่ทรงมีต่อครอบครัว สิบตรีกองประจำการ ธีรยุทธ์ กระจ่างทอง อย่างหาที่สุดมิได้
โดยตั้งศพบำเพ็ญกุศล ณ วัดบ้านยางโป่งสะเดา ม.๒๐ ตำบลตาจง อำเภอละหานทราย กำหนดพิธีพระราชทานเพลิงศพ วันเสาร์ที่ ๒ สิงหาคม ๒๕๖๘ เวลา ๑๕.๐๐ น.

ที่มา : https://www.thaigov.go.th/news/contents/details/99125