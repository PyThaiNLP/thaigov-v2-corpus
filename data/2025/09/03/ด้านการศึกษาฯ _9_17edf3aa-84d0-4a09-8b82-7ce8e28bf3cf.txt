รัฐบาลไทย-ข่าวทำเนียบรัฐบาล-​วธ หารือความร่วมมือด้านวัฒนธรรมและแผนดำเนินกิจกรรมร่วมกับอินโดนีเซีย ย้ำบทบาทการดำเนินงานด้านวัฒนธรรมเพื่อการขับเคลื่อนเศรษฐกิจ และการเสริมสร้างความเข้าใจระหว่างสองประเทศ

วันจันทร์ที่ 21 กรกฎาคม 2568
​วธ หารือความร่วมมือด้านวัฒนธรรมและแผนดำเนินกิจกรรมร่วมกับอินโดนีเซีย ย้ำบทบาทการดำเนินงานด้านวัฒนธรรมเพื่อการขับเคลื่อนเศรษฐกิจ และการเสริมสร้างความเข้าใจระหว่างสองประเทศ
​วธ หารือความร่วมมือด้านวัฒนธรรมและแผนดำเนินกิจกรรมร่วมกับอินโดนีเซีย ย้ำบทบาทการดำเนินงานด้านวัฒนธรรมเพื่อการขับเคลื่อนเศรษฐกิจ และการเสริมสร้างความเข้าใจระหว่างประชาชนของทั้งสองประเทศ
วธ หารือความร่วมมือด้านวัฒนธรรมและแผนดำเนินกิจกรรมร่วมกับอินโดนีเซีย ย้ำบทบาทการดำเนินงานด้านวัฒนธรรมเพื่อการขับเคลื่อนเศรษฐกิจ และการเสริมสร้างความเข้าใจระหว่างประชาชนของทั้งสองประเทศ
วันที่ 18 กรกฎาคม 2568 นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานเลี้ยงรับรองอาหารกลางวันและการหารือระดับทวิภาคีด้านวัฒนธรรม (Working lunch) ร่วมกับ Mr. Giring Ganesha Djumaryo ผู้ช่วยรัฐมนตรีประจำกระทรวงวัฒนธรรมอินโดนีเซีย โดยมีนายประพันธ์ ดิษยทัต เอกอัครราชทูตไทยประจำสาธารณรัฐอินโดนีเซีย นาง Endah T.D. Retnoastuti อธิบดีกรมการทูตวัฒนธรรม กระทรวงวัฒนธรรมอินโดนีเซีย นางรักชนก โคจรานนท์ รองปลัดกระทรวงวัฒนธรรม ผู้บริหาร เจ้าหน้าที่ที่เกี่ยวข้องเข้าร่วม ณ กรุงจาการ์ตา สาธารณรัฐอินโดนีเซีย
การหารือดังกล่าวเป็นส่วนหนึ่งของการดำเนินงานด้านวัฒนธรรมระดับทวิภาคีระหว่างไทยและอินโดนีเซีย ซึ่งทั้งสองประเทศได้ร่วมกันจัดกิจกรรมเพื่อเฉลิมฉลองการสถาปนาความสัมพันธ์ทางการทูตครบรอบ 75 ปี ในปี 2568 ซึ่งทั้งสองฝ่ายได้เห็นพ้องในประเทศ (รออัพเดต – ความร่วมมือด้านเครือข่ายเมืองสร้างสรรค์ขององค์การยูเนสโก ความร่วมมือในประเด็นมรดกทางวัฒนธรรมที่จับต้องไม่ได้ การส่งเสริมความร่วมมือด้านวิชาการ ทุนการศึกษา และแลกเปลี่ยนบุคลากรด้านวัฒนธรรม ศิลปะ )
ในโอกาสนี้ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม ได้ขอบคุณผู้ช่วยรัฐมนตรีประจำกระทรวงวัฒนธรรมอินโดนีเซีย และเอกอัครราชทูตไทยประจำสาธารณรัฐอินโดนีเซีย ที่ได้ร่วมสนับสนุนการดำเนินงานด้านวัฒนธรรม การเผยแพร่ศิลปะและวัฒนธรรมไทยในสาธารณรัฐอินโดนีเซีย ซึ่งกระทรวงวัฒนธรรมยินดีสนับสนุนกิจกรรมต่าง ๆ เพื่อเสริมสร้างความรู้ ความเข้าใจระดับประชาชนของทั้งสองประเทศ อันจะเป็นพื้นที่สำคัญของการดำเนินความร่วมมือในมิติอื่นๆ ต่อไป

ที่มา : https://www.thaigov.go.th/news/contents/details/98618