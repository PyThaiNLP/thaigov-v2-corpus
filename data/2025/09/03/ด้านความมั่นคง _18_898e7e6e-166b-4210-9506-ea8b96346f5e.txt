รัฐบาลไทย-ข่าวทำเนียบรัฐบาล-โครงการ เดิน - วิ่ง มินิมาราธอนเพื่อทหารผ่านศึก (WVO RUN FOR HERO 2025) “เสียเหงื่อ เพื่อผู้เสียสละ” ครั้งที่ ๕

วันพฤหัสบดีที่ 26 มิถุนายน 2568
โครงการ เดิน - วิ่ง มินิมาราธอนเพื่อทหารผ่านศึก (WVO RUN FOR HERO 2025) “เสียเหงื่อ เพื่อผู้เสียสละ” ครั้งที่ ๕
องค์การสงเคราะห์ทหารผ่านศึก ในพระบรมราชูปถัมภ์ ร่วมกับโรงพยาบาลทหารผ่านศึก จัดโครงการ เดิน - วิ่ง มินิมาราธอนเพื่อทหารผ่านศึก (WVO RUN FOR HERO 2025) “เสียเหงื่อ เพื่อผู้เสียสละ” ครั้งที่ ๕
ในวันอาทิตย์ที่ ๒๔ สิงหาคม ๒๕๖๘ ณ อนุสรณ์สถานแห่งชาติ อำเภอลำลูกกา จังหวัดปทุมธานี โดยมีวัตถุประสงค์เพื่อประชาสัมพันธ์อนุสรณ์สถานแห่งชาติ ซึ่งเป็นแหล่งเรียนรู้ด้านประวัติศาสตร์ชาติไทย และวีรกรรมการรบของบรรพชนผู้กล้าที่เสียสละชีพปกป้องรักษาชาติบ้านเมืองตั้งแต่อดีตจนถึงปัจจุบันให้เป็นที่รู้จักอย่างกว้างขวางและแพร่หลายมากยิ่งขึ้น รวมทั้งเป็นการส่งเสริมให้บุคลากรขององค์การฯ ทหารผ่านศึก ครอบครัวทหารผ่านศึก ประชาชนทั่วไป และกลุ่มนักวิ่งต่าง ๆ ได้เข้าร่วมกิจกรรมออกกำลังกายเพื่อสร้างเสริมสุขภาพที่ดี และมีสุขภาพร่างกายสมบูรณ์แข็งแรง พร้อมร่วมเป็นส่วนหนึ่งในการส่งต่อกำลังใจ เพื่อตอบแทนเหล่าทหารหาญทุกนายที่ได้เสียสละเลือดเนื้อและชีวิตเพื่อรักษาเอกราชและอธิปไตยของชาติ อีกทั้งเพื่อเป็นการประชาสัมพันธ์องค์การฯ และโรงพยาบาลทหารผ่านศึกให้เป็นที่รู้จักมากยิ่งขึ้น ทั้งนี้ จะนำรายได้จากการจัดโครงการฯ ไปสนับสนุนการจัดซื้อเครื่องมือและอุปกรณ์ทางการแพทย์ให้กับโรงพยาบาลทหารผ่านศึก
การวิ่ง แบ่งออกเป็น ๒ ระยะ ได้แก่
- ระยะ ๓ กิโลเมตร เป็นการวิ่งเพื่อสุขภาพ (Fun Run) ไม่มีการแข่งขัน โดยเส้นทางการวิ่ง เริ่มต้นจากอนุสรณ์สถานแห่งชาติ -> ถนนพหลโยธิน -> ถนนวิภาวดีรังสิต -> ซอยวิภาวดีรังสิต ๘๖ -> ถนนพหลโยธิน และเข้าเส้นชัยที่อนุสรณ์สถานแห่งชาติ
- ระยะ ๙ กิโลเมตร มีการแข่งขัน โดยแบ่งออกเป็น ๖ รุ่นอายุชายและหญิง และรางวัล Overall ชายและหญิง โดยเส้นทางการวิ่ง เริ่มต้นจากอนุสรณ์สถานแห่งชาติ -> ถนนวิภาวดีรังสิต -> ถนนธูปะเตมีย์ -> แยก คปอ. -> ถนนพหลโยธิน และเข้าเส้นชัยที่อนุสรณ์สถานแห่งชาติ
รวมทั้งมีรางวัลนักวิ่งแฟนซี จำนวน ๕ รางวัล
ราคาค่าสมัคร
- วิ่งจริง
: ระยะ ๓ กิโลเมตร ราคา ๔๙๙.- บาท
: ระยะ ๙ กิโลเมตร ราคา ๕๙๙.- บาท
- วิ่ง Virtual Run (VR) : ระยะ ๓ และ ระยะ ๙ กิโลเมตร ราคา ๔๕๐.- บาท
- VIP : ราคา ๑,๕๐๐.- บาท
ในโอกาสนี้ องค์การฯ ขอเชิญชวนประชาชน และกลุ่มนักวิ่งทุกท่าน ร่วมเป็นส่วนหนึ่งของการออกกำลังกาย เพื่อเหล่าทหารหาญทุกนาย ทั้งนี้ เปิดรับสมัครตั้งแต่บัดนี้ - วันที่ ๒๔ กรกฎาคม ๒๕๖๘
สอบถามรายละเอียดโทร ๐ ๒๓๕๔ ๘๕๘๗ ต่อ ๑๑๑๗๔, ๑๑๑๗๕ หรือ www.regis.run/race/wvo2025 และสอบถามข้อมูลเพิ่มเติมได้ที่ Facebook เพจหลัก : WVO RUN FOR HERO 2025
#RUNFORHERO
#เสียเหงื่อเพื่อผู้เสียสละ
#วิ่งกับทหารผ่านศึก
#wvothailand
#องค์การสงเคราะห์ทหารผ่านศึก
#ทหารผ่านศึก
#อนุสรณ์สถานแห่งชาติ
#SHUTTERRUN

ที่มา : https://www.thaigov.go.th/news/contents/details/97856