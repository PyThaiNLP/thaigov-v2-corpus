รัฐบาลไทย-ข่าวทำเนียบรัฐบาล-​รองนายกฯ ภูมิธรรม รักษาราชการแทนนายกรัฐมนตรี และภริยา ลงนามถวายพระพรชัยมงคลพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568

วันจันทร์ที่ 28 กรกฎาคม 2568
28/07/2568
พิมพ์
​รองนายกฯ ภูมิธรรม รักษาราชการแทนนายกรัฐมนตรี และภริยา ลงนามถวายพระพรชัยมงคลพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
​รองนายกฯ ภูมิธรรม รักษาราชการแทนนายกรัฐมนตรี และภริยา ลงนามถวายพระพรชัยมงคลพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า วันนี้ (28 กรกฎาคม 2568) เวลา 08.45 น. ณ ห้องแดง อาคารหน่วยราชการในพระองค์ 904 ในพระบรมมหาราชวัง นายภูมิธรรม เวชยชัย รองนายกรัฐมนตรี รักษาราชการแทนนายกรัฐมนตรี ลงนามถวายพระพรชัยมงคลพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568 โดยมี นางอภิญญา เวชยชัย ภริยา พร้อมด้วยรองนายกรัฐมนตรีและภริยา เข้าร่วมพิธี
โอกาสนี้ รักษาราชการแทนนายกรัฐมนตรีและคู่สมรส ทูลเกล้าฯ ถวายแจกันดอกไม้เบื้องหน้าพระบรมฉายาลักษณ์พระบาทสมเด็จพระเจ้าอยู่หัว ดังนี้
ชุดที่ 1 รักษาราชการแทนนายกรัฐมนตรี พร้อมรองนายกรัฐมนตรี ทูลเกล้าฯ ถวายแจกันดอกไม้ในนาม “นายกรัฐมนตรีและคณะรัฐมนตรี”
ชุดที่ 2 รักษาราชการแทนนายกรัฐมนตรีและภริยา ทูลเกล้าฯ ถวายแจกันดอกไม้ในนาม “นายกรัฐมนตรีและภริยา”
ชุดที่ 3 ภริยารักษาราชการแทนนายกรัฐมนตรี พร้อมภริยารองนายกรัฐมนตรี ทูลเกล้าฯ ถวายแจกันดอกไม้ในนาม "คณะคู่สมรสคณะรัฐมนตรี"
จากนั้น รักษาราชการแทนนายกรัฐมนตรี และภริยาลงนามถวายพระพรชัยมงคล ถวายความเคารพพระบรมฉายาลักษณ์ฯ เสร็จพิธี

ที่มา : https://www.thaigov.go.th/news/contents/details/98932