รัฐบาลไทย-ข่าวทำเนียบรัฐบาล-รองปลัด กษ. เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 4/2568 

วันอังคารที่ 29 กรกฎาคม 2568
รองปลัด กษ. เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 4/2568
รองปลัด กษ. เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 4/2568
นางอัญชลี สุวจิตตานนท์ รองปลัดกระทรวงเกษตรและสหกรณ์ เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 4/2568 ณ ห้องประชุมกระทรวงเกษตรและสหกรณ์ โดยที่ประชุมมีการพิจารณาประเด็นสำคัญต่าง ๆ ดังนี้
1) เห็นชอบการปรับปรุงค่าตอบแทนพนักงานกองทุนหมุนเวียนฯ ตามประกาศคณะกรรมการบริหารพนักงานราชการ พ.ศ. 2568
2) อนุมัติงบประมาณประมาณรายจ่ายประจำปีงบประมาณ พ.ศ. 2569 เงินกองทุนหมุนเวียนฯ
3) เห็นชอบร่างตัวชี้วัดการประเมินผลการดำเนินงานของกองทุนหมุนเวียนฯ ประจำปีบัญชี 2569 และมอบหมายผู้แทนของกองทุนฯ เพื่อเจรจาตัวชี้วัดฯ ระหว่างกรมบัญชีกลางและบริษัท ทริส คอร์ปอเรชั่น จำกัด
4) เห็นชอบร่างปฏิทินการประชุมคณะกรรมการบริหารกองทุนหมุนเวียนฯ ประจำบัญชี 2569
5) เห็นชอบยุติการใช้งานระบบฐานข้อมูลสารสนเทศของกองทุนหมุนเวียนฯ ที่ไม่รองรับการประเมินหลักประกันแบบใหม่ โดยใช้เครื่องมือและระบบอื่น ๆ ทดแทน
ทั้งนี้ ทางกองทุนหมุนเวียนฯ จะนำมติดังกล่าว ไปดำเนินการตามระเบียบ เพื่อสร้างโอกาสในการช่วยเหลือเกษตรกรและผู้ยากจน ตามพันธกิจของกองทุนฯ ต่อไป

ที่มา : https://www.thaigov.go.th/news/contents/details/99001