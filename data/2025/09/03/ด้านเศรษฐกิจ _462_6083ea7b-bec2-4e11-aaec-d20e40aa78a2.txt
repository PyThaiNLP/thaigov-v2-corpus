รัฐบาลไทย-ข่าวทำเนียบรัฐบาล-ผู้ตรวจฯ เอกนิติ นั่งหัวโต๊ะเดินหน้ายกระดับ “แจ้งอุต” เสิร์ฟบริการประชาชนทันใจ

วันจันทร์ที่ 11 สิงหาคม 2568
11/08/2568
พิมพ์
ผู้ตรวจฯ เอกนิติ นั่งหัวโต๊ะเดินหน้ายกระดับ “แจ้งอุต” เสิร์ฟบริการประชาชนทันใจ
ผู้ตรวจฯ เอกนิติ นั่งหัวโต๊ะเดินหน้ายกระดับ “แจ้งอุต” เสิร์ฟบริการประชาชนทันใจ
7 สิงหาคม 2568 นายเอกนิติ รมยานนท์ ผู้ตรวจราชการกระทรวงอุตสาหกรรม เป็นประธานการประชุมคณะอนุกรรมการพัฒนาแพลตฟอร์มแจ้งเรื่องร้องเรียนออนไลน์เพื่อการปฏิรูปอุตสาหกรรม (แจ้งอุต) ครั้งที่ 5/2568 โดยมี ดร.วสันต์ ภัทรอธิคม ผู้ช่วยผู้อำนวยการ สำนักงานพัฒนาวิทยาศาสตร์และเทคโนโลยีแห่งชาติ (สวทช.) นายบวรวิทย์ อัครจันทโชติ ผู้อำนวยการกองตรวจราชการ นางสาวเพียงใจ ไชยรังสินันท์ ผู้อำนวยการศูนย์เทคโนโลยีสารสนเทศและการสื่อสาร สำนักงานปลัดกระทรวงอุตสาหกรรม (สปอ.) พร้อมด้วยผู้แทนจากหน่วยงานในสังกัดกระทรวงอุตสาหกรรม (อก.) เข้าร่วมประชุม ณ ห้องประชุม อก.3 ชั้น 3 อาคาร สปอ. พร้อมทั้งมีการประชุมผ่านสื่ออิเล็กทรอนิกส์ (Zoom Meeting) ด้วย
สำหรับการประชุมวันนี้ ที่ประชุมได้ร่วมกันพิจารณาเรื่องการวางแผนเปลี่ยนผ่านระบบ “แจ้งอุต“ ออกจากระบบ TRAFFY FOUDUE ให้เป็นของกระทรวงอุตสาหกรรมโดยตรง เพื่อยกระดับการให้บริการประชาชนของกระทรวงอุตสาหกรรม นอกจากนี้ยังได้รายงานสรุปเรื่องร้องเรียนผ่านแพลตฟอร์มแจ้งเรื่องร้องเรียนออนไลน์ ”แจ้งอุต” การคัดเลือกหน่วยงานที่มีการแก้ไขปัญหาเรื่องร้องเรียนผ่านแจ้งอุต เพื่อรับรางวัลเชิดชูเกียรติและหลักเกณฑ์การพิจารณา รวมทั้งการจัดทำระบบจองการใช้บริการเครื่องจักรของศูนย์ปฏิรูปอุตสาหกรรมสู่อนาคต (ITC) กรมส่งเสริมอุตสาหกรรม (Diprom) ซึ่งจะอยู่เปิดให้บริการจองผ่านแจ้งอุต ในเร็ว ๆ นี้

ที่มา : https://www.thaigov.go.th/news/contents/details/99587