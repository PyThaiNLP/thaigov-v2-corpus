รัฐบาลไทย-ข่าวทำเนียบรัฐบาล-"ธีรรัตน์" เป็นประธานประชุม คกก.กลางข้าราชการ อบจ. พนักงาฟนเทศบาล และข้าราชการ อบต. มุ่งเสริมสร้างระบบบริการบุคคลส่วนท้องถิ่นเพื่อประสิทธิภาพการให้บริการประชุม

วันศุกร์ที่ 27 มิถุนายน 2568
27/06/2568
พิมพ์
"ธีรรัตน์" เป็นประธานประชุม คกก.กลางข้าราชการ อบจ. พนักงาฟนเทศบาล และข้าราชการ อบต. มุ่งเสริมสร้างระบบบริการบุคคลส่วนท้องถิ่นเพื่อประสิทธิภาพการให้บริการประชุม
"ธีรรัตน์" เป็นประธานประชุม คกก.กลางข้าราชการ อบจ. พนักงาฟนเทศบาล และข้าราชการ อบต. มุ่งเสริมสร้างระบบบริการบุคคลส่วนท้องถิ่นเพื่อประสิทธิภาพการให้บริการประชุม
วานนี้ (26 มิ.ย. 68) เวลา 13.00 น. น.ส.ธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย รักษาราชการแทนรัฐมนตรีว่าการกระทรวงมหาดไทย เป็นประธานการประชุมคณะกรรมการกลางข้าราชการองค์การบริหารส่วนจังหวัด (ก.อบจ.) คณะกรรมการกลางพนักงานเทศบาล (ก.ท.) และคณะกรรมการกลางข้าราชการองค์การบริหารส่วนตำบล (ก.อบต.) ณ ห้องประชุม 5501 อาคาร 5 ชั้น 5 กรมส่งเสริมการปกครองท้องถิ่น ถ.นครราชสีมา เขตดุสิต กรุงเทพฯ โดยมี นายนฤชา โฆษาศิวิไลซ์ อธิบดีกรมส่งเสริมการปกครองท้องถิ่น และคณะผู้บริหารกรมส่งเสริมการปกครองท้องถิ่น และคณะกรรมการฯ ร่วมการประชุม
โอกาสนี้ น.ส.ธีรรัตน์ สำเร็จวาณิชย์ ได้เข้าสักการะพระบรมรูปพระบาทสมเด็จพระจุลจอมเกล้าเจ้าอยู่หัว พระบรมรูปสมเด็จพระนางเจ้าสุนันทากุมารีรัตน์ พระบรมราชเทวีฯ ณ อาคารสุวัทนา ชั้น 2 เพื่อความเป็นสิริมงคล และเยี่ยมชมพระที่นั่งนงคราญสโมสร ในโอกาสเดินทางมาเป็นประธานการประชุมฯ ในครั้งนี้
ก.อบจ., ก.ท. และ ก.อบต. เป็นคณะกรรมการที่ทำหน้าที่กำกับดูแลงานด้านบุคคลของข้าราชการในองค์การบริหารส่วนจังหวัด (อบจ.) พนักงานเทศบาล และข้าราชการในองค์การบริหารส่วนตำบล ที่กำหนดมาตรฐานกลางและหลักเกณฑ์เกี่ยวกับการบริหารงานบุคคลของข้าราชการส่วนท้องถิ่นทั่วประเทศ
การประชุมในครั้งนี้ ได้มีเรื่องพิจารณาตามระเบียบวาระการประชุม อาทิ ร่างประกาศคณะกรรมการกลางข้าราชการและพนักงานส่วนท้องถิ่น เรื่อง มาตรฐานทั่วไปเกี่ยวกับพนักงานจ้าง (ฉบับที่..) พ.ศ. ...., การขอความเห็นชอบผลการประเมินผลงานที่เกิดจากการปฏิบัติหน้าที่ ตามหลักเกณฑ์และเงื่อนไขการประเมินผลงานพนักงานครูและบุคลากรทางการศึกษาเทศบาล เพื่อให้มีหรือเลื่อนวิทยฐานะ พ.ศ. 2550 และการขอความเห็นชอบผลการประเมินผลงาน เพื่อเลื่อนวิทยฐานะครู ตามมาตรฐานทั่วไปเกี่ยวกับการประเมินตำแหน่งและวิทยฐานะพนักงานครูและบุคลากรทางการศึกษาองค์การบริหารส่วนตำบล พ.ศ. 2565 และที่แก้ไขเพิ่มเติม

ที่มา : https://www.thaigov.go.th/news/contents/details/97928