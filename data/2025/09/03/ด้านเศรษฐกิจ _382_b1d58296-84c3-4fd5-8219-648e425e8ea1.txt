รัฐบาลไทย-ข่าวทำเนียบรัฐบาล-กยศ. ระงับหนี้ให้ทหารกล้า พลีชีพจากเหตุปะทะชายแดนไทย – กัมพูชา

วันอาทิตย์ที่ 3 สิงหาคม 2568
03/08/2568
พิมพ์
กยศ. ระงับหนี้ให้ทหารกล้า พลีชีพจากเหตุปะทะชายแดนไทย – กัมพูชา
จากสถานการณ์ความไม่สงบในพื้นที่ชายแดนไทย - กัมพูชา ส่งผลให้มีเจ้าหน้าที่ทหารและประชาชนได้รับบาดเจ็บหรือเสียชีวิตนั้น หากเป็นผู้กู้ยืมเสียชีวิตจากการปฏิบัติหน้าที่ กยศ. จะระงับหนี้ให้ทั้งหมด
กองทุนเงินให้กู้ยืมเพื่อการศึกษา (กยศ.) เปิดเผยว่า จากสถานการณ์ความไม่สงบในพื้นที่ชายแดนไทย - กัมพูชา ส่งผลให้มีเจ้าหน้าที่ทหารและประชาชนได้รับบาดเจ็บหรือเสียชีวิตนั้น หากเป็นผู้กู้ยืมเสียชีวิตจากการปฏิบัติหน้าที่ กยศ. จะระงับหนี้ให้ทั้งหมด โดยขอให้ญาติส่งเอกสารหลักฐานแจ้งการถึงแก่กรรมมายังสำนักงาน กยศ. ได้แก่ สำเนาใบมรณบัตรของผู้กู้ยืม สำเนาทะเบียนบ้านของผู้กู้ยืม (ถ้ามี) สำเนาบัตรประจำตัวประชาชนของผู้กู้ยืม(ถ้ามี) และสำเนาบัตรประจำตัวประชาชนของผู้แจ้ง ทั้งนี้ กยศ. ขอแสดงความเสียใจอย่างสุดซึ้งต่อการสูญเสียที่เกิดขึ้น และขอส่งกำลังใจไปยังครอบครัวของผู้สูญเสีย รวมถึงแสดงความห่วงใยต่อประชาชนที่ได้รับผลกระทบจากสถานการณ์ในครั้งนี้

ที่มา : https://www.thaigov.go.th/news/contents/details/99275