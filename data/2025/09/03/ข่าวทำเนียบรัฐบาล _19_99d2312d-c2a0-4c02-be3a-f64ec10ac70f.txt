รัฐบาลไทย-ข่าวทำเนียบรัฐบาล-'ภูมิธรรม' ส่ง 'ธิติวัฐ' เร่งส่งมอบถุงยังชีพ ช่วยเหลือผู้ประสบภัยพายุ  “วิภา”

วันอาทิตย์ที่ 3 สิงหาคม 2568
03/08/2568
พิมพ์
'ภูมิธรรม' ส่ง 'ธิติวัฐ' เร่งส่งมอบถุงยังชีพ ช่วยเหลือผู้ประสบภัยพายุ  “วิภา”
'ภูมิธรรม' ส่ง 'ธิติวัฐ' เร่งส่งมอบถุงยังชีพ ช่วยเหลือผู้ประสบภัยพายุ  “วิภา”
วันนี้ (วันอาทิตย์ที่ 3 สิงหาคม 2568) นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทน นายกรัฐมนตรี มอบหมาย ดร.ธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง ลงพื้นที่จังหวัดเชียงรายซึ่งได้รับผลกระทบจากพายุ "วิภา" ในช่วงที่ผ่านมา ส่งผลให้เกิดน้ำป่าไหลหลากเข้าท่วมหลายอำเภอในจังหวัดเชียงราย โดยที่ผ่านมารัฐบาลได้สั่งการให้กรมป้องกันและบรรเทาสาธารณภัย กระทรวงมหาดไทย ดำเนินการแจกจ่ายถุงยังชีพไปยังประชาชนในพื้นที่ที่ได้รับผลกระทบแล้ว  11 อำเภอ และอยู่ระหว่างเร่งประสานการช่วยเหลือประชาชนอย่างทั่วถึง
ดร.ธิติวัฐ กล่าวว่า วันนี้เป็นโอกาสอันดี ที่ผมได้ลงพื้นพื้นที่เขตตรวจราชการที่ 16 จ.เชียงราย เพื่อมาตรวจสอบความเสียหายที่เกิดขึ้นจากอุทกภัยและได้มีโอกาสมาเยี่ยมเยียน ให้กำลังใจ ได้มอบถุงยังชีพ ให้พี่น้องประชาชนผู้ได้รับผลกระทบ ณ หอประชุมที่ว่าการอำเภอแม่จัน แห่งนี้
ทั้งนี้ขอให้พี่น้องประชาชนเชื่อมั่นว่ารัฐบาลได้ตระหนักถึงความเดือดร้อนของพี่น้องประชาชน และให้ความสำคัญกับทุกชีวิตความเป็นอยู่ ไม่ได้ทอดทิ้งปัญหาที่เกิดขึ้น พร้อมที่จะเร่งแก้ไขปัญหาและให้ความช่วยเหลือต่อประชาชนให้ได้โดยเร็วที่สุด

ที่มา : https://www.thaigov.go.th/news/contents/details/99271