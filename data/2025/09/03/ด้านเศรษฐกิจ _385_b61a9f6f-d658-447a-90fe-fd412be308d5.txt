รัฐบาลไทย-ข่าวทำเนียบรัฐบาล-SME D Bank จัดยิ่งใหญ่ ‘โครงการ D CEO Network รุ่นที่ 3’ เปิดรับผู้บริหาร-ทายาทเอสเอ็มอี เข้าถึงบริการ ‘พัฒนาคู่เติมทุน’ ติดปีกโตก้าวกระโดด

วันจันทร์ที่ 4 สิงหาคม 2568
04/08/2568
พิมพ์
SME D Bank จัดยิ่งใหญ่ ‘โครงการ D CEO Network รุ่นที่ 3’ เปิดรับผู้บริหาร-ทายาทเอสเอ็มอี เข้าถึงบริการ ‘พัฒนาคู่เติมทุน’ ติดปีกโตก้าวกระโดด
SME D Bank จับมือหน่วยงานพันธมิตร ภาครัฐและเอกชน จัด “โครงการ D CEO Network รุ่นที่ 3 Lead the Future” ระหว่างวันที่ 7 สิงหาคม – 19 กันยายน 2568 ณ ห้องกัญญลักษณ์ ABC ชั้น 3 โรงแรมโฟร์วิงส์ สุขุมวิท 26
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เดินหน้าภารกิจด้านการพัฒนาส่งเสริมและสนับสนุนผู้ประกอบการเอสเอ็มอีให้เติบโตอย่างยั่งยืน จับมือหน่วยงานพันธมิตร ภาครัฐและเอกชน จัด “โครงการ D CEO Network รุ่นที่ 3 Lead the Future” เดินหน้า SME Thai ขับเคลื่อนประเทศสู่โลกใหม่ ระหว่างวันที่ 7 สิงหาคม – 19 กันยายน 2568 ณ ห้องกัญญลักษณ์ ABC ชั้น 3 โรงแรมโฟร์วิงส์ สุขุมวิท 26 เปิดกว้างสำหรับลูกค้าของ SME D Bank ไม่ว่าจะเป็นผู้บริหาร เจ้าของกิจการ หรือทายาทธุรกิจ เข้าร่วมรับการอบรม แลกเปลี่ยนเรียนรู้ ด้วยหลักสูตรเข้มข้น “Go Green, Go Digital and Ai, Go Finance” พร้อมรับฟังแนวคิดการทำธุรกิจจากวิทยากรผู้เชี่ยวชาญชั้นนำ และกิจกรรม Workshop ลงมือปฏิบัติจริง ตอบโจทย์ผู้ประกอบการเอสเอ็มอี สามารถรับมือกับความเปลี่ยนแปลงของเทคโนโลยีและโลกในปัจจุบัน นำไปยกระดับพัฒนากิจการ ต่อยอดธุรกิจแบบก้าวกระโดด
ทั้งนี้ ธนาคารจัดโครงการดังกล่าวต่อเนื่องปีนี้เป็นปีที่ 3 โดยผู้เข้าร่วมจะได้รับโอกาสเข้าถึงแหล่งทุน อัตราดอกเบี้ยพิเศษเพียง 3% ต่อปี คงที่ตลอด 3 ปีแรก ผ่อนชำระนานสูงสุด 10 ปี ปลอดชำระหนี้เงินต้นสูงสุด 12 เดือน วงเงินกู้สูงสุด 15 ล้านบาท ควบคู่การพัฒนาครบวงจร เช่น สนับสนุนการตลาด โอกาสเชื่อมโยงเครือข่ายธุรกิจ เป็นต้น สมัครได้โดยสแกน QR Code ในโปสเตอร์ประชาสัมพันธ์ หรือผ่านเว็บไซต์  dx.smebank.co.th   ด่วน! รับจำกัดจำนวน  สมัครก่อนมีสิทธิ์ก่อน  สอบถามข้อมูลเพิ่มเติม  Line OA : @DXbySMEDBank หรือ   089-164-4799 (คุณอารีย์พร), 081-928-8815 (คุณวิภานันท์), 094-543-8245 (คุณมัตติกา)  Call Center 1357

ที่มา : https://www.thaigov.go.th/news/contents/details/99299