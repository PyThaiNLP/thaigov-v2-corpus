รัฐบาลไทย-ข่าวทำเนียบรัฐบาล-เลื่อนเวลาประชุม ครม. วันอังคารที่ 29 กค. เป็น 13.00 น. ขณะที่ช่วงค่ำ ครม. พร้อมรับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี

วันอังคารที่ 22 กรกฎาคม 2568
22/07/2568
พิมพ์
เลื่อนเวลาประชุม ครม. วันอังคารที่ 29 กค. เป็น 13.00 น. ขณะที่ช่วงค่ำ ครม. พร้อมรับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี
ในงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 28 กรกฎาคม 2568 ณ ทำเนียบรัฐบาล เวลา 19.00 น.
วันนี้ (22 กรกฎาคม 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า สำนักเลขาธิการคณะรัฐมนตรี (สลค.) ได้แจ้ง เลื่อนการประชุมคณะรัฐมนตรี ครั้งที่ 30/2568  มาเป็นเป็นวันอังคารที่ 29 กรกฎาคม 2568 เวลา 13.00 น. ณ ห้องประชุม 501 ตึกบัญชาการ 1 ชั้น 5 ทำเนียบรัฐบาล
โดยในช่วงเช้า เวลา 10.00 น.วันเดียวกัน นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เฝ้าฯ รับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ในการพระราชกุศลเลี้ยงพระเทศน์มงคลวิเศษ ณ พระที่นั่งอมรินทรวินิจฉัย ในพระบรมมหาราชวัง
จากนั้นในช่วงเวลา 19.00 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 28 กรกฎาคม 2568 ณ ทำเนียบรัฐบาล
ทั้งนี้ รัฐบาลขอเชิญชวนพสกนิกรชาวไทย ร่วมกันรับชมงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 28 กรกฎาคม 2568 ทางโทรทัศน์รวมการเฉพาะกิจแห่งประเทศไทย ตั้งแต่เวลา 19.00 น เป็นต้นไป และร่วมกันแต่งกายด้วยเสื้อสีเหลืองในเดือนมหามงคลนี้ ตั้งแต่วันจันทร์ที่ 28 กรกฎาคม 2568 - วันศุกร์ที่ 1 สิงหาคม 2568 ด้วย

ที่มา : https://www.thaigov.go.th/news/contents/details/98664