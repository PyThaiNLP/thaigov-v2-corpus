รัฐบาลไทย-ข่าวทำเนียบรัฐบาล-​ปลัดฯ ณัฐพล นำทัพ วางแผนขับเคลื่อนยุทธศาสตร์ชาติปี 70

วันเสาร์ที่ 23 สิงหาคม 2568
23/08/2568
พิมพ์
​ปลัดฯ ณัฐพล นำทัพ วางแผนขับเคลื่อนยุทธศาสตร์ชาติปี 70
​ปลัดฯ ณัฐพล นำทัพ วางแผนขับเคลื่อนยุทธศาสตร์ชาติปี 70
วันที่ 19 สิงหาคม 2568 นายณัฐพล รังสิตพล ปลัดกระทรวงอุตสาหกรรม เป็นประธานประชุมแนวทางการจัดทำ (ร่าง) ข้อเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติ (Flagship Project) ประจำปีงบประมาณ พ.ศ. 2570 เพื่อชี้แจงแนวทางในการจัดทำโครงการสำคัญ ขับเคลื่อนและบรรลุเป้าหมายตามยุทธศาสตร์ชาติ ประจำปีงบประมาณ พ.ศ. 2570 ของกระทรวงอุตสาหกรรม โดยมีนายพรยศ กลั่นกรอง อธิบดีกรมโรงงานอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางสุชาดา โพธิ์เจริญ ที่ปรึกษาปลัดกระทรวงอุตสาหกรรม นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายเศรษฐรัชต์ เลือดสกุล นายวัชรุน จุ้ยจำลอง นายกฤศ จันทร์สุวรรณ ผู้ตรวจราชการกระทรวงอุตสาหกรรม พร้อมด้วยผู้บริหารระดับสูง และเจ้าหน้าที่ที่เกี่ยวข้อง เข้าร่วมประชุม ณ ห้องประชุม อก.1 ชั้น 2 อาคาร สปอ. และผ่านสื่ออิเล็กทรอนิกส์ (Zoom Meeting)
สำหรับการประชุมครั้งนี้  มีวัตถุประสงค์เพื่อชี้แจ้งกรอบแนวทางการจัดโครงการ Flagship และกรอบระยะเวลาการดำเนินการในภาพรวมของ สปอ. และ อก. โดยกองยุทธศาสตร์และแผนงาน สำนักงานปลัดกระทรวงอุตสาหกรรม (กยผ.สปอ.) ได้นำเสนอรายละเอียดกรอบเวลาและขั้นตอนการดำเนินงานที่สำคัญสำหรับการจัดทำโครงการฯ ในปีงบประมาณ 2570 รวมถึงประเด็นเร่งด่วนที่ควรผลักดัน และสถิติการเสนอโครงการที่ผ่านมา ซึ่งภายหลังจากการประชุมชี้แจงครั้งนี้ หน่วยงานต่าง ๆ จะได้จัดทำร่างข้อเสนอโครงการและเตรียมการนำเสนอต่อผู้บริหาร โดยจะมีการประชุมเพื่อนำเสนอโครงการกันอีกครั้งหนึ่ง

ที่มา : https://www.thaigov.go.th/news/contents/details/100027