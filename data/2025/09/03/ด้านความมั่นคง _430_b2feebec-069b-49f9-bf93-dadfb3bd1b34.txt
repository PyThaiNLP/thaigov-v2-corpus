รัฐบาลไทย-ข่าวทำเนียบรัฐบาล-กองทัพอากาศจัดเครื่องบิน บ.ข.18 ข/ค (F-5E/F) บินเดินทางแลกเปลี่ยนการวางกำลัง (Cross Deployment) ณ ฐานทัพอากาศกวนตัน ประเทศมาเลเซีย

วันจันทร์ที่ 25 สิงหาคม 2568
กองทัพอากาศจัดเครื่องบิน บ.ข.18 ข/ค (F-5E/F) บินเดินทางแลกเปลี่ยนการวางกำลัง (Cross Deployment) ณ ฐานทัพอากาศกวนตัน ประเทศมาเลเซีย
กองทัพอากาศส่งเครื่องบิน บ.ข.18 ข/ค (F-5E/F) ฝูงบิน 211 กองบิน 21 พร้อมนักบินและเจ้าหน้าที่บินเดินทางในภารกิจการแลกเปลี่ยนการวางกำลัง (Cross Deployment) ณ ฐานทัพอากาศ Kuantan ประเทศมาเลเซีย ระหว่างวันที่ 19 - 21 สิงหาคม 2568
โดยมี นาวาอากาศเอก พูลสินธุ์ แจ่มใส ผู้อำนวยการกองฝึกร่วมและผสม สำนักยุทธการและการฝึก กรมยุทธการทหารอากาศ เป็นหัวหน้าคณะการแลกเปลี่ยนการวางกำลังในครั้งนี้ โดยมี Brigadier General Ahmad Edros bin Ahmad Osman ผู้บังคับการฐานทัพอากาศ Kuantan เป็นผู้ให้การต้อนรับ ในโอกาสนี้ กองทัพอากาศทั้งสองประเทศได้มีการจัดการสัมมนาแลกเปลี่ยนองค์ความรู้ด้านการบิน เพื่อพัฒนาและเสริมสร้างศักยภาพในการปฏิบัติการทางอากาศของกองทัพอากาศทั้งสองประเทศ
สำหรับการดำเนินกิจกรรมในครั้งนี้มีวัตถุประสงค์เพื่อกระชับความสัมพันธ์ระหว่างกองทัพอากาศกับกองทัพอากาศมาเลเซียในทุกระดับ อันจะนำไปสู่การพัฒนาความร่วมมือด้านการปฏิบัติการร่วมกันและความมั่นคงในภูมิภาคต่อไป
ทั้งนี้ กองทัพอากาศมาเลเซีย กำหนดจะส่งเครื่องบิน F/A-18D ฝูงบิน 18 ฐานทัพ Butterworth มาแลกเปลี่ยนการวางกำลัง (Cross Deployment) ณ กองบิน 56 จังหวัดสงขลา ระหว่าง 2 - 4 กันยายน 2568
#กองทัพอากาศ

ที่มา : https://www.thaigov.go.th/news/contents/details/100094