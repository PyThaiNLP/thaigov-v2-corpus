รัฐบาลไทย-ข่าวทำเนียบรัฐบาล-“สดุดีทหารกล้า นักรบชุดดำทหารพราน 23 ที่ได้รับเหรียญบางระจัน”

วันจันทร์ที่ 18 สิงหาคม 2568
“สดุดีทหารกล้า นักรบชุดดำทหารพราน 23 ที่ได้รับเหรียญบางระจัน”
"เหรียญบางระจัน" เป็นเหรียญที่จัดทำขึ้นเพื่อยกย่องผู้ที่ได้รับบาดเจ็บหรือเสียชีวิตในการปฏิบัติหน้าที่เพื่อชาติ โดยชื่อเหรียญมีความหมายเชิงสัญลักษณ์ที่เชื่อมโยงกับวีรชนแห่งบ้านบางระจันที่ พลีชีพเพื่อปกป้องแผ่นดินไทย
ซึ่งสะท้อนถึงความกล้าหาญและความเสียสละที่ทหารหาญเหล่านี้ได้แสดงออกมา "วีรกรรมของท่านจะจารึกอยู่ในหัวใจคนไทยตราบนานเท่านาน" เพื่อเป็นอนุสรณ์เตือนใจให้คนไทยรุ่นหลังได้จดจำและซาบซึ้งในความเสียสละของพวกเขา
ซึ่งกำลังพลหน่วยเฉพาะกิจกรมทหารพรานที่ 23 ทั้ง 3 นาย ได้แก่
1.อส.ทพ.อนันต์ เชื้อดวงผุย 2.อส.ทพ.ประวิทย์ งามแสน 3.อส.ทพ.สิทธิเดช สวัสดิ์สูงเนิน
ได้ปฏิบัติหน้าที่ในการป้องกันอธิปไตย และรักษาความสงบเรียบร้อยของประเทศ ด้วยความเสียสละ กล้าหาญ อดทน สมควรได้รับการยกย่อง เชิดชูเกียรติจากกระทรวงกลาโหม ให้เป็นที่ปรากฎสืบไป
ที่มา: กองทัพบก

ที่มา : https://www.thaigov.go.th/news/contents/details/99810