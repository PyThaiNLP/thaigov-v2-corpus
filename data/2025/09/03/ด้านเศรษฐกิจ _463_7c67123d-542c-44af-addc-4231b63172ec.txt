รัฐบาลไทย-ข่าวทำเนียบรัฐบาล-​เลขาฯ ลอรี่ ประชุมบอร์ดเอไอแห่งชาติ เสนอเพิ่มบทบาท ก.อุตฯ ร่วมขับเคลื่อนศูนย์ความเป็นเลิศด้าน AI เพื่อการผลิต 

วันจันทร์ที่ 11 สิงหาคม 2568
11/08/2568
พิมพ์
​เลขาฯ ลอรี่ ประชุมบอร์ดเอไอแห่งชาติ เสนอเพิ่มบทบาท ก.อุตฯ ร่วมขับเคลื่อนศูนย์ความเป็นเลิศด้าน AI เพื่อการผลิต
​เลขาฯ ลอรี่ ประชุมบอร์ดเอไอแห่งชาติ เสนอเพิ่มบทบาท ก.อุตฯ ร่วมขับเคลื่อนศูนย์ความเป็นเลิศด้าน AI เพื่อการผลิต
30 กรกฎาคม 2568 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม ได้รับมอบหมายจาก นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ให้เข้าร่วมการประชุมคณะกรรมการขับเคลื่อนแผนปฏิบัติการด้านปัญญาประดิษฐ์แห่งชาติ เพื่อการพัฒนาประเทศไทย (National AI Committee) ครั้งที่ 2/2568 โดยมี นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุม พร้อมด้วยผู้บริหาร ผู้แทนจากหน่วยงานที่เกี่ยวข้องเข้าร่วมประชุม ห้องประชุม 301 ชั้น 3 ตึกบัญชาการ 1 ทำเนียบรัฐบาล
ในการประชุมครั้งนี้ เลขาฯ ลอรี่ ได้เน้นย้ำถึงบทบาทสำคัญของภาคอุตสาหกรรมในการพัฒนา AI ของประเทศไทย โดยเสนอให้เพิ่มกระทรวงอุตสาหกรรม เข้าไปในศูนย์ความเป็นเลิศด้านปัญญาประดิษฐ์เพื่อการผลิต ในฐานะหน่วยงานหลักที่จะช่วยขับเคลื่อนนโยบายและส่งเสริมให้ผู้ประกอบการในภาคอุตสาหกรรมนำเทคโนโลยี AI มาปรับใช้ในการผลิต ทั้งนี้ การบูรณาการเทคโนโลยี AI เข้ากับภาคอุตสาหกรรมจะช่วยเพิ่มประสิทธิภาพและลดต้นทุนการผลิต ซึ่งจะช่วยยกระดับขีดความสามารถในการแข่งขันของอุตสาหกรรมไทยสู่สากลได้
นอกจากนี้ เลขาฯ ลอรี่ ยังได้เสนอแนวทางการพัฒนา Open-Source AI Infrastructure ให้เป็นแพลตฟอร์มส่วนกลางที่ทุกกระทรวงสามารถเข้าถึงและใช้ประโยชน์จากข้อมูลร่วมกันได้ พร้อมพัฒนาแพลตฟอร์มให้สามารถรองรับการใช้งานของทั้ง 9 ศูนย์ความเชี่ยวชาญ (Center of excellence: CoEs) เพื่อลดความซับซ้อน ลดค่าใช้จ่ายในการสร้างแพลตฟอร์มใหม่ ตลอดจนช่วยให้การพัฒนาเทคโนโลยี AI ของประเทศไทยขับเคลื่อนไปอย่างมีประสิทธิภาพ เกิดประโยชน์สูงสุด โดยเฉพาะอย่างยิ่งการส่งเสริมการทำงานร่วมกันระหว่างหน่วยงานต่าง ๆ เพื่อให้เกิดนวัตกรรมที่สามารถนำไปใช้ได้จริง

ที่มา : https://www.thaigov.go.th/news/contents/details/99588