รัฐบาลไทย-ข่าวทำเนียบรัฐบาล-“ดร.ชญานันท์” นำสักการะสิ่งศักดิ์สิทธิ์ พร้อมทักทายผู้บริหารหน่วยงานในสังกัด ในโอกาสเข้ากระทรวงฯ วันแรกในฐานะปลัดกระทรวงฯ

วันอังคารที่ 26 สิงหาคม 2568
“ดร.ชญานันท์” นำสักการะสิ่งศักดิ์สิทธิ์ พร้อมทักทายผู้บริหารหน่วยงานในสังกัด ในโอกาสเข้ากระทรวงฯ วันแรกในฐานะปลัดกระทรวงฯ
“ดร.ชญานันท์” นำสักการะสิ่งศักดิ์สิทธิ์ พร้อมทักทายผู้บริหารหน่วยงานในสังกัด ในโอกาสเข้ากระทรวงฯ วันแรกในฐานะปลัดกระทรวงฯ
วันที่ 26 สิงหาคม 2568 เวลา 08.30 น. ดร.ชญานันท์ ภักดีจิตต์ ปลัดกระทรวงทรัพยากรธรรมชาติและสิ่งแวดล้อม เดินทางเข้ากระทรวงทรัพยากรธรรมชาติและสิ่งแวดล้อม  เพื่อสักการะพระพุทธสยัมภู พระพุทธรูปประจำกระทรวงฯ และไหว้ศาลพระภูมิเจ้าที่ เพื่อความเป็นสิริมงคลในโอกาสเข้าปฏิบัติหน้าที่อย่างเป็นทางการครั้งแรก ภายหลังได้รับโปรดเกล้าฯ แต่งตั้งให้ดำรงตำแหน่งปลัดกระทรวงฯ โดยมีคณะผู้บริหารระดับสูงของกระทรวงฯ พร้อมด้วยเจ้าหน้าที่จากหน่วยงานในสังกัด ได้ให้การต้อนรับและร่วมแสดงความยินดีอย่างอบอุ่น ณ อาคารกระทรวงทรัพยากรธรรมชาติและสิ่งแวดล้อม
ภายหลังจากเสร็จสิ้นพิธีสักการะ คณะผู้บริหารและเจ้าหน้าที่ได้ขึ้นไปยังชั้น 17 เพื่อมอบช่อดอกไม้และกล่าวแสดงความยินดีกับ ดร.ชญานันท์  ปกท.ทส. ในโอกาสเข้ารับตำแหน่งสำคัญนี้ โดยบรรยากาศเป็นไปด้วยความอบอุ่นและเป็นกันเอง ซึ่งสะท้อนให้เห็นถึงความพร้อมในการทำงานร่วมกันเพื่อขับเคลื่อนภารกิจของกระทรวงฯ ต่อไป

ที่มา : https://www.thaigov.go.th/news/contents/details/100134