รัฐบาลไทย-ข่าวทำเนียบรัฐบาล-กรมสรรพากร กระทรวงการคลัง ร่วมกับจุฬาลงกรณ์มหาวิทยาลัย เปิดตัวหลักสูตรศิลปศาสตรมหาบัณฑิต สาขาวิชาการจัดการภาษี (หลักสูตรสหสาขาวิชา) หลักสูตรแรกของประเทศไทย

วันศุกร์ที่ 4 กรกฎาคม 2568
04/07/2568
พิมพ์
กรมสรรพากร กระทรวงการคลัง ร่วมกับจุฬาลงกรณ์มหาวิทยาลัย เปิดตัวหลักสูตรศิลปศาสตรมหาบัณฑิต สาขาวิชาการจัดการภาษี (หลักสูตรสหสาขาวิชา) หลักสูตรแรกของประเทศไทย
กรมสรรพากร กระทรวงการคลัง ร่วมกับจุฬาลงกรณ์มหาวิทยาลัย เปิดหลักสูตรศิลปศาสตรมหาบัณฑิต สาขาวิชาการจัดการภาษี (หลักสูตรสหสาขาวิชา) ซึ่งเป็นหลักสูตรแรกของประเทศไทย ณ ห้องประชุม 801 ชั้น 8 อาคารเฉลิมราชกุมารี 60 พรรษา (จามจุรี 10) จุฬาลงกรณ์มหาวิทยาลัย
กรมสรรพากร กระทรวงการคลัง ร่วมกับจุฬาลงกรณ์มหาวิทยาลัย เปิดตัวหลักสูตรศิลปศาสตรมหาบัณฑิต สาขาวิชาการจัดการภาษี (หลักสูตรสหสาขาวิชา) หลักสูตรแรกของประเทศไทย
เมื่อวันศุกร์ที่ 4 กรกฎาคม 2568 กรมสรรพากร กระทรวงการคลัง ร่วมกับจุฬาลงกรณ์มหาวิทยาลัย เปิดหลักสูตรศิลปศาสตรมหาบัณฑิต สาขาวิชาการจัดการภาษี (หลักสูตรสหสาขาวิชา) ซึ่งเป็นหลักสูตรแรกของประเทศไทย ณ ห้องประชุม 801 ชั้น 8 อาคารเฉลิมราชกุมารี 60 พรรษา (จามจุรี 10) จุฬาลงกรณ์มหาวิทยาลัย โดยมี นายลวรณ แสงสนิท ปลัดกระทรวงการคลัง ร่วมเป็นประธานในการแถลงข่าวเปิดตัวหลักสูตร พร้อมด้วย นายปิ่นสาย สุรัสวดี อธิบดีกรมสรรพากร ผศ.ดร.วิเลิศ ภูริวัชร อธิการบดี จุฬาฯ และรศ.ดร.ธิติ บวรรัตนารักษ์ คณบดีบัณฑิตวิทยาลัย จุฬาฯ ในการเปิดหลักสูตรในครั้งนี้
หลักสูตรศิลปศาสตรมหาบัณฑิต สาขาวิชาการจัดการภาษี (หลักสูตรสหสาขาวิชา) เป็นความร่วมมือระหว่างกรมสรรพากร กระทรวงการคลัง และจุฬาลงกรณ์มหาวิทยาลัย ภายใต้บันทึกข้อตกลงที่ลงนาม เมื่อวันที่ 18 กันยายน 2566 เพื่อเสริมสร้างองค์ความรู้ทางวิชาการและวิชาชีพร่วมกัน โดยบูรณาการศาสตร์ด้านการจัดการภาษี กฎหมาย เศรษฐศาสตร์ การบัญชี วิทยาศาสตร์ และเทคโนโลยีสารสนเทศ ผ่านความร่วมมือจาก 5 คณะของจุฬาฯ ได้แก่ บัณฑิตวิทยาลัย คณะพาณิชยศาสตร์และการบัญชี คณะเศรษฐศาสตร์ คณะนิติศาสตร์ และคณะวิทยาศาสตร์ หลักสูตรนี้มี 2 แผนการเรียน คือ แผนวิชาการ (เรียนรายวิชาและทำวิทยานิพนธ์) และแผนวิชาชีพ (เรียนรายวิชาและทำค้นคว้าอิสระ) รวม 36 หน่วยกิต เปิดสอนภาคปลาย  ปีการศึกษา 2568 ในรูปแบบนอกเวลาราชการ (วันเสาร์–อาทิตย์) โดยใช้การเรียนการสอนแบบผสมผสานเพื่อความยืดหยุ่นสูงสุดแก่ผู้เรียน
นอกจากนี้ ในการแถลงข่าวเปิดตัวหลักสูตรศิลปศาสตรมหาบัณฑิต สาขาวิชาการจัดการภาษี (หลักสูตรสหสาขาวิชา) มีการจัดเสวนาพิเศษ โดยมีผู้แทนจากกรมสรรพากรและจุฬาลงกรณ์มหาวิทยาลัย ซึ่งเป็นผู้ร่วมออกแบบและพัฒนาหลักสูตร เข้าร่วมแลกเปลี่ยนมุมมอง ความร่วมมือครั้งนี้ นับเป็นกลไกสำคัญ ในการสร้างองค์ความรู้และพัฒนาทรัพยากรมนุษย์ด้านการจัดการภาษี ซึ่งสามารถเชื่อมโยงระหว่างทฤษฎี กับการปฏิบัติจริงเพื่อยกระดับระบบภาษีของประเทศให้ทันสมัย โปร่งใส และรองรับการเปลี่ยนแปลงทางเศรษฐกิจในยุคดิจิทัล

ที่มา : https://www.thaigov.go.th/news/contents/details/98188