รัฐบาลไทย-ข่าวทำเนียบรัฐบาล-กรุงไทยยกทัพ ส่งโปรฯ การเงิน-การลงทุน ร่วมงาน Thailand Smart Money สุราษฎร์ธานี 22-24 ส.ค. นี้

วันพุธที่ 20 สิงหาคม 2568
20/08/2568
พิมพ์
กรุงไทยยกทัพ ส่งโปรฯ การเงิน-การลงทุน ร่วมงาน Thailand Smart Money สุราษฎร์ธานี 22-24 ส.ค. นี้
ธ.กรุงไทยร่วมงาน Thailand Smart Money สุราษฎร์ธานี ครั้งที่ 11 ภายใต้แนวคิด "ALIVE อิสระทางการเงินที่ยั่งยืน" ณ ศูนย์การค้าเซ็นทรัล จ.สุราษฎร์ธานี ระหว่าง 22-24 ส.ค.2568 เปิดโอกาสให้ประชาชนในพื้นที่และจังหวัดใกล้เคียงเข้าถึงบริการทางการเงินครบวงจร
ธนาคารกรุงไทย มุ่งมั่นพัฒนาผลิตภัณฑ์และบริการทางการเงิน เพื่อยกระดับคุณภาพชีวิตของลูกค้าทุกกลุ่ม ยกทัพบริการทางการเงิน ครอบคลุมสินเชื่อ เงินฝาก และการลงทุน พร้อมโปรโมชันแบบจัดเต็ม ร่วมงาน Thailand Smart Money สุราษฎร์ธานี ครั้งที่ 11 ภายใต้แนวคิด "ALIVE อิสระทางการเงินที่ยั่งยืน" ณ ศูนย์การค้าเซ็นทรัล จังหวัดสุราษฎร์ธานี ระหว่างวันที่ 22-24 สิงหาคม 2568 เพื่อเปิดโอกาสให้ลูกค้า ประชาชน ผู้ประกอบธุรกิจในพื้นที่และจังหวัดใกล้เคียง เข้าถึงบริการทางการเงินอย่างครบวงจร
ภายในงาน ธนาคารกรุงไทยสนับสนุนการสร้างความมั่นคงในชีวิตด้วย “สินเชื่อกรุงไทยบ้านแลกเงิน” ดอกเบี้ยพิเศษปีแรกคงที่ เริ่มต้น 4.99% ต่อปี รับวงเงินสูงสุด 20 ล้านบาท ผ่อนนานสูงสุด 30 ปี (อัตราดอกเบี้ยที่แท้จริงตลอดอายุสัญญาอยู่ระหว่าง 6.50% - 7.00% ต่อปี) สินเชื่อที่อยู่อาศัย ทั้งบ้านใหม่ บ้านมือสอง ด้วยดอกเบี้ยพิเศษปีแรกคงที่ เริ่มต้น 2.29% ต่อปี (อัตราดอกเบี้ยที่แท้จริงตลอดอายุสัญญาอยู่ระหว่าง 5.13% - 5.17% ต่อปี) และ สินเชื่อบ้านรีไฟแนนซ์ ดอกเบี้ยพิเศษปีแรกคงที่ เริ่มต้น 1.99% ต่อปี วงเงินกู้สูงสุด 100% ของราคาประเมิน หรือไม่เกินยอดหนี้คงเหลือครั้งนี้ กู้ได้นานสูงสุด 40 ปี (อัตราดอกเบี้ยที่แท้จริงตลอดอายุสัญญาอยู่ระหว่าง 4.91% - 5.23% ต่อปี) และ สินเชื่อบ้านกู้เพิ่ม (Top up) ดอกเบี้ยพิเศษคงที่ 3 ปี เริ่มต้น 7.09% ต่อปี (อัตราดอกเบี้ยที่แท้จริงตลอดอายุสัญญาอยู่ระหว่าง 7.25% - 7.59% ต่อปี) สมมติฐานการคำนวณมาจากอัตราดอกเบี้ย MLR = 6.50% ต่อปี (ณ วันที่ 15 ส.ค. 68) ดูรายละเอียดการคำนวณเพิ่มเติมที่ www.krungthai.com อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
สินเชื่อกรุงไทย Smart Money เงินก้อน เสริมสภาพคล่อง ให้วงเงินสูงสุด 1 ล้านบาท ผ่อนนานสูงสุด 60 เดือน ไม่มีบัญชีเงินเดือนกับธนาคารกรุงไทยก็ขอกู้ได้ เพียงมีรายได้ 30,000 บาท ต่อเดือนขึ้นไป (อัตราดอกเบี้ยอยู่ ระหว่าง 20% - 24% ต่อปี) และ สินเชื่อเพื่อการศึกษาทั้งในประเทศและต่างประเทศ ดอกเบี้ยพิเศษเริ่มต้น  3.20% ต่อปี วงเงินกู้ได้ตามประมาณการค่าใช้จ่ายที่เกิดขึ้นจริง ผ่อนนานสูงสุด 10 ปี (อัตราดอกเบี้ยอยู่ระหว่าง 3.20% - 10.045% ต่อปี) สมมติฐานการคำนวณมาจากอัตราดอกเบี้ยเงินฝากประจำ 12 เดือน + 2.00% ต่อปี ถึง MRR +3.00% ต่อปี อัตราดอกเบี้ย MRR = 7.045% ต่อปี (ณ วันที่ 15 ส.ค. 68) และอัตราดอกเบี้ยเงินฝากประจำ 12 เดือน = 1.20% ต่อปี (ณ วันที่ 15 ส.ค. 68) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
สนับสนุนสภาพคล่องทางธุรกิจให้ผู้ประกอบการ ด้วย สินเชื่อ SME ผ่อนนาน 20 ปี ให้วงเงินสูงสุด 20 ล้านบาท สินเชื่อ SME วงเงินสูง x3 ให้วงเงินสูงสุด 3 ล้านบาท ไม่ใช้หลักทรัพย์ค้ำประกัน และ สินเชื่อ SME ไซส์เล็ก สำหรับร้านค้ารายย่อยที่ใช้แอปพลิเคชันถุงเงิน หรือเครื่อง EDC ของธนาคารกรุงไทย หรือค้าขายบนแพลตฟอร์มออนไลน์ วงเงินสูงสุด 3 ล้านบาท ไม่ใช้หลักทรัพย์ค้ำประกัน ด้วยอัตราดอกเบี้ยพิเศษคงที่ 2 ปีแรก 3.5% ต่อปี
ยกระดับการวางแผนทางการเงินเพื่ออนาคตที่มั่นคง ด้วย เงินฝาก Krungthai NEXT Savings ขยายวงเงินฝากตั้งแต่บาทแรกถึง 2 ล้านบาท รับดอกเบี้ยสูง 1.5% ต่อปี เมื่อเปิดบัญชีผ่านแอปพลิเคชัน Krungthai NEXT และ เงินฝากปลอดภาษี Krungthai ZERO TAX MAX ดอกเบี้ยสูงสุด 2.10% ต่อปี สมัครบัตรเดบิตกรุงไทย รับส่วนลดค่าธรรมเนียมการออกบัตร สูงสุด 200 บาท เปิดบัญชีเงินฝาก Krungthai Care Savings ขั้นต่ำ 1,000 บาท คุ้มครองอุบัติเหตุ 24 ชั่วโมงทั่วโลก 25 เท่าของยอดเงินฝากคงเหลือ 1 วัน ก่อนประสบอุบัติเหตุ สูงสุด 2.5 ล้านบาท รับประกันภัยโดยบมจ.แอกซ่า ประกันภัย พร้อมเอาใจผู้ที่ชื่นชอบการท่องเที่ยว ด้วยบัตร Krungthai Travel Debit Card ร่วมกับบัญชี Global Savings มอบประสบการณ์เหนือระดับ ยกระดับ TOURIST สู่ TOURICH ด้วยสิทธิประโยชน์โดนใจ แลกเงินเก็บในบัญชีสกุลต่างประเทศ Global Savings รับอัตราดอกเบี้ยเงินฝากสูงสุด 2.5% ต่อปี ครอบคลุมแลกเงินเรทดี 20 สกุล
ทรัพย์สินพร้อมขาย Krungthai NPA ทรัพย์เก่า โอกาสใหม่ ลดสูงสุด 57% กว่า 40 รายการทั่วประเทศ ทั้งนี้ ค่าธรรมเนียมโอนกรรมสิทธิ์ผู้ซื้อจ่ายเพียงครึ่งหนึ่ง กรณีซื้อที่อยู่อาศัยหรืออาคารพาณิชย์ หรือห้องชุด ที่มีราคาซื้อขาย และราคาประเมินทุนทรัพย์ ไม่เกิน 7 ล้านบาท จะได้ลดค่าธรรมเนียมการโอนกรรมสิทธิ์ ผู้ซื้อชำระเพียง 0.005% และลดค่าธรรมเนียมการจดทะเบียนจำนอง ผู้ซื้อชำระเพียง 0.01% โดยเงื่อนไขเป็นไปตาม มาตรการของภาครัฐ มีผลตั้งแต่วันนี้จนถึง 30 มิถุนายน 2569
เสริมสร้างความมั่นคงด้านสุขภาพและการลงทุน เปิดบัญชีซื้อขายหลักทรัพย์ KTX ผ่านแอปพลิเคชัน Krungthai NEXT และมียอดซื้อขายครบ 50,000 บาท ภายใน 30 วัน รับ Tops e-Voucher มูลค่า 200 บาท ลงทุนผ่าน KTAM ภายในงาน รับของที่ระลึกตามเงื่อนไขที่กำหนด สมัครบัตรเครดิต KTC รับบัตรกำนัล Starbucks มูลค่า 200 บาท เมื่อได้รับอนุมัติและใช้จ่ายตามเงื่อนไขที่กำหนด
ด้านการวางแผนเพื่อสุขภาพ ซื้อประกันวินาศภัยทุกผลิตภัณฑ์ ของบมจ.ชับบ์สามัคคีประกันภัย ค่าเบี้ยประกันภัย 5,000 บาทขึ้นไป รับแก้วเก็บอุณหภูมิ 1 ใบ ซื้อประกันวินาศภัยทุกผลิตภัณฑ์ ของ บมจ.กรุงไทยพานิชประกันภัย ค่าเบี้ยประกันภัย 3,000 บาทขึ้นไป รับซองใส่บัตร ระดับพรีเมียม และ ซื้อผลิตภัณฑ์ประกันวินาศภัยของ บมจ.ทิพยประกันภัย ค่าเบี้ยประกันภัย 5,000 บาท ขึ้นไป รับ TIP Shopping Bag
ธนาคารกรุงไทย ยึดมั่นในแนวทางการให้สินเชื่ออย่างรับผิดชอบและเป็นธรรม (Responsible Lending) ของธนาคารแห่งประเทศไทย พร้อมให้ความรู้สร้างวินัยทางการเงิน กู้เท่าที่จำเป็นและชำระคืนไหว เพื่อเสริมสร้างภูมิคุ้มกันทางการเงิน สร้างความมั่นคงและอิสระทางการเงินอย่างยั่งยืน

ที่มา : https://www.thaigov.go.th/news/contents/details/99918