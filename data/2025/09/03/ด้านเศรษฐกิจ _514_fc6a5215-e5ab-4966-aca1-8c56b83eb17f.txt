รัฐบาลไทย-ข่าวทำเนียบรัฐบาล-​ปลัดฯ ณัฐพล นำทีมบริหารฯ ส่งน้ำใจจากภาคอุตสาหกรรมช่วยทหารชายแดน–ผู้ประสบอุทกภัย

วันอาทิตย์ที่ 17 สิงหาคม 2568
17/08/2568
พิมพ์
​ปลัดฯ ณัฐพล นำทีมบริหารฯ ส่งน้ำใจจากภาคอุตสาหกรรมช่วยทหารชายแดน–ผู้ประสบอุทกภัย
​ปลัดฯ ณัฐพล นำทีมบริหารฯ ส่งน้ำใจจากภาคอุตสาหกรรมช่วยทหารชายแดน–ผู้ประสบอุทกภัย
15 สิงหาคม 2568 นายณัฐพล รังสิตพล ปลัดกระทรวงอุตสาหกรรม พร้อมด้วย นายเอกนิติ รมยานนท์ นายกฤศ จันทร์สุวรรณ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นายธีรทัศน์ อิศรางกูร ณ อยุธยา รองอธิบดีกรมโรงงานอุตสาหกรรม นางสาวณิรดา วิสุทธิชาติธาดา รองผู้อำนวยการสำนักงานเศรษฐกิจอุตสาหกรรม นางสาวชลาริน นิลพิฤกษ์ ผู้อำนวยการกองกลาง สำนักงานปลัดกระทรวงอุตสาหกรรม รับมอบสิ่งของบริจาคในกิจกรรม “อุตสาหกรรมรวมใจ ช่วยพี่น้องชาวไทย” โดยมี นายพิตรพิบูล ธีร์จันทึก ผู้อำนวยการสถาบันพัฒนาวิสาหกิจขนาดกลางและขนาดย่อม (ISMED) นางรินทร์รัตน์ดา ซึ้งสัมปทาน อุตสาหกรรมจังหวัดพิษณุโลก สำนักงานอุตสาหกรรมจังหวัดพิษณุโลก นายจิโรจน์ รัมมนต์ อุตสาหกรรมจังหวัดเลย สำนักงานอุตสาหกรรมจังหวัดเลย นางพิกุลทอง รุ่งเรือง นักวิเคราะห์นโยบายและแผนชำนาญการพิเศษ หัวหน้ากลุ่มนโยบายและแผน สำนักงานอุตสาหกรรมจังหวัดเชียงใหม่ นายภูมิพัฒน์ หัวหน้ากลุ่มโรงงานอุตสาหกรรม สำนักงานอุตสาหกรรมจังหวัดลำพูน เป็นตัวแทนส่งมอบ เพื่อส่งต่อให้กับเจ้าหน้าที่ทหาร ประชาชนที่ได้รับผลกระทบในสถานการณ์ความไม่สงบบริเวณชายแดนไทย-กัมพูชา รวมถึงผู้ประสบอุทกภัยในพื้นที่ภาคเหนือ ณ บริเวณห้องโถง ชั้น 1 อาคารสำนักงานปลัดกระทรวงอุตสาหกรรม
ในการส่งมอบสิ่งอุปโภคบริโภคครั้งนี้ ประกอบด้วย
1) สถาบันพัฒนาวิสาหกิจขนาดกลางและขนาดย่อม (ISMED) ส่งมอบน้ำดื่ม 300 แพ็ค
2) สำนักงานอุตสาหกรรมจังหวัดพิษณุโลก มอบสิ่งอุปโภคบริโภค อาทิ บะหมี่กึ่งสำเร็จรูป ข้าวสาร ปลากระป๋อง นม น้ำดื่ม เครื่องดื่มชูกำลัง
3) สำนักงานอุตสาหกรรมจังหวัดเลย ร่วมกับภาคเอกชนในจังหวัดเลย ได้แก่ บริษัท รวมเกษตรกรอุตสาหกรรม จำกัด (มิตรภูหลวง) บริษัท อรพินก่อสร้าง จำกัด ห้างหุ้นส่วนจำกัด เลขวิสุทธิ์ จำกัด บริษัท ไจแอนท์ร็อค 1990 จำกัด บริษัท น้ำตาลขอนแก่น จำกัด (สาขาวังสะพุง) มอบสิ่งอุปโภคบริโภค อาทิ บะหมี่กึ่งสำเร็จรูป ปลากระป๋อง ยาสีฟัน ผงซักฟอก ยาและอุปกรณ์ทำแผล
4) สำนักงานอุตสาหกรรมจังหวัดเชียงใหม่ มอบสิ่งอุปโภคบริโภค อาทิ ข้าวสาร ปลากระป๋อง นม ขนม ครีมอาบน้ำ สเปรย์กันยุง ผงซักฟอก ผ้าอนามัย ผ้าอ้อมผู้ใหญ่
5) สำนักงานอุตสาหกรรมจังหวัดลำพูน มอบสิ่งอุปโภคบริโภค อาทิ บะหมี่กึ่งสำเร็จรูป กาแฟ ผ้าเช็ดตัว ผ้าห่ม ยากันยุง

ที่มา : https://www.thaigov.go.th/news/contents/details/99797