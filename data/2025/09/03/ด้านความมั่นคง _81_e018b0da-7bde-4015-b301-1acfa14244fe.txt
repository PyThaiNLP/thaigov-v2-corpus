รัฐบาลไทย-ข่าวทำเนียบรัฐบาล-"อรรษิษฐ์" ให้โอวาททีม MOI SDgs มุ่งแลกเปลี่ยนเรียนรู้เพื่อเสริมสร้างศักยภาพบุคลากรสอดรับเป้าหมายการพัฒนาที่ยั่งยืนในระดับพื้นที่ทุกมิติ

วันอาทิตย์ที่ 6 กรกฎาคม 2568
06/07/2568
พิมพ์
"อรรษิษฐ์" ให้โอวาททีม MOI SDgs มุ่งแลกเปลี่ยนเรียนรู้เพื่อเสริมสร้างศักยภาพบุคลากรสอดรับเป้าหมายการพัฒนาที่ยั่งยืนในระดับพื้นที่ทุกมิติ
"อรรษิษฐ์" ให้โอวาททีม MOI SDgs มุ่งแลกเปลี่ยนเรียนรู้เพื่อเสริมสร้างศักยภาพบุคลากรสอดรับเป้าหมายการพัฒนาที่ยั่งยืนในระดับพื้นที่ทุกมิติ
วันนี้ (6 ก.ค. 68) เวลา 06.00 น. นายอรรษิษฐ์ สัมพันธรัตน์ ปลัดกระทรวงมหาดไทย ให้โอวาทแก่คณะข้าราชการและเจ้าหน้าที่ผู้รับผิดชอบการขับเคลื่อนเป้าหมายการพัฒนาที่ยั่งยืน (SDGs) ของหน่วยงานในสังกัดสำนักงานปลัดกระทรวงมหาดไทย จังหวัด และผู้แทนสำนักงบประมาณ ณ บริเวณท่าอากาศยานนานาชาติสุวรรณภูมิ อ.บางพลี จ.สมุทรปราการ ในโอกาสเดินทางร่วมประชุมหารือระหว่างกระทรวงมหาดไทยกับประเทศที่มีแนวปฏิบัติที่เป็นเลิศในการขับเคลื่อนเป้าหมายการพัฒนาที่ยั่งยืนที่กรุงโตเกียว จ.โทยามะ และจ.ยามานาชิ ประเทศญี่ปุ่น ระหว่างวันที่ 6 - 11 กรกฎาคม 2568 โดยมี นายอัธยา นวลอุทัย ผู้ช่วยปลัดกระทรวงมหาดไทย เป็นหัวหน้าคณะ โดยนายเสรี กัณฑ์โรจน์ ผู้อำนวยการสำนักนโยบายและแผน ร่วมด้วย
การขับเคลื่อนเป้าหมายการพัฒนาที่ยั่งยืน (Sustainable Development Goals: SDGs) เป็นภารกิจสำคัญที่สำนักงานปลัดกระทรวงมหาดไทย (สป.มท.) ให้ความสำคัญสำคัญอย่างยิ่ง และสนับสนุน ผลักดัน ดำเนินการอย่างต่อเนื่องทั้ง 17 เป้าหมาย โดยเฉพาะอย่างยิ่ง SDG 1 (การขจัดความยากจนทุกรูปแบบในทุกที่) และ SDG 11 (การทำให้เมืองและการตั้งตั้งถิ่นฐานของมนุษย์มีความครอบคลุม ปลอดภัย ยืดหยุ่นต่อการเปลี่ยนแปลง และยั่งยืน) ด้วยการบูรณาการและประสานการดำเนินงานระหว่างส่วนกลาง ส่วนภูมิภาค และส่วนท้องถิ่น เพื่อให้การ "บำบัดทุกข์ บำรุงสุข" ประชาชนทุกกลุ่มเป็นไปอย่างทั่วถึงและยังยืน สอดรับกับพลวัตความเปลี่ยนแปลงที่ประเทศไทยกำลังเผชิญกับความท้าทายด้านการพัฒนาในหลายมิติ อาทิ การเปลี่ยนแปลงสภาพภูมิอากาศ ภัยพิบัติ การขยายตัวของเมือง ความเหลื่อมล้ำทางสังคม และการเข้าสู่สังคมสูงวัย ซึ่งได้มีการจัดทำบันทึกข้อตกลงความร่วมมือ (MOU) ร่วมกับสหประชาชาติประจำประเทศไทย และขับเคลื่อนงานร่วมกันอย่างต่อเนื่อง
การประชุมหารือฯ ในครั้งนี้ คณะฯ จะร่วมประชุมหารือแนวทางการขับเคลื่อน SDGs ระดับชาติ และเรียนรู้บทบาท SDGs Promotion Headquarters ซึ่งเป็นหน่วยกำหนดยุทธศาสตร์ระดับชาติ และเป็นกลไกการประสานงาน การติดตามและรายงานผล การส่งเสริมการมีส่วนร่วมของภาคส่วนต่าง ๆ และจะร่วมประชุมหารือด้านการบริหารจัดการภัยพิบัติพร้อมเยี่ยมชมศูนย์บริหารจัดการภัยพิบัติฮอนโจ เพื่อศึกษาการกำหนดกลไก แนวทางการบริหารจัดการภัยพิบัติ การฝึกซ้อมรับมือแผ่นดินไหว อัคคีภัย น้ำท่วม การอพยพประชาชน และเรียนรู้การสร้างความตระหนักรู้ของประชาชนและระบบเตือนภัยแบบบูรณาการ รวมถึงร่วมประชุมหารือเกี่ยวกับการวางผังเมือง และการพัฒนาเมืองอย่างยั่งยืนที่เมือง Toyama รวมทั้งเยี่ยมชมโครงการ "Toyama Light Rail" ศูนย์รีไซเคิล และโครงการ Blue Earth พร้อมประชุมหารือเกี่ยวกับการอนุรักษ์ภูมิทัศน์ชนบท วิถีชุมชน การพัฒนาเศรษฐกิจชุมชน และการมีส่วนร่วนร่วมของประชาชนที่เมือง Tonarri รวมถึงเยี่ยมชม Tonami Sankyoson Museum และ Farmers Restaurant Ookado ที่ใช้วัตถุดิบจากชุมชนและนำเสนออาหารพื้นถิ่น สร้างรายได้ให้กับชุมชนและเกษตรกร พร้อมประชุมหารือเกี่ยวกับอนุรักษ์และบริหารจัดการมรดกของตนเองอย่างยั่งยืนของ Shirakako

ที่มา : https://www.thaigov.go.th/news/contents/details/98213