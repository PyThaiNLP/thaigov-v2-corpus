รัฐบาลไทย-ข่าวทำเนียบรัฐบาล-เปิดฉาก! การประชุมผู้นำ BRICS ครั้งที่ 17 ที่บราซิล ’จิราพร’ นำคณะไทยร่วมประชุมในฐานะประเทศหุ้นส่วนเป็นครั้งแรก

วันจันทร์ที่ 7 กรกฎาคม 2568
07/07/2568
พิมพ์
เปิดฉาก! การประชุมผู้นำ BRICS ครั้งที่ 17 ที่บราซิล ’จิราพร’ นำคณะไทยร่วมประชุมในฐานะประเทศหุ้นส่วนเป็นครั้งแรก
เปิดฉาก! การประชุมผู้นำ BRICS ครั้งที่ 17 ที่บราซิล ’จิราพร’ นำคณะไทยร่วมประชุมในฐานะประเทศหุ้นส่วนเป็นครั้งแรก
เมื่อวันที่ 6 กรกฎาคม 2568 การประชุมผู้นำ BRICS ครั้งที่ 17 ณ  ณ นครรีโอเดจาเนโร สหพันธ์สาธารณรัฐบราซิล เริ่มต้นขึ้นแล้ว โดยนางสาวจิราพร สินธุไพร รัฐมนตรีประจำสำนักนายกรัฐมนตรี ในฐานะหัวหน้าคณะผู้แทนไทย ได้ร่วมประชุมกับผู้นำจากประเทศสมาชิก BRICS ประเทศหุ้นส่วน ประเทศที่ได้รับเชิญ มากกว่า 27 ประเทศทั่วโลก และผู้แทนองค์การระหว่างประเทศ เช่น เลขาธิการสหประชาชาติ ผู้อำนวยการใหญ่องค์การการค้าโลก เป็นต้น โดยได้ร่วมหารือเกี่ยวกับแนวทางการเสริมสร้างระบบพหุภาคีที่เอื้อต่อประโยชน์ร่วมของประเทศกำลังพัฒนา โครงสร้างทางเศรษฐกิจและการเงินโลก และแนวทางการส่งเสริมธรรมาภิบาลปัญญาประดิษฐ์
ในการนี้ นางสาวจิราพร ได้นำเสนอบทบาทของไทยในเรื่องการระดมทุนเพื่อการพัฒนา การปฏิรูปโครงสร้างสถาปัตยกรรมทางการเงินระหว่างประเทศ และได้ผลักดันความร่วมมือระหว่างประเทศด้านปัญญาประดิษฐ์เพื่อแก้ไขปัญหาอาชญากรรมข้ามชาติ การฟอกเงิน และอาชญากรรมทางดิจิทัล
โดยในวันที่ 7 กรกฎาคม 2568 นางสาวจิราพร มีกำหนดกล่าวถ้อยแถลงในหัวข้อ Advancing Global Health and Climate Action through Inclusive Multilateralsm
ทั้งนี้ BRICS มีความสำคัญทางเศรษฐกิจระหว่างประเทศเพิ่มมากขึ้น เนื่องจากปัจจุบันสมาชิกกลุ่ม BRICS มีประชากรรวมกันเป็นจำนวนเกือบครึ่งหนึ่งของประชากรโลก มี GDP รวมกันคิดเป็นร้อยละ 27.1 ของ GDP โลก และในปี 2568  IMF ประมาณการว่า เศรษฐกิจของกลุ่ม BRICS จะขยายตัวที่อัตราร้อยละ 4.2

ที่มา : https://www.thaigov.go.th/news/contents/details/98238