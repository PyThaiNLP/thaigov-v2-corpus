รัฐบาลไทย-ข่าวทำเนียบรัฐบาล-ปลัดกระทรวงการท่องเที่ยวและกีฬา เป็นประธานการประชุมคณะทำงานพิจารณาโครงสร้างการแบ่งส่วนราชการภายในสำนักงานปลัดกระทรวงฯ

วันอังคารที่ 29 กรกฎาคม 2568
ปลัดกระทรวงการท่องเที่ยวและกีฬา เป็นประธานการประชุมคณะทำงานพิจารณาโครงสร้างการแบ่งส่วนราชการภายในสำนักงานปลัดกระทรวงฯ
ปลัดกระทรวงการท่องเที่ยวและกีฬา เป็นประธานการประชุมคณะทำงานพิจารณาโครงสร้างการแบ่งส่วนราชการภายในสำนักงานปลัดกระทรวงฯ
วันที่ 29 กรกฎาคม 2568 เวลา 09.30 น. ณ ห้องประชุม 2 ชั้น 3 กระทรวงการท่องเที่ยวและกีฬา
นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะทำงานพิจารณาการแบ่งส่วนราชการภายในของสำนักงานปลัดกระทรวงการท่องเที่ยวและกีฬา ครั้งที่ 2/2568
การประชุมในครั้งนี้จัดขึ้นเพื่อร่วมกันพิจารณา คำชี้แจงประกอบคำขอปรับปรุงโครงสร้างการแบ่งส่วนราชการภายในของสำนักงานปลัดกระทรวงฯ โดยมีเป้าหมายเพื่อให้การจัดองค์กรมีความเหมาะสมกับภารกิจ บทบาทหน้าที่ และการดำเนินงานของหน่วยงานทั้งในปัจจุบันและอนาคต รองรับการเปลี่ยนแปลงของสถานการณ์การท่องเที่ยวและกีฬา ตลอดจนส่งเสริมประสิทธิภาพในการบริหารจัดการภายในของกระทรวงฯ
นางสาวนัทรียา ทวีวงศ์ ได้เน้นย้ำถึงความสำคัญของการพิจารณาอย่างรอบคอบและรอบด้าน เพื่อให้ได้โครงสร้างที่มีความคล่องตัว ทันสมัย และสามารถตอบสนองต่อภารกิจเชิงยุทธศาสตร์ของประเทศได้อย่างมีประสิทธิภาพ พร้อมทั้งขอบคุณคณะทำงานทุกฝ่ายที่ร่วมกันขับเคลื่อนการปรับปรุงองค์กรอย่างมุ่งมั่น

ที่มา : https://www.thaigov.go.th/news/contents/details/98997