รัฐบาลไทย-ข่าวทำเนียบรัฐบาล-รองปลัดฯ อัญชลี เป็นประธานการประชุมคณะกรรมการเทคโนโลยีดิจิทัลและกำกับดูแลข้อมูล ของกระทรวงเกษตรและสหกรณ์ ครั้งที่ 1/2568

วันพฤหัสบดีที่ 7 สิงหาคม 2568
รองปลัดฯ อัญชลี เป็นประธานการประชุมคณะกรรมการเทคโนโลยีดิจิทัลและกำกับดูแลข้อมูล ของกระทรวงเกษตรและสหกรณ์ ครั้งที่ 1/2568
รองปลัดฯ อัญชลี เป็นประธานการประชุมคณะกรรมการเทคโนโลยีดิจิทัลและกำกับดูแลข้อมูล
ของกระทรวงเกษตรและสหกรณ์ ครั้งที่ 1/2568
นางอัญชลี สุวจิตตานทน์ รองปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะกรรมการเทคโนโลยีดิจิทัลและกำกับดูแลข้อมูลของกระทรวงเกษตรและสหกรณ์ ครั้งที่ 1/2568 โดยมี ผู้แทนหน่วยงานที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ (134 - 135) ว่า สำหรับการประชุมคณะกรรมการฯ ในครั้งนี้ ที่ประชุมได้พิจารณาแนวทางการจัดทำแผนการปฏิบัติงานด้านเทคโนโลยีดิจิทัลประจำปี งบประมาณ 2569 โดยบูรณาการร่วมกับหน่วยงานที่เกี่ยวข้องในการยกร่างแผนงาน / โครงการประจำปี เพื่อวางแผนและกำหนดทิศทางในการขับเคลื่อนภารกิจด้านในการพัฒนาระบบเทคโนโลยีสารสนเทศของกระทรวงเกษตรและสหกรณ์ให้มีความทันสมัย เข้าถึงง่าย เชื่อมโยงเครือข่ายข้อมูลอย่างเป็นระบบ และมีความยืดหยุ่นในการปรับตัวให้สอดคล้องต่อการเปลี่ยนแปลงทางเทคโนโลยี เพื่อเป็นฐานข้อมูลภาคการเกษตรหลักสำหรับการวางแผนในเชิงยุทธศาสตร์และนโยบาย ตลอดจนเพื่ออำนวยความสะดวกต่อเจ้าหน้าที่ผู้ใช้งานในระดับปฏิบัติงาน ทั้งนี้ ได้มีการแบ่งโครงสร้างการทำงานออกเป็น 4 คณะทำงาน ได้แก่ 1) คณะทำงานบูรณาการด้านการใช้ศูนย์ข้อมูลกลาง ระบบคลาวด์ และข้อมูลการเกษตร 2) คณะทำงานบูรณาการมาตรฐานระบบสารสนเทศภูมิศาสตร์ MOAC One Map 3) คณะทำงานบูรณาการด้าน E-Service เพื่อให้บริการด้านการเกษตรพื้นฐานครบวงจร และ 4) คณะทำงานบูรณาการด้านการักษาความมั่นคงปลอดภัยทางไซเบอร์ เพื่อให้เกิดความครอบคลุมในภารกิจด้านการพัฒนาระบบฐานข้อมูลภาคการเกษตรในภาพรวม และเตรียมพร้อมต่อการเปลี่ยนแปลงทางเทคโนโลยีในอนาคต
นอกจากนี้ที่ประชุมได้หารือการเตรียมความพร้อมการจัดทำ “โครงการพัฒนาแพลตฟอร์มดิจิทัลสำหรับติดตามและส่งเสริมสินค้าปลอดการตัดไม้ทำลายป่า ภายใต้มาตรฐาน EUDR” เพื่อยกระดับการกำกับดูแลและการรับรองสินค้าเกษตรไทยตามมาตรฐาน EUDR โดยการเพิ่มความสามารถในการตรวจสอบข้อมูลย้อนกลับในกระบวนการผลิตได้อย่างโปร่งใส ซึ่งขณะนี้อยู่ระหว่างการศึกษา ทบทวนรายละเอียดโครงการเพื่อให้เกิดความคุ้มค่าและประโยชน์อย่างสูงสุดต่อไป

ที่มา : https://www.thaigov.go.th/news/contents/details/99465