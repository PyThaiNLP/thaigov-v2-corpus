รัฐบาลไทย-ข่าวทำเนียบรัฐบาล-กรุงเทพฯ ติด Top 5 โลก จุดหมายปลายทางยอดนิยมช่วงฤดูร้อน

วันจันทร์ที่ 18 สิงหาคม 2568
18/08/2568
พิมพ์
กรุงเทพฯ ติด Top 5 โลก จุดหมายปลายทางยอดนิยมช่วงฤดูร้อน
วันอาทิตย์ ที่ 17 ส.ค.68
กรุงเทพมหานครติดอันดับ 1 ใน 5 จุดหมายปลายทางยอดนิยมของนักท่องเที่ยวทั่วโลกช่วงฤดูร้อน
จากการจัดอันดับของ Booking.com แพลตฟอร์มจองที่พักระดับโลก สะท้อนถึงเสน่ห์ ความน่าหลงใหล
และศักยภาพของเมืองหลวงไทยในฐานะแหล่งท่องเที่ยวระดับโลกด้วยจุดเด่น ทั้งด้านวัฒนธรรม วิถีชีวิต
และแหล่งท่องเที่ยวที่หลากหลาย กรุงเทพฯ จึงสามารถตอบโจทย์นักเดินทางยุคใหม่
ที่มองหาประสบการณ์มากกว่าสถานที่ ซึ่งเป็นเทรนด์มาแรงของปีนี้ จากข้อมูลล่าสุด พบว่า
ประเทศไทยมีนักท่องเที่ยวสะสมแล้วกว่า 19 ล้านคน โดย 5 อันดับประเทศที่เดินทางเข้าไทยมากที่สุด ได้แก่
จีน มาเลเซีย อินเดีย รัสเซีย และเกาหลีใต้เพราะทุกรอยยิ้มของคนไทย คือเหตุผลที่ทั้งโลกอยากมาเยือน
รัฐบาลจึงทำหน้าที่ผลักดันประเทศให้เป็นจุดหมาย ที่ทุกคนจดจำอย่างภาคภูมิใจ
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99816