รัฐบาลไทย-ข่าวทำเนียบรัฐบาล-กรมทางหลวงชนบท บำรุงถนนสาย นศ.4002 จังหวัดนครศรีธรรมราช แล้วเสร็จ 

วันจันทร์ที่ 1 กันยายน 2568
กรมทางหลวงชนบท บำรุงถนนสาย นศ.4002 จังหวัดนครศรีธรรมราช แล้วเสร็จ
....
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า กรมทางหลวงชนบท (ทช.) ได้ดำเนินโครงการก่อสร้างเสริมผิวลาดยางแอสฟัลท์ติกคอนกรีต งานบำรุงถนนทางหลวงชนบท สาย นศ.4002 แยก ทล.4224 - บ้านทานพอ อำเภอพิปูนและฉวาง จังหวัดนครศรีธรรมราช ระยะทาง 3.525 กิโลเมตร แล้วเสร็จและเปิดให้ใช้สัญจรแล้ว เพื่อเพิ่มศักยภาพการเดินทางและการขนส่งสินค้าในพื้นที่ให้ได้รับความสะดวก รวดเร็ว รวมถึงสนับสนุนเส้นทางเข้าสู่แหล่งท่องเที่ยวที่สำคัญของจังหวัดนครศรีธรรมราช เนื่องจากถนนสายนี้เป็นเส้นทางที่เชื่อมต่อระหว่างอำเภอพิปูนและฉวาง ประกอบกับมีบ้านเรือนประชาชนและพื้นที่ทางการเกษตรตั้งอยู่เป็นจำนวนมาก จึงเป็นเส้นทางหลักที่ประชาชนใช้ในการขนส่งสินค้าจากพื้นที่ไปยังแหล่งรับซื้อและเป็นเส้นทางเข้าสู่แหล่งท่องเที่ยวที่สำคัญทางธรรมชาติและทางศาสนา อาทิ บ่อน้ำมนต์พ่อท่านคล้ายวาจาสิทธิ์ จุดชมวิวพ่อท่านคล้ายวาจาสิทธิ์ ออกแบบปรับปรุงชั้นพื้นทางโดยวิธี Pavement In - Place Recycling ตั้งแต่ช่วง กม. ที่ 4+900 - 6+100 และปรับปรุงคุณภาพผิวทางเดิมนำกลับมาใช้ใหม่โดยวิธี Hot Mix In - Place Recycling ตั้งแต่ กม. ที่ 13+970 - 16+295 พร้อมปรับปรุงป้าย เครื่องหมายจราจร เพื่อให้ประชาชนสามารถใช้งานได้อย่างมีประสิทธิภาพ ส่งผลให้การจราจรในพื้นที่คล่องตัวขึ้น เดินทางได้สะดวกและปลอดภัย ใช้งบประมาณ 15.494 ล้านบาท

ที่มา : https://www.thaigov.go.th/news/contents/details/100311