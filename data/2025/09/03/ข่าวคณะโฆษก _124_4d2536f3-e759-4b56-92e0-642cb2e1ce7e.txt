รัฐบาลไทย-ข่าวทำเนียบรัฐบาล-ด่วน..ประกาศใช้กฎอัยการศึกใน 7 อำเภอ จังหวัดจันทบุรี และ 1 อำเภอในจังหวัดตราด เพื่อเตรียมความพร้อม ในการรักษาอธิปไตยของชาติและบูรณภาพแห่งดินแดน ตลอดจนชีวิตและทรัพย์สินของคนไทย

วันศุกร์ที่ 25 กรกฎาคม 2568
25/07/2568
พิมพ์
ด่วน..ประกาศใช้กฎอัยการศึกใน 7 อำเภอ จังหวัดจันทบุรี และ 1 อำเภอในจังหวัดตราด เพื่อเตรียมความพร้อม ในการรักษาอธิปไตยของชาติและบูรณภาพแห่งดินแดน ตลอดจนชีวิตและทรัพย์สินของคนไทย
ด่วน..ประกาศใช้กฎอัยการศึกใน 7 อำเภอ จังหวัดจันทบุรี และ 1 อำเภอในจังหวัดตราด เพื่อเตรียมความพร้อม ในการรักษาอธิปไตยของชาติและบูรณภาพแห่งดินแดน ตลอดจนชีวิตและทรัพย์สินของคนไทย
วันนี้ (25 กรกฎาคม 2568) นายจิรายุ ห่วงทรัพย์ โฆษกประจำสำนักนายกรัฐมนตรี เผยว่า กองบัญชาการป้องกันชายแดนจันทบุรีและตราดประกาศให้ใช้กฎอัยการศึกใน อำเภอเมืองจันทบุรี อำเภอท่าใหม่ อำเภอมะขาม อำเภอแหลมสิงห์ อำเภอแก่งหางแมว อำเภอนายายอาม และอำเภอเขาคิชฌกูฏ จังหวัดจันทบุรี และอำเภอเขาสมิง จังหวัดตราด เนื่องจากจำเป็นโดยมิอาจหลีกเลี่ยงได้ที่ต้องใช้กำลังทหาร ตำรวจ พลเรือน ตลอดจนประชาชนชาวไทยทุกคน เพื่อป้องกันประเทศให้พ้นจากภัยคุกคามอันมีที่มาจากภายนอกราชอาณาจักร เพื่อรักษาไว้ซึ่งอธิปไตยของชาติและบูรณภาพแห่งดินแดน ตลอดจนชีวิตและทรัพย์สินของประชาชนชาวไทย จึงจำเป็นต้องประกาศใช้กฎอัยการศึกในบางเขตพื้นที่เพิ่มเติม
โดยมีผลทันที ตั้งแต่วันนี้ (25 กรกฎาคม 2568) เป็นต้นไป ทั้งนี้ พื้นที่ที่ถูกประกาศใช้กฎอัยการศึก เจ้าหน้าที่ทหารมีอำนาจ อาทิ การตรวจค้น การห้าม การยึด การเข้าอาศัย และการขับไล่ เป็นต้น

ที่มา : https://www.thaigov.go.th/news/contents/details/98867