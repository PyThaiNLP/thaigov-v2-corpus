รัฐบาลไทย-ข่าวทำเนียบรัฐบาล-ตัวแทนจากภาคเอกชนในอุตสาหกรรมภาพยนตร์ ซีรีส์ และเพลง พูดคุยกับเลขาธิการ BOI หารือแนวทางในการสนับสนุนอุตสาหกรรมสร้างสรรค์ของไทยอย่างเป็นรูปธรรม

วันอังคารที่ 15 กรกฎาคม 2568
ตัวแทนจากภาคเอกชนในอุตสาหกรรมภาพยนตร์ ซีรีส์ และเพลง พูดคุยกับเลขาธิการ BOI หารือแนวทางในการสนับสนุนอุตสาหกรรมสร้างสรรค์ของไทยอย่างเป็นรูปธรรม
ตัวแทนจากภาคเอกชนในอุตสาหกรรมภาพยนตร์ ซีรีส์ และเพลง พูดคุยกับเลขาธิการ BOI หารือแนวทางในการสนับสนุนอุตสาหกรรมสร้างสรรค์ของไทยอย่างเป็นรูปธรรม
เดินหน้าอย่างต่อเนื่องค่ะ
วันนี้ตัวแทนจากภาคเอกชนในอุตสาหกรรมภาพยนตร์ ซีรีส์ และเพลง พูดคุยกับเลขาธิการ BOI หารือแนวทางในการสนับสนุนอุตสาหกรรมสร้างสรรค์ของไทยอย่างเป็นรูปธรรม
หนึ่งในเรื่องสำคัญที่เราหารือร่วมกันคือ มาตรการจูงใจทางภาษี และ Cash Rebate สำหรับผู้ผลิตไทย เพื่อให้ผู้ประกอบการสามารถลงทุนผลิตผลงานคุณภาพได้มากขึ้น สร้างงาน สร้างรายได้ในพื้นที่ และถ่ายทอดทักษะให้กับคนไทยได้อย่างกว้างขวาง
ดิฉันเชื่อว่าอุตสาหกรรมภาพยนตร์ ดนตรี และซีรีส์ไทย ไม่ใช่แค่ ‘ความบันเทิง’ แต่คือพลังทางเศรษฐกิจ และเครื่องมือสำคัญในการส่งออกอัตลักษณ์ความเป็นไทยให้โลกได้รู้จักค่ะ
ดิฉันได้เน้นย้ำถึงบทบาทของผู้ผลิตสื่อไทยที่จะร่วมกันสร้างเนื้อหาที่มีคุณภาพ ควบคู่กับการให้ความรู้ สร้างแรงบันดาลใจ และสะท้อนคุณค่าของวัฒนธรรมไทยอย่างร่วมสมัย โดยเฉพาะต่อคนรุ่นใหม่ เพื่อให้เขารู้สึกผูกพันกับความเป็นไทยและพุทธศาสนา ซึ่งเป็นส่วนหนึ่งของวิถีคิดไทย ที่ไม่ใช่เพียงพิธีกรรมหรือความเชื่อ แต่เป็นแนวทางในการดำเนินชีวิตที่ประยุกต์ใช้ได้จริงในทุกยุคสมัย
ในฐานะรัฐมนตรีว่าการกระทรวงวัฒนธรรม ดิฉันจะเดินหน้าอย่างเต็มที่ เพื่อผลักดันให้ Soft Power ของไทยเติบโตอย่างยั่งยืน และขับเคลื่อนเศรษฐกิจควบคู่ไปกับการสร้างสังคมที่มีรากฐานจากศีลธรรม วัฒนธรรม และความเข้าใจกันในสังคมค่ะ

ที่มา : https://www.thaigov.go.th/news/contents/details/98415