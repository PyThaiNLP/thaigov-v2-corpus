รัฐบาลไทย-ข่าวทำเนียบรัฐบาล-"วราวุธ" ส่ง ทีมพม. เยี่ยมให้กำลังใจจ่าธานี - ทหาร รวม 3 นาย บาดเจ็บจากเหตุเหยียบทุ่นระเบิด พูดคุย ช่วยเหลือเยียวยา จ่อ ส่งทีมฟื้นฟู สภาพจิตใจครอบครัวถึงบ้าน

วันพุธที่ 13 สิงหาคม 2568
"วราวุธ" ส่ง ทีมพม. เยี่ยมให้กำลังใจจ่าธานี - ทหาร รวม 3 นาย บาดเจ็บจากเหตุเหยียบทุ่นระเบิด พูดคุย ช่วยเหลือเยียวยา จ่อ ส่งทีมฟื้นฟู สภาพจิตใจครอบครัวถึงบ้าน
"วราวุธ" ส่ง ทีมพม. เยี่ยมให้กำลังใจจ่าธานี - ทหาร รวม 3 นาย บาดเจ็บจากเหตุเหยียบทุ่นระเบิด พูดคุย ช่วยเหลือเยียวยา จ่อ ส่งทีมฟื้นฟู สภาพจิตใจครอบครัวถึงบ้าน
วันที่ 10 สิงหาคม 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยถึงกรณีทหารชุดลาดตระเวนเส้นทางชายแดนไทย-กัมพูชา ตรวจสอบเส้นทางเพื่อวางลวดหนามป้องกันพื้นที่บริเวณรอยต่อบ้านโดนเอาว์-กฤษณา อ.กันทรลักษ์ จ.ศรีสะเกษ ได้เหยียบทุ่นระเบิดจนเป็นเหตุให้ทหารได้รับบาดเจ็บ 3 นาย ว่า ศูนย์เร่งรัดจัดการสวัสดิภาพประชาชน (ศรส.) กระทรวง พม. รายงาน ว่า ศรส.พม. จังหวัดอุบลราชธานี โดย นายวิศิษฐ์ ผลดก พัฒนาสังคมและความมั่นคงของมนุษย์จังหวัดอุบลราชธานี ได้ลงพื้นที่ที่โรงพยาบาลค่ายสรรพสิทธิประสงค์ อำเภอวารินชำราบ จังหวัดอุบลราชธานี เพื่อเยี่ยมเยียนให้กำลังทหารทั้ง 3 นาย ได้แก่ 1. จ.ส.อ.ธานี พาหา ภูมิลำเนาอยู่อำเภอพนา จังหวัดอำนาจเจริญ ได้รับบาดเจ็บข้อเท้าซ้ายขาด 2. พลทหารภาคภูมิ ไชยสุระ ภูมิลำเนาอยู่อำเภอท่าอุเทน จังหวัดนครพนม ได้รับบาดเจ็บจากแรงอัดระเบิด และ 3. พลทหารธนันชัย ไกยวงค์ ภูมิลำเนาอยู่อำเภอเมือง จังหวัดยโสธร ได้รับบาดเจ็บจากสะเก็ดระเบิดบริเวณหูข้างขวาและลำตัว นอกจากนี้ได้พูดคุยให้คำปรึกษา แนะนำเรื่องสิทธิสวัสดิการต่างๆ ของกระทรวง พม. และหน่วยงานที่เกี่ยวข้อง โดยทาง ศรส. กระทรวง พม. จะประสานความช่วยเหลือต่างๆ ไปยัง ศรส.พม.จังหวัดอำนาจเจริญ พม.จังหวัดนครพนม และ พม.จังหวัดยโสธร ซึ่งเป็นภูมิลำเนาของทหารทั้ง 3 นาย เพื่อจะได้ลงพื้นที่เยี่ยมครอบครัวภายหลังการรักษาตัวและเดินทางกลับภูมิลำเนา เพื่อให้การช่วยเหลือเยียวยาเรื่องสิทธิสวัสดิการต่างๆ โดยเฉพาะการฟื้นฟูสภาพจิตใจของผู้ได้รับบาดเจ็บและครอบครัวให้หายกลับมาใช้ชีวิตเป็นปกติโดยเร็ว
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ทหารเหยียบทุ่นระเบิด #บ้านโดนเอาว์_กฤษณา #จังหวัดศรีสะเกษ #ชายแดนไทย_กัมพูชา

ที่มา : https://www.thaigov.go.th/news/contents/details/99652