รัฐบาลไทย-ข่าวทำเนียบรัฐบาล-เตือน 5 จังหวัด ระวังชิคุนกุนยา เร่งกำจัดยุงลาย

วันศุกร์ที่ 15 สิงหาคม 2568
15/08/2568
พิมพ์
เตือน 5 จังหวัด ระวังชิคุนกุนยา เร่งกำจัดยุงลาย
วันศุกร์ ที่ 15 ส.ค.68
รัฐบาลห่วงใยสถานการณ์ด้านสุขภาพประชาชน
จากสถานการณ์ฝนตกอย่างต่อเนื่องครอบคลุมหลายพื้นที่
ส่งผลก่อให้เกิดสภาพอากาศที่ชื้นแฉะและมีแอ่งน้ำท่วมขัง ทำให้พาหะนำโรคอย่าง “ยุงลาย”
สามารถขยายพันธุ์และแพร่กระจายได้มากขึ้นในหลายพื้นที่ในช่วงฤดูฝน ปัจจุบันพบว่า มีการแพร่ระบาดของ
“โรคไข้ปวดข้อยุงลาย” หรือ “ชิคุนกุนยา” ในพื้นที่ 5 จังหวัด ได้แก่ จังหวัดเชียงใหม่ บึงกาฬ เลย หนองคาย
และลำพูน โดยผู้ป่วยจะมีอาการ ไข้ขึ้นสูงเฉียบพลัน มีอาการปวดข้อและบวม ปวดกล้ามเนื้อ
ปวดศีรษะและคลื่นไส้ ตาแดง และมีผื่น ซึ่งอาการมักจะหายภายในช่วงระยะเวลาหนึ่งสัปดาห์
ยกเว้นอาการปวดข้อและกล้ามเนื้อซึ่งอาจรุนแรงและมีอาการต่อเนื่องเป็นเวลาหลายเดือนหรือหลายปี ทั้งนี้
โรคดังกล่าวก็ยังสามารถถ่ายทอดไปยังทารกได้อีกด้วย
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99731