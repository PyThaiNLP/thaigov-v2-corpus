รัฐบาลไทย-ข่าวทำเนียบรัฐบาล-ปลัดดีอี นำคณะผู้บริหารกระทรวงฯ ร่วมพิธีถวายราชสักการะพระอนุสาวรีย์ กรมพระยาภาณุพันธุวงศ์วรเดช เนื่องในวันสื่อสารแห่งชาติ 2568

วันจันทร์ที่ 4 สิงหาคม 2568
ปลัดดีอี นำคณะผู้บริหารกระทรวงฯ ร่วมพิธีถวายราชสักการะพระอนุสาวรีย์ กรมพระยาภาณุพันธุวงศ์วรเดช เนื่องในวันสื่อสารแห่งชาติ 2568
ปลัดดีอี นำคณะผู้บริหารกระทรวงฯ ร่วมพิธีถวายราชสักการะพระอนุสาวรีย์ กรมพระยาภาณุพันธุวงศ์วรเดช เนื่องในวันสื่อสารแห่งชาติ 2568
วันที่ 4 สิงหาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีถวายราชสักการะพระอนุสาวรีย์ จอมพล สมเด็จพระราชปิตุลา บรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช เนื่องในวันสื่อสารแห่งชาติ ประจำปี 2568 เพื่อน้อมรำลึกถึงพระกรุณาธิคุณของพระองค์ท่านที่ทรงประกอบพระกรณียกิจที่สำคัญอันเป็นประโยชน์ต่อประเทศชาติ โดยเฉพาะด้านสื่อสาร โดยมี นายเวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (BDE) นางสาวชมภารี ชมภูรัตน์ ผู้ตรวจราชการกระทรวงดีอี นายเอกพงษ์ หริ่มเจริญ ผู้ตรวจราชการกระทรวงดีอี นายธนะสิทธิ์ เอี่ยมอนันชัย ผู้ตรวจราชการกระทรวงดีอี ผู้บริหารหน่วยงานในสังกัด เจ้าหน้าที่กระทรวงดีอี และผู้ที่เกี่ยวข้อง เข้าร่วมพิธี ณ พระอนุสาวรีย์ฯ บริเวณเกาะกลางน้ำ บริษัท โทรคมนาคมแห่งชาติ จำกัด (มหาชน) สำนักงานใหญ่ แจ้งวัฒนะ กรุงเทพฯ

ที่มา : https://www.thaigov.go.th/news/contents/details/99298