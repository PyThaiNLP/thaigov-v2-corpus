รัฐบาลไทย-ข่าวทำเนียบรัฐบาล-สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี เสด็จเป็นองค์ประธานเปิดงานวันประมงน้อมเกล้า ครั้งที่ 35 ประจำปี 2568 ภายใต้ธีม FIS

วันเสาร์ที่ 28 มิถุนายน 2568
สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี เสด็จเป็นองค์ประธานเปิดงานวันประมงน้อมเกล้า ครั้งที่ 35 ประจำปี 2568 ภายใต้ธีม FIS
สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี เสด็จเป็นองค์ประธานเปิดงานวันประมงน้อมเกล้า ครั้งที่ 35 ประจำปี 2568 ภายใต้ธีม FISHTIVAL : เทศกาลสัตว์น้ำที่ยิ่งใหญ่ที่สุดในประเทศไทย
สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี เสด็จเป็นองค์ประธานเปิดงานวันประมงน้อมเกล้า ครั้งที่ 35 ประจำปี 2568 ซึ่งการจัดงานดังกล่าวจัดขึ้นภายใต้ธีม FISHTIVAL : เทศกาลสัตว์น้ำที่ยิ่งใหญ่ที่สุดในประเทศไทย กำหนดจัดขึ้นระหว่างวันที่ 27 มิถุนายน – 6 กรกฎาคม 2568 ตั้งแต่เวลา 10.00 – 20.00 น. โดยมี นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ และผู้บริหารกระทรวงเกษตรและสหกรณ์ ร่วมรับเสด็จ ณ ศูนย์การค้าฟิวเจอร์พาร์คและสเปลล์ กรุงเทพฯ
ทั้งนี้ ภายในงานเป็นการเนรมิตพื้นที่กว่า 7,000 ตร.ม. ทั่วบริเวณชั้น G ศูนย์การค้าฟิวเจอร์พาร์คและสเปลล์ ให้กลายเป็นโลกใต้น้ำที่เต็มไปมนต์เสน่ห์ที่น่าค้นหาตี่นตระการตากับความมหัศจรรย์ของขบวนสัตว์น้ำกว่า 3,000 ตู้ ทั้งความสวยงามของปลาประกวดที่ได้มาตรฐานที่สุดในประเทศไทยมากถึง 7 ชนิด 76 ประเภท ความลึกลับของปราสาทแดนอสรพิษใต้สายน้ำที่ท้าให้คุณมาพิสูจน์ ผลงานวิจัย นวัตกรรมเทคโนโลยีใหม่ ๆ และโชว์จับจระเข้ด้วยมือสุดหวาดเสียว รวมทั้งนิทรรศการความรู้ทางการแพทย์ “Tox Fun Fest” พิษวิทยา ฉบับเข้าใจง่าย จากคุณหมอโรงพยาบาลศิริราช ตลอดจนการจำหน่ายยาตำรับศิริราช จำหน่ายผลิตภัณฑ์อาหารและสินค้าในการเลี้ยงสัตว์น้ำสวยงามในราคาพิเศษ โดยมีราคาบัตรเข้าชมงานเพียง 20 บาท สำหรับรายได้จะนำทูลเกล้าถวายสมทบทุนมูลนิธิจุฬาภรณ์เพื่อผู้ป่วยโรคมะเร็งต่อไป

ที่มา : https://www.thaigov.go.th/news/contents/details/97954