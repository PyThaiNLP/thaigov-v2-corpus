รัฐบาลไทย-ข่าวทำเนียบรัฐบาล-ปลัด มท. เผย ยอดประชาชนผู้อพยพ 7 จังหวัดชายแดนไทย-กัมพูชา 1.88 แสนคน ใน 770 ศูนย์ พร้อมสั่งการผู้ว่าฯ นายอำเภอ สร้างการรับรู้ประชาชน ยังไม่กลับเข้าพื้นที่จนกว่าจะได้รับการยืนยันจาก

วันอังคารที่ 29 กรกฎาคม 2568
29/07/2568
พิมพ์
ปลัด มท. เผย ยอดประชาชนผู้อพยพ 7 จังหวัดชายแดนไทย-กัมพูชา 1.88 แสนคน ใน 770 ศูนย์ พร้อมสั่งการผู้ว่าฯ นายอำเภอ สร้างการรับรู้ประชาชน ยังไม่กลับเข้าพื้นที่จนกว่าจะได้รับการยืนยันจาก
ปลัด มท. เผย ยอดประชาชนผู้อพยพ 7 จังหวัดชายแดนไทย-กัมพูชา 1.88 แสนคน ใน 770 ศูนย์ พร้อมสั่งการผู้ว่าฯ นายอำเภอ สร้างการรับรู้ประชาชน ยังไม่กลับเข้าพื้นที่จนกว่าจะได้รับการยืนยันจากทางราชการ
วันนี้ (29 ก.ค. 68) เวลา 08.30 น. นายอรรษิษฐ์ สัมพันธรัตน์ ปลัดกระทรวงมหาดไทย เปิดเผยถึงจำนวนประชาชนผู้อพยพจากสถานการณ์ชายแดนไทย-กัมพูชา ซึ่งในปัจจุบันมีจำนวนผู้อพยพรวม 188,734 คน ใน 770 ศูนย์พักพิง ได้แก่ จังหวัดศรีสะเกษ 82,021 คน 435 ศูนย์ จังหวัดสุรินทร์ 55,898 คน 130 ศูนย์ จังหวัดบุรีรัมย์ 24,480 คน 112 ศูนย์ จังหวัดอุบลราชธานี 21,838 คน 68 ศูนย์ จังหวัดสระแก้ว 2,652 คน 13 ศูนย์ จังหวัดตราด 1,621 คน 8 ศูนย์ และจังหวัดจันทบุรี 224 คน 4 ศูนย์
นายอรรษิษฐ์ กล่าวว่า ตนได้รับมอบหมายจากนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย ให้สั่งการไปยังผู้ว่าราชการจังหวัดทั้ง 7 จังหวัด เน้นย้ำนายอำเภอได้สร้างการรับรู้ความเข้าใจกับประชาชนให้ได้พักอาศัยอยู่ในศูนย์พักพิงไปก่อน จนกว่าจะได้รับการยืนยันด้านความปลอดภัยจากทางราชการ พร้อมทั้งดูแลในเรื่องการดำรงชีวิตในศูนย์พักพิง ทั้งด้านอาหาร น้ำดื่ม ข้าวของเครื่องใช้ ให้เพียงพอต่อการดำรงชีพ และประสานจังหวัดต่าง ๆ ซึ่งขณะนี้ได้เปิดศูนย์รับบริจาคสิ่งของ เพื่อขอรับการสนับสนุนให้ครบถ้วนเพียงพอ
"ทั้งนี้ หากได้รับการยืนยันจากฝ่ายความมั่นคงว่าสามารถกลับพื้นที่ภูมิลำเนาได้แล้ว ทางรัฐบาลจะได้บูรณาการร่วมกับหน่วยงานที่เกี่ยวข้องในการพาพี่น้องประชาชนกลับไปยังภูมิลำเนาต่อไป" นายอรรษิษฐ์ กล่าว

ที่มา : https://www.thaigov.go.th/news/contents/details/98992