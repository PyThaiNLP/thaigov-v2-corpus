รัฐบาลไทย-ข่าวทำเนียบรัฐบาล-“มหาดไทย”วางพุ่มดอกไม้ถวายราชสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว และถวายสักการะพระอนุสาวรีย์สมเด็จฯ เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช

วันจันทร์ที่ 4 สิงหาคม 2568
04/08/2568
พิมพ์
“มหาดไทย”วางพุ่มดอกไม้ถวายราชสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว และถวายสักการะพระอนุสาวรีย์สมเด็จฯ เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช
“มหาดไทย” วางพุ่มดอกไม้ถวายราชสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว และถวายสักการะพระอนุสาวรีย์สมเด็จฯ เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช น้อมรำลึกในพระมหากรุณาธิคุณ และพระกรุณาคุณ
“มหาดไทย” วางพุ่มดอกไม้ถวายราชสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว และถวายสักการะพระอนุสาวรีย์สมเด็จฯ เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช น้อมรำลึกในพระมหากรุณาธิคุณ และพระกรุณาคุณ เนื่องใน “วันสื่อสารแห่งชาติ” ประจำปี 2568
วันนี้ (4 ส.ค. 68) เวลา 08.30 น. นายสันติธร ยิ้มละมัย รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น เป็นผู้แทนกระทรวงมหาดไทย วางพุ่มดอกไม้ถวายราชสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เพื่อน้อมรำลึกในพระมหากรุณาธิคุณ เนื่องในโอกาส “วันสื่อสารแห่งชาติ ประจำปี 2568” ณ สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) ถนนพหลโยธิน เขตพญาไท กรุงเทพฯ โดยมี นางสาวดารา รักษาชาติ ผู้เชี่ยวชาญเฉพาะด้านนโยบายและแผน สถาบันดำรงราชานุภาพ และข้าราชการสำนักงานปลัดกระทรวงมหาดไทย ร่วมในพิธี
ต่อมาในเวลา 09.30 น. นายสันติธร ยิ้มละมัย รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น วางพุ่มดอกไม้ถวายสักการะพระอนุสาวรีย์สมเด็จพระราชปิตุลา บรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช เพื่อน้อมรำลึกในพระกรุณาคุณ เนื่องในโอกาส “วันสื่อสารแห่งชาติ ประจำปี 2568” ณ บริษัท โทรคมนาคมแห่งชาติ จำกัด (มหาชน) ถนนแจ้งวัฒนะ เขตหลักสี่ กรุงเทพฯ โดยมี นางสาวรัตนา สรภูมิ ผู้อำนวยการสถาบันดำรงราชานุภาพ และข้าราชการสำนักงานปลัดกระทรวงมหาดไทย ร่วมในพิธี
กิจการสื่อสารของไทยมีจุดเริ่มต้นในรัชสมัย “พระบาทสมเด็จพระจุลจอมเกล้าเจ้าอยู่หัว” ด้วยทรงพระกรุณาโปรดเกล้าโปรดกระหม่อมให้สถาปนา "กรมไปรษณีย์และกรมโทรเลข" และได้ทรงแต่งตั้งให้สมเด็จพระราชปิตุลา บรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช พระอนุชา ดำรงตำแหน่งอธิบดีกรมไปรษณีย์ และกรมโทรเลข เป็นพระองค์แรก เมื่อวันที่ 4 สิงหาคม 2426
จวบจนในรัชสมัยพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงพระกรุณาโปรดเกล้าโปรดกระหม่อมประกาศใช้พระราชบัญญัติว่าด้วยการจัดตั้งองค์การของรัฐบาล พ.ศ. 2496 เพื่อให้รัฐบาลสามารถดำเนินกิจการอันเป็นสาธารณประโยชน์หรือเพื่อประโยชน์ในการเศรษฐกิจหรือช่วยเหลือในการครองชีพหรืออํานวยบริการแก่ประชาชน เมื่อวันที่ 4 สิงหาคม 2496 เพื่อยกระดับการขับเคลื่อนองค์กรด้านการสื่อสารให้มีความทันสมัยและคล่องตัวในการบริหารจัดการในฐานะหน่วยงานรัฐวิสาหกิจของรัฐ ซึ่งจากผลของการบังคับใช้กฎหมายดังกล่าว จึงเป็นที่มาของการจัดตั้ง “องค์การโทรศัพท์แห่งประเทศไทย” เมื่อวันที่ 24 กุมภาพันธ์ 2497 และเมื่อวันที่ 25 กุมภาพันธ์ 2520 มีการจัดตั้ง “การสื่อสารแห่งประเทศไทย” และวันที่ 14 สิงหาคม 2546 ได้มีการจัดตั้ง “บริษัท ไปรษณีย์ไทย จำกัด” และ “บริษัท กสท โทรคมนาคม จำกัด (มหาชน)”
นับเป็นเวลา 142 ปี ที่ประเทศไทยได้พัฒนาภารกิจและกิจการด้านการสื่อสารอย่างรุดหน้าและต่อเนื่องทั้งในมิติเนื้อหาสาระควบคู่เทคโนโลยีด้านการสื่อสาร ทั้งการก่อตั้งหน่วยงานด้านการสื่อสาร รวมถึงการกำหนดภารกิจด้านการสื่อสารในทุกองค์กรของรัฐรวมถึงหน่วยงานเอกชนและภาคส่วนต่าง ๆ ซึ่งถือเป็นภารกิจที่สำคัญในการเสริมสร้างความรับรู้และความเข้าใจให้กับประชาชนหรือผู้รับบริการให้ได้รับข้อมูลที่ถูกต้อง พร้อมทั้งร่วมมือในการพัฒนากลไกด้านต่าง ๆ ของประเทศเพื่อเสริมสร้างประเทศไทยให้เป็นประเทศแห่งความผาสุก ประชาชนมีความสุขอย่างยั่งยืน

ที่มา : https://www.thaigov.go.th/news/contents/details/99308