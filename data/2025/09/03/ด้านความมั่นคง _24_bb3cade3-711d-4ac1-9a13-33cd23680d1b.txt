รัฐบาลไทย-ข่าวทำเนียบรัฐบาล-"แพทองธาร" นำประชุมมาตรการชายแดนไทย-กัมพูชา ย้ำ "กลไกมหาดไทยใกล้ชิดประชาชนที่สุด ต้องดูแลและสะท้อนความต้องการมายังรัฐบาลที่พร้อมช่วยเหลือ" ด้าน "อรรษิษฐ์" ย้ำ มหาดไทยขับเคลื่อนทุกน

วันพฤหัสบดีที่ 26 มิถุนายน 2568
26/06/2568
พิมพ์
"แพทองธาร" นำประชุมมาตรการชายแดนไทย-กัมพูชา ย้ำ "กลไกมหาดไทยใกล้ชิดประชาชนที่สุด ต้องดูแลและสะท้อนความต้องการมายังรัฐบาลที่พร้อมช่วยเหลือ" ด้าน "อรรษิษฐ์" ย้ำ มหาดไทยขับเคลื่อนทุกน
"แพทองธาร" นำประชุมมาตรการชายแดนไทย-กัมพูชา ย้ำ "กลไกมหาดไทยใกล้ชิดประชาชนที่สุด ต้องดูแลและสะท้อนความต้องการมายังรัฐบาลที่พร้อมช่วยเหลือ" ด้าน "อรรษิษฐ์" ย้ำ มหาดไทยขับเคลื่อนทุกนโยบายรัฐบาล พร้อมสั่งการผู้ว่าฯ แก้ปัญหาให้สำเร็จตั้งแต่ระดับจังหวัดเพ
"แพทองธาร" นำประชุมมาตรการชายแดนไทย-กัมพูชา ย้ำ "กลไกมหาดไทยใกล้ชิดประชาชนที่สุด ต้องดูแลและสะท้อนความต้องการมายังรัฐบาลที่พร้อมช่วยเหลือ" ด้าน "อรรษิษฐ์" ย้ำ มหาดไทยขับเคลื่อนทุกนโยบายรัฐบาล พร้อมสั่งการผู้ว่าฯ แก้ปัญหาให้สำเร็จตั้งแต่ระดับจังหวัดเพื่อประโยชน์สูงสุดของประชาชน
วันนี้ (26 มิ.ย. 68) เวลา 10.00 น. น.ส.แพทองธาร ชินวัตร นายกรัฐมนตรี เป็นประธานการประชุมหารือประเด็นผลกระทบจากมาตรการจำกัดการเข้า - ออกจุดผ่านแดนไทย - กัมพูชา โดยมี พล.อ.ณัฐพล นาคพาณิชย์ รมช.กลาโหม นายอรรษิษฐ์ สัมพันธรัตน์ ปลัดกระทรวงมหาดไทย นายวุฒิไกร ลีวีระพันธุ์ ปลัดกระทรวงพาณิชย์ พล.ท.อมฤต บุญสุยา แม่ทัพภาคที่ 1 นายปริญญา โพธิสัตย์ ผู้ว่าราชการจังหวัดสระแก้ว นายเอกพงษ์ หริ่มเจริญ ผู้ตรวจราชการกระทรวง DEs พร้อมหัวหน้าส่วนราชการในจังหวัดสระแก้ว ร่วมประชุม ณ ห้องประชุมโรงเรียนอรัญประเทศ อ.อรัญประเทศ จ.สระแก้ว
นายกรัฐมนตรี ได้กล่าวขอบคุณทุกภาคส่วนที่ทำหน้าที่อย่างเต็มกำลัง ทั้งกระทรวงและหน่วยงานต่าง ๆ โดยเฉพาะบริเวณพื้นที่ชายแดน ซึ่งตนได้ย้ำตลอดว่า รัฐบาลต้องการกระจายอำนาจสู่ท้องถิ่นให้มากที่สุด เพราะเราทำงานอยู่ในส่วนกลาง แต่คนที่ทำงานในพื้นที่ ตั้งแต่ผู้ว่าราชการจังหวัดจะมีความรู้พื้นที่ดีกว่าภาคส่วนอื่น ๆ และใกล้ชิดพี่น้องประชาชนที่สุด รวมถึงกองทัพก็ทำเต็มที่เพื่อ "สันติวิธี" ซึ่งตรงกับความคิดของตนที่ยึดเป็นข้อแรกว่า "ทำอย่างไรให้เกิดสันติวิธี" ทำอย่างไรให้การปะทะจริง ๆ ไม่เกิดขึ้น ตนคิดตลอดว่าทำอย่างไรให้ทหารเป็นหมื่น ๆ ชีวิตที่กำลังทำหน้าที่ตามแนวชายแดนไม่สู้กัน ได้กลับไปหาบ้าน ไปหาครอบครัวได้ ไม่เสียเลือดเสียเนื้อ สำหรับในด้านการค้าขาย หากทางหอการค้าต้องการขอรับการสนับสนุนเพิ่มเติมที่จะเกิดประโยชน์กับพี่น้องประชาชนที่ทำมาค้าขายในชายแดน ก็ขอให้แจ้งมายังจังหวัดเพื่อประสานหน่วยที่เกี่ยวข้อง เพื่อเราจะได้ช่วยกันหาทางออก รวมถึงมาตรการจำกัดการเข้า-ออกจุดผ่านแดนที่ได้ดำเนินการมาสอดคล้องกับมาตรการปราบปรามอาชญากรรมข้ามชาติ ควบคู่มาตรการแก้ปัญหาชายแดน ซึ่งทางทีม Thailand ได้บูรณาการทุกหน่วยงานดูแลต่อไปได้
นายกรัฐมนตรียังได้สั่งการให้กระทรวงมหาดไทยได้ใช้ทุกกลไกเพื่อสามารถดูแลพี่น้องประชาชนแล้วสะท้อนมายังรัฐบาลเพื่อสามารถช่วยเหลือได้ พร้อมทั้งตรวจสอบและเสนอขั้นตอนการ Flow การทำงาน วิธีการขอรับความช่วยเหลือของพี่น้องประชาชนเพิ่มขึ้นมาอีกระดับหนึ่ง ทั้งการชดเชยต่าง ๆ ด้วยการประยุกต์ใช้เทคโนโลยีให้เกิดวิธีการที่รวดเร็วและโปร่งใส โดยอาจจะเริ่มต้นจาก 7 จังหวัดชายแดนไทย-กัมพูชาขึ้นมาก่อน ว่าจะทำอย่างไรได้บ้างเพื่อช่วยเหลือพี่น้องประชาชนให้ได้รับการบรรเทาทุกข์ได้เร็วขึ้น ไม่ใช่ขอปุ๊บแล้วรอครึ่งปีถึงจะได้ รวมทั้งต้องสื่อสารให้พี่น้องประชาชนได้รับรู้อย่างต่อเนื่อง ให้ถึงกลุ่มย่อยต่าง ๆ เพราะยังมีรายย่อย ๆ ซึ่งรัฐบาลยังมีกำลังความสามารถในการดูแลช่วยเหลือประชาชนได้อีกเยอะ ถ้าเราได้รับรายงานปัญหาที่ตรงจุด เราสามารถแก้ไขปัญหาได้แน่นอน ขอบคุณทีมงานทุกฝ่ายรวมถึง Back Office ที่ทุ่มเทร่างกายแรงใจอย่างเต็มที่ด้วยความทุ่มเท และที่สำคัญทางกองทัพที่ได้ใช้ความอดทนอดกลั้นและความเหน็ดเหนื่อยต่าง ๆ
ปลัดกระทรวงมหาดไทย กล่าวว่า ขอขอบพระคุณและชื่นชมพร้อมให้กำลังใจท่านนายกรัฐมนตรีที่ทุ่มเทแรงกายแรงใจอย่างไม่เหน็ดเหนื่อย เพราะในห้วง 7 วันที่ผ่านมา นายกรัฐมนตรีได้เดินทางไปชายแดนไทย-กัมพูชา 2 ครั้ง ทั้งที่อุบลราชธานี ลพวันนี้ซึ่งเป็นโอกาสดีที่ท่านมาสระแก้วที่เป็นพื้นที่ติดกัมพูชา โดยกระทรวงมหาดไทยได้รายงาน "มาตรการเร่งด่วน" ทั้ง 5 มาตรการต่อท่านนายกรัฐมนตรี เพราะเรามีหน้าที่ดูแลพี่น้องประชาชนเป็นหลัก ทั้งการประเมินสถานการณ์ และจำนวนประชาชนในพื้นที่เสี่ยง การชี้แจงและซักซ้อมแผนอพยพ การสำรวจหลุมหลบภัย/บังเกอร์ เพื่อดำเนินการซ่อมแซมปรับปรุง การเตรียมพื้นที่ปลอดภัยชั่วคราวรองรับประชาชน และการเตรียมความพร้อมระบบสื่อสาร หอกระจายข่าว วิทยุสื่อสาร และสัญญาณเตือนภัย
"กระทรวงมหาดไทยมีทั้งผู้ว่าราชการจังหวัด นายอำเภอ กำนัน ผู้ใหญ่บ้าน สมาชิกกองอาสารักษาดินแดน ชุดรักษาความปลอดภัยหมู่บ้าน ซึ่งทั้งหมดเป็นผู้ที่สื่อสารทำความเข้าใจกับพี่น้องประชาชนในทุกเรื่องที่เป็นสถานการณ์ต่าง ๆ หากเกิดการบิดเบือนข้อมูลข่าวสาร ผู้ว่าราชการจังหวัดก็จะใช้หอกระจายข่าว และบูรณาการหน่วยงานทั้งทหาร ความมั่นคง พาณิชย์ เกี่ยวกับความช่วยเหลือถ่ายทอดไปยังพี่น้องประชาชน ซึ่งพี่น้องประชาชนก็ชื่นใจ และปฏิบัติตนให้ความร่วมมืออย่างพร้อมเพรียง นอกจากนี้ กระทรวงมหาดไทยได้จัดจัดตั้งศูนย์ติดตามสถานการณ์ตลอด 24 ชั่วโมง เพื่อเป็น warroom ประสานสถานการณ์ตลอดเวลา ประสานกับกองกำลังทหารทั้งระดับส่วนกลาง จังหวัด อำเภอ อย่างใกล้ชิดกัน" ปลัดกระทรวงมหาดไทย กล่าว
ปลัดกระทรวงมหาดไทย กล่าวเพิ่มเติมว่า ในส่วนระยะกลาง พล.อ.ณัฐพล นาคพาณิชย์ หัวหน้าทีม Thailand ได้สั่งการให้กระทรวงมหาดไทยได้รวบรวมความต้องการของประชาชนแล้วสะท้อนไปยังคณะกรรมการฯ เช่น ถ้าเกี่ยวข้องกระทรวงไหนทั้งพาณิชย์ อุตสาหกรรม สาธารณสุข มหาดไทยก็จะแจ้งไปยังหน่วยงานฟังก์ชัน แต่ถ้าจังหวัดสามารถช่วยได้ก่อน ทั้งกลไก กรอ. หอการค้า สภาอุตสาหกรรม ธนาคารของรัฐในพื้นที่ ก็สามารถแก้ไขปัญหาช่วยเหลือให้แก้ได้เสร็จสิ้นที่จังหวัด ประชาชนก็จะไม่เดินทางไปที่ส่วนกลาง นอกจากนี้ มีระเบียบกระทรวงมหาดไทย ว่าด้วยค่าใช้จ่ายเพื่อช่วยเหลือประชาชนตามอํานาจหน้าที่ขององค์กรปกครองส่วนท้องถิ่น พ.ศ. 2560 และที่แก้ไขเพิ่มเติม โดยประชาชนสามารถยื่นความจำนงและเหตุผลที่องค์กรปกครองส่วนท้องถิ่นเพื่อขอรับความช่วยเหลือตามระเบียบได้
"ในระยะยาวต้องใช้ความร่วมมือในการเข้าร่วมการเจรจาผ่านกลไกทวิภาคีในระดับต่าง ๆ รวมทั้งจัดระเบียบทบทวนมาตรการแนวทางการเปิด ระงับ ปิดจุดผ่านแดนทุกประเภท และสุดท้ายเราจะต้องศึกษาในเรื่องของจุดผ่านแดน จุดผ่อนปรน ถ้ายกระดับเป็นจุดผ่านแดนถาวรได้เพื่อเป็นโอกาสในการควบคุมสินค้าได้ โดยให้จังหวัดได้ทำการศึกษาและเสนอมายังกระทรวงมหาดไทยเพื่อดำเนินการต่อไป "ผู้ว่าราชการจังหวัดต้องเป็นผู้บริหารจัดการและผู้นำในพื้นที่เพื่อให้ปัญหาทุกอย่างสำเร็จในพื้นที่" และขอยืนยันว่า กระทรวงมหาดไทยพร้อมให้การสนับสนุนการทำงานของรัฐบาลทุกรูปแบบ" ปลัดกระทรวงมหาดไทย กล่าวในช่วงท้าย
การประชุมในครั้งนี้ นายเสรี กัณฑโรจน์ ผู้อำนวยการสำนักนโยบายและแผน นางสาวอรอุมา วรแสน ผู้อำนวยการกองการต่างประเทศ สำนักงานปลัดกระทรวงมหาดไทย นายเรืองลักษณ์ เรืองยังมี ผู้อำนวยการสำนักการสอบสวนและนิติการ นายอิสรา เจริญชาศรี ผู้อำนวยการสำนักอำนวยการกองอาสารักษาดินแดน นางปณิดา พันธุ์โชติ ผู้อำนวยการสำนักกิจการความมั่นคงภายใน กรมการปกครอง และเจ้าหน้าที่ที่เกี่ยวข้อง ร่วมด้วย

ที่มา : https://www.thaigov.go.th/news/contents/details/97882