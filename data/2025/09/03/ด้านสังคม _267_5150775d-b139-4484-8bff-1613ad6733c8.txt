รัฐบาลไทย-ข่าวทำเนียบรัฐบาล-ดีอี - สธ. เปิดโครงการ "5G Ambulance" ยกระดับบริการการแพทย์ฉุกเฉินด้วยเทคโนโลยี 5G

วันศุกร์ที่ 15 สิงหาคม 2568
ดีอี - สธ. เปิดโครงการ "5G Ambulance" ยกระดับบริการการแพทย์ฉุกเฉินด้วยเทคโนโลยี 5G
ดีอี - สธ. เปิดโครงการ "5G Ambulance" ยกระดับบริการการแพทย์ฉุกเฉินด้วยเทคโนโลยี 5G
วันที่ 15 สิงหาคม 2568 ดร.ปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานพร้อมกล่าวปาฐกถาในหัวข้อ “ยกระดับแพทย์ฉุกเฉินไทยด้วยเทคโนโลยีดิจิทัล” ภายในงานเปิดตัวโครงการส่งเสริมการใช้เทคโนโลยีดิจิทัล 5G เพื่อยกระดับบริการการแพทย์ฉุกเฉิน หรือ 5G Ambulance ประกาศความร่วมมือ 17 หน่วยแพทย์ฉุกเฉินทั่วไทย “ช่วยคนไทยในนาทีชีวิต ต่อลมหายใจของประชาชน” โดยมี ผศ.ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล (ดีป้า) นพ.อารยะ ไข่มุกด์ ผู้อำนวยการศูนย์เทคโนโลยีสารสนเทศและการสื่อสาร สำนักงานปลัดกระทรวงสาธารณสุข (สธ.) นายสมชัย เลิศประสิทธิพันธ์ ผู้ว่าราชการจังหวัดแพร่ และผู้ที่เกี่ยวข้องเข้าร่วมงาน ณ Kantana Virtual Production Studio ห้วยขวาง กรุงเทพฯ
สำหรับโครงการดังกล่าวเป็นความร่วมมือกันของ กระทรวงดีอี โดย ดีป้า ร่วมกับกระทรวงสาธารณสุข เพื่อยกระดับบริการการแพทย์ฉุกเฉิน โดยใช้เทคโนโลยีดิจิทัล 5G นำร่องติดตั้ง  3 เทคโนโลยี ได้แก่ เทคโนโลยีการแพทย์ทางไกล เทคโนโลยีทางการแพทย์ และเทคโนโลยีเพื่อความปลอดภัยบนรถพยาบาลฉุกเฉินขั้นสูง 40 คัน หรือสามารถช่วยเหลือผู้ป่วยเข้าถึงบริการทางการแพทย์ได้ทันทีกว่า 56,000 ราย/ปี
สามารถติดตามรายละเอียดของโครงการเพิ่มเติมได้ทาง www.depa.ro.th , LINE OA : depaThailand และ Facebook Page: depa Thailand

ที่มา : https://www.thaigov.go.th/news/contents/details/99756