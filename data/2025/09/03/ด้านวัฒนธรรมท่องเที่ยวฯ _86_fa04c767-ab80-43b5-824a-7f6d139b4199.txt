รัฐบาลไทย-ข่าวทำเนียบรัฐบาล-“เพลงเกิดเป็นไทย” คว้าแชมป์เวทีประกวด ‘สื่อสร้างสรรค์’ ประชันสร้างสรรค์ไอเดียคนรุ่นใหม่ วธ.ปลุกพลังสร้างสรรค์เยาวชน เชื่อมใจคนไทยด้วยภาษาไทย

วันจันทร์ที่ 21 กรกฎาคม 2568
“เพลงเกิดเป็นไทย” คว้าแชมป์เวทีประกวด ‘สื่อสร้างสรรค์’ ประชันสร้างสรรค์ไอเดียคนรุ่นใหม่ วธ.ปลุกพลังสร้างสรรค์เยาวชน เชื่อมใจคนไทยด้วยภาษาไทย
“เพลงเกิดเป็นไทย” คว้าแชมป์เวทีประกวด ‘สื่อสร้างสรรค์’ ประชันสร้างสรรค์ไอเดียคนรุ่นใหม่ วธ.ปลุกพลังสร้างสรรค์เยาวชน เชื่อมใจคนไทยด้วยภาษาไทย
“เพลงเกิดเป็นไทย” คว้าแชมป์เวทีประกวด ‘สื่อสร้างสรรค์’ ประชันสร้างสรรค์ไอเดียคนรุ่นใหม่ วธ.ปลุกพลังสร้างสรรค์เยาวชน เชื่อมใจคนไทยด้วยภาษาไทย
นายประสพ เรียงเงิน ปลัดกระทรวงวัฒนธรรม เปิดเผยว่า สำนักงานปลัดกระทรวงวัฒนธรรม โดยกองเฝ้าระวังทางวัฒนธรรม จัดกิจกรรมการประกวด สื่อปลอดภัยและสร้างสรรค์ เนื่องในวันภาษาไทยแห่งชาติ พุทธศักราช 2568 ภายใต้หัวข้อ “สื่อสารสร้างสรรค์ด้วยภาษาไทย” ในรูปแบบการประพันธ์เพลง เพื่อกระตุ้นจิตสำนึกในการใช้ภาษาไทยอย่างถูกต้อง และส่งเสริมให้เยาวชนและประชาชนทั่วไปได้มีส่วนร่วมในการอนุรักษ์และพัฒนาภาษาไทย ซึ่งถือเป็นสมบัติทางวัฒนธรรมอันล้ำค่าของชาติ
“การประกวดในปีนี้มีผลงานเข้าร่วมจำนวน 124 ผลงาน โดยเปิดรับสมัครตั้งแต่วันที่ 2 พฤษภาคม - 20 มิถุนายน 2568 และขณะนี้คณะกรรมการตัดสินการประกวดสื่อปลอดภัยและสร้างสรรค์ฯ ได้พิจารณาและประกาศผลการตัดสินเป็นที่เรียบร้อย ดังนี้ รางวัลชนะเลิศ: เพลง “เกิดเป็นไทย” ผลิตโดย ทีมเกิดเป็นไท รองชนะเลิศ อันดับ 1 : เพลง “ขุมพรัพย์ (TREASURE)” ผลิตโดย ทีม NEW ERAS รองชนะเลิศ อันดับ 2 : เพลง “ภาษาไทย มรดกไทย” ผลิตโดย นายกรวิชญ์ สมาน และนางสาวขนกนันท์ ดาวฤกษ์ และรางวัลชมเชย 2 รางวัล คือเพลง “สืบสา(ส์)นไทย” ทีมโรงเรียนสว่างบริบูรณ์วิทยา และเพลง “ภาษาไทยหัวใจของชาติ” โดย นางสาวสุภาวดี ชูลีรักษ์” ปลัด วธ. กล่าว
ปลัด วธ. กล่าวว่า กิจกรรมนี้ไม่เพียงสร้างพื้นที่ให้เยาวชนได้แสดงออกเชิงสร้างสรรค์ แต่ยังเป็นสะพานเชื่อมต่อความรัก ความภาคภูมิใจในภาษาไทยให้ก้าวข้ามขอบเขตเชื้อชาติและวัฒนธรรม สะท้อนว่า ภาษาไทยยังคงมีชีวิต มีพลัง และเชื่อมใจคนไทยทั้งแผ่นดินได้อย่างงดงาม
อย่างไรก็ตามผู้ได้รับรางวัลจะเข้ารับ โล่รางวัลและเกียรติบัตร จากกระทรวงวัฒนธรรม ในงานวันภาษาไทยแห่งชาติ พุทธศักราช 2568 วันที่ 29 กรกฎาคม 2568 ณ ศูนย์วัฒนธรรมแห่งประเทศไทย
ผลงานการประกวดสื่อปลอดภัยและสร้างสรรค์ เนื่องในวันภาษาไทยแห่งชาติ พุทธศักราช 2568 ภายใต้หัวข้อ “สื่อสารสร้างสรรค์ด้วยภาษาไทย” https://www.youtube.com/playlist?list=PLBjrObEn12HeBVLTyfTWS9MoKUnIGjg5b
-------------

ที่มา : https://www.thaigov.go.th/news/contents/details/98620