รัฐบาลไทย-ข่าวทำเนียบรัฐบาล-​วธ. จัดพิธีปล่อยขบวนรถศาสนิกสัมพันธ์ร่วมใจ ช่วยเหลือผู้ประสบอุทกภัย และผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชา

วันจันทร์ที่ 4 สิงหาคม 2568
​วธ. จัดพิธีปล่อยขบวนรถศาสนิกสัมพันธ์ร่วมใจ ช่วยเหลือผู้ประสบอุทกภัย และผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชา
​วธ. จัดพิธีปล่อยขบวนรถศาสนิกสัมพันธ์ร่วมใจ ช่วยเหลือผู้ประสบอุทกภัย และผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชา
วธ. จัดพิธีปล่อยขบวนรถศาสนิกสัมพันธ์ร่วมใจ ช่วยเหลือผู้ประสบอุทกภัย และผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชา
วันศุกร์ที่ ๑ สิงหาคม ๒๕๖๘ เวลา ๑๓.๐๐ น. นายประสพ เรียงเงิน ปลัดกระทรวงวัฒนธรรม เป็นประธานพิธี มอบเครื่องอุปโภคบริโภค และของใช้ที่จำเป็น มอบให้แก่ช่วยเหลือผู้ประสบอุทกภัยและผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชา โดยมี นายชัยพล สุขเอี่ยม อธิบดีกรมการศาสนา ผู้บริหารกระทรวงวัฒนธรรม พร้อมด้วย ผู้แทนองค์การทางศาสนาพุทธ ศาสนาอิสลาม ศาสนาคริสต์ ศาสนาพราหมณ์-ฮินดู ศาสนาซิกข์ ทั้ง ๑๕ องค์การ หน่วยงานที่เกี่ยวข้อง และเจ้าหน้าที่ที่เกี่ยวข้อง เข้าร่วมพิธี ณ โถงชั้น ๑ อาคารวัฒนธรรมวิศิษฏ์ กระทรวงวัฒนธรรม
จากสถานการณ์น้ำท่วมในจังหวัดน่าน ทำให้บ้านเรือนพี่น้องประชาชน สถานที่ราชการ หน่วยงานต่าง ๆ สถานที่ท่องเที่ยวต่างๆ และศาสนสถานหลายแห่งได้รับความเสียหายอย่างหนัก และในสถานการณ์ความไม่สงบในบริเวณชายแดนไทย-กัมพูชา ในจังหวัดสุรินทร์ ได้สร้างความความสูญเสียแก่ครอบครัวผู้เสียชีวิต และประชาชนที่อยู่บริเวณพื้นที่ใกล้เคียง รวมถึงโบราณสถานต่างๆ ได้รับความเสียหายจำนวนมาก กระทรวงวัฒนธรรม โดยกรมการศาสนา ร่วมกับ วัด ได้แก่ วัดพระราม ๙ กาญจนาภิเษก วัดสุวรรณภูมิพุทธชยันตี วัดสะพาน วัดลาดปลาเค้า สถาบันวะสะฏียะห์ วัดวชิรธรรมสาธิตวรวิหาร วัดบรมสถล (วัดดอน) วัดหัวลำโพง วัดมหาธาตุยุวราชรังสฤษฎิ์ราชวรมหาวิหาร วัดเวฬุวนาราม วัดคลองเตยนอก วัดมหาธาตุยุวราชรังสฤษดิ์ และลานธรรมชุมชนอมรพันธ์ ๙  องค์กรเครือข่ายทางศาสนาทั้ง ๕ ศาสนา ทั้ง ๑๕ องค์การ ได้แก่ องค์การพุทธศาสนิกสัมพันธ์แห่งโลก (พ.ส.ล.) พุทธสมาคมแห่งประเทศไทย ในพระบรมราชูปถัมภ์ ยุวพุทธิกสมาคมแห่งประเทศไทย ในพระบรมราชูปถัมภ์ เปรียญธรรมสมาคมแห่งประเทศไทย ในพระราชูปถัมภ์ฯ สำนักจุฬาราชมนตรี สภาประมุขบาทหลวงโรมันคาทอลิกแห่งประเทศไทย สภาคริสตจักรในประเทศไทย สหกิจคริสเตียนแห่งประเทศไทย มูลนิธิคริสตจักรคณะแบ๊บติสต์ (ฟอเรนมิชชั่นบอร์ด) มูลนิธิคริสตจักรเซเว่นธ์เดย์แอ๊ดเวนตีสแห่งประเทศไทย สำนักพราหมณ์พระราชครู ในสำนักพระราชวัง สมาคมฮินดูสมาช สมาคมฮินดูธรรมสภา สมาคมศรีคุรุสิงห์สภา สมาคมนามธารีสังคัตแห่งประเทศไทย รวมถึงหน่วยงานเครือข่าย และผู้มีจิตศรัทธาอื่นๆ ร่วมบริจาคเงิน เครื่องอุปโภคบริโภค และของใช้ที่จำเป็น เพื่อช่วยเหลือผู้ประสบอุทกภัยและผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชา
กระทรวงวัฒนธรรม โดยกรมการศาสนา ได้จัดพิธีมอบเครื่องอุปโภคบริโภค และของใช้ที่จำเป็น ช่วยเหลือผู้ประสบอุทกภัยจังหวัดน่าน ให้แก่ สำนักงานวัฒนธรรมจังหวัดน่าน สภาคริสตจักรในประเทศ ส่วนคริสตจักรที่ ๕ จังหวัดน่าน และร่วมช่วยเหลือผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชา ในจังหวัดสุรินทร์ ให้แก่ ศูนย์ปฏิบัติธรรมวัดกลางสุรินทร์  อำเภอเมืองสุรินทร์ ศาลากลางจังหวัดสุรินทร์ คริสตจักรพระกิตติคุณสังขะ อำเภอสังขะ และวัดสุทธิธรรมาราม วัดใหม่หลวงตาเยื้อน เพื่อช่วยเหลือบรรเทาความเดือดร้อนแก่ผู้นำศาสนา และศาสนิกชนผู้ประสบภัย เป็นการแสดงออกถึงความห่วงใยและเอื้ออาทรต่อกัน ถึงแม้อยู่ต่างพื้นที่ ต่างศาสนา หรือต่างความเชื่อ ในฐานะพี่น้องประชาชนคนไทยด้วยกัน ในการจัดพิธีเครื่องอุปโภคบริโภค และของใช้ที่จำเป็น ช่วยเหลือผู้ประสบอุทกภัยจังหวัดน่านและผู้ได้รับผลกระทบจากเหตุการณ์ความไม่สงบบริเวณชายแดนไทย-กัมพูชาในครั้งนี้ แสดงถึงความห่วงใยของภาครัฐ องค์การทางศาสนาทุกศาสนา และองค์กรเครือข่ายภาคเอกชนที่มีต่อประชาชนชาวไทย ซึ่งที่ผ่านมา องค์การทางศาสนาต่าง ๆ ในสังคมพหุวัฒนธรรม ได้ร่วมกันช่วยเหลือผู้ประสบภัยอย่างต่อเนื่องเป็นประจำทุกปี โดยมุ่งหวังที่จะบรรเทาความเดือดร้อนให้กับศาสนิกชน เพื่อให้สามารถดำเนินชีวิตต่อไปได้ อีกทั้งยังเป็นการสร้างความสัมพันธ์ที่ดีต่อกันระหว่างหน่วยงานของรัฐและศาสนิกชนทุกศาสนา ซึ่งเป็นการดำเนินงานตามนโยบายของรัฐบาล ในการพัฒนาคุณธรรมจริยธรรมแก่ประชาชน บนพื้นฐานหลักธรรมทางศาสนา หลักปรัชญาของเศรษฐกิจพอเพียง มุ่งเน้นการสร้างความรัก ความสามัคคีในสังคมไทย โดยทุกองค์การศาสนาในประเทศไทยต้องร่วมกันสร้างสังคม แห่งความเอื้ออาทร มีน้ำใจ ช่วยเหลือซึ่งกันและกัน ส่งเสริมให้ศาสนิกชนนำหลักธรรมทางศาสนาไปสู่การปฏิบัติในชีวิตประจำวัน เพื่อให้ศาสนิกชนเป็นคนดี มีคุณธรรม ร่วมเทิดทูนสถาบันชาติ ศาสนา พระมหากษัตริย์ ร่วมทำกิจกรรมสาธารณประโยชน์ เพื่อสร้างความเข้าใจอันดีและความสมานฉันท์ระหว่างศาสนิกชนต่างศาสนา ทำให้ประเทศมีความสงบร่มเย็นในมิติศาสนาอย่างยั่งยืนสืบไป

ที่มา : https://www.thaigov.go.th/news/contents/details/99323