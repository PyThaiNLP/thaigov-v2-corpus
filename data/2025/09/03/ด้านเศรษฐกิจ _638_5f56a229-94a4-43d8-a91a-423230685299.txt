รัฐบาลไทย-ข่าวทำเนียบรัฐบาล-SME D Bank เดินหน้าหนุนเอสเอ็มอี ปลุกพลังการท่องเที่ยว กระตุ้นเศรษฐกิจไทย ดันเข้าถึงแหล่งทุนดอกเบี้ยต่ำ 3% ต่อปี ในงาน ‘พาแบงก์รัฐ มาช่วยราษฎร์’ จ.ภูเก็ต

วันอาทิตย์ที่ 31 สิงหาคม 2568
31/08/2568
พิมพ์
SME D Bank เดินหน้าหนุนเอสเอ็มอี ปลุกพลังการท่องเที่ยว กระตุ้นเศรษฐกิจไทย ดันเข้าถึงแหล่งทุนดอกเบี้ยต่ำ 3% ต่อปี ในงาน ‘พาแบงก์รัฐ มาช่วยราษฎร์’ จ.ภูเก็ต
SME D Bank ปลื้มความสำเร็จงาน “พาแบงก์รัฐ มาช่วยราษฎร์” ครั้งที่ 5 ณ จ.ภูเก็ต ช่วยขับเคลื่อนนโยบายรัฐบาล ปลุกพลังการท่องเที่ยว กระตุ้นเศรษฐกิจไทย ผ่านการสนับสนุนเอสเอ็มอีเข้าถึงบริการ “พัฒนาคู่เติมทุน” ดันถึงแหล่งทุนอัตราดอกเบี้ยพิเศษเพียง 3% ต่อปี
SME D Bank ปลื้มความสำเร็จงาน “พาแบงก์รัฐ มาช่วยราษฎร์” ครั้งที่ 5 ณ จ.ภูเก็ต ช่วยขับเคลื่อนนโยบายรัฐบาล ปลุกพลังการท่องเที่ยว กระตุ้นเศรษฐกิจไทย ผ่านการสนับสนุนเอสเอ็มอีเข้าถึงบริการ “พัฒนาคู่เติมทุน”  ดันถึงแหล่งทุนอัตราดอกเบี้ยพิเศษเพียง 3% ต่อปี คงที่ตลอด 3% ปีแรก ควบคู่เสริมแกร่งธุรกิจครบวงจร ด้วยแพลตฟอร์ม DX by SME D Bank
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า  จากนโยบายของรัฐบาล โดยกระทรวงการคลัง ที่มอบหมายให้สถาบันการเงินรัฐ เป็นกลไกสำคัญ ในการขับเคลื่อน กระตุ้นเศรษฐกิจ และช่วยเหลือบรรเทาความเดือดร้อนให้แก่ผู้ประกอบการเอสเอ็มอีทั่วประเทศที่ได้รับผลกระทบจากปัจจัยท้าทายต่างๆ ดังนั้น SME D Bank จับมือกับ ธนาคารเพื่อการส่งออกและนำเข้าแห่งประเทศไทย (EXIM BANK) และ บรรษัทประกันสินเชื่ออุตสาหกรรมขนาดย่อม (บสย.) จัดงาน “พาแบงก์รัฐ มาช่วยราษฎร์” ณ จังหวัดภูเก็ต  นำบริการจากทั้ง 3 หน่วยงาน มาสนับสนุนผู้ประกอบการเอสเอ็มอีถึงพื้นที่แบบครบวงจร One Stop Service เช่น แหล่งเงินทุน การพัฒนาธุรกิจ สนับสนุนการส่งออก และการค้ำประกันสินเชื่อ เป็นต้น ช่วยเสริมสร้างความเข้มแข็ง และผลักดันให้เอสเอ็มอีเติบโตอย่างมั่นคงและยั่งยืน
สำหรับโครงการ “พาแบงก์รัฐ มาช่วยราษฎร์” ก่อนหน้านี้ จัดมาแล้ว 4 ครั้ง ได้แก่ จ.หนองคาย จ.ขอนแก่น จ.อุบลราชธานี และ จ.เชียงใหม่ ซึ่งประสบความสำเร็จ ได้รับการตอบรับจากผู้ประกอบการเอสเอ็มอีในพื้นที่เข้าร่วมจำนวนมาก สำหรับการจัดงานในครั้งนี้ ณ จ.ภูเก็ต นับเป็นครั้งที่ 5  ซึ่งจะมีส่วนสำคัญในการช่วยกระตุ้นเศรษฐกิจ โดยเฉพาะด้านส่งเสริมการท่องเที่ยวของ จ.ภูเก็ต และในพื้นที่ภาคใต้   โดย SME D Bank  พร้อมมอบบริการ “พัฒนาคู่เติมทุน”  ด้านการเงิน จัดเตรียมสินเชื่อพิเศษไว้คอยให้บริการ ครอบคลุมทุกกลุ่มธุรกิจและทุกความต้องการของเอสเอ็มอี โดยเฉพาะผู้ประกอบการธุรกิจการท่องเที่ยวและเกี่ยวเนื่อง เช่น โรงแรม ร้านอาหาร ภัตตาคาร ขนส่ง สปา ฯลฯ ให้มีเงินทุนนำไปหมุนเวียน เสริมสภาพคล่อง หรือสำรองเป็นค่าใช้จ่ายในการดำเนินธุรกิจ ยกระดับธุรกิจท่องเที่ยวและบริการได้อย่างมีประสิทธิภาพ สามารถแจ้งความประสงค์ยื่นขอสินเชื่อภายในงานได้ทันที
จุดเด่นอัตราดอกเบี้ยพิเศษเพียง 3% ต่อปี คงที่ตลอด 3 ปีแรก ผ่อนชำระนานสูงสุด 10 ปี ปลอดชำระหนี้เงินต้นสูงสุด 12 เดือน ได้แก่ 1.สินเชื่อ “SME Green Productivity” วงเงินกู้สูงสุด 10 ล้านบาท สนับสนุนให้ผู้ประกอบการเอสเอ็มอีลงทุนติดตั้งเครื่องจักร ระบบ อุปกรณ์ เพื่อใช้พลังงานสะอาด ดีต่อธุรกิจและดีต่อโลก 2.สินเชื่อ “ปลุกพลัง SME” วงเงินกู้สูงสุด 1.5 ล้านบาท สนับสนุนผู้ประกอบการรายเล็กรายได้ไม่เกิน 2 ล้านบาทต่อปี ให้เข้าถึงแหล่งทุน เพื่อลงทุน เสริมสภาพคล่อง หรือเป็นเจ้าของธุรกิจแฟรนไชส์ และ 3.สินเชื่อ “Beyond ติดปีก SME” วงเงินกู้สูงสุด 15 ล้านบาท สนับสนุนเอสเอ็มอีที่มีรายได้มากกว่า 2 ล้านบาทต่อปี ช่วยต่อยอดเพิ่มศักยภาพ ลงทุนหรือเสริมสภาพคล่องในธุรกิจ
นอกจากนี้ ยังนำบริการด้านพัฒนาครบวงจร ผ่านแพลตฟอร์ม DX by SME D Bank (dx.smebank.co.th) มาให้ผู้ประกอบการเอสเอ็มอี ใช้บริการได้สะดวกสบาย ทุกที่ ทุกเวลา ตลอด 24 ชม. มีฟีเจอร์สำคัญ ๆ เช่น ระบบ “Business Health Check”  ตรวจสุขภาพทางธุรกิจ ระบบ “E-Learning” รวบรวมหลักสูตรความรู้สำคัญ ช่วยเพิ่มศักยภาพการประกอบธุรกิจ เรียนรู้ได้ด้วยตัวเองตลอด 24 ชั่วโมง ระบบ “SME D Activity”  สามารถจองเข้าร่วมกิจกรรมเติมความรู้ได้ต่อเนื่องตลอดทั้งปี ระบบ “SME D Coach” มีโค้ชมืออาชีพคอยเป็นที่ปรึกษาและให้คำแนะนำธุรกิจ ระบบ “SME D Market” ช่วยขยายตลาดด้วย E-marketplace หนุนจับคู่ธุรกิจ และระบบ “SME D Privilege” มอบสิทธิประโยชน์พิเศษมากมาย เป็นต้น
ภายในงาน  มีการมอบป้ายสินเชื่อให้แก่ผู้ประกอบการเอสเอ็มอีในพื้นที่ ซึ่งได้รับการสนับสนุนสินเชื่อจาก SME D Bank รวมถึง การออกบูธให้คำปรึกษา และแนะนำเข้าถึงแหล่งทุน  โดยมีผู้ประกอบการเอสเอ็มอีในพื้นที่ จ.ภูเก็ต และใกล้เคียง เข้าร่วมจำนวนมาก
สำหรับผู้ประกอบการเอสเอ็มอีนอกจากในงานนี้แล้ว ยังสามารถแจ้งความประสงค์เข้ารับบริการด้านพัฒนาและการเงินจาก SME D Bank ได้ผ่านสาขา SME D Bank ทั่วประเทศ หรือช่องทางออนไลน์ต่าง ๆ เช่น LINE Official Account : SME Development Bank  และ www.smebank.co.th เป็นต้น  สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/100303