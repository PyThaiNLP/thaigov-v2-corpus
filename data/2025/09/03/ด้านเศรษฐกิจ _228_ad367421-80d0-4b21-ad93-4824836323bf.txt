รัฐบาลไทย-ข่าวทำเนียบรัฐบาล-​คณะผู้ตรวจราชการฯ ร่วมตรวจติดตามผลการดำเนินงาน SME D Bank 

วันอาทิตย์ที่ 20 กรกฎาคม 2568
20/07/2568
พิมพ์
​คณะผู้ตรวจราชการฯ ร่วมตรวจติดตามผลการดำเนินงาน SME D Bank
​คณะผู้ตรวจราชการฯ ร่วมตรวจติดตามผลการดำเนินงาน SME D Bank
วันที่ 16 กรกฎาคม 2568 นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม และคณะฯ เข้าตรวจ แนะนำ และติดตามผลการดำเนินการของ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ซึ่งเป็นรัฐวิสาหกิจภายใต้การกำกับดูแลของกระทรวงการคลังและกระทรวงอุตสาหกรรม โดยมีนายพิชิต มิทราวงศ์ กรรมการผู้จัดการ พร้อมคณะผู้บริหาร ธพว. ให้การต้อนรับและบรรยายสรุปผลการดำเนินงาน ณ ห้องประชุมแก้ววิเชียร ชั้น 11 อาคาร SME Bank Tower
การประชุมครั้งนี้ มีวัตถุประสงค์เพื่อติดตามผลการปฏิบัติงานของ ธพว. รวมถึงการรับฟังข้อเสนอแนะ ปัญหาอุปสรรค และรับฟังแนวทางการทำงานร่วมกันระหว่าง ธพว. กับหน่วยงานในสังกัดของกระทรวงอุตสาหกรรม
โครงการสินเชื่อที่ปัจจุบัน ธพว. เป็นหน่วยร่วมดำเนินการกับ สำนักงานกองทุนพัฒนาเอสเอ็มอีตามแนวประชารัฐ สำนักงานปลัดกระทรวงอุตสาหกรรม อาทิเช่น สินเชื่อเสือติดปีก สินเชื่อคงกระพัน นอกจากนี้ ธพว. ยังให้บริการด้าน "พัฒนาคู่เติมทุน" โดยสนับสนุนให้เอสเอ็มอีไทยเติบโตอย่างเข้มแข็งและยั่งยืน ผ่านผลิตภัณฑ์สินเชื่อเหมาะสม ครอบคลุมทุกกลุ่มธุรกิจ ควบคู่กับพัฒนาผ่านแพลตฟอร์ม "DX by SME D Bank" ที่จะช่วยเสริมแกร่งครบวงจร อีกทั้ง ขับเคลื่อนองค์กรตามหลัก ESG สร้างความสมดุลระหว่างการเติบโตทางธุรกิจควบคู่ไปกับการดูแลสังคมและสิ่งแวดล้อม นำไปสู่การเป็นธนาคารเพื่อการพัฒนาเอสเอ็มอีไทยอย่างยั่งยืน สอดคล้องกับนโยบาย “MIND 4 มิติ” ของกระทรวงอุตสาหกรรม

ที่มา : https://www.thaigov.go.th/news/contents/details/98585