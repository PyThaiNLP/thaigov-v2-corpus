รัฐบาลไทย-ข่าวทำเนียบรัฐบาล-เปิดโอกาสให้กับผู้ที่สนใจด้านงานเขียนเกี่ยวกับภาพยนตร์ “การอบรมเชิงปฏิบัติการ Critical Film Writing Workshop" 9 สิงหาคม 2568 ณ หอภาพยนตร์

วันอังคารที่ 22 กรกฎาคม 2568
เปิดโอกาสให้กับผู้ที่สนใจด้านงานเขียนเกี่ยวกับภาพยนตร์ “การอบรมเชิงปฏิบัติการ Critical Film Writing Workshop" 9 สิงหาคม 2568 ณ หอภาพยนตร์
เปิดโอกาสให้กับผู้ที่สนใจด้านงานเขียนเกี่ยวกับภาพยนตร์ “การอบรมเชิงปฏิบัติการ Critical Film Writing Workshop" 9 สิงหาคม 2568 ณ หอภาพยนตร์
9 สิงหาคม Public Program - Critical Film Writing Workshop ที่หอภาพยนตร์
หลังจากที่ มูลนิธิหนังไทยและหอภาพยนตร์ (องค์การมหาชน) ได้ประกาศรายชื่อผู้ผ่านการคัดเลือก เพื่อเข้าร่วมการอบรมเชิงปฏิบัติการ Critical Film Writing Workshop ที่จะมีขึ้นในวันที่ 7 - 10 สิงหาคม 2568 โดยการสนับสนุนจากกรมส่งเสริมวัฒนธรรม เป้าหมายเพื่อเป็นการเพิ่มพูนทักษะการเขียน และเห็นถึงความสำคัญของการคิดและเขียนเกี่ยวกับภาพยนตร์ ทั้งในเชิงทฤษฎี การตีความ การใช้ภาษา การหามุมมอง การสร้างความเชื่อมโยงระหว่างภาพยนตร์กับประวัติศาสตร์ สังคม ศิลปะ และความเป็นไปในแง่มุมต่าง ๆ ของโลก ซึ่งผู้เข้าอบรมจะได้เก็บเกี่ยวประสบการณ์จากวิทยากร ผู้เชี่ยวชาญทั้งไทยและต่างประเทศที่จะมาให้ความรู้ตลอดทั้งสี่วันอย่างเข้มข้น และเพื่อเปิดโอกาสให้กับผู้ที่สนใจด้านงานเขียนเกี่ยวกับภาพยนตร์ “การอบรมเชิงปฏิบัติการ Critical Film Writing Workshop” ได้เปิดสำรองที่นั่งรอบสาธารณะ (Public Program) ในวันที่ 9 สิงหาคม 2568 เริ่มตั้งแต่13.00 น. เป็นต้นไปกับโปรแกรม Keynote: The Deaths of Cinema by Dennis Lim แนวคิดว่าด้วยความตายของภาพยนตร์เกิดขึ้นมาพร้อม ๆ กับการมีภาพยนตร์ โดย เดนนิส ลิม นักเขียน นักวิจารณ์ และโปรแกรมเมอร์ชาวอเมริกัน-มาเลเซีย จะเชื่อมโยงความตายซ้ำแล้วซ้ำเล่าของภาพยนตร์กับงานเขียนเรื่องภาพยนตร์อันเป็นสิ่งที่เกิดและตายเป็นวัฏจักรไปพร้อม ๆ กัน
โปรแกรมถัดมาเวลา 15.30 น. In Other Words by May Adadol Ingawanich & Kong Rithdee ถ้อยคำและตัวหนังสือมากมายเปรียบเสมือนครู ต้นแบบ และกรณีศึกษาแห่งการเรียนรู้งานเขียนกับ เม อดาดล อิงคะวณิช และ ก้อง ฤทธิ์ดี จะมาร่วมแลกเปลี่ยนตัวบทที่เขียนโดยนักเขียนท่านอื่น ๆ เพื่อเสนอแนวทางการฝึกฝนและเรียนรู้จากงานเขียน รวมทั้งแนะนำการอ่านอย่างวิเคราะห์เพื่อเสริมสร้างทักษะในงานเขียน
ปิดท้ายด้วย 18.00 น. จัดฉายภาพยนตร์ Werckmeister Harmonies ผลงานปี 2000 โดยเบลา ทาร์ และ อันเยส ฮรานิทสกี้ สร้างจากนิยายของนักเขียนฮังการีคนสำคัญ ลาสโล ครัสนาฮอเคย์ เรื่อง The Melancholy of Resistance
สามารถดูรายละเอียดและสำรองที่นั่งอบรมเชิงปฏิบัติการ Critical Film Writing Workshop รอบสาธารณะชน (Public Program) ในวันเสาร์ที่ 9 สิงหาคม 2568 ได้ที่ www.fapot.or.th  หรือhttps://www.facebook.com/ThaiFilmArchivePage

ที่มา : https://www.thaigov.go.th/news/contents/details/98678