รัฐบาลไทย-ข่าวทำเนียบรัฐบาล-"ภูมิธรรม" นำแถลงผลงานปราบปรามยาเสพติด ปีงบ 68 รอบ 10 เดือน ดำเนินคดี 2.1 แสนคดี จับกุมผู้ต้องหากว่า 2.11 แสนราย อายัดทรัพย์ 12,000 ล้านบาท พร้อมเน้นย้ำ รัฐบาลจริงจังกับการปราบปราม

วันพุธที่ 30 กรกฎาคม 2568
30/07/2568
พิมพ์
"ภูมิธรรม" นำแถลงผลงานปราบปรามยาเสพติด ปีงบ 68 รอบ 10 เดือน ดำเนินคดี 2.1 แสนคดี จับกุมผู้ต้องหากว่า 2.11 แสนราย อายัดทรัพย์ 12,000 ล้านบาท พร้อมเน้นย้ำ รัฐบาลจริงจังกับการปราบปราม
"ภูมิธรรม" นำแถลงผลงานปราบปรามยาเสพติด ปีงบ 68 รอบ 10 เดือน ดำเนินคดี 2.1 แสนคดี  จับกุมผู้ต้องหากว่า 2.11 แสนราย อายัดทรัพย์ 12,000 ล้านบาท พร้อมเน้นย้ำ รัฐบาลจริงจังกับการปราบปรามยาเสพติดอย่างเข้มข้นต่อเนื่อง
"ภูมิธรรม" นำแถลงผลงานปราบปรามยาเสพติด ปีงบ 68 รอบ 10 เดือน ดำเนินคดี 2.1 แสนคดี จับกุมผู้ต้องหากว่า 2.11 แสนราย อายัดทรัพย์ 12,000 ล้านบาท พร้อมเน้นย้ำ รัฐบาลจริงจังกับการปราบปรามยาเสพติดอย่างเข้มข้นต่อเนื่อง กำหนดตัวชี้วัดสำคัญ "ประชาชนต้องสัมผัสได้ว่ารัฐปราบปรามอย่างเต็มที่"
วันนี้ (30 ก.ค. 68) เวลา 11.30 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานแถลงข่าวผลการจับกุมคดียาเสพติดรายสำคัญภายใต้นโยบายเร่งด่วนในการปราบปรามและตัดวงจรการค้ายาเสพติดอย่างเข้มข้น โดยมี นายทวี สอดส่อง รัฐมนตรีว่าการกระทรวงยุติธรรม นายอรรษิษฐ์ สัมพันธรัตน์ ปลัดกระทรวงมหาดไทย พล.ต.อ.กิตติ์รัฐ พันธุ์เพ็ชร์ ผู้บัญชาการตำรวจแห่ง น.ส.อารีภักดิ์ เงินบำรุง รองเลขาธิการคณะกรรมการป้องกันและปราบปรามยาเสพติด (ป.ป.ส.) พล.ต.ท.สำราญ นวลมา ผู้ช่วยผู้บัญชาการตำรวจแห่งชาติ พล.ต.ท.สันติ ชัยนิรามัย ผู้บัญชาการตำรวจปราบปรามยาเสพติด (บช.ปส.) และหน่วยงานที่เกี่ยวข้อง ร่วมแถลงข่าว ณ ห้องประชุมพรหมนอก ชั้น 2 กองบัญชาการตำรวจปราบปรามยาเสพติด ถ.วิภาวดีรังสิต กรุงเทพฯ
นายภูมิธรรม กล่าวว่า ปัญหายาเสพติดเป็นเรื่องที่เราให้ความสำคัญมาก เป็นหนึ่งในภารกิจเร่งด่วนและสำคัญยิ่งของรัฐบาลภายใต้การนำของ น.ส.แพทองธาร ชินวัตร นายกรัฐมนตรี ที่ได้ยืนยันเจตนารมณ์ไว้อย่างชัดเจนต่อที่ประชุมรัฐสภาว่า ปัญหายาเสพติดคือภัยร้ายแรงที่ต้องเร่งแก้ไขอย่างเด็ดขาดครบวงจร ทั้งการผลิต การลำเลียง และการค้า การซื้อ โดยรัฐบาลได้เดินหน้านโยบาย Seal Stop Safe อย่างเป็นรูปธรรมผ่านการบูรณาการการทำงานของทุกภาคส่วน ทั้งฝ่ายปกครอง ฝ่ายความมั่นคง และภาคประชาชน เพื่อยุติภัยคุกคามจากยาเสพติดในทุกระดับ ตั้งแต่ต้นน้ำ กลางน้ำ จนถึงปลายน้ำ ควบคู่กับนโยบาย No Drugs No Dealers ผนึกกำลังชุมชนปลอดยาเสพติด แสดงให้เห็นถึงความมุ่งมั่นตั้งใจด้วยผลงานที่เกิดขึ้นอย่างเป็นรูปธรรม ชัดเจน และครอบคลุมพื้นที่ทั่วทั้งประเทศ
"ในรอบ 10 เดือนที่ผ่านมา ตั้งแต่ 1 ตุลาคม 67 - 30 กรกฎาคม 68 ได้ดำเนินคดีมากกว่า 210,000 คดี จับกุมผู้ต้องหากว่า 211,000 ราย ตรวจยึดยาบ้ากว่า 851 ล้านเม็ด ยาไอซ์ 41 ตัน เฮโรอีน 1.2 ตัน และเคตามีนกว่า 5 ตัน อายัดทรัพย์สินจากขบวนการค้ายาเสพติดกว่า 12,000 ล้านบาท โดยเฉพาะตั้งแต่วันที่ 1 กรกฎาคม เป็นต้นมา บก.ปส. สามารถสืบสวนจับกุมเครือข่ายยาเสพติดสำคัญ ได้ถึง 19 คดี ผู้ต้องหา 45,000 ราย ของกลางยาบ้า 46 ล้านเม็ด ไอซ์ 1.4 ตัน และเคตามีน 150 กิโลกรัม โดยได้จับกุมผู้ต้องหาที่เป็นทั้งนักบิน และพระสงฆ์ จนถึงเครือข่ายข้ามชาติ ส่งด่วน และลักลอบขนส่งพัสดุ" นายภูมิธรรม กล่าว
รัฐบาลชุดนี้จริงจังกับการปราบปรามยาเสพติดในทุกมิติ และเราจะไม่ยอมให้ประเทศไทยเป็นพื้นที่ปลอดภัยของผู้ค้ายาเสพติด ขอขอบคุณเจ้าหน้าที่ทุกหน่วยงานที่ปฏิบัติงานด้วยความเสี่ยงอันตราย เสี่ยงชีวิต เพื่อความสงบสุขของประชาชน และขอเชิญชวนพี่น้องประชาชนทุกคนร่วมกันเป็นหูเป็นตา เป็นเครือข่ายตาสับปะรด ร่วมกับเจ้าหน้าที่ทุกคนที่มีความพร้อมในการปฏิบัติการนับตั้งแต่ได้ประชุมร่วมกัน เพื่อพิชิตเป้าหมายยาเสพติดมากขึ้นต่อไป เพื่อให้การหยุดยั้งยาเสพติด ปิดล้อมเครือข่ายในทุกระดับ สร้างชุมชนปลอดภัยเพื่อประเทศไทยมั่นคง มั่งคั่ง และยั่งยืน เป็นภารกิจร่วมกันทำให้ประชาชนรู้สึกได้ว่ายาเสพติดได้หมดไปแล้วจากชุมชน นี่คือตัวชี้วัดที่สำคัญที่ประชาชนต้องสัมผัสได้อย่างเป็นรูปธรรมว่า รัฐได้ดูแลจัดการแก้ไขปราบปรามอย่างเต็มที่

ที่มา : https://www.thaigov.go.th/news/contents/details/99084