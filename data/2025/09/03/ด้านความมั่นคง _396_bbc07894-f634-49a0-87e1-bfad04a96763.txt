รัฐบาลไทย-ข่าวทำเนียบรัฐบาล-มหาดไทย ประชุมคณะอนุกรรมการส่งเสริมคุณธรรม ขับเคลื่อนองค์กรคุณธรรมและจังหวัดคุณธรรมต้นแบบ มท. ประจำปี 2568 มุ่งเสริมสร้าง "อำเภอคุณธรรม - จังหวัดคุณธรรม" ด้วยกระบวนการมีส่วนร่วมของ

วันพุธที่ 20 สิงหาคม 2568
20/08/2568
พิมพ์
มหาดไทย ประชุมคณะอนุกรรมการส่งเสริมคุณธรรม ขับเคลื่อนองค์กรคุณธรรมและจังหวัดคุณธรรมต้นแบบ มท. ประจำปี 2568 มุ่งเสริมสร้าง "อำเภอคุณธรรม - จังหวัดคุณธรรม" ด้วยกระบวนการมีส่วนร่วมของ
มหาดไทย ประชุมคณะอนุกรรมการส่งเสริมคุณธรรม ขับเคลื่อนองค์กรคุณธรรมและจังหวัดคุณธรรมต้นแบบ มท. ประจำปี 2568 มุ่งเสริมสร้าง "อำเภอคุณธรรม - จังหวัดคุณธรรม" ด้วยกระบวนการมีส่วนร่วมของทุกภาคส่วน
วันนี้ (20 ส.ค. 68) เวลา 10.00 น. นายวิบูลย์ สงวนพงศ์ ที่ปรึกษาและอนุกรรมการส่งเสริมคุณธรรมกระทรวงมหาดไทย เป็นประธานการประชุมคณะอนุกรรมการส่งเสริมคุณธรรมกระทรวงมหาดไทย ประจำปีงบประมาณ พ.ศ. 2568 โดยมี ร.ต.ท.อาทิตย์ บุญญะโสภัต ผู้ทรงคุณวุฒิและอนุกรรมการ นางสุกานดา วรเชษฐบัญชา ผู้ทรงคุณวุฒิและอนุกรรมการ นางวรสุดา รัตนสุคนธ์ รกน.ที่ปรึกษาด้านการบริหารงานจังหวัดแบบบูรณาการ นายอัธยา นวลอุทัย ผู้ช่วยปลัดกระทรวงมหาดไทย นางขนิษฐา จิรพิทักษ์ ผู้อำนวยการศูนย์ปฏิบัติการต่อต้านการทุจริต กระทรวงมหาดไทย และคณะอนุกรรมการฯ ร่วมประชุม ณ ห้องประชุมราชบพิธ ชั้น 5 อาคารดำรงราชานุสรณ์ กระทรวงมหาดไทย
การประชุมในวันนี้ ที่ประชุมได้หารือร่วมกันในประเด็นสำคัญ อาทิ การกำหนดตัวชี้วัดและเกณฑ์การประเมินองค์กรคุณธรรมและจังหวัดคุณธรรมในปีงบประมาณเดียวกัน ผลการประเมินและการคัดเลือกองค์กรคุณธรรมต้นแบบโดดเด่น ประจำปีงบประมาณ พ.ศ. 2568 ผลการประเมินและการคัดเลือกจังหวัดคุณธรรมต้นแบบโดดเด่น ตลอดจนแนวทางการขับเคลื่อนจังหวัดคุณธรรมในปีงบประมาณถัดไป เพื่อให้การดำเนินงานด้านการส่งเสริมคุณธรรมของกระทรวงมหาดไทยมีความต่อเนื่องและบรรลุผลตามเป้าหมายที่กำหนด
สำหรับคณะอนุกรรมการส่งเสริมคุณธรรมกระทรวงมหาดไทย แต่งตั้งขึ้นโดยคณะกรรมการส่งเสริมคุณธรรมแห่งชาติ มี ปลัดกระทรวงมหาดไทย เป็นประธาน และผู้อำนวยการศูนย์ปฏิบัติการต่อต้านการทุจริตกระทรวงมหาดไทย เป็นเลขานุการ มีหน้าที่จัดทำและขับเคลื่อนแผนปฏิบัติการส่งเสริมคุณธรรมของกระทรวงให้สอดคล้องกับแผนระดับชาติ ระยะที่ 2 (พ.ศ. 2566–2570) สนับสนุนการพัฒนาองค์กรคุณธรรม อำเภอคุณธรรม จังหวัดคุณธรรม ส่งเสริมการมีส่วนร่วมของทุกภาคส่วน รวมทั้งติดตามและประเมินผลการดำเนินงาน เพื่อนำเสนอรายงานต่อคณะกรรมการส่งเสริมคุณธรรมแห่งชาติตามกรอบที่กำหนด

ที่มา : https://www.thaigov.go.th/news/contents/details/99941