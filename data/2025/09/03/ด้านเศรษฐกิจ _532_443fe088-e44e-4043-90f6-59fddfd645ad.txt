รัฐบาลไทย-ข่าวทำเนียบรัฐบาล-ไอแบงก์ คว้าคะแนน ITA ปี 2568 ระดับ “ผ่านดี” สะท้อนความโปร่งใสและการป้องกันการทุจริตอย่างเข้มแข็ง

วันอังคารที่ 19 สิงหาคม 2568
19/08/2568
พิมพ์
ไอแบงก์ คว้าคะแนน ITA ปี 2568 ระดับ “ผ่านดี” สะท้อนความโปร่งใสและการป้องกันการทุจริตอย่างเข้มแข็ง
ไอแบงก์ได้รับผลการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment: ITA) ประจำปีงบประมาณ พ.ศ. 2568 ในระดับ “ผ่านดี” ด้วยคะแนนรวม 95.34 คะแนน สูงกว่าเกณฑ์เป้าหมายที่กำหนดไว้ที่ 85 คะแนน
ดร.ทวีลาภ ฤทธาภิรมย์ กรรมการและผู้จัดการ ธนาคารอิสลามแห่งประเทศไทย เปิดเผยว่า ธนาคารอิสลามแห่งประเทศไทย (ไอแบงก์) ได้รับผลการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment: ITA) ประจำปีงบประมาณ พ.ศ. 2568 ในระดับ “ผ่านดี” ด้วยคะแนนรวม 95.34 คะแนน สูงกว่าเกณฑ์เป้าหมายที่กำหนดไว้ที่ 85 คะแนน ซึ่งเป็นสิ่งยืนยันถึงมาตรฐานความโปร่งใสและความรับผิดชอบในการดำเนินงานของธนาคาร
ดร.ทวีลาภ กล่าวเพิ่มเติมว่า ในปีนี้ ไอแบงก์ยังได้รับ คะแนนเต็ม 100 คะแนน ในตัวชี้วัดด้านการป้องกันการทุจริต ซึ่งถือเป็นการสะท้อนถึงความมุ่งมั่นขององค์กรในการยึดมั่นในหลักธรรมาภิบาล และการดำเนินงานที่มุ่งเน้นการป้องกันความเสี่ยงจากการทุจริตในทุกมิติ
สำหรับผลการประเมิน ITA ปี 2568 ครอบคลุมทั้งการรับรู้ของผู้มีส่วนได้ส่วนเสียภายใน (IIT) การรับรู้ของผู้มีส่วนได้ส่วนเสียภายนอก (EIT) และการเปิดเผยข้อมูลสาธารณะ (OIT) โดยแต่ละด้านมีคะแนนไม่น้อยกว่า 85 คะแนน ซึ่งเป็นไปตามเกณฑ์ที่กำหนดภายใต้แผนแม่บทยุทธศาสตร์ชาติ ประเด็นการต่อต้านการทุจริตและประพฤติมิชอบ ที่มุ่งให้หน่วยงานภาครัฐมีความโปร่งใสและปลอดการทุจริต
ทั้งนี้ ผลการประเมินในระดับสูงอย่างต่อเนื่อง พร้อมกับการบรรลุคะแนนเต็มในตัวชี้วัดด้านการป้องกันการทุจริต นับเป็นสิ่งตอกย้ำเจตนารมณ์ของไอแบงก์ในการดำเนินงานด้วยคุณธรรม ความโปร่งใส และธรรมาภิบาล เพื่อสร้างความเชื่อมั่นแก่ประชาชนและผู้รับบริการอย่างยั่งยืน

ที่มา : https://www.thaigov.go.th/news/contents/details/99868