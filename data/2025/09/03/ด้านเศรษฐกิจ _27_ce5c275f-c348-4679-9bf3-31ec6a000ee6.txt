รัฐบาลไทย-ข่าวทำเนียบรัฐบาล-เลขาฯ รมว.กษ. ร่วมพิธีเปิดงาน Japan-ASEAN Startup Business Meeting Fair 2025 สนับสนุนการเติบโตทางเศรษฐกิจอย่างยั่งยืน

วันพฤหัสบดีที่ 26 มิถุนายน 2568
เลขาฯ รมว.กษ. ร่วมพิธีเปิดงาน Japan-ASEAN Startup Business Meeting Fair 2025 สนับสนุนการเติบโตทางเศรษฐกิจอย่างยั่งยืน
เลขาฯ รมว.กษ. ร่วมพิธีเปิดงาน Japan-ASEAN Startup Business Meeting Fair 2025 สนับสนุนการเติบโตทางเศรษฐกิจอย่างยั่งยืน
นางสาวอนงค์นาถ จ่าแก้ว เลขานุการรัฐมนตรีว่าการกระทรวงเกษตรและสหกรณ์ ร่วมพิธีเปิดงาน Japan-ASEAN Startup Business Meeting Fair 2025 โดยมี นายเคนอิจิ ยามาโตะ ประธานคณะกรรมการบริหาร ธนาคารกรุงศรีอยุธยา จำกัด (มหาชน) เป็นประธาน พร้อมด้วย นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม นายโอตากะ มาซาโตะ เอกอัครราชทูตญี่ปุ่นประจำประเทศไทย นายคาซึฮิสะ ทาเคอุจินายกเทศมนตรีเมืองคิตะคิวชู ญี่ปุ่น และนายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน (BOI) เข้าร่วม ณ ห้องฉัตราบอลรูม โรงแรมสยามเคมปินสกี้ กรุงเทพมหานคร โดยการจัดงานครั้งนี้มีวัตถุประสงค์เพื่อส่งเสริมการสร้างเครือข่ายระหว่างธุรกิจสตาร์ทอัพกับบริษัทขนาดใหญ่ในภูมิภาคอาเซียนและญี่ปุ่น รวมถึงสนับสนุนการพัฒนาเศรษฐกิจที่ยั่งยืนผ่านการลงทุนและการเป็นหุ้นส่วนด้านเศรษฐกิจดิจิทัล เพื่อเสริมสร้างความเข้มแข็งให้กับชุมชนธุรกิจในภูมิภาคในระยะยาว ซึ่งเป็นความร่วมมือระหว่างบริษัทธนาคารกรุงศรีอยุธยา จำกัด (มหาชน) ธนาคารเอ็มยูเอฟจี (MUFG) และหน่วยงานภาครัฐของประเทศต่าง ๆ ได้แก่ ญี่ปุ่น ไทย กัมพูชา อินโดนีเซีย ฟิลิปปินส์ และเวียดนาม
นอกจากนี้ ภายในงานมีกิจกรรมการจับคู่เจรจาธุรกิจ (1:1 Business Matching) การนำเสนอแนวคิดและไอเดียธุรกิจโดยสตาร์ทอัพด้านอาหารและการเกษตร (Startup Pitching) กิจกรรมสัมมนาให้ความรู้ และการจัดแสดงนิทรรศการของธุรกิจสตาร์ทอัพมากกว่า 60 บริษัท เช่น เทคโนโลยีเพื่อการพัฒนาธุรกิจอย่างยั่งยืน (ESG), เทคโนโลยี AIระบบเครื่องจักรอัตโนมัติ (Factory Automation) รวมไปถึงเกมส์ และแอนิเมชั่น อีกด้วย

ที่มา : https://www.thaigov.go.th/news/contents/details/97872