รัฐบาลไทย-ข่าวทำเนียบรัฐบาล-​“สุดาวรรณ” เปิดบ้าน “สถาบันบัณฑิตพัฒนศิลป์” ชมการเรียนการสอน นาฏศิลป์ โขน ละคร ดุริยางค์ ไทยเพียบ ปลื้มช่วยสืบสาน สร้างสรรค์ ทำนุบำรุงและเผยแพร่ศิลปวัฒนธรรม 

วันพุธที่ 25 มิถุนายน 2568
​“สุดาวรรณ” เปิดบ้าน “สถาบันบัณฑิตพัฒนศิลป์” ชมการเรียนการสอน นาฏศิลป์ โขน ละคร ดุริยางค์ ไทยเพียบ ปลื้มช่วยสืบสาน สร้างสรรค์ ทำนุบำรุงและเผยแพร่ศิลปวัฒนธรรม
​“สุดาวรรณ” เปิดบ้าน “สถาบันบัณฑิตพัฒนศิลป์” ชมการเรียนการสอน นาฏศิลป์ โขน ละคร ดุริยางค์ ไทยเพียบ เตรียมจัดประชุมวิชาการนำเสนอผลงานวิจัยระดับชาติ และระดับนานาชาติ สบศ. เฉลิมพระเกียรติพระบาทสมเด็จพระวชิรเกล้าเจ้าอยู่หัว 26 กรกฎาคม 2568 นี้
“สุดาวรรณ” เปิดบ้าน “สถาบันบัณฑิตพัฒนศิลป์” ชมการเรียนการสอน นาฏศิลป์ โขน ละคร ดุริยางค์ ไทยเพียบ ปลื้มช่วยสืบสาน สร้างสรรค์ ทำนุบำรุงและเผยแพร่ศิลปวัฒนธรรม ให้ “คน” ขับเคลื่อนเศรษฐกิจวัฒนธรรมและสังคม พร้อมเตรียมจัดประชุมวิชาการนำเสนอผลงานวิจัยระดับชาติ และระดับนานาชาติ สบศ. เฉลิมพระเกียรติพระบาทสมเด็จพระวชิรเกล้าเจ้าอยู่หัว ในหัวข้อ  “การวิจัยสร้างสรรค์เสริมสร้างเศรษฐกิจด้วยทุนทางวัฒนธรรม”  26 กรกฎาคม 2568 นี้
เมื่อเร็วๆ นี้ นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เเละ นายประสพ เรียงเงิน ปลัดกระทรวงวัฒนธรรม พร้อมด้วยผู้บริหารกระทรวงวัฒนธรรม ได้เดินทางตรวจเยี่ยมสถาบันบัณฑิตพัฒนศิลป์ (สบศ.) ตำบลศาลายา อำเภอพุทธมณฑล จังหวัดนครปฐม โดยมี ดร.นิภา โสภาสัมฤทธิ์ และคณะผู้บริหาร นักเรียน นักศึกษาให้การต้อนรับ ในโอกาสนี้ รัฐมนตรีว่าการกระทรวงวัฒนธรรม ได้ให้โอวาทแก่นักเรียนนักศึกษา และเยี่ยมชมการเรียนการสอน นาฏศิลป์ โขน ละคร ดุริยางค์ ไทย ดนตรีสกาล ขับร้องสากล และเยี่ยมชมคณะศิลปศึกษา คณะศิลปนาฏดุริยางค์ และคณะศิลปะวิจิตร
รัฐมนตรีว่าการกระทรวงวัฒนธรรม กล่าวว่า สบศ. เป็นสถาบันการศึกษาสังกัดในกระทรวงวัฒนธรรม พัฒนาต่อยอดมาจากวิทยาลัยนาฏศิลปและวิทยาลัยช่างศิลป ซึ่งก่อตั้งมากว่า 90 ปี จัดการเรียนการสอนเฉพาะทาง ด้านนาฏศิลป์ไทย นาฏศิลป์สากล ดุริยางค์ไทย ดุริยางค์สากล งานช่างศิลป์ และงานทัศนศิลป์ ตั้งแต่ระดับการศึกษาขั้นพื้นฐาน มัธยมศึกษาปีที่ 1-3 ระดับประกาศนียบัตรวิชาชีพ (ปวช.) ระดับอุดมศึกษา ระดับปริญญาตรี และระดับบัณฑิตศึกษา ระดับปริญโท ปริญญาเอก ปัจจุบันมีวิทยาลัยนาฏศิลปในส่วนภูมิภาค 12 แห่ง วิทยาลัยช่างศิลป 3 แห่ง และคณะวิชาในสังกัด3 คณะ ได้แก่ คณะศิลปศึกษา คณะศิลปนาฏดุริยางค์ คณะศิลปวิจิตร มีนักเรียนนักศึกษาทั่วประเทศกว่า 9,109 คน มีบุคลากร 1,211 คน ทำการสอนโดยครู อาจารย์ ปราชญ์ท้องถิ่น ศิลปินท้องถิ่น ศิลปินแห่งชาติ และบุคคลที่มีชื่อเสียงทางด้านศิลปวัฒนธรรม
นางสาวสุดาวรรณ กล่าวต่อไปว่า นอกจากนี้ สบศ. มีภารกิจในการจัดการศึกษาและส่งเสริมวิชาการตั้งแต่ระดับพื้นฐานวิชาชีพชั้นสูงด้านนาฏศิลป์ ดุริยางคศิลป์ คีตศิลป์ ช่างศิลป์และทัศนศิลป์ ทั้งไทยและสากล รวมทั้งศิลปวัฒนธรรมระดับท้องถิ่นและระดับชาติ ทำการสอน ทำการแสดง ทำการวิจัยและให้บริการทางวิชาการ ตลอดจนส่งเสริม สืบสาน สร้างสรรค์ ทำนุบำรุงและเผยแพร่ศิลปวัฒนธรรม อันเป็นเอกลักษณ์ ของชาติและศิลปวัฒนธรรมที่หลากหลายของชุมชนในท้องถิ่น ที่สำคัญสามารถต่อยอดงานด้านศิลปวัฒนธรรม พัฒนาบุคลากรให้เป็นผู้ที่มีความเชี่ยวชาญด้านศิลปวัฒนธรรม เพื่อรับใช้สังคม ประเทศชาติ และเผยแพร่ไปในระดับสากล เป็นไปตามนโยบายของกระทรวงวัฒนธรรมในการเสริมพลังสร้างสรรค์ให้ “คน” ขับเคลื่อนเศรษฐกิจวัฒนธรรมและสังคม
โดยในปี 2568 ได้กำหนดจัดการประชุมวิชาการนำเสนอผลงานวิจัยระดับชาติ และระดับนานาชาติ สถาบันบัณฑิตพัฒนศิลป์ เฉลิมพระเกียรติพระบาทสมเด็จพระวชิรเกล้าเจ้าอยู่หัว ในหัวข้อ  “การวิจัยสร้างสรรค์เสริมสร้างเศรษฐกิจด้วยทุนทางวัฒนธรรม” “ CREATIVE RESEARCH STRENGTHENS THE ECONOMY WITH CULTURAL CAPITAL” จึงขอเชิญนักวิจัย นักวิชาการ ส่งบทความวิจัย และบทความวิชาการ เข้าร่วมในการประชุมวิชาการนำเสนอผลงานวิจัยระดับชาติ ครั้งที่ 9 THE 9TH BUNDITPATANASILPA INSTITUTE OF FINE ARTS NATIONAL CONFERENCE ON RESEARCH IN CULTURE AND EDUCATIONและการประชุมวิชาการนำเสนอผลงานวิจัยระดับนานาชาติ ครั้งที่ 8 สถาบันบัณฑิตพัฒนศิลป์ THE 8TH BUNDITPATANASILPA INSTITUTE OF FINE ARTS INTERNATIONAL CONFERENCE ON RESEARCH IN CULTURE AND EDUCATION กำหนดจัดการประชุมวิชาการดังกล่าว  ในวันที่ 26 กรกฎาคม 2568 ณ สถาบันบัณฑิตพัฒนศิลป์ อำเภอพุทธมณฑล จังหวัดนครปฐม

ที่มา : https://www.thaigov.go.th/news/contents/details/97801