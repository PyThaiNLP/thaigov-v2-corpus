รัฐบาลไทย-ข่าวทำเนียบรัฐบาล-ดีเดย์ 15 ก.ค. บสย. ค้ำประกันสินเชื่อดิจิทัล ผ่านแอปฯ เงินดีดี SMEs รายย่อย-อาชีพอิสระ สมัครได้แล้ววันนี้  

วันอังคารที่ 15 กรกฎาคม 2568
15/07/2568
พิมพ์
ดีเดย์ 15 ก.ค. บสย. ค้ำประกันสินเชื่อดิจิทัล ผ่านแอปฯ เงินดีดี SMEs รายย่อย-อาชีพอิสระ สมัครได้แล้ววันนี้
เริ่มแล้ววันนี้ 15 กรกฎาคม บสย. จับมือ “เงินดีดี” บริษัทลูกธนาคารออมสิน ผู้ให้บริการสินเชื่อผ่านแอปพลิเคชัน Good Money ครั้งแรกในไทย กับบริการ Digital Lending บวกค้ำประกัน Digital Credit Guarantee เต็มรูปแบบ
เริ่มแล้ววันนี้! 15 กรกฎาคม บสย. จับมือ “เงินดีดี” บริษัทลูกธนาคารออมสิน ผู้ให้บริการสินเชื่อผ่านแอปพลิเคชัน Good Money ครั้งแรกในไทย กับบริการ Digital Lending บวกค้ำประกัน Digital Credit Guarantee เต็มรูปแบบ เปิดประตูสู่ “ค้ำประกันสินเชื่อดิจิทัล” สามารถติดตามสถานะการขอสินเชื่อ สะดวก รวดเร็ว เพิ่มศักยภาพช่วย “กลุ่มเปราะบาง” Micro SMEs รายย่อย เข้าถึงสินเชื่อง่ายขึ้น ผ่านโครงการค้ำประกัน SMEs Micro Biz วงเงินเริ่มต้น 1 หมื่นบาท ฟรี! ค่าธรรมเนียมค้ำประกัน 3 ปีแรก ปีต่อไปคิดค่าธรรมเนียม 1.5% ต่อปีจากยอดวงเงินค้ำประกันคงเหลือ พร้อมค้ำประกันยาวถึง 7 ปี ยื่นขอสินเชื่อ พร้อมค้ำประกันได้ตั้งแต่วันที่ 15 กรกฎาคมนี้
ผู้ประกอบการ SMEs ที่สนใจยื่นขอสินเชื่อ และค้ำประกันสินเชื่อ ผ่านแอปพลิเคชัน Good Money สามารถคลิกลิงก์ https://goodmoneybygsb.go.link/4c69w หรือเข้ามาที่ LINE OA : @tcgfirst โดย บสย. มีเครื่องมือในการตรวจสุขภาพทางการเงิน จองคิวขอรับคำปรึกษา ฟรี! ไม่มีค่าใช้จ่าย พร้อมแนะนำช่องทางการสมัครสินเชื่อ “นาโนกู๊ดมันนี่ บสย.” หรือสอบถามเพิ่มเติมที่ บสย. Call Center โทร. 02-890-9999 ขอแนะนำให้กู้เท่าที่จำเป็นและชำระคืนไหว

ที่มา : https://www.thaigov.go.th/news/contents/details/98418