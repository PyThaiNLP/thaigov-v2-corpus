รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานการประชุมคณะกรรมการพัฒนาระบบการติดตามคนหาย และการพิสูจน์คนนิรนามและศพนิรนาม ครั้งที่ 1/2568

วันพุธที่ 6 สิงหาคม 2568
06/08/2568
พิมพ์
รัฐมนตรีว่าการกระทรวงยุติธรรม เป็นประธานการประชุมคณะกรรมการพัฒนาระบบการติดตามคนหาย และการพิสูจน์คนนิรนามและศพนิรนาม ครั้งที่ 1/2568
รัฐมนตรีว่าการกระทรวงยุติธรรม เป็นประธานการประชุมคณะกรรมการพัฒนาระบบการติดตามคนหาย และการพิสูจน์คนนิรนามและศพนิรนาม ครั้งที่ 1/2568
ในวันอังคารที่ 5 สิงหาคม 2568 เวลา 13.45 น. นายภูมิธรรม เวชยชัย รองนายกรัฐมนตรี ได้มอบหมายให้ พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการพัฒนาระบบการติดตามคนหาย และการพิสูจน์คนนิรนามและศพนิรนาม ครั้งที่ 1/2568 โดยมี นายวีระกิตติ์ หาญปริพรรณ์ ผู้อำนวยการสถาบันนิติวิทยาศาสตร์ ผู้ช่วยศาสตราจารย์วรวีร์ ไวยวุฒิ รองผู้อำนวยการสถาบันนิติวิทยาศาสตร์ และผู้แทนจากหน่วยงานที่เกี่ยวข้อง เข้าร่วมฯ ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล
ในการนี้ ที่ประชุมได้รับทราบรายงานข้อมูลสถิติคนหาย คนนิรนามและศพนิรนาม ในระบบฐานข้อมูลกลางในการจัดเก็บและสืบค้นข้อมูลบุคคลสูญหายและพิสูจน์ศพนิรนาม หรือ ระบบ CIR รายงานการแต่งตั้งกรรมการผู้ทรงคุณวุฒิขึ้นใหม่ 2 ด้าน รายงานผลการดําเนินงาน คณะอนุกรรมการจัดทํานโยบาย แผนแม่บทและแผนปฏิบัติการด้านคนหาย คนนิรนามและศพนิรนาม (คณะอนุฯ 1) ประกอบด้วย 1) การขับเคลื่อนโครงการตามแผนปฏิบัติการด้านคนหาย คนนิรนามและศพนิรนาม ระยะที่ 2 (พ.ศ. 2566-2570) 2) การส่งเสริมและสร้างเครือข่ายความร่วมมือในการติดตามคนหาย คนนิรนามและศพนิรนาม (แนวทางการบันทึกข้อมูลทันตกรรมและการพัฒนาฐานข้อมูลทันตกรรม เพื่อใช้ในงานนิติวิทยาศาสตร์) 3) การทํางานร่วมกับภาคีเครือข่าย รายงานผลการดําเนินงานกิจกรรมเชิงรุก “เก็บก่อนหายในผู้สูงอายุ” รายงานผลการดําเนินงาน คณะอนุกรรมการขับเคลื่อนและจัดทํามาตรฐานการตรวจพิสูจน์ พัฒนาฐานข้อมูลและระบบติดตามคนหาย คนนิรนามและศพนิรนาม (คณะอนุฯ 2) ประกอบด้วย 1) ศูนย์ความเป็นเลิศด้านนิติมานุษยวิทยา (Center of Excellence in Forensic Anthropology (CEFA)) 2) การปรับปรุงแบบฟอร์ม คพศ. ในระบบฐานข้อมูลกลางในการจัดเก็บและสืบค้นข้อมูลบุคคลสูญหายและพิสูจน์ศพนิรนาม (CIR) 3) รายงานความคืบหน้าผลการดําเนินการเพื่อเตรียมการยกระดับศักดิ์ ของระเบียบสํานักนายกรัฐมนตรี ว่าด้วยการสนับสนุนการปฏิบัติงานติดตามคนหาย และการพิสูจน์คนนิรนามและศพนิรนาม พ.ศ. 2564 4) รายงานผลการดําเนินงานการตรวจพิสูจน์อัตลักษณ์บุคคล การตรวจพิสูจน์อัตลักษณ์บุคคลคนนิรนามและศพนิรนามด้วยภาพใบหน้าและลายพิมพ์นิ้วมือ ร่วมกับกรมการปกครอง กระทรวงมหาดไทย การตรวจพิสูจน์อัตลักษณ์บุคคลคนไข้นิรนามที่อยู่ในการดูแลของโรงพยาบาล และการตรวจพิสูจน์อัตลักษณ์บุคคลคนนิรนามที่สามารถยืนยันบุคคลได้ในสถานคุ้มครองคนไร้ที่พึ่ง รวมทั้งหน่วยงานที่เกี่ยวข้อง (กระทรวงสาธารณสุข กรมพัฒนาสังคมและสวัสดิการ และกรมคุ้มครองสิทธิและเสรีภาพ) นําเสนอการดําเนินงานด้านการติดตามคนหาย คนนิรนามและศพนิรนาม และรายงานผลการดําเนินงาน คณะอนุกรรมการบูรณาการภารกิจการติดตามคนหาย พิสูจน์คนนิรนามและศพนิรนาม (คณะอนุฯ 3) ผลการดำเนินการด้านบูรณาการภารกิจการติดตามคนหาย พิสูจน์คนนิรนามและศพนิรนาม ร่วมกับหน่วยงานภาครัฐและภาคประชาสังคม
นอกจากนี้ ที่ประชุมได้พิจารณาแนวทางการแก้ไขปัญหาการคืนสิทธิ์ให้คนนิรนาม และพิจารณาขอเชื่อมโยงเครือข่ายในองค์กร (VPN) เพื่อใช้งานระบบการตรวจพิสูจน์อัตลักษณ์บุคคลด้วยภาพใบหน้าและลายพิมพ์นิ้วมือกับกรมการปกครอง ทั้งนี้ เพื่อเสริมสร้างประสิทธิภาพในการพิสูจน์ตัวบุคคลและยกระดับการให้บริการประชาชนให้มีความถูกต้อง รวดเร็ว และปลอดภัยยิ่งขึ้น โดยอาศัยระบบเทคโนโลยีสารสนเทศที่ทันสมัยและการบูรณาการข้อมูลร่วมกันระหว่างหน่วยงานอย่างเป็นระบบ

ที่มา : https://www.thaigov.go.th/news/contents/details/99397