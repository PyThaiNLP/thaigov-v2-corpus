รัฐบาลไทย-ข่าวทำเนียบรัฐบาล-สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จฯ เป็นองค์ประธานเปิดงานชุมนุมยุวเกษตรกรระดับประเทศ ประจำปี 2568 ภายใต้แนวคิด “ยุวเกษตรกรนวัตกรรม : สร้าง

วันจันทร์ที่ 14 กรกฎาคม 2568
สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จฯ เป็นองค์ประธานเปิดงานชุมนุมยุวเกษตรกรระดับประเทศ ประจำปี 2568 ภายใต้แนวคิด “ยุวเกษตรกรนวัตกรรม : สร้าง
สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จฯ เป็นองค์ประธานเปิดงานชุมนุมยุวเกษตรกรระดับประเทศ ประจำปี 2568 ภายใต้แนวคิด “ยุวเกษตรกรนวัตกรรม : สร้างสรรค์เกษตรยุคใหม่ ใส่ใจสิ่งแวดล้อม สู่ความยั่งยืน
สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินทรงเป็นองค์ประธานเปิดงานชุมนุมยุวเกษตรกรระดับประเทศ ประจำปี 2568 ในวันจันทร์ที่ 14 กรกฎาคม 2568 โดยมีนายอรรถกร ศิริลัทธยากร รัฐมนตรีว่าการกระทรวงเกษตรและสหกรณ์ นายประยูร อินสกุล ปลัดกระทรวงเกษตรและสหกรณ์ พร้อมคณะผู้บริหาร และสมาชิกกลุ่มยุวเกษตรกร ที่ปรึกษากลุ่มยุวเกษตรกร เจ้าหน้าที่ผู้รับผิดชอบงานยุวเกษตรกร วิทยากรและคณะกรรมการผู้ทรงคุณวุฒิ กว่า 500 คน เฝ้า ฯ รับเสด็จ ณ พิพิธภัณฑ์การเกษตรเฉลิมพระเกียรติพระบาทสมเด็จพระเจ้าอยู่หัว อำเภอคลองหลวง จังหวัดปทุมธานี
รัฐมนตรีว่าการกระทรวงเกษตรและสหกรณ์ กล่าวว่า กระทรวงเกษตรและสหกรณ์ โดย กรมส่งเสริมการเกษตรจัดงานชุมนุมยุวเกษตรกรระดับประเทศ ประจำปี 2568 ภายใต้แนวคิด “ยุวเกษตรกรนวัตกรรม : สร้างสรรค์เกษตรยุคใหม่ ใส่ใจสิ่งแวดล้อม สู่ความยั่งยืน (Innovative Farm Youth : Mindful Creativity for Sustainability)” ระหว่างวันที่ 12 - 16 กรกฎาคม 2568 เพื่อเป็นการเปิดโอกาสให้สมาชิกกลุ่มยุวเกษตรกรและที่ปรึกษากลุ่มยุวเกษตรกรได้แลกเปลี่ยนเรียนรู้การดำเนินงานของกลุ่มยุวเกษตรกรกลุ่มอื่น ๆ ได้รับความรู้ทั้งทางภาควิชาการและภาคปฏิบัติ การแลกเปลี่ยนความคิดเห็นการเรียนรู้จากกลุ่มยุวเกษตรกรที่ประสบความสำเร็จ เพื่อนำแนวคิดไปพัฒนาและสร้างแรงจูงใจในการดำเนินกิจกรรมต่าง ๆ รวมถึงเป็นการสร้างเครือข่ายให้ยุวเกษตรกรและที่ปรึกษากลุ่มยุวเกษตรกร เพื่อให้เกิดความร่วมมือ สร้างความเข้มแข็งในการขับเคลื่อนการพัฒนางานยุวเกษตรกรให้มีประสิทธิภาพ
นายพีรพันธ์ คอทอง อธิบดีกรมส่งเสริมการเกษตร กล่าวเพิ่มเติมว่า ภายในงานมีการจัดกิจกรรมการแลกเปลี่ยนเรียนรู้พิพิธภัณฑ์ การแข่งขันการตอบปัญหาทางการเกษตร การแข่งขันแผนธุรกิจเกษตร หัวข้อ “นักวางแผนธุรกิจ สู่นักธุรกิจเกษตรเชิงนวัตกรรม”  การแข่งขันประกวดโครงงานวิทยาศาสตร์เกษตร หัวข้อ “Smart Agriculture” การแข่งขันพูดส่งเสริมการเกษตร หัวข้อ “ยุวเกษตรกรนวัตกรรม สร้างสรรค์เกษตรยุคใหม่ ใส่ใจสิ่งแวดล้อม สู่ความยั่งยืน” กิจกรรมกลุ่มสัมพันธ์ นันทนาการ และพิธีเทียน นอกจากนี้ ในปี 2568 กรมส่งเสริมการเกษตรได้กำหนดแนวทางการส่งเสริมและพัฒนากลุ่มยุวเกษตรกรไว้ 5 แนวทาง ประกอบด้วย การสร้างกระบวนการเรียนรู้ให้กับกลุ่มยุวเกษตรกร โดยเรียนรู้จากการทำจริง (Learning by Doing) ส่งเสริมกลุ่มยุวเกษตรกรให้มีความเข้มแข็ง สร้างความร่วมมือในการขับเคลื่อนพัฒนากลุ่มยุวเกษตรกรกับภาคีเครือข่ายต่าง ๆ ทั้งในประเทศ และต่างประเทศ สนับสนุนการพัฒนาบุคลากรที่เกี่ยวข้องกับงานพัฒนายุวเกษตรกร รวมถึงเผยแพร่ประชาสัมพันธ์การพัฒนางานยุวเกษตรกรเชิงรุก

ที่มา : https://www.thaigov.go.th/news/contents/details/98403