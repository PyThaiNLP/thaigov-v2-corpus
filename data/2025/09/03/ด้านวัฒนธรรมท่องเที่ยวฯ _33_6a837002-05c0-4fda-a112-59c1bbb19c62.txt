รัฐบาลไทย-ข่าวทำเนียบรัฐบาล-​วธ.พาลงใต้! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์มโนราห์ หนังตะลุง สืบสานอัตลักษณ์เเดนใต้ 

วันพฤหัสบดีที่ 3 กรกฎาคม 2568
​วธ.พาลงใต้! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์มโนราห์ หนังตะลุง สืบสานอัตลักษณ์เเดนใต้
​วธ.พาลงใต้! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์มโนราห์ หนังตะลุง สืบสานอัตลักษณ์เเดนใต้ ณ ศาลาประชาคมโรงละครองค์การบริหารส่วนจังหวัดนครศรีธรรมราช
วธ.พาลงใต้! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์มโนราห์ หนังตะลุง สืบสานอัตลักษณ์เเดนใต้ ณ ศาลาประชาคมโรงละครองค์การบริหารส่วนจังหวัดนครศรีธรรมราช
วันที่ 27 มิุนายน 2568 เวลา 10.30 น. นายสำรวย นักการเรียน ผู้ตรวจราชการกระทรวงวัฒนธรรม เป็นประธานพิธีเปิดกิจกรรมขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า “ศิลปินสร้างศิลปิน” โดยมี นายวิทยา อยู่รอด รองผู้ว่าราชการจังหวัดนครศรีธรรมราช ศิลปินเเห่งชาติ ศิลปินศิลปาธร ศิลปินพื้นบ้าน วัฒนธรรมจังหวัดภาคใต้ตอนบน เเขกผู้มีเกียรติ เข้าร่วม ณ ศาลาประชาคมโรงละครองค์การบริหารส่วนจังหวัดนครศรีธรรมราช ภายในงานมีการเเสดงทางศิลปวัฒนธรรม ได้เเก่ มโนราห์ เเละหนังตะลุง
นายสำรวย นักการเรียน ผู้ตรวจราชการกระทรวงวัฒนธรรม กล่าวว่า กระทรวงวัฒนธรรม (วธ.) ได้ดำเนินการจัดกิจกรรมนี้ภายใต้แนวคิดเฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสวันคล้ายวันพระราชสมภพ 2 เมษายน 2568 และทรงเจริญพระชนมายุ 70 พรรษา ในฐานะ “องค์วิศิษฏศิลปิน” ผู้เป็นเลิศทางศิลปะ ประเสริฐกว่าศิลปินทั้งปวง และเนื่องในโอกาสครบรอบ 40 ปี ศิลปินแห่งชาติ จึงได้ดำเนินโครงการส่งเสริม สนับสนุน และพัฒนาศักยภาพอุตสาหกรรมวัฒนธรรมไทยสู่ระดับสากลผ่านกิจกรรมขยายผลภูมิปัญญาศิลปินสู่การพัฒนาอาชีพ “ศิลปินสร้างศิลปิน” ถือเป็นหนึ่งในกลไกสำคัญของการขับเคลื่อนนโยบายรัฐบาลด้าน Soft Power ด้วยการนำทุนทางวัฒนธรรมมาสร้างสรรค์และต่อยอดสู่เศรษฐกิจฐานราก ให้ชุมชนเกิดความเข้มแข็ง พร้อมเป็นพื้นที่แลกเปลี่ยนองค์ความรู้ สร้างแรงบันดาลใจให้เด็ก เยาวชน และประชาชนทั่วไป ได้ตระหนักถึงคุณค่าทางวัฒนธรรมอย่างแท้จริง
กิจกรรมในครั้งนี้มีการจัดฐานการเรียนรู้เชิงปฏิบัติการจากศิลปินเเห่งชาติ ศิลปินศิลปาธร ศิลปินพื้นบ้านและครูศิลปะ กว่า 50 ท่าน ถ่ายทอดองค์ความรู้ในหลากหลายแขนงให้เเก่เด็ก เยาวชน และประชาชนกว่า 600 คน จาก 7 จังหวัดภาคใต้ตอนบน ได้เรียนรู้ สืบทอด และภาคภูมิใจในมรดกทางวัฒนธรรมของชาติและท้องถิ่นผ่านการอบรมเชิงปฏิบัติใน 10 ฐานการเรียนรู้ ได้แก่  วาดภาพสีน้ำ ศิลปะไทย งานปั้น ภาพพิมพ์ มโนราห์ หนังตะลุง การแสดงร่วมสมัย การถ่ายภาพ  ศิลปะเครื่องถมนคร เเละฐานวรรณศิลป์ (บทความ เรื่องสั้น นวนิยาย บทกลอนเพลงบอก) โดยจัดขึ้นระหว่างวันที่ 27 - 29 มิถุนายน 2568 ด้วยความร่วมมือของสำนักงานวัฒนธรรมจังหวัดกลุ่มภาคใต้ตอนบน ได้แก่ จังหวัดนครศรีธรรมราช ภูเก็ต สุราษฎร์ธานี ชุมพร ระนอง พังงา เเละกระบี่ ร่วมกับสถานศึกษา และเครือข่ายทางวัฒนธรรม
ทั้งนี้ กระทรวงวัฒนธรรมยังเดินหน้าผลักดันกิจกรรม “ศิลปินสร้างศิลปิน” อย่างต่อเนื่องในระดับภูมิภาคทั่วประเทศ เพื่อสืบสาน อนุรักษ์ และพัฒนามรดกทางวัฒนธรรมให้เป็นพลังสร้างสรรค์ที่ยั่งยืนต่อไปในอนาคต

ที่มา : https://www.thaigov.go.th/news/contents/details/98125