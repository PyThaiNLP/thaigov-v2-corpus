รัฐบาลไทย-ข่าวทำเนียบรัฐบาล-ประกาศผลการคัดเลือกผู้ให้บริการระบบเสนอขายโทเคนดิจิทัลของกระทรวงการคลัง ในปีงบประมาณ พ.ศ. 2568 - 2569

วันอังคารที่ 19 สิงหาคม 2568
19/08/2568
พิมพ์
ประกาศผลการคัดเลือกผู้ให้บริการระบบเสนอขายโทเคนดิจิทัลของกระทรวงการคลัง ในปีงบประมาณ พ.ศ. 2568 - 2569
สำนักงานบริหารหนี้สาธารณะ (สบน.) ดำเนินการคัดเลือกผู้ให้บริการระบบเสนอขายโทเคนดิจิทัลของกระทรวงการคลัง (ICO Portal) เพื่อดำเนินการออกและเสนอขายโทเคนดิจิทัลของกระทรวงการคลัง (G-Token) ในปีงบประมาณ พ.ศ. 2568 – 2569
ประกาศผลการคัดเลือกผู้ให้บริการระบบเสนอขายโทเคนดิจิทัลของกระทรวงการคลัง ในปีงบประมาณ พ.ศ. 2568 - 2569
นายพชร อนันตศิลป์ ผู้อำนวยการสำนักงานบริหารหนี้สาธารณะ ขอแจ้งว่า ตามที่สำนักงานบริหารหนี้สาธารณะ (สบน.) ได้ดำเนินการคัดเลือกผู้ให้บริการระบบเสนอขายโทเคนดิจิทัลของกระทรวงการคลัง (ICO Portal) เพื่อดำเนินการออกและเสนอขายโทเคนดิจิทัลของกระทรวงการคลัง (G-Token) ในปีงบประมาณ พ.ศ. 2568 – 2569  นั้น
สบน. ขอประกาศผลการคัดเลือกผู้ให้บริการระบบเสนอขายโทเคนดิจิทัลของกระทรวงการคลัง ในปีงบประมาณ พ.ศ. 2568 – 2569 ดังนี้
1) บริษัท โทเคน เอกซ์ จำกัด (TokenX)
2) บริษัท เอ็กซ์สปริง ดิจิทัล จำกัด (Xspring)
3) บริษัท คิวบิกซ์ ดิจิทัล แอสเสท จำกัด (Kubix)
ทั้งนี้ สบน. ขอขอบคุณผู้ที่ให้ความสนใจเข้าร่วมเป็น ICO Portal ในครั้งนี้ และหวังเป็นอย่างยิ่งว่าจะได้รับการตอบรับ การสนับสนุน และความร่วมมือจากท่านในการออกและเสนอขาย G-Token ครั้งนี้และครั้งต่อ ๆ ไป เพื่อให้การดำเนินการออกและเสนอขาย G-Token เป็นไปอย่างมีประสิทธิภาพ และขับเคลื่อนประเทศไทยให้เข้าสู่เศรษฐกิจดิจิทัลต่อไปในอนาคต
กองพัฒนาตลาดตราสารหนี้ สำนักงานบริหารหนี้สาธารณะ
โทร. 0 2278 7878 ต่อ 40850 - 3
https://www.facebook.com/share/p/19ghhfXK3y/

ที่มา : https://www.thaigov.go.th/news/contents/details/99859