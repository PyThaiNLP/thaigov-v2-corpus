รัฐบาลไทย-ข่าวทำเนียบรัฐบาล-ปลัดกระทรวงยุติธรรม เข้าร่วมการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ 3/2568

วันพฤหัสบดีที่ 7 สิงหาคม 2568
ปลัดกระทรวงยุติธรรม เข้าร่วมการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ 3/2568
ปลัดกระทรวงยุติธรรม เข้าร่วมการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ 3/2568
ในวันพฤหัสบดีที่ 7 สิงหาคม 2568 เวลา 15.30 น. นางพงษ์สวาท นีละโยธิน ปลัดกระทรวงยุติธรรม เข้าร่วมประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ 3/2568 โดยมี นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานฯ พร้อมด้วย พลตำรวจโท ภาณุรัตน์ หลักบุญ เลขาธิการ ป.ป.ส. นางสาวอารีภักดิ์ เงินบำรุง รองเลขาธิการ ป.ป.ส. และผู้แทนจากหน่วยงานที่เกี่ยวข้อง เข้าร่วมฯ ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล
ในการนี้ ที่ประชุมได้รับทราบข้อสั่งการการมอบนโยบายปฏิบัติการกวาดล้างยาเสพติด “No Drugs No Dealers” ผนึกกำลัง ชุมชนปลอดยาเสพติด เมื่อวันที่ 17 กรกฎาคม 2568 รายงานผลการปฏิบัติตามข้อสั่งการการมอบนโยบายปฏิบัติการกวาดล้างยาเสพติด “No Drugs No Dealers” ผนึกกำลัง ชุมชนปลอดยาเสพติด โดย กระทรวงมหาดไทย และสำนักงานตำรวจแห่งชาติ และรายงานความคืบหน้าคณะอนุกรรมการอำนวยการกองทุนแม่ของแผ่นดิน
นอกจากนี้ ที่ประชุมได้พิจารณา (ร่าง) ปฏิบัติการกวาดล้างยาเสพติด “No Drugs No Dealers” ผนึกกำลัง หมู่บ้าน/ชุมชน ปลอดยาเสพติด ระยะที่ 1 โดยมีเป้าหมายในการทำให้หมู่บ้าน/ชุมชนปลอดผู้ค้าและผู้เสพยาเสพติดภายใน 3 เดือน และมอบหมายให้ทุกหน่วยงานจัดทำแผนรองรับในระยะที่ 2 - 3 ต่อไป และเน้นย้ำว่าเจ้าหน้าที่รัฐจะต้องรับผิดชอบหากในพื้นที่ใดที่ยังมีสถานการณ์ยาเสพติดปรากฏชัดเจน เช่น มีแหล่งแพร่ระบาด หรือสถานการณ์ไม่ลดความรุนแรง และ (ร่าง) ประกาศกระทรวงสาธารณสุข ระบุชื่อยาเสพติดให้โทษ 2 ฉบับ คือ ยาเสพติดให้โทษประเภท 1 จำนวน 4 รายการ และยาเสพติดให้โทษในประเภท 4 จำนวน 1 รายการ และเห็นชอบหลักการ "โครงการยกระดับการบำบัดรักษาและฟื้นฟูสมรรถภาพผู้ป่วยยาเสพติด 2568" โดยมอบหมายให้กระทรวงสาธารณสุขเป็นหน่วยงานหลักในการประสานเพื่อให้การบำบัดรักษาและฟื้นฟูผู้ป่วยยาเสพติดมีประสิทธิภาพมากยิ่งขึ้น

ที่มา : https://www.thaigov.go.th/news/contents/details/99479