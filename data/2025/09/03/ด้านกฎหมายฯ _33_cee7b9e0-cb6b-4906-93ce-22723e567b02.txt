รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม มอบผู้แทนร่วมแสดงความยินดีเนื่องในโอกาสวันชาติเปรู

วันศุกร์ที่ 25 กรกฎาคม 2568
25/07/2568
พิมพ์
รัฐมนตรีว่าการกระทรวงยุติธรรม มอบผู้แทนร่วมแสดงความยินดีเนื่องในโอกาสวันชาติเปรู
รัฐมนตรีว่าการกระทรวงยุติธรรม มอบผู้แทนร่วมแสดงความยินดีเนื่องในโอกาสวันชาติเปรู
ในวันพฤหัสบดีที่ 24 กรกฎาคม 2568 เวลา 18.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม มอบหมายให้นายรวิศ สอดส่อง หัวหน้าคณะทำงานรัฐมนตรีว่าการกระทรวงยุติธรรม พร้อมด้วยเจ้าหน้าที่กองการต่างประเทศ สำนักงานปลัดกระทรวงยุติธรรม เข้าร่วมงานเลี้ยงรับรองเนื่องในโอกาสวันชาติสาธารณรัฐเปรู และการเฉลิมฉลองในวาระครบ 60 ปี แห่งการสถาปนาความสัมพันธ์ทางการทูตระหว่างสาธารณรัฐเปรูกับประเทศไทย โดยมี H.E. Ms. Cecilia Galarreta เอกอัครราชทูตสาธารณรัฐเปรูประจำประเทศไทย ให้การต้อนรับ ณ ห้องแกรนด์ ฮอลล์ โรงแรม ดิ แอทธินี แบงคอก
งานเลี้ยงรับรองในครั้งนี้เป็นการเฉลิมฉลองเนื่องในโอกาสครบ 204 ปี ของการประกาศอิสรภาพของสาธารณรัฐเปรู และครบ 60 ปี นับแต่ได้สถาปนาความสัมพันธ์ทางการทูตระหว่างกันเมื่อปี พ.ศ. ๒๕๐๘  ในโอกาสนี้ เอกอัครราชทูตสาธารณรัฐเปรูประจำประเทศไทย และนางลาลีวรรณ กาญจนจารี ผู้ช่วยรัฐมนตรีประจำกระทรวงการต่างประเทศ ได้กล่าวถึงความสัมพันธ์อันดีระหว่างทั้งสองประเทศทั้งในลักษณะทวิภาคีและในกรอบความร่วมมือพหุภาคี เน้นย้ำถึงการเป็นมิตรประเทศสำคัญและความร่วมมือด้านต่างๆ ทั้งการค้าการลงทุน วัฒนธรรม การเกษตร การท่องเที่ยว ซึ่งจะได้มีการเสริมสร้างและพัฒนาร่วมกันต่อไป โดยในงานมีการแสดงศิลปะวัตถุอันที่มีความโดดเด่นเป็นเอกลักษณ์ของสาธารณรัฐเปรู รวมถึงประติมากรรม “กระทิงแห่งปูการา” (Torito de Pucará) ซึ่งเป็นผลงานของศิลปินชาวเปรูและชาวไทยในในวาระครบ 60 ปี แห่งการสถาปนาความสัมพันธ์ทางการทูตระหว่างสาธารณรัฐเปรูกับประเทศไทย

ที่มา : https://www.thaigov.go.th/news/contents/details/98837