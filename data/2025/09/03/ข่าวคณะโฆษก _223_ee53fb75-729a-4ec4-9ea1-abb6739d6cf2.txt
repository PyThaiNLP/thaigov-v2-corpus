รัฐบาลไทย-ข่าวทำเนียบรัฐบาล-ครม. อนุมัติแต่งตั้ง “ขจรเกียรติ” ผว.ฉะเชิงเทรา นั่ง “อธิบดีกรมที่ดิน” แทน “พรพจน์” โยกไปนั่งรองปลัดฯ แทน พร้อมตั้ง “เชษฐา” รองปลัดฯ ขึ้นอธิบดี “ปภ.”

วันอังคารที่ 5 สิงหาคม 2568
05/08/2568
พิมพ์
ครม. อนุมัติแต่งตั้ง “ขจรเกียรติ” ผว.ฉะเชิงเทรา นั่ง “อธิบดีกรมที่ดิน” แทน “พรพจน์” โยกไปนั่งรองปลัดฯ แทน พร้อมตั้ง “เชษฐา” รองปลัดฯ ขึ้นอธิบดี “ปภ.”
ครม. อนุมัติแต่งตั้ง “ขจรเกียรติ” ผว.ฉะเชิงเทรา นั่ง “อธิบดีกรมที่ดิน” แทน “พรพจน์” โยกไปนั่งรองปลัดฯ แทน พร้อมตั้ง “เชษฐา” รองปลัดฯ ขึ้นอธิบดี “ปภ.” และโยก “ภาสกร” อธิบดีกรมป้องกันฯ ไปเป็น ผว.ระยอง
วันนี้ (5 สิงหาคม 2568) นายจิรายุ  ห่วงทรัพย์   โฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี ได้มีมติอนุมัติตามที่รัฐมนตรีว่าการกระทรวงมหาดไทย เสนอแต่งตั้งข้าราชการพลเรือนสามัญ สังกัดกระทรวงมหาดไทย ให้ดำรงแหน่งประเภทบริหารระดับสูง รวม 6 ตำแหน่ง เพื่อสับเปลี่ยนหมุนเวียน และทดแทนตำแหน่งที่ว่าง ประกอบด้วย
1. นายพรพจน์ เพ็ญพาส อธิบดีกรมที่ดิน  ดำรงตำแหน่ง รองปลัดกระทรวง สำนักงานปลัดกระทรวง
2. นายเชษฐา โมสิกรัตน์ รองปลัดกระทรวง สำนักงานปลัดกระทรวง ดำรงตำแหน่ง อธิบดีกรมป้องกันและบรรเทาสาธารณภัย
3. นายขจรเกียรติ รักพานิชมณี ผู้ว่าราชการจังหวัดฉะเชิงเทรา สำนักงานปลัดกระทรวง ดำรงตำแหน่ง อธิบดีกรมที่ดิน
4. นายภาสกร บุญญลักษม์ อธิบดีกรมป้องกันและบรรเทาสาธารณภัย ดำรงตำแหน่ง ผู้ว่าราชการจังหวัดระยอง สำนักงานปลัดกระทรวง
5. นายไตรภพ วงศ์ไตรรัตน์  ผู้ว่าราชการจังหวัดระยอง สำนักงานปลัดกระทรวง ดำรงตำแหน่ง ผู้ว่าราชการจังหวัดเพชรบุรี สำนักงานปลัดกระทรวง
6. นายสันติ รังษิรุจิ  ผู้ตรวจราชการกระทรวง สำนักงานปลัดกระทรวง ดำรงตำแหน่ง ผู้ว่าราชการจังหวัดฉะเชิงเทรา สำนักงานปลัดกระทรวง
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป

ที่มา : https://www.thaigov.go.th/news/contents/details/99351