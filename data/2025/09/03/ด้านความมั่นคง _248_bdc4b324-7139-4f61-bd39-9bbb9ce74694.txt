รัฐบาลไทย-ข่าวทำเนียบรัฐบาล-"ศบ.ทก.มท." ประชุมติดตามสถานการณ์ชายแดนไทย-กัมพูชาร่วมกับผู้ว่าฯ 7 จังหวัด พร้อมเปิดเผยถึงสถานที่รับบริจาคสิ่งของ ณ ศาลากลางจังหวัดทุกจังหวัด

วันพฤหัสบดีที่ 31 กรกฎาคม 2568
31/07/2568
พิมพ์
"ศบ.ทก.มท." ประชุมติดตามสถานการณ์ชายแดนไทย-กัมพูชาร่วมกับผู้ว่าฯ 7 จังหวัด พร้อมเปิดเผยถึงสถานที่รับบริจาคสิ่งของ ณ ศาลากลางจังหวัดทุกจังหวัด
"ศบ.ทก.มท." ประชุมติดตามสถานการณ์ชายแดนไทย-กัมพูชาร่วมกับผู้ว่าฯ 7 จังหวัด พร้อมเปิดเผยถึงสถานที่รับบริจาคสิ่งของ ณ ศาลากลางจังหวัดทุกจังหวัด
เมื่อวันที่ 30 ก.ค. 68 เวลา 16.30 น. นายชำนาญวิทย์ เตรัตน์ รองปลัดกระทรวงมหาดไทย หัวหน้ากลุ่มภารกิจด้านกิจการความมั่นคงภายใน ในฐานะผู้อำนวยการศูนย์เฉพาะกิจบริหารสถานการณ์ชายแดนไทย-กัมพูชา กระทรวงมหาดไทย (ศบ.ทก.มท.) ประชุมติดตามสถานการณ์ 7 จังหวัดชายแดนไทย-กัมพูชาร่วมกับผู้ว่าราชการจังหวัด นายอำเภอ และหน่วยงานที่เกี่ยวข้อง ณ ห้อง War Room อาคารศาลาว่าการกระทรวงมหาดไทย และผ่านระบบ Video Conference
การประชุมในวันนี้ ที่ประชุมได้รับทราบสถานการณ์ภาพรวมในพื้นที่ 7 จังหวัดชายแดนไทย-กัมพูชา พร้อมทั้งรับทราบรายงานข้อมูลการให้ความช่วยเหลือประชาชนในบทบาทของกระทรวงมหาดไทยในพื้นที่ และประสานข้อมูลความต้องการสิ่งของที่ศูนย์พักพิงชั่วคราวในพื้นที่
กระทรวงมหาดไทยโดยศูนย์เฉพาะกิจบริหารสถานการณ์ชายแดนไทย-กัมพูชา กระทรวงมหาดไทย (ศบ.ทก.มท.) ได้จัดตั้งศูนย์รับบริจาคสิ่งของ เพื่อนำไปช่วยเหลือผู้ประสบภัยจากกองกำลังนอกประเทศที่ศาลากลางจังหวัดทั้ง 76 จังหวัดทั่วประเทศ โดยสามารถสอบถามรายละเอียดเพิ่มเติมได้ทางสายด่วนศูนย์ดำรงธรรม หมายเลข 1567
สำหรับพี่น้องประชาชนที่ประสงค์จะบริจาคเงิน สามารถบริจาคผ่านบัญชีธนาคารกรุงไทย สาขาทำเนียบรัฐบาล ชื่อบัญชี “กองทุนเงินช่วยเหลือผู้ประสบสาธารณภัย สำนักนายกรัฐมนตรี” เลขที่ 067-0-06895-0 โดยยอดเงินบริจาคสามารถนำไปลดหย่อนภาษีได้ สอบถามรายละเอียดได้ที่กองคลัง สำนักงานปลัดสำนักนายกรัฐมนตรี โทร. 0-2283-4319, 0-2283-4324, 06-3081-4921

ที่มา : https://www.thaigov.go.th/news/contents/details/99142