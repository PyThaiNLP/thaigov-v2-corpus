รัฐบาลไทย-ข่าวทำเนียบรัฐบาล-ทีมไทยแลนด์พร้อมรักษาอธิปไตยของไทย..!!

วันพฤหัสบดีที่ 7 สิงหาคม 2568
07/08/2568
พิมพ์
ทีมไทยแลนด์พร้อมรักษาอธิปไตยของไทย..!!
“บิ๊กเล็ก” นำทีมชุดใหญ่ บินถก GBC กับกัมพูชาเช้านี้ ที่มาเลย์ หลังวานนี้ ครม. เรียกประชุมนัดพิเศษกับสภาความมั่นคงแห่งชาติพิจารณาร่างข้อตกลง ย้ำไทยต้องรักษาอธิปไตยและประโยชน์ของชาติอย่างเต็มที่
นายจิรายุ ห่วงทรัพย์ คณะกรรมการศูนย์เฉพาะกิจบริหารสถานการณ์ชายแดนไทย–กัมพูชา (ศบ.ทก.) เปิดเผยว่า เช้าวันนี้   (7 สิงหาคม 2568) ที่กองบิน 6 ดอนเมือง พล.อ. ณัฐพล นาคพาณิชย์ รัฐมนตรีช่วยว่าการกระทรวงกลาโหม รักษาราชการแทนรัฐมนตรีว่าการกระทรวงกลาโหม นำคณะ ประกอบไปด้วย พล.อ. สนิธชนก สังขจันท์ ปลัดกระทรวงกลาโหม พล.อ. ทรงวิทย์ หนุนภักดี ผู้บัญชาการทหารสูงสุด นายฉัตรชัย บางชวด เลขาธิการสภาความมั่นคงแห่งชาติ พล.อ. ธงชัย รอดย้อย เสนาธิการทหารบก พล.ร.อ. ไพโรจน์ เฟื่องจันทร์ เสนาธิการทหารเรือ พล.อ.อ. วชิระพล เมืองน้อย เสนาธิการทหารอากาศ เจ้ากรมกิจการชายแดนทหาร รองแม่ทัพภาคที่ 2 ตลอดจนเจ้าหน้าที่จากหน่วยงานที่เกี่ยวข้อง ทั้งกระทรวงการต่างประเทศ กระทรวงมหาดไทย เดินทางไปที่ประเทศมาเลเซีย เพื่อร่วมประชุมคณะกรรมการชายแดนทั่วไป (GBC) ไทย–กัมพูชา สมัยวิสามัญ
ทั้งนี้  เป็นผลมาจากการประชุมคณะเลขาของฝ่ายประเทศไทยที่มีการประชุมตั้งแต่วันจันทร์ที่ 4 – วันพุธที่ 6 สิงหาคม ที่ผ่านมา วานนี้
นายจิรายุ กล่าวต่อไปว่า ในขณะที่เมื่อวานนี้ได้มีการเรียกประชุมคณะรัฐมนตรี นัดพิเศษเพื่อร่วมประชุมไปพร้อมกับสภาความมั่นคงแห่งชาติ เพื่อพิจารณาผลการเตรียมการของทีมเลขาฝ่ายเจรจา GBC ของไทย โดย วันนี้จะเป็นการพูดคุยระดับสูงสุดของ GBC ทั้งสองประเทศ นายจิรายุ กล่าว
#ทีมประเทศไทย
#รวมใจไทยเป็นหนึ่ง
#TruthFromThailand

ที่มา : https://www.thaigov.go.th/news/contents/details/99432