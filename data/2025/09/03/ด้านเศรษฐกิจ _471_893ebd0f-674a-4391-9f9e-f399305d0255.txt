รัฐบาลไทย-ข่าวทำเนียบรัฐบาล-ปลัดฯ ณัฐพล นำประชุมคณะอนุกรรมการส่งเสริมคุณธรรมฯ ปลื้มทุกหน่วยงานระดับกองขึ้นชั้นองค์กรคุณธรรมต้นแบบ ระดับที่ 3 กสอ. คว้าแชมป์โดดเด่นปี 68

วันศุกร์ที่ 15 สิงหาคม 2568
12/08/2568
พิมพ์
ปลัดฯ ณัฐพล นำประชุมคณะอนุกรรมการส่งเสริมคุณธรรมฯ ปลื้มทุกหน่วยงานระดับกองขึ้นชั้นองค์กรคุณธรรมต้นแบบ ระดับที่ 3 กสอ. คว้าแชมป์โดดเด่นปี 68
ปลัดฯ ณัฐพล นำประชุมคณะอนุกรรมการส่งเสริมคุณธรรมฯ ปลื้มทุกหน่วยงานระดับกองขึ้นชั้นองค์กรคุณธรรมต้นแบบ ระดับที่ 3 กสอ. คว้าแชมป์โดดเด่นปี 68
8 สิงหาคม 2568 นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะอนุกรรมการส่งเสริมคุณธรรม กระทรวงอุตสาหกรรม ครั้งที่ 1/2568 โดยมีนายอาทิตย์ วุฒิคะโร อดีตปลัดกระทรวงอุตสาหกรรม ที่ปรึกษา และอนุกรรมการนำโดยนายศุภกิจ บุญศิริ รองปลัดกระทรวงอุตสาหกรรม นายพรยศ กลั่นกรอง อธิบดีกรมโรงงานอุตสาหกรรม นายสุรพล ปลื้มใจ รองอธิบดีกรมส่งเสริมอุตสาหกรรม นายอานันท์ ฟักสังข์ รองอธิบดีกรมอุตสาหกรรมพื้นฐานและการเหมืองแร่ นายประสิทธิ์ วงษาเทียม รองเลขาธิการคณะกรรมการอ้อยและน้ำตาลทราย นายนฤบดินทร์ วุฒิวรรณ เลขานุการกรม สำนักงานมาตรฐานผลิตภัณฑ์อุตสาหกรรม นายภัทรพล ลิ้มภักดี รองผู้อำนวยการสำนักงานเศรษฐกิจอุตสาหกรรม นางสาวรัสรินทร์ ปัญจเจริญวัฒน์ ผู้อำนวยการกองกำกับที่ดี การนิคมอุตสาหกรรมแห่งประเทศไทย และเจ้าหน้าที่ที่เกี่ยวข้อง เข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
โดยที่ประชุมได้ร่วมกันพิจารณาและรับรองผลการประเมินองค์กรคุณธรรมของหน่วยงานระดับกองหรือเทียบเท่าในสังกัดส่วนราชการ/รัฐวิสาหกิจในกำกับกระทรวงอุตสาหกรรม ประจำปีงบประมาณ พ.ศ. 2568 ซึ่งมีจำนวนทั้งสิ้น 90 หน่วยงาน ผลการประเมินปรากฏว่า ทุกหน่วยงานมีผลการประเมินในระดับที่ 3 องค์กรคุณธรรมต้นแบบ
โดยกรมส่งเสริมอุตสาหกรรมได้รับการคัดเลือกเป็นองค์กรคุณธรรมต้นแบบโดดเด่นของกระทรวงอุตสาหกรรม ประจำปีงบประมาณ พ.ศ. 2568 นอกจากนี้ ที่ประชุมฯ ยังได้มีการพิจารณาเกณฑ์การคัดเลือกองค์กรคุณธรรมต้นแบบโดดเด่น ประจำปีงบประมาณ พ.ศ. 2569 และพิจารณา “ร่าง” แผนปฏิบัติการด้านส่งเสริมคุณธรรม ประจำปีงบประมาณ พ.ศ. 2569 ของกระทรวงอุตสาหกรรม เพื่อเตรียมความพร้อมในการขับเคลื่อนงานด้านคุณธรรมของ 8 หน่วยงานระดับกรมและรัฐวิสาหกิจในสังกัดกระทรวงอุตสาหกรรม ต่อไป

ที่มา : https://www.thaigov.go.th/news/contents/details/99629