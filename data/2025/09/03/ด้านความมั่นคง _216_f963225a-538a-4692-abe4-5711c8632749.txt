รัฐบาลไทย-ข่าวทำเนียบรัฐบาล-รมว.ทส. ร่วมพิธีทำบุญตักบาตร และถวายสัตย์ปฏิญาณ เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2568 พร้อมนำคณะผู้บริหารลงนามถวายพระพร ณ พระบรมมหาราชวัง

วันจันทร์ที่ 28 กรกฎาคม 2568
รมว.ทส. ร่วมพิธีทำบุญตักบาตร และถวายสัตย์ปฏิญาณ เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2568 พร้อมนำคณะผู้บริหารลงนามถวายพระพร ณ พระบรมมหาราชวัง
รมว.ทส. ร่วมพิธีทำบุญตักบาตร และถวายสัตย์ปฏิญาณ เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2568 พร้อมนำคณะผู้บริหารลงนามถวายพระพร ณ พระบรมมหาราชวัง
วันที่ 28 กรกฎาคม 2568 เวลา 07.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.)
พร้อมด้วย นางอรนุช หล่อเพ็ญศรี รองปลัดกระทรวงทรัพยากรธรรมชาติและสิ่งแวดล้อม รักษาราชการแทนปลัดกระทรวงฯ ร่วมพิธีเจริญพระพุทธมนต์และพิธีทำบุญตักบาตรพระสงฆ์ จำนวน 174 รูป เพื่อถวายพระราชกุศลแด่พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568  อีกทั้งร่วมพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน โดยมี นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานในพิธี ณ มณฑลพิธีท้องสนามหลวง
จากนั้น เวลา 08.30 น. ดร.เฉลิมชัย ศรีอ่อน รมว.ทส. นำคณะผู้บริหารระดับสูง และหัวหน้าส่วนราชการในสังกัดกระทรวงทรัพยากรธรรมชาติและสิ่งแวดล้อม ถวายแจกันดอกไม้ และร่วมลงนามถวายพระพรชัยมงคล พระบาทสมเด็จพระเจ้าอยู่หัว เบื้องหน้าพระบรมฉายาลักษณ์ ณ ห้องแดง อาคารหน่วยราชการในพระองค์ 904 และศาลาสหทัยสมาคม ในพระบรมมหาราชวัง เพื่อร่วมแสดงออกถึงความจงรักภักดี และสำนึกในพระมหากรุณาธิคุณอย่างหาที่สุดมิได้ ที่ทรงสืบสาน รักษา ต่อยอด แนวพระราชดำริด้านทรัพยากรธรรมชาติและสิ่งแวดล้อม ตลอดจนทรงปฏิบัติพระราชกรณียกิจนานัปการเพื่อบำบัดทุกข์ บำรุงสุข แก่ประชาชนชาวไทยให้มีคุณภาพชีวิตที่ดีอย่างยั่งยืน

ที่มา : https://www.thaigov.go.th/news/contents/details/98955