รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมพิธีรับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 

วันจันทร์ที่ 30 มิถุนายน 2568
ปลัดกระทรวงยุติธรรม ร่วมพิธีรับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ปลัดกระทรวงยุติธรรม ร่วมพิธีรับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ในวันจันทร์ที่ 30 มิถุนายน 2568 เวลา 09.30 น. นาง​พงษ์​สวาท นีละ​โยธิน​ ปลัดกระทรวงยุติธรรม เข้าร่วมพิธีรับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ 28 กรกฎาคม 2567 เบื้องหน้าพระบรมฉายาลักษณ์พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี ณ ห้อง 109 สำนักงานปลัดสำนักนายกรัฐมนตรี ทำเนียบรัฐบาล
โดยเหรียญพระบรมรูปดังกล่าวสร้างขึ้นตามพระดำริของสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ทรงพระดำริพร้อมด้วยคณะสงฆ์จัดสร้างเหรียญพระบรมรูปถวายเพื่อเป็นที่ระลึกแห่งมงคลสมัย และเพื่อเป็นเครื่องเฉลิมพระธรรมบารมี ครั้นถึงมหามงคลสมัยเนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 ซึ่งได้รับพระราชทานพระบรมราชานุญาตในการจัดสร้าง โดยพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ได้เสด็จพระราชดำเนินไปทรงประกอบพิธีมังคลาภิเษกเหรียญพระบรมรูป เมื่อวันที่ 1 มิถุนายน 2568 ณ พระอุโบสถวัดพระศรีรัตนศาสดาราม พร้อมทั้งทรงพระกรุณาโปรดเกล้าฯ พระราชทานพระบรมราชานุญาตมอบเหรียญพระบรมรูป จำนวน 500,000 เหรียญ ให้ปลัดสำนักนายกรัฐมนตรี ดำเนินการเชิญไปมอบแก่ข้าราชการ ทหาร ตำรวจตลอดจนประชาชน ที่สมควรได้รับพระราชทาน เพื่อเป็นที่เจริญพระราชสิริสวัสดิพิพัฒนมงคล เฉลิมพระบารมีให้แผ่ไพศาล

ที่มา : https://www.thaigov.go.th/news/contents/details/98028