รัฐบาลไทย-ข่าวทำเนียบรัฐบาล-รัฐบาลพัฒนา “WebD” ใช้เทคโนโลยี AI สกัดเว็บผิดกฎหมาย

วันอังคารที่ 22 กรกฎาคม 2568
22/07/2568
พิมพ์
รัฐบาลพัฒนา “WebD” ใช้เทคโนโลยี AI สกัดเว็บผิดกฎหมาย
วันอาทิตย์ ที่ 20 ก.ค.68
รัฐบาลเดินหน้าใช้เทคโนโลยีปัญญาประดิษฐ์ หรือ AI สกัดเว็บไซต์ผิดกฎหมาย ผ่านแพลตฟอร์ม
“WebD” ที่พัฒนาขึ้นโดยกระทรวงดิจิทัลเพื่อเศรษฐกิจและสังคม
แพลตฟอร์มนี้ช่วยเร่งกระบวนการตรวจสอบและระงับเว็บไซต์ผิดกฎหมายที่มีมากกว่าแสนรายการต่อปี
โดยทำงานได้เร็วกว่าคนปกติ ถึง 31 เท่า ลดขั้นตอนยื่นคำร้อง ได้ถึง 5 วัน
และคาดว่าจะเพิ่มอัตราการสั่งปิดเว็บไซต์ ได้มากขึ้นกว่า ร้อยละ 70 “WebD” ยังมีระบบ AI
ตรวจจับและเก็บหลักฐานเว็บไซต์ผิดกฎหมาย พร้อมส่งคำร้องต่อศาลและสั่งปิดแบบอัตโนมัติ
ผ่านระบบออนไลน์ครบวงจร รัฐบาลมุ่งมั่นใช้เทคโนโลยีอย่างมีจริยธรรม ปกป้องประชาชนจากภัยออนไลน์
และสร้างสังคมดิจิทัลที่ปลอดภัยอย่างยั่งยืน
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/98637