รัฐบาลไทย-ข่าวทำเนียบรัฐบาล-ผู้ตรวจกฤศฯ ลงพื้นที่ตรวจราชการ 3 จังหวัดอีสานตอนบน กลุ่มสนุก ลุยตรวจ 2 โรงงานยางอุตสาหกรรมสีเขียว

วันอาทิตย์ที่ 20 กรกฎาคม 2568
20/07/2568
พิมพ์
ผู้ตรวจกฤศฯ ลงพื้นที่ตรวจราชการ 3 จังหวัดอีสานตอนบน กลุ่มสนุก ลุยตรวจ 2 โรงงานยางอุตสาหกรรมสีเขียว
ผู้ตรวจกฤศฯ ลงพื้นที่ตรวจราชการ 3 จังหวัดอีสานตอนบน กลุ่มสนุก ลุยตรวจ 2 โรงงานยางอุตสาหกรรมสีเขียว
วันที่ 15 - 17 กรกฎาคม 2568 นายกฤศ จันทร์สุวรรณ ลงพื้นที่ภาคตะวันออกเฉียงเหนือตอนบน 2 โดยมี นายชาญชัย อนุสรณ์ อุตสาหกรรมจังหวัดสกลนคร นายสมพร ปองไว้ อุตสาหกรรมจังหวัดนครพนม และนางสาวภัทรานิษฐ์ ลืนคำ นักวิเคราะห์นโยบายและแผนชำนาญการพิเศษ รักษาราชการแทนอุตสาหกรรมจังหวัดมุกดาหาร พร้อมด้วยเจ้าหน้าที่สำนักงานอุตสาหกรรมทั้งสามจังหวัดให้การต้อนรับและรายงานผลการดำเนินงาน ผู้ตรวจฯ ได้เน้นย้ำให้สำนักงานอุตสาหกรรมจังหวัด ดำเนินการตามนโยบาย ดังนี้
1. บูรณาการทำงานร่วมกับหน่วยงานต่างๆ เพื่อขับเคลื่อนการพัฒนาอุตสาหกรรมในมิติเชิงพื้นที่
2. กำกับดูแลสถานประกอบการโรงงานและเหมืองแร่ ให้ปฏิบัติตามกฎหมาย ผ่านระบบ i-Auditor และระบบ iSingle Form
3. ติดตามเรื่องร้องเรียนบนแพลตฟอร์ม “แจ้งอุต”
4. เน้นย้ำการตรวจกำกับดูแลโรงงานที่เคยออกคำสั่งตามมาตรา 37 และ 39 อีกทั้ง โรงงานที่ยังไม่แจ้งประกอบกิจการ
5. เร่งรัดการตรวจติดตามโรงงานที่มีความเสี่ยงสูงและมีผลกระทบต่อชุมชนและสิ่งแวดล้อมให้เป็นไปตามเป้าหมาย
6. ร่วมตรวจสถานประกอบการที่มีกำลังเครื่องจักรตั้งแต่ 49 ถึง 499 แรงม้า
7. เร่งรัดการเบิกจ่ายงบประมาณให้เป็นไปตามเป้าหมาย
8. ยกระดับสถานประกอบการให้ได้รับการรับรองอุตสาหกรรมสีเขียวในระดับ 2-5
พร้อมรับฟังข้อคิดเห็น ข้อเสนอแนะ ปัญหาอุปสรรคต่างๆ ของสำนักงานฯ เพื่อพิจารณาและเสนอต่อคณะผู้บริหารฯ ต่อไป
นอกจากนี้ คณะผู้ตรวจฯ กฤศ ได้ลงพื้นที่เข้าตรวจเยี่ยม
1. บริษัท ศรีตรัง แอโกรอินดัสทรี จำกัด (มหาชน) ประกอบกิจการผลิตยางแห่งเอสที่อาร์ 20, ยางผสม, ยางเครป ซึ่งเป็นโรงงานที่มีศักยภาพได้รับการรับรองเป็นอุตสาหกรรมสีเขียว (GI) ระดับที่ 3 ระบบสีเขียว (Green System) และเป็นสถานประกอบการที่ดำเนินงานตามนโยบาย MIND 4 มิติ
2. บริษัท เอ็นเทคโพลิเมอร์ จำกัด (NTEQ) ประกอบกิจการผลิตยางแท่ง STR, Mixture Rubber (ยางผสมสารเคมี) Block Rubber ตั้งอยู่ในตำบลคำป่าหลาย อำเภอเมืองมุกดาหาร จังหวัดมุกดาหาร ได้รับการรับรองเป็นอุตสาหกรรมสีเขียว (GI) ระดับที่ 3 ระบบสีเขียว (Green System) อีกทั้งยังได้มีการเตรียมความพร้อมเป็น Green Rubber เพื่อให้มีการปล่อยก๊าซเรือนกระจกสุทธิเป็นศูนย์ (Net Zero Emissions)

ที่มา : https://www.thaigov.go.th/news/contents/details/98588