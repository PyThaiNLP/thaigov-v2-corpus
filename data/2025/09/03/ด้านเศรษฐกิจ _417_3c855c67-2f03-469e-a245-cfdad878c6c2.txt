รัฐบาลไทย-ข่าวทำเนียบรัฐบาล-กระทรวงอุตฯ รวมใจ ช่วยผู้ประสบภัย เร่งส่งถุงยังชีพ อุปโภค บริโภค ช่วยเหลือชาวบ้านบรรเทาความเดือดร้อน

วันพฤหัสบดีที่ 7 สิงหาคม 2568
07/08/2568
พิมพ์
กระทรวงอุตฯ รวมใจ ช่วยผู้ประสบภัย เร่งส่งถุงยังชีพ อุปโภค บริโภค ช่วยเหลือชาวบ้านบรรเทาความเดือดร้อน
กระทรวงอุตฯ รวมใจ ช่วยผู้ประสบภัย เร่งส่งถุงยังชีพ อุปโภค บริโภค ช่วยเหลือชาวบ้านบรรเทาความเดือดร้อน
6 สิงหาคม 2568 นายณัฐพล รังสิตพล ปลัดกระทรวงอุตสาหกรรม รับมอบสิ่งของบริจาคในกิจกรรม “อุตสาหกรรมรวมใจ ช่วยพี่น้องชาวไทย” ซึ่งกระทรวงอุตสาหกรรมจัดขึ้นเพื่อระดมความช่วยเหลือจากภาคเอกชน ส่งต่อให้แก่เจ้าหน้าที่ทหารและประชาชนในพื้นที่ชายแดนไทย-กัมพูชา รวมถึงผู้ประสบอุทกภัยในพื้นที่ภาคเหนือ โดยมี นายพสุ สุครีวก อุตสาหกรรมจังหวัดเพชรบูรณ์ ได้ระดมสิ่งของอุปโภคบริโภคที่จำเป็นจากภาคเอกชนในพื้นที่ อาทิ ข้าวสาร อาหารแห้ง น้ำดื่ม บะหมี่กึ่งสำเร็จรูป ยากันยุง ยาสามัญประจำบ้าน ผ้าอนามัย หน้ากากอนามัย เป็นต้น เพื่อเข้าร่วมกิจกรรมดังกล่าว ณ ห้องโถง ชั้น 1 อาคารสำนักงานปลัดกระทรวงอุตสาหกรรม
ทั้งนี้ เจ้าหน้าที่กระทรวงอุตสาหกรรม ได้ร่วมกันจัดทำถุงยังชีพ บรรจุสิ่งของ อาทิ สินค้าอุปโภค บริโภค หน้ากากอนามัย และยารักษาโรค เพื่อรวบรวมสำหรับนำไปช่วยเหลือบรรเทาความเดือดร้อน และให้กำลังใจแก่ผู้ประสบภัย ตามนโยบายของรัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์) ซึ่งเร็ว ๆ นี้ กระทรวงอุตสาหกรรมมีแผนร่วมมือกับ Flash Express เปิดตัวโครงการ “อุตสาหกรรมรวมใจส่งด่วน” เพื่อส่งของบริจาคไปยังจุดหมายจังหวัดในภาคตะวันออกเฉียงเหนือ

ที่มา : https://www.thaigov.go.th/news/contents/details/99428