รัฐบาลไทย-ข่าวทำเนียบรัฐบาล-“ดร.เฉลิมชัย” ลงนามความร่วมมือด้านคาร์บอนเครดิต ระหว่าง ไทย - สิงคโปร์ ผลักดันการดำเนินงานด้านการลดก๊าซเรือนกระจกระหว่างประเทศ ภายใต้ความตกลงปารีส

วันอังคารที่ 19 สิงหาคม 2568
“ดร.เฉลิมชัย” ลงนามความร่วมมือด้านคาร์บอนเครดิต ระหว่าง ไทย - สิงคโปร์ ผลักดันการดำเนินงานด้านการลดก๊าซเรือนกระจกระหว่างประเทศ ภายใต้ความตกลงปารีส
“ดร.เฉลิมชัย” ลงนามความร่วมมือด้านคาร์บอนเครดิต ระหว่าง ไทย - สิงคโปร์ ผลักดันการดำเนินงานด้านการลดก๊าซเรือนกระจกระหว่างประเทศ ภายใต้ความตกลงปารีส
วันที่ 19 สิงหาคม 2568 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม ในนามผู้แทนประเทศไทย ร่วมลงนามในข้อตกลงด้านคาร์บอนเครดิตระหว่างประเทศ ภายใต้ข้อ 6 ของความตกลงปารีส ระหว่างรัฐบาลแห่งราชอาณาจักรไทยกับรัฐบาลแห่งสาธารณรัฐสิงคโปร์ ร่วมกับ นายตัน ซี เหล่ง รัฐมนตรีว่าการกระทรวงแรงงานและรัฐมนตรีกำกับดูแลด้านพลังงานและวิทยาศาสตร์และเทคโนโลยีประจำกระทรวงการค้าและอุตสาหกรรม ในฐานะผู้แทนประเทศสิงคโปร์ โดยมี นายพิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม ตลอดจนผู้บริหารระดับสูงของกระทรวงฯ จากทั้ง 2 ประเทศ ร่วมเป็นสักขีพยานในการลงนาม ณ โรงแรมเดอะ ริทซ์-คาร์ลตัน กรุงเทพฯ
โดยข้อตกลงในครั้งนี้ มุ่งเน้นให้ประเทศไทยและสิงคโปร์สามารถดำเนินการถ่ายโอนผลการลดก๊าซเรือนกระจกระหว่างประเทศ (Internationally Transferred Mitigation Outcomes: ITMOs) ที่ได้มาจากผลการดำเนินโครงการลดก๊าซเรือนกระจกของประเทศไทย ตามเป้าหมายการลดก๊าซเรือนกระจกของประเทศ (Nationally Determined Contribution: NDC) ซึ่งมีส่วนสำคัญในการส่งเสริมมาตรการลดก๊าซเรือนกระจก และช่วยขับเคลื่อนประเทศไปสู่เป้าหมายความเป็นกลางทางคาร์บอน อีกทั้งยังสามารถสร้างประโยชน์ทางเศรษฐกิจและสังคมได้อย่างยั่งยืน การลงนามครั้งนี้ยังช่วยยกระดับการดำเนินงานด้านการลดก๊าซเรือนกระจกระหว่างประเทศ เพื่อให้เกิดการพัฒนาเศรษฐกิจคาร์บอนต่ำ ผ่านโครงการที่ประชาชนสามารถมีส่วนร่วมในหลากหลายด้าน อาทิ ด้านป่าไม้ ด้านพลังงานสะอาด ตลอดจนด้านนวัตกรรม ซึ่งจะนำไปสู่การขับเคลื่อนการลดก๊าซเรือนกระจกอย่างมีคุณภาพและสอดคล้องกับมาตรฐานสากล และส่งเสริมให้ประเทศไทยมีความพร้อมที่จะก้าวไปสู่การเป็นศูนย์กลางคาร์บอนเครดิตในภูมิภาคอาเซียนได้ใน

ที่มา : https://www.thaigov.go.th/news/contents/details/99895