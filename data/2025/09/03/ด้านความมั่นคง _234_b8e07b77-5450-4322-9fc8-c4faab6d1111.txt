รัฐบาลไทย-ข่าวทำเนียบรัฐบาล-​"ดร.เฉลิมชัย" ส่งสัญญานเตือน หน่วยงานทั่วประเทศ โค้งสุดท้ายผ่อนผันยื่นขอใช้พื้นที่ป่าภายใน 25 สิงหาคม 2568 หลังจากนี้จะไม่มีผ่อนผันอีก

วันอังคารที่ 29 กรกฎาคม 2568
​"ดร.เฉลิมชัย" ส่งสัญญานเตือน หน่วยงานทั่วประเทศ โค้งสุดท้ายผ่อนผันยื่นขอใช้พื้นที่ป่าภายใน 25 สิงหาคม 2568 หลังจากนี้จะไม่มีผ่อนผันอีก
​"ดร.เฉลิมชัย" ส่งสัญญานเตือน หน่วยงานทั่วประเทศ โค้งสุดท้ายผ่อนผันยื่นขอใช้พื้นที่ป่าภายใน 25 สิงหาคม 2568 หลังจากนี้จะไม่มีผ่อนผันอีก
วันที่ 29 กรกฎาคม 2568 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดการประชุมเร่งรัดการดำเนินการตามมติคณะรัฐมนตรี ณ โรงแรมอัศวิน แกรนด์ คอนเวนชั่น กรุงเทพมหานคร โดยมีหน่วยงานราชการทุกระดับจากทั่วประเทศเข้าร่วมประชุมฯ เพื่อรับฟังแนวทางการปฏิบัติในการขออนุญาตใช้พื้นที่ป่าไม้ และรับทราบกำหนดวันสุดท้ายในการยื่นคำขออนุญาตใช้พื้นที่ป่าไม้ตามมติคณะรัฐมตรี เมื่อวันที่ 25 กุมภาพันธ์ 2568
ดร.เฉลิมชัย รมว.ทส. ย้ำว่า วันที่ 25 สิงหาคม 2568 นี้ จะเป็นวันสุดท้ายในการยื่นคำขออนุญาตใช้พื้นที่ป่าไม้ตามมติคณะรัฐมนตรีเมื่อวันที่ 23 มิถุนายน 2568 มติคณะรัฐมนตรีเมื่อวันที่ 11 พฤษภาคม 2564 และมติคณะรัฐมนตรีเมื่อวันที่ 25 กุมภาพันธ์ 2568 และจะไม่มีการผ่อนผันอีก การผ่อนผันครั้งนี้ ถือเป็นโอกาสพิเศษสุดท้ายสำหรับหน่วยงานของรัฐที่ได้ดำเนินโครงการในพื้นที่ป่าก่อนวันที่ 23 มิถุนายน 2563 แต่ยังไม่ได้ยื่นขออนุญาตตามกฎหมายให้ถูกต้อง ทั้งนี้ ตั้งแต่ 16 ธันวาคม 2567 เป็นต้นมา กระทรวงฯ ได้มอบหมายให้หน่วยงานของรัฐเร่งสำรวจข้อมูลโครงการที่ดำเนินการในพื้นที่ป่าโดยยังไม่ได้รับอนุญาต ซึ่งมีคำขอสะสมกว่า 137,000 รายการ แต่ยังคงมีคำขอคงค้างอีกจำนวนมาก ดังนั้น ในการยื่นขอในครั้งนี้จึงเป็นสิ่งจำเป็น เพื่อให้การใช้พื้นที่ของรัฐเป็นไปตามกฎหมาย สนับสนุนการพัฒนาสาธารณูปโภคอย่างยั่งยืน ลดความล่าช้า เพิ่มประสิทธิภาพการบริการ และลดความเสี่ยงจากปัญหาทางกฎหมาย

ที่มา : https://www.thaigov.go.th/news/contents/details/99014