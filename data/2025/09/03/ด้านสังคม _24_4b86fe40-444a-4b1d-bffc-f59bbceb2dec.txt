รัฐบาลไทย-ข่าวทำเนียบรัฐบาล-ปลัดดีอี ร่วมเสวนา “AI กับการหลอกลวงออนไลน์” ภายในงาน GFEAI 2025

วันศุกร์ที่ 27 มิถุนายน 2568
ปลัดดีอี ร่วมเสวนา “AI กับการหลอกลวงออนไลน์” ภายในงาน GFEAI 2025
ปลัดดีอี ร่วมเสวนา “AI กับการหลอกลวงออนไลน์” ภายในงาน GFEAI 2025
วันที่ 26 มิถุนายน 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ร่วมการเสวนา “ปัญญาประดิษฐ์ (AI) กับการหลอกลวงออนไลน์” ร่วมกับผู้แทน World Bank และ ประธานกรรมการ TB-CERT ภายใต้ การประชุม The 3rd UNESCO Global Forum on the Ethics of Artificial Intelligence (GFEAI 2025) โดยมี ดร.ปิยนุช วุฒิสอน รองปลัดกระทรวงดีอี และนางสาวกัลยา ชินาธิวร ที่ปรึกษาด้านต่างประเทศ กระทรวงดีอี เข้าร่วม ณ โรงแรมเซ็นทาราแกรนด์ บางกอก คอนเวนชัน เซ็นเตอร์ แอท เซ็นทรัลเวิลด์ กรุงเทพมหานคร
ในระหว่างการเสวนาฯ ได้มีการหารือเกี่ยวกับรูปแบบของการหลอกลวง ที่ใช้ AI ธรรมาภิบาลปัญญาประดิษฐ์ และจริยธรรมปัญญาประดิษฐ์ การรับมือและความร่วมมือระหว่างภาครัฐและภาคเอกชนที่เป็นเจ้าของเทคโนโลยี AI รวมทั้งบทบาทของ AI ที่มีการพัฒนาอย่างต่อเนื่อง ทั้งในแง่การเป็นเครื่องมือช่วยก่อให้เกิดการฉ้อโกงทางออนไลน์ และในทางกลับกันก็สามารถนำมาใช้เพื่อป้องกันและต่อต้านภัยคุกคามเหล่านี้ได้อย่างมีประสิทธิภาพ
นอกจากนี้ยังได้มีการกช่าวถึงรูปแบบความร่วมมือที่สามารถเสริมสร้างความเข้มแข็งและยกระดับความต้านทานต่ออาชญากรรมออนไลน์ในยุค AI ได้อย่างเป็นรูปธรรม
โดยศาสตราจารย์พิเศษวิศิษฏ์ได้กล่าวถึงการจัดตั้งศูนย์ AOC การใช้ AI ในการตรวจจับบัญชีม้า ซิมม้า เป็นต้น รวมถึงบทบาทของไทยในอาเซียน ในการเป็นประธานคณะทำงาน ASEAN Working Group on Anti-Online Scam
การเสวนาครั้งนี้แสดงให้เห็นถึงบทบาทของประเทศไทยในการรับมือภัยคุกคามออนไลน์ การประยุกต์ใช้ AI อย่างมีจริยธรรม พร้อมตระหนักถึงความสำคัญของการสร้างความร่วมมือทุกภาคส่วน เพื่อความปลอดภัยในยุคดิจิทัล

ที่มา : https://www.thaigov.go.th/news/contents/details/97906