รัฐบาลไทย-ข่าวทำเนียบรัฐบาล-ตั้งศูนย์ปรึกษาสุขภาพจิต ยกระดับบริการสิทธิบัตรทอง

วันพุธที่ 27 สิงหาคม 2568
27/08/2568
พิมพ์
ตั้งศูนย์ปรึกษาสุขภาพจิต ยกระดับบริการสิทธิบัตรทอง
วันพุธ ที่ 27 ส.ค.68
รัฐบาลเดินหน้ายกระดับบัตรทอง 30 บาท เพิ่มบริการสุขภาพจิตครบวงจร
เพื่อดูแลคนไทยทั้งสุขภาพกายและใจ ที่ประชุม คณะกรรมการ หลักประกันสุขภาพแห่งชาติ
มีมติเห็นชอบจัดตั้ง “ศูนย์ให้การปรึกษา สุขภาพจิต” พร้อมงบประมาณกว่า 73 ล้านบาท
ตั้งเป้าให้บริการประชาชนกว่า 470,000 ครั้ง ในปีงบประมาณนี้ บริการดังกล่าว
ครอบคลุมทั้งการให้คำปรึกษาเบื้องต้น การคัดกรองผู้มีภาวะเสี่ยง และการติดตามดูแลอย่างต่อเนื่อง
และเปิดโอกาสให้องค์กรภาคประชาชนและภาคเอกชน เข้าร่วมเป็นหน่วยบริการ เพื่อขยายการเข้าถึงอีกด้วย
รัฐบาลย้ำว่า สุขภาพจิตมีความสำคัญไม่แพ้สุขภาพกาย และเรื่องนี้
ถือเป็นอีกก้าวสำคัญของการยกระดับการดูแลสุขภาพของคนไทย
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/100173