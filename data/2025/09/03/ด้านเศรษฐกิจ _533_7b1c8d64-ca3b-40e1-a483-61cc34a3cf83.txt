รัฐบาลไทย-ข่าวทำเนียบรัฐบาล-​รองปลัดถาวรฯ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้ ครั้งที่ 46 สมัยพิเศษ

วันอังคารที่ 19 สิงหาคม 2568
​รองปลัดถาวรฯ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้ ครั้งที่ 46 สมัยพิเศษ
​รองปลัดถาวรฯ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้ ครั้งที่ 46 สมัยพิเศษ
นายถาวร ทันใจ รองปลัดกระทรวงเกษตรและสหกรณ์ ร่วมการประชุมระดับเจ้าหน้าที่อาวุโสของการประชุมรัฐมนตรีอาเซียนด้านเกษตรและป่าไม้ ครั้งที่ 46 สมัยพิเศษ (SPECIAL SENIOR OFFICIALS MEETING OF THE 46th MEETING OF THE ASEAN MINISTERS ON AGRICULTURE AND FORESTRY : SPECIAL SOM-46th AMAF) ณ ห้องประชุมกระทรวงเกษตรและสหกรณ์ และผ่านระบบออนไลน์
สำหรับการประชุมในวันนี้ ฝ่ายไทยรับทราบการรับรองเอกสารประเด็นสำคัญด้านเศรษฐกิจของมาเลเซียในฐานะประธานอาเซียน ในปี 2568 ซึ่งจะเป็นแผนยุทธศาสตร์เพื่อส่งเสริมการพัฒนาที่ยั่งยืน เสริมสร้างความมั่นคงทางอาหาร ขับเคลื่อนนวัตกรรม และเสริมสร้างความร่วมมือระดับภูมิภาคในภาคเกษตรของอาเซียน รวมทั้งติดตามความก้าวหน้าความร่วมมือด้านอาหาร การเกษตร และป่าไม้กับคู่เจรจา องค์กรระหว่างประเทศและหน่วยงานอื่น ๆ ที่เกี่ยวข้อง
นอกจากนี้ ประเทศไทยได้ให้ข้อเสนอแนะในที่ประชุม โดยเน้นย้ำการผลักดันการใช้งานใบรับรอง e-SPS ระหว่างประเทศสมาชิกอาเซียนให้ครอบคลุมทุกกลุ่มสินค้าโดยเร็ว และขอขอบคุณประเทศสมาชิกอาเซียนที่เห็นชอบต่อข้อเสนอของไทยในการจัดตั้งคณะผู้เชี่ยวชาญด้านใบรับรองสุขอนามัยและสุขอนามัยพืชอิเล็กทรอนิกส์ (EWG e-SPS) เพื่อใช้เป็นเวทีหารือระหว่างผู้เชี่ยวชาญด้าน SPS และด้านเทคโนโลยีดิจิทัล ซึ่งสอดรับกับนโยบายของอาเซียนที่ผลักดันการนำเทคโนโลยีดิจิทัลมาใช้สนับสนุนการดำเนินงานด้าน SPS ภายในภูมิภาค รวมทั้งขอบคุณประเทศสมาชิกอาเซียนในการแบ่งปันข้อมูลกฎระเบียบที่เกี่ยวข้องกับการป้องกันการทำประมงผิดกฎหมาย ลงใน AN-IUU Interactive Platform  อันเป็นประโยชน์สำหรับหน่วยงานภาครัฐและชาวประมงในการรับรู้ข้อกฎหมายที่เกี่ยวข้อง ซึ่งจะเป็นประโยชน์แก่ภูมิภาคอาเซียน

ที่มา : https://www.thaigov.go.th/news/contents/details/99887