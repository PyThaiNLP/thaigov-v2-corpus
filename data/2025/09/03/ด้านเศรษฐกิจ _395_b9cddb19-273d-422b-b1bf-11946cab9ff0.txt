รัฐบาลไทย-ข่าวทำเนียบรัฐบาล-รองปลัดฯ ถาวร เป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2568

วันอังคารที่ 5 สิงหาคม 2568
รองปลัดฯ ถาวร เป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2568
รองปลัดฯ ถาวร เป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2568
นายถาวร ทันใจ รองปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2568 โดยมี ผู้บริหารในสังกัดกระทรวงเกษตรและสหกรณ์ และหน่วยงานที่เกี่ยวข้อง เข้าร่วม ณ ห้องประชุม 134 - 135 กระทรวงเกษตรและสหกรณ์ ว่า ที่ประชุมมีมติเห็นชอบ การปรับปรุงองค์ประกอบคณะทำงานจัดทำแผนปฏิบัติการ ติดตามและประเมินผลด้านการเปลี่ยนแปลงสภาพภูมิอากาศในภาคการเกษตรและคณะทำงานจัดเก็บและรวบรวมข้อมูลการปล่อยก๊าซเรือนกระจกภาคเกษตร และกรอบท่าทีการเจรจาภาคการเกษตรของไทย สำหรับการประชุมที่เกี่ยวข้องกับการเปลี่ยนแปลงสภาพภูมิอากาศ ปี 2569 - 2570 เพื่อใช้สำหรับการประชุมที่เกี่ยวข้องกับการเปลี่ยนแปลงสภาพภูมิอากาศในภาคการเกษตร
นอกจากนี้ ที่ประชุมได้รับทราบผลการประชุมคณะกรรมการนโยบายการเปลี่ยนแปลงสภาพภูมิอากาศแห่งชาติ ผลการดำเนินงานภายใต้แผนปฏิบัติการด้านการเปลี่ยนแปลงสภาพภูมิอากาศในภาคการเกษตร พ.ศ. 2566 - 2570 (ผลการดำเนินงาน ปี 2566 - 2567) โดยคณะทำงานจัดทำแผนปฏิบัติการ, ผลการดำเนินงานโครงการ Support Program on Scaling up Climate Ambition on Land Use and Agriculture through Nationally Determined Contributions (NDCs) National Adaptation Plans (NAPs) (SCALA), และบัญชีก๊าซเรือนกระจกภาคการเกษตร ปี พ.ศ. 2565 – 2566 โดยคณะทำงานจัดเก็บและรวบรวมข้อมูลการปล่อยก๊าซเรือนกระจกภาคการเกษตร, ผลการลดการปล่อยก๊าซเรือนกระจกของภาคเกษตร ปี พ.ศ. 2566 ตามเป้าหมายการมีส่วนร่วมที่ประเทศกำหนด (Nationally Determined Contribution: NDC), ความก้าวหน้าการดำเนินงานโครงการ ติดตามประเมินผลการลดก๊าซเรือนกระจก จากมาตรการภาคการเกษตร และการดำเนินงานโครงการ Thai – German Cooperation on Energy, Mobility, and Climate (TGC-EMC) ภาคส่วนพลังงานชีวมวลอีกด้วย

ที่มา : https://www.thaigov.go.th/news/contents/details/99343