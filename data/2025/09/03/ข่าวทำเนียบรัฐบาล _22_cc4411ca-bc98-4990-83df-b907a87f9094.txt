รัฐบาลไทย-ข่าวทำเนียบรัฐบาล-รัฐบาลต้อนรับ 31 บริษัทยักษ์ใหญ่ระดับโลก ดึงลงทุน สร้างศูนย์วิจัยและพัฒนาเสริมทักษะบุคลากรไทย พร้อมเร่งสร้างความเชื่อมั่น ดันไทยเป็นศูนย์กลางภูมิภาค

วันพุธที่ 6 สิงหาคม 2568
06/08/2568
พิมพ์
รัฐบาลต้อนรับ 31 บริษัทยักษ์ใหญ่ระดับโลก ดึงลงทุน สร้างศูนย์วิจัยและพัฒนาเสริมทักษะบุคลากรไทย พร้อมเร่งสร้างความเชื่อมั่น ดันไทยเป็นศูนย์กลางภูมิภาค
รัฐบาลต้อนรับ 31 บริษัทยักษ์ใหญ่ระดับโลก ดึงลงทุน สร้างศูนย์วิจัยและพัฒนาเสริมทักษะบุคลากรไทย พร้อมเร่งสร้างความเชื่อมั่น ดันไทยเป็นศูนย์กลางภูมิภาค
วันพุธที่ 6 สิงหาคม 2568 เวลา 10.00 น. ณ ตึกสันติไมตรีหลังใน ทำเนียบรัฐบาล นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน (บีโอไอ) เปิดเผยถึงการหารือระหว่างผู้นำรัฐบาลกับ 31 บริษัทชั้นนำระดับโลกในอุตสาหกรรมเป้าหมาย ทั้งในด้านเซมิคอนดักเตอร์และอิเล็กทรอนิกส์ขั้นสูง รวมถึงแผงวงจรพิมพ์ (PCB) ยานยนต์ไฟฟ้าและแบตเตอรี่ ดิจิทัล และอุตสาหกรรมอาหารและเทคโนโลยีชีวภาพ ซึ่งบริษัทเหล่านี้ในช่วง 2 ปีที่ผ่านมา ได้มีการขยายการลงทุนขนาดใหญ่ ที่คิดเป็นมูลค่ารวมกว่า 5.5 แสนล้านบาท และมีการจ้างงานรวมกว่า 53,000 ตำแหน่ง
วัตถุประสงค์สำคัญของการจัดงานนี้คือ การที่ทีมไทยแลนด์ได้ประสบความสำเร็จในขั้นแรกที่ได้เจรจามาตรการภาษีกับสหรัฐอเมริกา รัฐบาลจึงจะใช้โอกาสนี้ในการสร้างความเชื่อมั่นให้นักลงทุน และเชิญชวนให้นักลงทุนกลุ่มเป้าหมายนี้ขยายการลงทุนต่อเนื่องประเทศไทย สะท้อนให้เห็นถึงความตั้งใจจริงของรัฐบาลที่ต้องการส่งเสริมการลงทุนอย่างต่อเนื่องให้เกิดขึ้นในประเทศไทย
ซึ่งการลงทุนของบริษัทเหล่านี้ไม่เพียงมาตั้งโรงงานการผลิต แต่รัฐบาลได้เชิญชวนให้มาตั้งศูนย์วิจัยและพัฒนา มาช่วยพัฒนาบุคลากร รวมทั้งใช้ประเทศไทยเป็นสำนักงานประจำภูมิภาคหรือ Regional Headquarter อีกด้วย

ที่มา : https://www.thaigov.go.th/news/contents/details/99386