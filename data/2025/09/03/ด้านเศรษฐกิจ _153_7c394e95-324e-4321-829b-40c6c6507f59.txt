รัฐบาลไทย-ข่าวทำเนียบรัฐบาล-ผู้ตรวจฯ กฤศ ลงพื้นที่ตรวจราชการประจำปีงบประมาณ 2568 รอบที่ 2 กลุ่มจังหวัดภาคกลางตอนล่าง 2 ได้แก่ จังหวัดประจวบคีรีขันธ์ เพชรบุรี สมุทรสงคราม และสมุทรสาคร

วันพฤหัสบดีที่ 10 กรกฎาคม 2568
10/07/2568
พิมพ์
ผู้ตรวจฯ กฤศ ลงพื้นที่ตรวจราชการประจำปีงบประมาณ 2568 รอบที่ 2 กลุ่มจังหวัดภาคกลางตอนล่าง 2 ได้แก่ จังหวัดประจวบคีรีขันธ์ เพชรบุรี สมุทรสงคราม และสมุทรสาคร
ผู้ตรวจฯ กฤศ ลงพื้นที่ตรวจราชการประจำปีงบประมาณ 2568 รอบที่ 2 กลุ่มจังหวัดภาคกลางตอนล่าง 2 ได้แก่ จังหวัดประจวบคีรีขันธ์ เพชรบุรี สมุทรสงคราม และสมุทรสาคร
เมื่อวันที่ 1 - 3 กรกฎาคม 2568 นายกฤศ จันทร์สุวรรณ ลงพื้นที่ภาคกลางตอนล่าง 2 โดยมี นายณัฐ อารีกุลอุตสาหกรรมจังหวัดประจวบคีรีขันธ์ นายปิยะ ท้วมเกร็ด อุตสาหกรรมจังหวัดเพชรบุรี นางสาวลัดดาวัลย์ สันติภิญโญเลิศ อุตสาหกรรมจังหวัดสมุทรสงคราม และนายพุทธิกรณ์ วิชัยดิษฐ อุตสาหกรรมจังหวัดสมุทรสาคร พร้อมด้วยเจ้าหน้าที่สำนักงานอุตสาหกรรมทั้งสามจังหวัดให้การต้อนรับและรายงานผลการดำเนินงานของอุตสาหกรรมจังหวัด ผู้ตรวจฯ ได้เน้นย้ำให้สำนักงานอุตสาหกรรมจังหวัด ดำเนินการตามนโยบาย ดังนี้
1.) บูรณาการทำงานร่วมกับหน่วยงานต่างๆ ทั้งภายในและภายนอกกระทรวงอุตสาหกรรมอย่างใกล้ชิดในการขับเคลื่อนการพัฒนาอุตสาหกรรมในมิติเชิงพื้นที่
2.) กำชับให้เจ้าหน้าที่กำกับดูแลสถานประกอบการโรงงานและเหมืองแร่ ให้ปฏิบัติตามระเบียบข้อกฎหมายอย่างเคร่งครัด ผ่านระบบ i-Auditor และติดตามการรายงานข้อมูลผ่านระบบ iSingle Form ให้ได้ 100 %
3.) ติดตามเรื่องร้องเรียนบนแพลตฟอร์ม “แจ้งอุต” ให้เร่งรัดการตอบรับและตรวจสอบข้อร้องเรียนโดยเร็ว
4.) เน้นย้ำการตรวจกำกับดูแลโรงงานที่เคยออกคำสั่งตามมาตรา 37 และ 39 อีกทั้งโรงงานที่ยังไม่แจ้งประกอบกิจการโรงงานอุตสาหกรรม
5.) ร่วมตรวจสถานประกอบการที่มีกำลังเครื่องจักรตั้งแต่ 490 ถึง 499 แรงม้า
6.) เร่งรัดการเบิกจ่ายงบประมาณให้เป็นไปตามเป้าหมายอย่างมีประสิทธิภาพ
7.) ยกระดับสถานประกอบการให้ได้รับการรับรองอุตสาหกรรมสีเขียวในระดับ 2-5 ตามเป้าหมายภายในปีงบประมาณ 2568
พร้อมรับฟังข้อคิดเห็น ข้อเสนอแนะ ปัญหาอุปสรรคต่างๆ ของสำนักงานฯ เพื่อพิจารณาและเสนอต่อคณะผู้บริหารฯ ต่อไป พร้อมทั้งยังได้ให้กำลังใจและชื่นชมเจ้าหน้าที่ที่ตั้งใจปฏิบัติงานอย่างเต็มที่ เพื่อให้เกิดประสิทธิภาพประสิทธิผลในการให้บริการแก่ผู้ประกอบการ และประชาชน ต่อไป
นอกจากนี้ ผู้ตรวจฯ กฤศ และคณะได้ลงพื้นที่เข้าตรวจเยี่ยม
1) บริษัท วี กรุ๊ป ดีเวลลอปเมนท์ จำกัด ซึ่งเป็นโรงงานประเภท 106 ตั้งอยู่ในตำบลเกาะหลัก อำเภอเมือง จังหวัดประจวบคีรีขันธ์ และได้รับการรับรองว่าเป็นอุตสาหกรรมสีเขียว (GI) ระดับที่ 3 พร้อมทั้งได้มีการใช้งานระบบ i-Auditor ในการตรวจกำกับดูแลโรงงานอุตสาหกรรมควบคู่ไปด้วย
2) บริษัท เพชรบุรี ไทยดีเสิร์ท จำกัด (โรงงานลุงอเนกขนมหวานเมืองเพ็ชร์) ตั้งอยู่ในตำบลสำมะโรง อำเภอเมือง จังหวัดเพชรบุรี ได้รับการรับรองมาตรฐานผลิตภัณฑ์ชุมชน มผช.1/2552 ขนมไทย (ขนมหม้อแกง และ ฝอยทอง) อย. / ฮาลาล / GHP / HACCP และได้รับการส่งเสริมและพัฒนาในด้านต่างๆ จากกรมส่งเสริมอุตสาหกรรม (DIPROM) และ สอจ.เพชรบุรี และในปี 2568 ได้รับการส่งเสริมจากกองทุนพัฒนาเอสเอ็มอีตามแนวประชารัฐ สินเชื่อเพื่อเพิ่มขีดความสามารถธุรกิจ (เสือติดปีก) จำนวนวงเงินที่ได้รับอนุมัติ 8,000,000 บาท
3) วิสาหกิจชุมชนกลุ่มอาชีพเกลือทะเลกังหันทอง ตั้งอยู่ในตำบลบางแก้ว อำเภอบ้านแหลม จังหวัดเพชรบุรี ซึ่งได้รับการรับรองมาตรฐานอุตสาหกรรมเอส (มอก.เอส) จำนวน 4 บริการ และการรับรองมาตรฐานผลิตภัณฑ์ชุมชน (มผช.)
4) บริษัท สยาม ไวเนอรี่ จำกัด ตั้งอยู่ในตำบลบางโทรัด อำเภอเมือง จังหวัดสมุทรสาคร ได้นำระบบอัตโนมัติหรือหุ่นยนต์มาใช้ในกระบวนการการผลิต ซึ่งได้รับการส่งเสริมจากกระทรวงอุตสาหกรรม ตามมาตรการยกเว้นภาษีเงินได้นิติบุคคลสำหรับการลงทุนในระบบอัตโนมัติ  พร้อมทั้งโรงงานได้ดำเนินงานตามนโยบาย MIND 4 มิติ เพื่อให้เกิดประโยชน์สูงสุดต่อเศรษฐกิจ ชุมชนและประชาชน

ที่มา : https://www.thaigov.go.th/news/contents/details/98324