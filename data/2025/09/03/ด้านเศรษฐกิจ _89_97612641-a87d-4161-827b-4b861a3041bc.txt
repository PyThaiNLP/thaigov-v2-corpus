รัฐบาลไทย-ข่าวทำเนียบรัฐบาล-​“เอกนัฏ” นำทีม ลงพื้นที่ ชื่นชม “ดีพร้อม” โชว์ผลสำเร็จยกระดับ ดึงวัตถุดิบพื้นถิ่น "ตาลโตนด" ปั้นสินค้าชุมชนต่อยอดสู่ผลิตภัณฑ์สร้างรายได้ชุมชนวัดโบสถ์

วันอังคารที่ 1 กรกฎาคม 2568
01/07/2568
พิมพ์
​“เอกนัฏ” นำทีม ลงพื้นที่ ชื่นชม “ดีพร้อม” โชว์ผลสำเร็จยกระดับ ดึงวัตถุดิบพื้นถิ่น "ตาลโตนด" ปั้นสินค้าชุมชนต่อยอดสู่ผลิตภัณฑ์สร้างรายได้ชุมชนวัดโบสถ์
​“เอกนัฏ” นำทีม ลงพื้นที่ ชื่นชม “ดีพร้อม” โชว์ผลสำเร็จยกระดับ ดึงวัตถุดิบพื้นถิ่น "ตาลโตนด" ปั้นสินค้าชุมชนต่อยอดสู่ผลิตภัณฑ์สร้างรายได้ชุมชนวัดโบสถ์
จ. พิษณุโลก 22 มิถุนายน 2568 - นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ลงพื้นที่ตรวจราชการ พร้อมให้เกียรติเป็นประธานกล่าวเปิดกิจกรรมฝึกอบรมเชิงปฎิบัติการ"เสริมทักษะอาชีพสู่ Soft Power ชุมชนให้ดีพร้อม" หลักสูตร "การย้อมสีธรรมชาติจากต้นตาลพื้นฐานภูมิปัญญาพื้นถิ่นวิถีชุมชน" โดยมี ดร.ณัฐพล รังสิตพล ปลัดกระทรวงอุตสาหกรรม กล่าวรายงาน พร้อมด้วย นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม นายวัชรุน จุ้ยจำลอง ผู้ตรวจราชการกระทรวงอุตสาหกรรม นายใบน้อย สุวรรณชาตรี เลขาธิการคณะกรรมการอ้อยและน้ำตาลทราย นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย นายสุรพล ปลื้มใจ และนายดุสิต อนันตรักษ์ รองอธิบดีกรมส่งเสริมอุตสาหกรรม ประชาชนชุมชนวัดโบสถ์ ผู้เข้าร่วมฝึกอบรม และ คณะสื่อมวลชน โดยมี นายนิสิต สวัสดิเทพ รองผู้ว่าราชการจังหวัดพิษณุโลก กล่าวต้อนรับ ณ อาคารเอนกประสงค์วัดบ้านน้ำคบ อำเภอวัดโบสถ์
กิจกรรมฝึกอบรมเชิงปฏิบัติการ "เสริมทักษะอาชีพสู่ Soft Power ชุมชนให้ดีพร้อม" เป็นกิจกรรมที่ดีพร้อมเดินหน้าขับเคลื่อนเศรษฐกิจชุมชนอย่างยั่งยืน ด้วยการสร้างมูลค่าเพิ่มให้กับสินค้าอัตลักษณ์พื้นถิ่น ภายใต้กรอบนโยบายของกระทรวงอุตสาหกรรมที่มุ่งส่งเสริมภาคอุตสาหกรรมไทยให้ก้าวไปข้างหน้าอย่างมีทิศทาง สอดรับกับวิสัยทัศน์ของรัฐบาลที่มุ่งใช้ "การพัฒนาที่ยั่งยืน"
เป็นพลังกับคลื่อนเศรษฐกิจไทยในยุคใหม่ ซึ่งนอกจากจะส่งเสริมด้านเศรษฐกิจแล้ว
ยังสร้าง "พลังแห่งสมดุล" ครอบคลุมทั้ง 4 มิติสำคัญ ได้แก่ ความสามารถ
ในการแข่งขัน การได้รับการยอมรับจากชุมชนและสังคม การตอบโจทย์กติกาสากล
ด้านสิ่งแวดล้อมและการกระจายรายให้สู่ชมชนรวมถึงการผลักดัน "นโยบายซอฟต์พาวเวอร์" ของรัฐบาล เพื่อเป็นกลไกสำคัญในการขับเคลื่อนเศรษฐกิจไทยบนพื้นฐานของทุนวัฒนธรรม ภูมิปัญญา และอัตลักษณ์ท้องถิ่น โดยเฉพาะอุตสาหกรรมวัฒนธรรมสร้างสรรค์ ด้านการออกแบบแฟชั่นไทย ที่ได้รับการส่งเสริมและสามารถสร้างมูลค่าเพิ่มทางเศรษฐกิจ ตลอดจนเสริมสร้างภาพลักษณ์ที่โดดเด่นและน่าภาคภูมิใจของในขณะเดียวกัน การขับเคลื่อนนโยบายซอฟต์พาวเวอร์เพื่อยกระดับเศรษฐกิจ บนฐานวัฒนธรรมและอัตลักษณ์ท้องถิ่นนั้น ภายใต้นโยบาย "ดีพร้อมคอมมูนิตี้ ที่นี่มีแต่ให้" ของ นางสาวณัฏฐิญา เนตยสุภา อธิบดีกรมส่งเสริมอุตสาหกรรม โดยการดำเนินกลยุทธ์ "4 ให้" ได้แก่ ให้ทักษะใหม่ ให้เครื่องมือทันสมัย ให้โอกาสโตไกล และให้ธุรกิจที่ดีคู่ชุมชน
"จังหวัดพิษณุโลก" เป็นอีกหนึ่งจังหวัดที่มีศักยภาพสูง มีความหลากหลายทางวัฒนธรรม ภูมิปัญญาท้องถิ่นตลอดจนแหล่งท่องเที่ยว และธรรมชาติที่ดีพร้อมมุ่งผลักดันให้เป็นจุดเริ่มต้นของการจุดประกายการพัฒนาเศรษฐกิจชุมชนของภาคเหนือตอนล่างด้วยการ "ให้ทักษะใหม่" ผ่านการส่งเสริมการใช้อัตลักษณ์ภูมิปัญญาท้องถิ่นพัฒนาให้ร่วมสมัย เพิ่มมูลค่า และขยายโอกาสทางการตลาดซึ่งในพื้นที่อำเภอวัดโบสถ์ จังหวัดพิษณุโลก ดีพร้อมได้ดำเนินการฝึกอบรมเชิงปฏิบัติการหลักสูตร "การย้อมสีธรรมชาติจากต้นตาล พื้นฐานภูมิปัญญาพื้นถิ่น เช็คอินวิถีชุมชน" โดยมุ่งเน้นการถ่ายทอดทักษะการย้อมสีจากวัตถุดิบพื้นถิ่นอย่างต้นตาล ผสานภูมิปัญญาดั้งเดิมเข้ากับแนวคิดร่วมสมัย เพื่อเพิ่มคุณค่าให้กับผลิตภัณฑ์ และใช้เป็นเครื่องมือทางเศรษฐกิจของชุมชนภายใต้แนวคิด Soft Power ซึ่งจะสะท้อนอัตลักษณ์ท้องถิ่นของจังหวัดพิษณุโลกได้อย่างชัดเจน เป็นการปลุกศักยภาพทางเศรษฐกิจที่แฝงอยู่ในวัฒนธรรมพื้นถิ่นให้กลับมามีชีวิตอีกครั้ง

ที่มา : https://www.thaigov.go.th/news/contents/details/98069