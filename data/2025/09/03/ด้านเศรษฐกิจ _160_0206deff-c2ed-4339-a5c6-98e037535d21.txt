รัฐบาลไทย-ข่าวทำเนียบรัฐบาล-ผู้จัดการ ธ.ก.ส. ตรวจเยี่ยมสาขาและให้กำลังใจพนักงาน จ.อุบลราชธานี

วันจันทร์ที่ 14 กรกฎาคม 2568
14/07/2568
พิมพ์
ผู้จัดการ ธ.ก.ส. ตรวจเยี่ยมสาขาและให้กำลังใจพนักงาน จ.อุบลราชธานี
ผู้จัดการ ธ.ก.ส. ลงพื้นที่เยี่ยมการปฏิบัติงานของพนักงานสาขาในสังกัดสำนักงาน ธ.ก.ส. จังหวัดอุบลราชธานี ประกอบด้วย สาขาอุบลราชธานี สาขาคำเจริญ และสาขาตระการพืชผล โดยได้ให้กำลังใจพนักงานในการขับเคลื่อนงานรวมถึงให้คำแนะนำแนวทางการดำเนินงาน
(วันที่ 11 กรกฎาคม 2568) นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) ลงพื้นที่เยี่ยมการปฏิบัติงานของพนักงานสาขาในสังกัดสำนักงาน ธ.ก.ส. จังหวัดอุบลราชธานี ประกอบด้วย สาขาอุบลราชธานี สาขาคำเจริญ และสาขาตระการพืชผล โดยได้ให้กำลังใจพนักงานในการขับเคลื่อนงานรวมถึงให้คำแนะนำแนวทางการดำเนินงานผ่านโครงการและผลิตภัณฑ์สำคัญต่าง ๆ ของธนาคาร อาทิ โครงการฟื้นฟูและพัฒนาศักยภาพเกษตรกรที่เข้าร่วมมาตรการพักชำระหนี้เกษตรกร รายย่อย ระยะที่ 2 สินเชื่อเงินด่วน สิบหมื่น สินเชื่อเกษตรวิวัฒน์ และพบปะพูดคุยกับลูกค้า เพื่อสอบถามความคิดเห็นในการใช้บริการเพื่อนำไปพัฒนาผลิตภัณฑ์ที่ตรงกับความต้องการ อาทิ  เงินฝากแก้วมรกต ฝากเริ่มต้นเพียง 2,000 บาท ไม่จำกัดวงเงินฝากสูงสุด รับผลตอบแทนเป็นอัตราดอกเบี้ยและความคุ้มครองอุบัติเหตุสูงสุดถึง 25 เท่าของยอดเงินฝากคงเหลือตั้งแต่ 2,000 บาทขึ้นไป คุ้มครองสูงสุดไม่เกิน 10 ล้านบาท เงินฝากทองเอก รับดอกเบี้ยร้อยละ 1.60 ต่อปี พิเศษรับดอกเบี้ยล่วงหน้าเข้าบัญชีเงินฝากออมทรัพย์คู่โอนทันทีในวันที่ฝากเงิน เริ่มฝากขั้นต่ำครั้งละ 100,000 บาท และสลากออมทรัพย์ ธ.ก.ส.ชุดมังกรหยก หน่วยละ 100 บาท ลุ้นรางวัลใหญ่ 10 ล้านบาท 24 ครั้ง พร้อมลุ้นรางวัลพิเศษ 1 ล้านบาท รวมเงินรางวัลต่องวดสูงสุด 96.99 ล้านบาท ฝากครบ 2 ปี รับดอกเบี้ยหน่วยละ 0.40 บาท ฝากครบ 1 ล้านบาท การันตีผลตอบแทนขั้นต่ำรวม 23,200 บาทตลอดอายุสลาก สำหรับลูกค้าที่สนใจสามารถฝากได้ทุกที่ทุกเวลาบนแอปพลิเคชัน BAAC Mobile และเคาน์เตอร์ ธ.ก.ส. ทุกสาขาใกล้บ้าน
นอกจากนี้ ผู้จัดการ ธ.ก.ส. ยังได้พบปะและพูดคุยกับเกษตรกรลูกค้าของธนาคาร เพื่อให้คำแนะนำและข้อเสนอแนะเกี่ยวกับพัฒนาคุณภาพสินค้าให้ตรงตามความต้องการของตลาด สอดคล้องกับแนวทางการเป็นแกนกลางการเกษตร (Essence of Agriculture) ด้านการเพิ่มมูลค่า และการเพิ่มช่องทางการตลาด โดยมีผลิตภัณฑ์ที่น่าสนใจ อาทิ ผ้าสะไบแดงลายขิด โดยกลุ่มทอผ้าบ้านหนองเอาะ อ.ตระการพืชผล ผ้าทอมือที่มีอัตลักษณ์ท้องถิ่นด้วยการทอให้เกิดลวดลายโดยไม่ต้องปักหรือเย็บ สำหรับใช้พาดไหล่หรือคล้องคอ ผู้ที่สนใจสั่งสินค้าได้ที่โทร 098-121-5290 เครื่องดื่มข้าวกล้องงอกชนิดผงพร้อมชง เพื่อสุขภาพ ตรา Gaba Rice มีวิตามิน B และ E โปรตีนจากธรรมชาติ และไฟเบอร์สูง สั่งซื้อสินค้าได้ที่โทร 086-261-7489 และวิสาหกิจชุมชนกลุ่มกล้วยหอมทอง บ้านนาคำ เกษตรกรหัวขบวนผู้ผลิตกล้วยหอมทองคุณภาพดี ได้รับรองคุณภาพมาตรฐาน ส่งจำหน่ายทั้งในประเทศและต่างประเทศ สนใจสั่งซื้อสินค้าโทร 093-346-3852
https://www.facebook.com/share/p/1FfV4LqqjE/

ที่มา : https://www.thaigov.go.th/news/contents/details/98365