รัฐบาลไทย-ข่าวทำเนียบรัฐบาล-รมว.วธ. กราบนมัสการพระที่วัดมหาวนาราม พระอารามหลวง และเยี่ยมชมชุมชนทำเทียนพรรษา จังหวัดอุบลราชธานี

วันศุกร์ที่ 18 กรกฎาคม 2568
รมว.วธ. กราบนมัสการพระที่วัดมหาวนาราม พระอารามหลวง และเยี่ยมชมชุมชนทำเทียนพรรษา จังหวัดอุบลราชธานี
รมว.วธ. กราบนมัสการพระที่วัดมหาวนาราม พระอารามหลวง และเยี่ยมชมชุมชนทำเทียนพรรษา จังหวัดอุบลราชธานี
มาอุบลฯ วันนี้ ถือโอกาสไปกราบนมัสการพระที่วัดมหาวนาราม พระอารามหลวง ร่วมกับคณะทำงานกระทรวงวัฒนธรรม และทีมงานวัฒนธรรมจังหวัด โดยได้เยี่ยมชมชุมชนทำเทียนพรรษาที่ใช้ในงานแห่เทียนพรรษาใหญ่ของจังหวัดอุบลราชธานี ที่งดงาม วิจิตร และแสดงถึงการสืบสานวัฒนธรรมที่ยิ่งใหญ่ของคนไทย โดยต้นเทียนพรรษาที่วัดมหาวนารามฯ นี้ ได้รับรางวัลชนะเลิศอันดับ 2 ประเภทติดพิมพ์ขนาดใหญ่ ในการประกวดต้นเทียนพรรษา ประจำปี 2568 ของจังหวัดอุบลราชธานี
อาทิตย์หน้าดิฉันจะลงพื้นที่อีกครั้ง เพื่อเร่งดำเนินการเรื่องการท่องเที่ยววิถีพุทธ การซ่อมบำรุงดูแลรักษาโบราณสถาน โบราณวัตถุ เพื่อคงไว้ซึ่งแหล่งท่องเที่ยวที่สำคัญที่เป็นสมบัติของชาติ ซึ่งจะเป็นการทำงานร่วมกันระหว่างกระทรวงวัฒนธรรม และกระทรวงการท่องเที่ยวและกีฬา ยกระดับสถานที่ท่องเที่ยวเชิงวัฒนธรรม โดยเฉพาะอย่างยิ่งที่อยู่ในระหว่างการพิจารณาจาก UNESCO เพื่อหามาตรการสนับสนุนที่จำเป็นเร่งด่วนต่อไปค่ะ

ที่มา : https://www.thaigov.go.th/news/contents/details/98543