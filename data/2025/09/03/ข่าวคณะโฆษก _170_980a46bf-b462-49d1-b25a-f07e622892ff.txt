รัฐบาลไทย-ข่าวทำเนียบรัฐบาล-"รองจิ๊บ" ขอบคุณเหล่าคนดัง....นักกีฬา นางงาม อินฟูลเอนเซอร์ ร่วมเป็นกระบอกเสียง สื่อสารข้อเท็จจริงเหตุการณ์ไทย – กัมพูชา ไปสู่คนทั่วโลก   

วันพฤหัสบดีที่ 31 กรกฎาคม 2568
31/07/2568
พิมพ์
"รองจิ๊บ" ขอบคุณเหล่าคนดัง....นักกีฬา นางงาม อินฟูลเอนเซอร์ ร่วมเป็นกระบอกเสียง สื่อสารข้อเท็จจริงเหตุการณ์ไทย – กัมพูชา ไปสู่คนทั่วโลก
”รองจิ๊บ“ ขอบคุณเหล่าคนดัง....นักกีฬา นางงาม อินฟูลเอนเซอร์ ร่วมเป็นกระบอกเสียง สื่อสารข้อเท็จจริงเหตุการณ์ไทย – กัมพูชา ไปสู่คนทั่วโลก
วันนี้ ( 31 กรกฎาคม 2568) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เผยว่า ในช่วงนี้คนดัง คนมีชื่อเสียงในหลายๆ วงการได้ออกมาสื่อสารให้ชาวโลกได้รับรู้เหตุการณ์ข้อเท็จจริงที่เกิดขึ้นบริเวณแนวชายแดนไทย-กัมพูชา
“โปรจีน” นางสาวอาฒยา ฐิติกุล นักกอล์ฟสาวไทยวัย 21 ปี มืออันดับ 2 ของโลก โพสต์ผ่านไอจีส่วนตัว 5 ภาษา ทั้งไทย อังกฤษ จีน ญี่ปุ่น ฝรั่งเศส ถึงการละเมิดข้อตกลงหยุดหยิงของกัมพูชา “กัมพูชาละเมิดหยุดยิง! กองทัพไทยยืนยันพร้อมตอบโต้ หากถูกรุกล้ำอธิปไตยอีกครั้ง”
“เวโร นิกา” นักมวยชื่อดังชาวเมียนมา โพสต์ข้อความผ่านไอจีว่า “เมียนมาจะเป็นบ้านหลังแรกของฉันเสมอ แต่ประเทศไทยได้มอบความปลอดภัย ความเข้มแข็ง และโอกาสครั้งที่สอง ระหว่างการเดินป่าครั้งนี้ ได้พบธงชาติไทย และรู้สึกถึงความกตัญญูที่เพิ่มพูนในใจ ที่มีพระบาทสมเด็จพระเจ้าอยู่หัว และประชาชนชาวไทยผู้ใจดี ขอบคุณที่ให้การต้อนรับทั้งฉันและชาวเมียนมาอีกหลายคน ขอพระเจ้าอวยพรทุกคน”
ขณะที่ “โคตะ” นักมวยชื่อดังชาวญี่ปุ่น ได้แชร์ภาพผ่านโซเชียลมีเดียของตนเอง เป็นภาพธงชาติไทยโบกสะบัดที่ “ปราสาทตาควาย” บริเวณจุดปะทะชายแดนไทย-กัมพูชา พร้อมกับข้อความ “ฉันหวังว่าสงครามจะสิ้นสุดในไม่ช้า สวดมนต์เสมอและตลอดไป เพื่อความปลอดภัยและสุขภาพของทุกคนในประเทศไทย ฉันรักบ้านหลังที่สองของผมประเทศไทย”
“โอปอล สุชาตา” Miss World 2025  คนแรกของไทย ก็ได้ยืนยันถึงแนวทางสันติภาพ ว่า “ขออย่าลืมว่า…สันติภาพไม่ใช่สัญลักษณ์ของความอ่อนแอ และความเมตตากรุณา ไม่ใช่การยอมแพ้ หากแต่ทั้งสอง คือพลังอันยิ่งใหญ่ที่มนุษย์สามารถแสดงออกได้อย่างสง่างามที่สุด”
ล่าสุด ภาคเอกชนที่ร่วมแสดงพลังสนับสนุนการปกป้องอธิปไตยของชาติ เผยแพร่ภาพธงชาติไทยโบกสะบัด ผ่านเครือข่ายสื่อโฆษณาดิจิทัลทั่วประเทศ ในช่วงเวลา 08.00 น. และ 18.00 น. ของแต่ละวัน รวมถึงใจกลางย่าน Times Square ในนครนิวยอร์ก ประเทศสหรัฐอเมริกาด้วย สะท้อนถึงพลังความเป็นอันหนึ่งอันเดียวกันของคนไทย
“ต้องขอบคุณท่านเหล่าอินฟลูเอนเซอร์ชื่อดังระดับโลก ชาวต่างประเทศ นักแสดง คนวงการบันเทิงที่มีชื่อเสียง ในนามรัฐบาล  ช่วยเป็นกระบอกเสียง ถ่ายทอดข้อเท็จจริงที่ถูกต้องในเหตุการณ์ชายแดนไทย- กัมพูชา สื่อสารออกไปสู่ชาวโลก   ซึ่งคนไทยในประเทศเราเอง เซเลป นักการเมือง สื่อมวลชน ประชาชน ก็ต้องช่วยกัน ทำให้ทั่วโลกประจักษ์ ถึงรวมพลัง รัก สามัคคีของไทยไม่แพ้ใครในโลก ” นางสาว ศศิกานต์ กล่าว

ที่มา : https://www.thaigov.go.th/news/contents/details/99138