รัฐบาลไทย-ข่าวทำเนียบรัฐบาล-รองปลัดฯ ศุภกิจ นั่งหัวโต๊ะสางปัญหา 6 ประเด็นร้อน!! ถกใหญ่จัดการซากอุตฯ ลุยล้างโรงงานศูนย์เหรียญ–วางกรอบกฎหมายใหม่ จัดเต็มในทุกมิติ

วันจันทร์ที่ 14 กรกฎาคม 2568
14/07/2568
พิมพ์
รองปลัดฯ ศุภกิจ นั่งหัวโต๊ะสางปัญหา 6 ประเด็นร้อน!! ถกใหญ่จัดการซากอุตฯ ลุยล้างโรงงานศูนย์เหรียญ–วางกรอบกฎหมายใหม่ จัดเต็มในทุกมิติ
รองปลัดฯ ศุภกิจ นั่งหัวโต๊ะสางปัญหา 6 ประเด็นร้อน!! ถกใหญ่จัดการซากอุตฯ ลุยล้างโรงงานศูนย์เหรียญ–วางกรอบกฎหมายใหม่ จัดเต็มในทุกมิติ
9 กรกฎาคม 2568 นายศุภกิจ บุญศิริ รองปลัดกระทรวงอุตสาหกรรม ในฐานะที่ปรึกษาอนุกรรมการ เป็นประธานการประชุมคณะอนุกรรมการกำหนดหลักเกณฑ์การจัดการซากผลิตภัณฑ์อุตสาหกรรม การทำลายของกลาง และการสั่งการทางกฎหมาย ครั้งที่ 2/2568 โดยมีคณะอนุกรรมการนำโดย นายเอกนิติ รมยานนท์ ผู้ตรวจราชการกระทรวงอุตสาหกรรม (ประธานอนุกรรมการ) นายสมชัย เอมบำรุง ผู้อำนวยการกองกฎหมาย นายบวรวิทย์ อัครจันทโชติ ผู้อำนวยการกองตรวจราชการ สำนักงานปลัดกระทรวงอุตสาหกรรม (สปอ.) พร้อมด้วยผู้แทนจากกรมโรงงานอุตสาหกรรม (กรอ.) กรมส่งเสริมอุตสาหกรรม (กสอ.) กรมอุตสาหกรรมพื้นฐานและการเหมืองแร่ (กพร.) สำนักงานคณะกรรมการอ้อยและน้ำตาลทราย (สอน.) สำนักงานมาตรฐานผลิตภัณฑ์อุตสาหกรรม (สมอ.) การนิคมอุตสาหกรรมแห่งประเทศไทย (กนอ.) และเจ้าหน้าที่ที่เกี่ยวข้องเข้าร่วมประชุม ณ ห้องประชุม อก. 3 ชั้น 3 อาคาร สปอ.
สืบเนื่องจากการประชุมครั้งก่อน ที่ประชุมได้ร่วมกันพิจารณาทบทวน 6 ประเด็น ได้แก่ 1) ทบทวนหลักเกณฑ์การจัดการซากผลิตภัณฑ์อุตสาหกรรม การทำลายของกลาง และการสั่งการทางกฎหมาย ที่เกี่ยวข้องกับ สมอ. และ กรอ. 2) การออกใบอนุญาตประกอบกิจการโรงงานอุตสาหกรรม (รง.4) โดยการกำหนดลำดับประเภทการประกอบการที่เหมาะสมในเขตปลอดอากร (Free Zone) และนอกเขตปลอดอากร เพื่อป้องกันไม่ให้เกิดโรงงานอุตสาหกรรมศูนย์เหรียญ 3) การสำรวจและจัดทำข้อมูลธุรกิจ พร้อมหลักเกณฑ์การพิจารณาธุรกิจที่มีความเสี่ยงในการทำผลิตภัณฑ์ไม่เป็นไปตามมาตรฐาน กรณีการรับจ้างผลิตแบบ OEM ของผลิตภัณฑ์ที่ต้องได้รับใบอนุญาตมาตรฐานผลิตภัณฑ์อุตสาหกรรม (มอก.) 4) การดำเนินงานของคณะอนุกรรมการศึกษาการปฏิรูประบบการมาตรฐานเพื่อทบทวนมาตรฐาน กรณีสถานประกอบการที่ต้องยกเลิกการใช้เตาหลอม Induction Furnace (IF)  5) วิธีการบูรณาการการทำงานความร่วมมือระหว่าง สมอ. กรอ. กนอ. และ สำนักงานอุตสาหกรรมจังหวัด ในการตรวจกำกับดูแลโรงงานอุตสาหกรรม การออกใบอนุญาต รง.4 และการติดตามการผลิตสินค้าตาม มอก. เพื่อจัดทำระบบฐานข้อมูลกลางฯ และ 6) แนวทางการออกคำสั่งปิดโรงงาน ตามมาตรา 39 แห่ง พ.ร.บ.โรงงาน พ.ศ. 2535

ที่มา : https://www.thaigov.go.th/news/contents/details/98402