รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม สืบสานพระราชปณิธาน: ถวายทุนแด่พระภิกษุสามเณรเปรียญธรรม ๙ ประโยค ปีที่ ๔ 

วันพฤหัสบดีที่ 31 กรกฎาคม 2568
สำนักงานปลัดกระทรวงกลาโหม สืบสานพระราชปณิธาน: ถวายทุนแด่พระภิกษุสามเณรเปรียญธรรม ๙ ประโยค ปีที่ ๔
ในวันพุธที่ ๓๐ กรกฎาคม ๒๕๖๘ เวลา ๑๓.๓๐ นาฬิกา สำนักงานปลัดกระทรวงกลาโหม จัดพิธีถวายทุนแด่พระภิกษุสามเณรผู้สอบได้เปรียญธรรม ๙ ประโยค ประจำปี ๒๕๖๘ เป็นปีที่ ๔ อย่างต่อเนื่อง
เพื่อถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสมหามงคลวันเฉลิมพระชนมพรรษา ๒๘ กรกฎาคม ๒๕๖๘ โดยมี พลเอก สนิธชนก สังขจันทร์
ปลัดกระทรวงกลาโหม เป็นประธานในพิธี และได้รับความเมตตาจากพระพรหมวชิราทร เจ้าคณะภาค ๑๓ เข้าร่วมในพิธีอันเป็นมงคลนี้ ณ ห้องพินิตประนาถ ในศาลาว่าการกลาโหม
และในปีพุทธศักราช ๒๕๖๘ นี้
มีพระภิกษุสามเณร ผู้มีความ
ชวิริยอุตสาหะ สอบไล่ได้เปรียญธรรม ๙ ประโยค
จำนวน ๗๒ รูป
พิธีนี้จัดขึ้นเพื่อน้อมเกล้าน้อมกระหม่อมถวายเป็นพระราชกุศล และเป็นการเจริญรอยตามเบื้องพระยุคลบาทที่ทรงให้ความสำคัญกับการทำนุบำรุงพระพุทธศาสนาอย่างยิ่ง สะท้อนให้เห็นถึงความมุ่งมั่นของสำนักงานปลัดกระทรวงกลาโหมในการสืบสาน รักษา
และต่อยอด พระราชปณิธาน ในการส่งเสริมการศึกษาพระปริยัติธรรม ซึ่งถือเป็นรากฐานสำคัญของพระศาสนาและเป็นกำลังสำคัญในการดำรงอายุพระพุทธศาสนาให้รุ่งเรืองสืบไป

ที่มา : https://www.thaigov.go.th/news/contents/details/99118