รัฐบาลไทย-ข่าวทำเนียบรัฐบาล-ปลัดมหาดไทย หารือร่วมผู้ว่าการการนิคมอุตสาหกรรมแห่งประเทศไทย ถกแนวทางพัฒนาผังเมืองพื้นที่นิคมอุตสาหกรรม ส่งเสริมการลงทุนจากนักลงทุนต่างประเทศ

วันพุธที่ 13 สิงหาคม 2568
13/08/2568
พิมพ์
ปลัดมหาดไทย หารือร่วมผู้ว่าการการนิคมอุตสาหกรรมแห่งประเทศไทย ถกแนวทางพัฒนาผังเมืองพื้นที่นิคมอุตสาหกรรม ส่งเสริมการลงทุนจากนักลงทุนต่างประเทศ
ปลัดมหาดไทย หารือร่วมผู้ว่าการการนิคมอุตสาหกรรมแห่งประเทศไทย ถกแนวทางพัฒนาผังเมืองพื้นที่นิคมอุตสาหกรรม ส่งเสริมการลงทุนจากนักลงทุนต่างประเทศ
วันนี้ (13 ส.ค. 68) เวลา 09.00 น. นายอรรษิษฐ์ สัมพันธรัตน์ ปลัดกระทรวงมหาดไทย ให้การต้อนรับ และร่วมหารือกับนายสุเมธ ตั้งประเสริฐ ผู้ว่าการการนิคมอุตสาหกรรมแห่งประเทศไทย (กนอ.) และคณะ เกี่ยวกับแนวทางการพัฒนาผังเมืองนิคมอุตสาหกรรม โดยมี นายบุญช่วย หอมยามเย็น รองผู้ว่าราชการจังหวัดตากรักษาการในตำแหน่งที่ปรึกษาด้านความมั่นคง นายอัธยา นวลอุทัย ผู้ช่วยปลัดกระทรวงมหาดไทย นางสาวจริยาพร จิตต์ใจมั่น รองอธิบดีกรมโยธาธิการและผังเมือง และเจ้าหน้าที่ที่เกี่ยวข้อง ร่วมหารือ
การประชุมในครั้งนี้ มีประเด็นสำคัญ อาทิ การพัฒนาผังเมืองนิคมอุตสาหกรรม โดยกำหนดให้มีคณะกรรมการร่วมระหว่างกระทรวงมหาดไทย กรมโยธาธิการและผังเมือง กรมที่ดิน และการนิคมอุตสาหกรรมแห่งประเทศไทย เพื่อพิจารณากำหนดแนวทางพัฒนาพื้นที่นิคมอุตสาหกรรมในรูปแบบผังเมืองพิเศษ รวมถึงแนวทางการลดความซ้ำซ้อนในกระบวนการปรับผังเมืองที่ดินสาธารณะ เพื่อให้ทุกหน่วยงานที่เกี่ยวข้องมีขั้นตอนที่ชัดเจนเป็นแนวทางเดียวกัน สามารถอำนวยความสะดวกผู้ประกอบการ และส่งเสริมการลงทุนจากนักลงทุนต่างประเทศ ยังประโยชน์ให้เกิดการเสริมความเข้มแข็งของระบบเศรษฐกิจประเทศต่อไป

ที่มา : https://www.thaigov.go.th/news/contents/details/99673