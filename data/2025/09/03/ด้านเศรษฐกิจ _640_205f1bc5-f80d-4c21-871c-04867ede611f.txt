รัฐบาลไทย-ข่าวทำเนียบรัฐบาล-BAAC Charity Run 4th 2025 วิ่งสุดมันส์ รางวัลสุดยิ่งใหญ่ พร้อมส่งต่อทุนการศึกษาให้ทายาทเกษตรกร

วันจันทร์ที่ 1 กันยายน 2568
01/09/2568
พิมพ์
BAAC Charity Run 4th 2025 วิ่งสุดมันส์ รางวัลสุดยิ่งใหญ่ พร้อมส่งต่อทุนการศึกษาให้ทายาทเกษตรกร
ธ.ก.ส. ดงานวิ่งครั้งใหญ่แห่งปี BAAC Charity Run 4th 2025 ในวันอาทิตย์ที่ 26 ตุลาคม 2568 ซึ่งจัดต่อเนื่องกันเป็นครั้งที่ 4 โดยมีจุด Start และ Finish ที่ ธ.ก.ส. สำนักงานใหญ่ บางเขน กรุงเทพฯ ซึ่งนักวิ่งจะได้วิ่งบนเส้นทางถนนพหลโยธิน - ถนนประเสริฐมนูกิจ
นางสาวไข่มุก จูงใจจารุมาศ ผู้ช่วยผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) ในฐานะนายกสมาคมสโมสรพนักงานธนาคารเพื่อการเกษตรและสหกรณ์การเกษตร (ส.ธกส.) เปิดเผยว่า เพื่อเป็นการส่งเสริมการออกกำลังกาย สร้างสุขภาพที่ดีให้กับประชาชน และพนักงาน ธ.ก.ส. รวมถึงร่วมส่งต่อโอกาสทางการศึกษาให้แก่ทายาทของเกษตรกร ส.ธกส. จึงได้จัดงานวิ่งครั้งใหญ่แห่งปี BAAC Charity Run 4th 2025 ในวันอาทิตย์ที่ 26 ตุลาคม 2568 ซึ่งจัดต่อเนื่องกันเป็นครั้งที่ 4 โดยมีจุด Start และ Finish ที่ ธ.ก.ส. สำนักงานใหญ่ บางเขน กรุงเทพฯ ซึ่งนักวิ่งจะได้วิ่งบนเส้นทางถนนพหลโยธิน - ถนนประเสริฐมนูกิจ 2 ระยะ ได้แก่ ระยะ Fun Run 5 กิโลเมตร และระยะ Mini Marathon 10.5 กิโลเมตร ค่าสมัคร 600 บาท และ VIP ค่าสมัคร 1,000 บาท พร้อมรับของที่ระลึก เสื้อวิ่ง BIB กระเป๋า Shopping bag และรับเหรียญรางวัลทันที เมื่อเข้าเส้นชัยภายในระยะเวลาที่กำหนด พิเศษ!! เหรียญรางวัลปีนี้ ถูกออกแบบมาให้สามารถเชื่อมต่อกับเหรียญรางวัลของงาน BAAC Charity Run ปี 2023 และ 2024 ได้อีกด้วย สำหรับประเภทการแข่งขันระยะ 10.5 กม. ผู้ชนะการแข่งขัน (บุคคลทั่วไป) Overall ชาย และ หญิง อันดับที่ 1 จะได้รับเงินรางวัลสูงถึง 1 แสนบาท พร้อมตุ๊กตาด้วงน้อย รุ่น Limited Edition ที่จัดทำขึ้นเพื่องานนี้เท่านั้น (ผู้ได้รับรางวัล อันดับที่ 1 Overall แล้วจะไม่มีสิทธิ์รับรางวัลในรุ่นอายุ) นอกจากนี้ ยังมีรางวัลการแข่งขัน (บุคคลทั่วไป) ของระยะ 10.5 กิโลเมตร แบ่งรุ่นอายุเป็น 5 กลุ่ม ทั้งประเภท ชาย และ หญิง ได้แก่ 1) รุ่นอายุไม่เกิน 29 ปี 2) รุ่นอายุ 30 - 39 ปี 3) รุ่นอายุ 40 - 49 ปี 4) รุ่นอายุ 50 - 59 ปี และ 5) รุ่นอายุ 60 ปีขึ้นไป โดยอันดับ 1 จะได้รับเงินรางวัล 30,000 บาท อันดับ 2 รับเงินรางวัล 20,000 บาท และอันดับ 3 รับเงินรางวัล 10,000 บาท พร้อมกับได้รับตุ๊กตาด้วงน้อยเช่นกัน ทั้งลำดับ 1 - 3 ทั้งนี้ ผู้ที่วิ่งระยะ 10.5 กิโลเมตร และเข้าเส้นชัยเป็น 100 คนแรก จะได้รับผ้า Finisher สุดพิเศษอีกด้วย รวมถึงยังมีรางวัลวิ่งแฟนซี จำนวน 10 รางวัล รางวัลละ 5,000 บาท สำหรับผู้ที่ออกแบบการแต่งกายสุดสร้างสรรค์และโดนใจกรรมการ (เงื่อนไขอื่น ๆ เป็นไปตามที่ธนาคารกำหนด)
ขณะเดียวกัน เพื่อเป็นการส่งเสริมให้พนักงาน ธ.ก.ส. ทั่วประเทศได้ออกกำลังกายและมีสุขภาพที่ดีในการทำงานเพื่อเกษตรกรลูกค้า ธ.ก.ส. จึงได้กำหนดประเภทรางวัลสำหรับพนักงาน ธ.ก.ส. ที่วิ่งในระยะ 10.5 กิโลเมตร แบ่งเป็น รางวัล Overall ชนะเลิศอันดับ 1 ชายและหญิง รับเงินรางวัล 30,000 บาท พร้อมเงินสนับสนุนการเข้าร่วมงานวิ่งในรายการ Tokyo Marathon 2026 มูลค่า 30,000 บาท และตุ๊กตาด้วงน้อย (พนักงาน ธ.ก.ส. ที่ได้รับรางวัล อันดับที่ 1 Overall แล้วจะไม่มีสิทธิ์รับรางวัลในรุ่นอายุ) อันดับที่ 2 - 6 รับเงินรางวัล 10,000 บาท และอันดับที่ 7 - 16 รับเงินรางวัล 5,000 บาท นอกจากนี้ยังมีรางวัลแบ่งตามรุ่นอายุ 4 กลุ่ม ชายและหญิง ได้แก่ 1) รุ่นอายุไม่เกิน 29 ปี 2) รุ่นอายุ 30 - 39 ปี 3) รุ่นอายุ 40 - 49 ปี และ 4) รุ่นอายุ 50 - 59 ปี โดยอันดับที่ 1 ของแต่ละรุ่นอายุจะได้รับเงินรางวัล 15,000 บาท และตุ๊กตาด้วงน้อย
สำหรับผู้ที่สนใจ สามารถสมัครได้ที่เว็บไซต์ ThaiRun https://race.thai.run/baaccharityrun2025 หรือ Shutterrun https://baaccharityrun.com ตั้งแต่วันที่ 1 - 30 กันยายน 2568 โดยรายได้จากค่าสมัครทั้งหมดจะนำไปมอบเป็นทุนการศึกษาให้แก่ทายาทของเกษตรกร ทั้งนี้ ส.ธกส. ขอสงวนสิทธิ์ปิดรับสมัครก่อนกำหนด หากมีผู้สมัครเต็มจำนวน 4,000 คน และเปิดให้ผู้สมัครรับเสื้อวิ่งได้ด้วยตัวเอง ณ ชั้น 1 อาคารโพเดียม ธ.ก.ส. สำนักงานใหญ่ บางเขน กรุงเทพฯ ในระหว่างวันที่ 24 - 25 ตุลาคม 2568 เวลา 08.00 – 16.00 น. สามารถดูรายละเอียดเพิ่มเติมได้ที่ Facebook : ธกส BAAC Thailand และ BAAC Charity Run หรือโทรสอบถาม Call Center โทร 02 555 0555

ที่มา : https://www.thaigov.go.th/news/contents/details/100317