รัฐบาลไทย-ข่าวทำเนียบรัฐบาล-ศบ.ทก. เตรียมแถลงข่าวนอกสถานที่ เวลา 18.01 น. วันนี้ ณ กองบิน 21 หลังคณะทูต–สื่อมวลชนต่างประเทศลงพื้นที่ติดตามสถานการณ์ชายแดนไทย–กัมพูชา

วันศุกร์ที่ 1 สิงหาคม 2568
01/08/2568
พิมพ์
ศบ.ทก. เตรียมแถลงข่าวนอกสถานที่ เวลา 18.01 น. วันนี้ ณ กองบิน 21 หลังคณะทูต–สื่อมวลชนต่างประเทศลงพื้นที่ติดตามสถานการณ์ชายแดนไทย–กัมพูชา
ศบ.ทก. เตรียมแถลงข่าวนอกสถานที่ เวลา 18.01 น. วันนี้ ณ กองบิน 21 หลังคณะทูต–สื่อมวลชนต่างประเทศลงพื้นที่ติดตามสถานการณ์ชายแดนไทย–กัมพูชา
วันนี้ (1 สิงหาคม 2568) เวลา 17.00 น. นายจิรายุ ห่วงทรัพย์ โฆษกประจำสำนักนายกรัฐมนตรี คณะกรรมการศูนย์เฉพาะกิจบริหารสถานการณ์ชายแดนไทย–กัมพูชา (ศบ.ทก.) เปิดเผยว่า รัฐบาล โดยศูนย์เฉพาะกิจบริหารสถานการณ์บริเวณชายแดนไทย–กัมพูชา (ศบ.ทก.) ขอเชิญชวนสื่อมวลชนทุกแขนง และประชาชน ร่วมรับชมการถ่ายทอดสดการแถลงข่าวของ ศบ.ทก. ในวันนี้ เวลา 18.01 น. เพื่อติดตามสถานการณ์ชายแดนไทย-กัมพูชาอย่างใกล้ชิด ซึ่งการแถลงข่าวในครั้งนี้ เป็นการแถลงข่าวสดภายหลังการลงพื้นที่ติดตามสถานการณ์ชายแดนไทย-กัมพูชา ณ ห้องประชุมนภาอาสน์ กองบิน 21 อำเภอเมือง จังหวัดอุบลราชธานี
นายจิรายุ กล่าวว่า การแถลงข่าวครั้งนี้จะมีการสรุปข้อสังเกตและประเด็นสำคัญภายหลังที่รัฐบาล โดย ศบ.ทก. กระทรวงกลาโหม กระทรวงการต่างประเทศ กระทรวงมหาดไทย และสำนักนายกรัฐมนตรี โดยกรมประชาสัมพันธ์ ได้นำคณะทูต และผู้ช่วยทูตทหารประจำสถานเอกอัครราชทูตในประเทศไทย รวมทั้งสื่อมวลชนทั้งไทยและต่างประเทศ ลงพื้นที่ชายแดนจังหวัดศรีสะเกษและอุบลราชธานี เพื่อสังเกตการณ์สถานที่ที่ได้รับผลกระทบจากการโจมตี พร้อมทั้งรับทราบข้อเท็จจริงและผลกระทบที่เกิดขึ้นจากสถานการณ์การปะทะ
สำหรับการแถลงข่าวของ ศบ.ทก. ในวันนี้ มีผู้แถลงข่าว 2 ท่าน ได้แก่ นายนิกรเดช พลางกูร โฆษก ศบ.ทก. ด้านการต่างประเทศ และพลเรือตรี สุรสันต์ คงสิริ โฆษก ศบ.ทก. ด้านความมั่นคง โดยสามารถติดตามการถ่ายทอดสดพร้อมกันได้ตามช่องทาง ดังนี้
1. Facebook: ศูนย์เฉพาะกิจบริหารสถานการณ์บริเวณชายแดนไทย-กัมพูชา - Team Thailand , NBT CONNEXT และ NBT World (ภาษาอังกฤษ)
2. โทรทัศน์: NBT2hd
3. วิทยุ: สถานีวิทยุกระจายเสียงแห่งประเทศไทย (สวท.) FM 92.5 MHz
"รัฐบาลเชิญชวนประชาชนและสื่อมวลชนร่วมติดตามการแถลงข่าว ศบ.ทก. เพื่อติดตามสถานการณ์ชายแดนไทย-กัมพูชาอย่างใกล้ชิด และรับทราบข้อเท็จจริงที่ถูกต้องผ่านช่องทางที่เป็นทางการ โดยการแถลงข่าวครั้งนี้เป็นหลักฐานแสดงถึงความโปร่งใส" นายจิรายุกล่าว

ที่มา : https://www.thaigov.go.th/news/contents/details/99225