รัฐบาลไทย-ข่าวทำเนียบรัฐบาล-"ธีรรัตน์" เป็นผู้แทนคณะรัฐมนตรี ร่วมพิธีพระราชทานเพลิงศพ (เป็นกรณีพิเศษ) สิบเอก จิรายุส อินทุมาน สังกัด กองพันจู่โจม หน่วยบัญชาการสงครามพิเศษ ซึ่งถึงแก่กรรมระหว่างปฏิบัติหน้าที่

วันศุกร์ที่ 1 สิงหาคม 2568
01/08/2568
พิมพ์
"ธีรรัตน์" เป็นผู้แทนคณะรัฐมนตรี ร่วมพิธีพระราชทานเพลิงศพ (เป็นกรณีพิเศษ) สิบเอก จิรายุส อินทุมาน สังกัด กองพันจู่โจม หน่วยบัญชาการสงครามพิเศษ ซึ่งถึงแก่กรรมระหว่างปฏิบัติหน้าที่
"ธีรรัตน์" เป็นผู้แทนคณะรัฐมนตรี ร่วมพิธีพระราชทานเพลิงศพ (เป็นกรณีพิเศษ) สิบเอก จิรายุส อินทุมาน สังกัด กองพันจู่โจม หน่วยบัญชาการสงครามพิเศษ ซึ่งถึงแก่กรรมระหว่างปฏิบัติหน้าที่ปกป้องอธิปไตยชายแดนไทย-กัมพูชา พร้อมมอบเงินกองทุนช่วยเหลือผู้ประสบสาธารณ
เมื่อวานนี้ (31 ก.ค. 68) เวลา 16.30 น. ที่วัดโพธิ์ข้าวผอก ต.บางมัญ อ.เมืองสิงห์บุรี จ.สิงห์บุรี นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เป็นผู้แทนคณะรัฐมนตรี ร่วมพิธีพระราชทานเพลิงศพ (เป็นกรณีพิเศษ) สิบเอก จิรายุส อินทุมาน สังกัด กองพันจู่โจม หน่วยบัญชาการสงครามพิเศษ ซึ่งถึงแก่กรรมระหว่างปฏิบัติหน้าที่ด้วยความกล้าหาญ และเสียสละ ในเหตุการณ์ปะทะบริเวณชายแดนไทย – กัมพูชา ภูยอดมะเขือ อ.กันทรลักษ์ จ.ศรีสะเกษ พร้อมมอบเงินกองทุนช่วยเหลือผู้ประสบสาธารณภัย สำนักนายกรัฐมนตรี จำนวน 1,000,000 บาท ให้กับครอบครัวสิบเอก จิรายุส อินทุมาน
พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานน้ำหลวงอาบศพ พร้อมทั้งรับศพ สิบเอก จิรายุส อินทุมาน ไว้ในพระบรมราชานุเคราะห์โดยตลอด และพระราชทานเพลิงศพ (เป็นกรณีพิเศษ) โดยมี พลเอก พนา แคล้วปลอดทุกข์ ผู้บัญชาการทหารบก เป็นประธานในพิธี และมีข้าราชการชั้นผู้ใหญ่ อาทิ นายสุเมธ ธีรนิติ ผู้ว่าราชการจังหวัดสิงห์บุรี นางวาสนา ธีรนิติ นายกเหล่ากาชาดจังหวัดสิงห์บุรี นายวราดิศร อ่อนนุช รองผู้ว่าราชการจังหวัดสิงห์บุรี นางสาววีรวรรณ จันทนเสวี รองผู้ว่าราชการจังหวัดสิงห์บุรี หัวหน้าส่วนราชการประจำจังหวัดสิงห์บุรี นายอำเภอ กรรมการเหล่ากาชาด ข้าราชการ และประชาชน เข้าร่วมพิธี และร่วมสดุดีวีรกรรมของวีรบุรุษผู้กล้าที่ได้เสียสละชีวิตในการต่อสู้เพื่อปกป้องอธิปไตยของประเทศ ซึ่งคุณงามความดีของ สิบเอก จิรายุส อินทุมาน จะถูกจดจารจารึกไว้เป็นอนุสรณ์เตือนใจประชาชนคนไทยในราชอาณาจักรไทยในการหวงแหนดินแดนและอธิปไตยของชาติสืบไปนิจนิรันดร์

ที่มา : https://www.thaigov.go.th/news/contents/details/99194