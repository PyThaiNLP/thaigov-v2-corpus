รัฐบาลไทย-ข่าวทำเนียบรัฐบาล-รมช.อัครา ลงพื้นที่ช่วยเกษตรกรแก้น้ำท่วม ฟื้นฟูแหล่งน้ำ ชวนเกษตรกรเปลี่ยนโรงเรียนร้าง หวังเป็น “ศูนย์ข้าวชุมชน” สร้างวิสาหกิจชุมชน ยกระดับชีวิตเกษตรกร

วันอาทิตย์ที่ 27 กรกฎาคม 2568
รมช.อัครา ลงพื้นที่ช่วยเกษตรกรแก้น้ำท่วม ฟื้นฟูแหล่งน้ำ ชวนเกษตรกรเปลี่ยนโรงเรียนร้าง หวังเป็น “ศูนย์ข้าวชุมชน” สร้างวิสาหกิจชุมชน ยกระดับชีวิตเกษตรกร
รมช.อัครา ลงพื้นที่ช่วยเกษตรกรแก้น้ำท่วม ฟื้นฟูแหล่งน้ำ ชวนเกษตรกรเปลี่ยนโรงเรียนร้าง หวังเป็น “ศูนย์ข้าวชุมชน” สร้างวิสาหกิจชุมชน ยกระดับชีวิตเกษตรกร
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจติดตามสถานการณ์อุทกภัยในพื้นที่จังหวัดพะเยาอย่างต่อเนื่อง โดยมีผู้บริหารในสังกัดกระทรวงเกษตรและสหกรณ์ เข้าร่วม ณ โรงเรียนบ้านหนองบัว ต.งิม อ.ปง จ.พะเยา และสำนักงานเทศบาลตำบลงิม อ.ปง จ.พะเยา โดยได้รับฟังปัญหาของเกษตรกร และมอบหมายกรมชลประทานในการจัดส่งเจ้าหน้าที่ลงไปสำรวจออกแบบก่อสร้าง/ปรับปรุง และขุดลอกฝายลูที่ถูกน้ำกัดเซาะตลิ่ง ฝายบ้านวังบง และฝายวังจันที่ดินทับถมจนตื้นเขินไม่สามารถกักเก็บน้ำได้ รวมถึงฝายน้ำแม่ม่าวที่ชำรุดทรุดโทรมให้สามารถใช้งานได้ตามปกติ เพื่อบรรเทาความเดือดร้อนของประชาชนในระยะยาว
นอกจากนี้ รัฐมนตรีช่วยว่าการกระทรวงเกษตรและสหกรณ์ได้แนะนำให้ผู้นำชุมชนสำรวจโรงเรียนที่ไม่ได้ใช้งานนำมาปรับเป็นศูนย์ข้าวชุมชน โดยให้กรมการข้าวจัดหาเครื่องจักรสำหรับไถหว่าน เก็บเกี่ยวข้าว และโดรนเพื่อการเกษตรให้กับกลุ่มวิสาหกิจชุมชน และนำสนามฟุตบอลเป็นลานตากข้าว ยุ้งฉางจัดเก็บข้าวเป็นอาคารเรียน สามารถเก็บข้าวนำไปเข้าโครงการชะลอการขายข้าว สร้างรายได้หมุนเวียนในกลุ่ม นำไปต่อยอดอาชีพการปลูกข้าวอินทรีย์ หรือผลิตสุราชุมชน ทั้งนี้ กรมการข้าวจะนำเครื่องมือการผลิต และเจ้าหน้าที่อบรมมาช่วยพัฒนาอาชีพสร้างรายได้ให้เกษตรกรอย่างต่อเนื่อง
จากนั้น รมช.อัครา ได้เดินทางต่อไปยังเทศบาลตำบลเชียงม่วน อ.เชียงม่วน จ.พะเยา เพื่อติดตามสถานการณ์น้พท่วมและมอบถุงยังชีพให้กับเกษตรกร เพื่อสร้างขวัญกำลังใจและบรรเทาความเดือดร้อนให้กับเกษตรกรอีกด้วย

ที่มา : https://www.thaigov.go.th/news/contents/details/98918