รัฐบาลไทย-ข่าวทำเนียบรัฐบาล-ดีอี รับรางวัล “สำเภา-นาวาทอง” หน่วยงานระดับ “กระทรวง” ประจำปี 2568

วันพุธที่ 27 สิงหาคม 2568
ดีอี รับรางวัล “สำเภา-นาวาทอง” หน่วยงานระดับ “กระทรวง” ประจำปี 2568
ดีอี รับรางวัล “สำเภา-นาวาทอง” หน่วยงานระดับ “กระทรวง” ประจำปี 2568
วันที่ 27 สิงหาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) รับมอบรางวัล “สำเภา-นาวาทอง” ประเภทหน่วยงานระดับ “กระทรวง” ประจำปี 2568 จาก นายจตุพร บุรุษพัฒน์ รัฐมนตรีว่าการกระทรวงพาณิชย์ ณ ห้องประชุมมหาวิทยาลัยหอการค้าไทย อาคาร 15 ถนนวิภาวดีรังสิต กรุงเทพฯ
สำหรับรางวัล “สำเภา-นาวาทอง” จัดขึ้นเป็นปีที่ 4 ตามโครงการมอบรางวัลสุดยอดหน่วยงานรัฐด้านการอำนวยความสะดวกภาคธุรกิจ ซึ่งจัดขึ้นโดยหอการค้าไทยและสภาหอการค้าแห่งประเทศไทย เพื่อเป็นการเชิดชูเกียรติให้กับหน่วยงานภาครัฐที่มีการดำเนินงานอย่างมีประสิทธิภาพ ส่งเสริมอำนวยความสะดวกในการขับเคลื่อนทางเศรษฐกิจอย่างเป็นรูปธรรม

ที่มา : https://www.thaigov.go.th/news/contents/details/100203