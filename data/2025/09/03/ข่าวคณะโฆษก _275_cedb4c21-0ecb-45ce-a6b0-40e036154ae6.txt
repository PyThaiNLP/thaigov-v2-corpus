รัฐบาลไทย-ข่าวทำเนียบรัฐบาล-ด่วน.. ไทยรับตัวแล้ว!  5 ผู้ร้ายข้ามแดนคดียาเสพติดสำคัญจากลาว ภายใต้ความร่วมมือปราบปรามอาชญากรรมข้ามชาติและยาเสพติด ภายใต้นโยบาย “NO Drugs NO Dealers”  ของรัฐบาล

วันพุธที่ 13 สิงหาคม 2568
13/08/2568
พิมพ์
ด่วน.. ไทยรับตัวแล้ว!  5 ผู้ร้ายข้ามแดนคดียาเสพติดสำคัญจากลาว ภายใต้ความร่วมมือปราบปรามอาชญากรรมข้ามชาติและยาเสพติด ภายใต้นโยบาย “NO Drugs NO Dealers”  ของรัฐบาล
ด่วน.. ไทยรับตัวแล้ว!  5 ผู้ร้ายข้ามแดนคดียาเสพติดสำคัญจากลาว ภายใต้ความร่วมมือปราบปรามอาชญากรรมข้ามชาติและยาเสพติด ภายใต้นโยบาย “NO Drugs NO Dealers”  ของรัฐบาล
วันนี้ (13 สิงหาคม 2568) เวลา 11.00 น. ณ ศุลกากรจังหวัดหนองคาย สะพานมิตรภาพไทย - ลาว แห่งที่ 1 อำเภอเมืองหนองคาย จังหวัดหนองคาย นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นายสมภพ สมิตะสิริ ผู้ว่าราชการจังหวัดหนองคาย นายอภิกิต ฉ.โรจน์ประเสริฐ รองเลขาธิการ ป.ป.ส. นายคณิศร ภาพีรนนท์ ผู้อำนวยการ ปปส.ภาค 4 และผู้แทนหน่วยงานความมั่นคง รวม 10 หน่วยงาน รับมอบตัวผู้ต้องหาหลบหนีหมายจับยาเสพติดสำคัญ จำนวน 5 ราย ซึ่งเป็นบุคคลตามหมายจับในคดีร้ายแรงที่ส่งผลกระทบต่อความมั่นคงของประเทศและความปลอดภัยของประชาชน
“สำหรับการรับมอบผู้ต้องหาครั้งนี้ เป็นไปตามโครงการ ประสานความร่วมมือระหว่างประเทศเพื่อดำเนินการต่อผู้ต้องหาหลบหนีคดีความผิดร้ายแรงเกี่ยวกับยาเสพติด ตามหมายจับของศาลไทย ซึ่งทั้งหมดถูกดำเนินคดีในข้อหาสมคบและร่วมกันกระทำความผิดร้ายแรงเกี่ยวกับยาเสพติดประเภท 1 และ 2 รวมถึงการนำเข้า ครอบครอง และจำหน่าย เพื่อการค้า อันก่อให้เกิดการแพร่กระจายในวงกว้าง ซึ่งการดำเนินการครั้งนี้เป็นไปตามความร่วมมืออย่างใกล้ชิดระหว่างไทยและสปป.ลาว ในการแลกเปลี่ยนข้อมูลข่าวกรองและบังคับใช้กฎหมาย เพื่อปิดช่องทางการหลบหนีของผู้ต้องหาคดียาเสพติด และเป็นการตอกย้ำจุดยืนของรัฐบาลภายใต้นโยบาย “NO Drugs NO Dealers – ผนึกกำลัง ชุมชนปลอดยาเสพติด” ที่มุ่งขจัดปัญหายาเสพติดอย่างจริงจังทั้งในและนอกประเทศ” นายจิรายุ ย้ำ

ที่มา : https://www.thaigov.go.th/news/contents/details/99658