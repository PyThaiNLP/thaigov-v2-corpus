รัฐบาลไทย-ข่าวทำเนียบรัฐบาล-​วธ.แจงกรณีข้อสงสัยเกี่ยวกับการนำวรรณกรรมไทยไปขึ้นทะเบียนกับยูเนสโกโดยประเทศอื่น

วันจันทร์ที่ 14 กรกฎาคม 2568
​วธ.แจงกรณีข้อสงสัยเกี่ยวกับการนำวรรณกรรมไทยไปขึ้นทะเบียนกับยูเนสโกโดยประเทศอื่น
​วธ.แจงกรณีข้อสงสัยเกี่ยวกับการนำวรรณกรรมไทยไปขึ้นทะเบียนกับยูเนสโกโดยประเทศอื่น
วธ.แจงกรณีข้อสงสัยเกี่ยวกับการนำวรรณกรรมไทยไปขึ้นทะเบียนกับยูเนสโกโดยประเทศอื่น
ตามที่มีการเผยแพร่ข้อมูลผ่านสื่อสังคมออนไลน์และสื่อมวลชนบางแห่ง โดยอ้างว่ามีรายชื่อวรรณกรรมไทยหลายรายการถูกนำไปขึ้นทะเบียนเป็นมรดกทางวัฒนธรรมที่จับต้องไม่ได้กับองค์การยูเนสโก โดยประเทศอื่นๆ นั้น
วันที่ 14 กรกฎาคม 2568 นายประสพ เรียงเงิน ปลัดกระทรวงวัฒนธรรม กระทรวงวัฒนธรรมขอเรียนว่า ได้รับทราบข้อมูลดังกล่าวแล้ว และปลัดกระทรวงวัฒนธรรมได้มอบหมายให้อธิบดีกรมส่งเสริมวัฒนธรรม ประสานความร่วมมือกับกรมศิลปากร กระทรวงการต่างประเทศ และหน่วยงานที่เกี่ยวข้อง เพื่อดำเนินการตรวจสอบข้อมูลและข้อเท็จจริงดังกล่าวแล้ว
เนื่องจากกระบวนการพิจารณาตรวจสอบเรื่องดังกล่าว กรมส่งเสริมวัฒนธรรม จำเป็นต้องใช้ระยะเวลาในการพิจารณาตรวจสอบ กลั่นกรองข้อมูลอย่างถี่ถ้วนและรอบคอบ กระทรวงวัฒนธรรมขอยืนยันว่า หากได้รับข้อมูลที่ชัดเจนและครบถ้วนแล้ว จะรายงานความคืบหน้าให้ทราบในโอกาสต่อไป

ที่มา : https://www.thaigov.go.th/news/contents/details/98408