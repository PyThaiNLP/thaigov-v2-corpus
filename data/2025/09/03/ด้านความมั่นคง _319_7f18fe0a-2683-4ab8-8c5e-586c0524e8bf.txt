รัฐบาลไทย-ข่าวทำเนียบรัฐบาล-"เลขานุการ รมว.มหาดไทย" เปิดโครงการบำบัดฟื้นฟูผู้ติดยาเสพติด จ.สุรินทร์ ชูแนวคิด “1 จังหวัด 1 ศูนย์ฟื้นฟูฯ” เร่งสางปัญหายาเสพติดทั้งระบบ พร้อมติดตามแผนส่งคนในศูนย์อพยพกลับบ้าน 

วันเสาร์ที่ 9 สิงหาคม 2568
09/08/2568
พิมพ์
"เลขานุการ รมว.มหาดไทย" เปิดโครงการบำบัดฟื้นฟูผู้ติดยาเสพติด จ.สุรินทร์ ชูแนวคิด “1 จังหวัด 1 ศูนย์ฟื้นฟูฯ” เร่งสางปัญหายาเสพติดทั้งระบบ พร้อมติดตามแผนส่งคนในศูนย์อพยพกลับบ้าน
"เลขานุการ รมว.มหาดไทย" เปิดโครงการบำบัดฟื้นฟูผู้ติดยาเสพติด จ.สุรินทร์ ชูแนวคิด “1 จังหวัด 1 ศูนย์ฟื้นฟูฯ” เร่งสางปัญหายาเสพติดทั้งระบบ พร้อมติดตามแผนส่งคนในศูนย์อพยพกลับบ้าน ฟื้นฟูสภาพสังคม
เมื่อวันที่ 8 ส.ค. 68 เวลา 13.00 นายชนินทร์ รุ่งธนเกียรติ เลขานุการรัฐมนตรีว่าการกระทรวงมหาดไทย เป็นประธานพิธีเปิดโครงการบำบัดรักษาและฟื้นฟูสมรรถภาพผู้ติดยาเสพติด ในสถานฟื้นฟูสมรรถภาพพลเมือง กรมการปกครอง ประจำปีงบประมาณ พ.ศ. 2568 ครั้งที่ 2/2568 จังหวัดสุรินทร์ โดยมี ผู้ว่าราชการจังหวัดสุรินทร์ หัวหน้าส่วนราชการในพื้นที่ ข้าราชการ เจ้าหน้าที่ ร่วมพิธี ณ สถานฟื้นฟูสมรรถภาพพลเมือง กรมการปกครอง (กองร้อยอาสารักษาตินแดนจังหวัดสุรินทร์ที่ 1) ต.เฉนียง อ.เมืองสุรินทร์ จ.สุริมทร์
นายชนินทร์ กล่าวว่า ปัจจุบันสถานการณ์ยาเสพติดในประเทศไทยยังคงน่าเป็นห่วง พบว่ามีประชาชนจำนวนมากเข้าไปเกี่ยวข้อง ทั้งจากความตั้งใจและการหลงผิดโดยรู้เท่าไม่ถึงการณ์ โดยเฉพาะผู้เสพยาเสพติด ซึ่งถือเป็นผู้ป่วยที่ต้องได้รับการบำบัดอย่างเร่งด่วน ภายใต้แนวคิด “ผู้เสพคือผู้ป่วย” และต้องได้รับการดูแล ฟื้นฟู และป้องกันไม่ให้กลุ่มเสี่ยงกลายเป็นเหยื่อของยาเสพติด ทั้งนี้กระทรวงมหาดไทยภายใต้การนำของ นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย มีนโยบายปราบปรามยาเสพติดอย่างเข้มข้นให้หมดจากประเทศไทย หรือ Thailand Zero Drugs จึงต้องเตรียมความพร้อมรองรับการบำบัดฟื้นฟูผู้ป่วยที่จะตรวจพบเจอมากขึ้นด้วย
.
“การบำบัดฟื้นฟูผู้ป่วยจากการติดยาเสพติดต้องอาศัยความร่วมมือจากทุกภาคส่วนในชุมชนและสังคม ทางรัฐบาลให้ความสำคัญกับการบำบัดรักษาอย่างมีมาตรฐาน และส่งเสริมการติดตามดูแลผู้ผ่านการบำบัดให้สามารถกลับไปใช้ชีวิตในสังคมได้อย่างปกติ โดยไม่หวนกลับไปยุ่งเกี่ยวกับยาเสพติดอีก และกำลังดำเนินการตามแนวคิด 1 จังหวัด 1 สถานฟื้นฟูผู้เสพยาเสพติด ให้มีสถานที่รองรับการปรับสมรรถภาพทางร่างกายและสังคมในทุกๆจังหวัด ซึ่งจะเป็นกลไกสำคัญให้การแก้ปัญหานี้สัมฤทธิ์ผล”
.
การลงพื้นที่ในครั้งนี้ เลขานุการรัฐมนตรีว่าการกระทรวงมหาดไทย และคณะ ยังได้ลงพื้นที่ประชุมติดตามความพร้อมของกองร้อยอาสารักษาดินแดนจังหวัดสุรินทร์ที่ 1 ณ บ้านนาสม หมู่ที่ 17 ตำบลเฉนียง อำเภอเมืองสุรินทร์ ร่วมกับหัวหน้าส่วนราชการในสังกัดกระทรวงมหาดไทย พร้อมประชุมแผนฟื้นฟูและเยียวยาผู้ได้รับผลกระทบจากเหตุการณ์ชายแดน เพื่อวางแนวทางการช่วยเหลืออย่างเป็นระบบและมีประสิทธิภาพ เตรียมพร้อมในการส่งผู้อยู่ในศูนย์อพยพต่างๆกลับบ้านต่อไป

ที่มา : https://www.thaigov.go.th/news/contents/details/99540