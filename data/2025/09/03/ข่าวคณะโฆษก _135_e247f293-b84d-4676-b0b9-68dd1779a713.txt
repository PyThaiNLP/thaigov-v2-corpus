รัฐบาลไทย-ข่าวทำเนียบรัฐบาล-  รัฐบาลอำนวยความสะดวก แนะนำช่องทางปลอดภัยไม่โดนมิจฉาชีพหลอก ให้โอนช่วยเหลือผู้ประสบภัยชายแดนไทย-กัมพูชา  ผ่าน กองทุนเงินช่วยเหลือผู้ประสบสาธารณภัย สำนักนายกรัฐมนตรี

วันอาทิตย์ที่ 27 กรกฎาคม 2568
27/07/2568
พิมพ์
รัฐบาลอำนวยความสะดวก แนะนำช่องทางปลอดภัยไม่โดนมิจฉาชีพหลอก ให้โอนช่วยเหลือผู้ประสบภัยชายแดนไทย-กัมพูชา  ผ่าน กองทุนเงินช่วยเหลือผู้ประสบสาธารณภัย สำนักนายกรัฐมนตรี
รัฐบาลอำนวยความสะดวก แนะนำช่องทางปลอดภัยไม่โดนมิจฉาชีพหลอก ให้โอนช่วยเหลือผู้ประสบภัยชายแดนไทย-กัมพูชา  ผ่าน กองทุนเงินช่วยเหลือผู้ประสบสาธารณภัย สำนักนายกรัฐมนตรี
วันนี้ ( 27 กรกฎาคม 2568 )  เวลา 14.00 น. นายจิรายุ  ห่วงทรัพย์   โฆษกประจำสำนักนายกรัฐมนตรี  คณะกรรมการศูนย์เฉพาะกิจบริหารสถานการณ์บริเวณชายแดนไทย-กัมพูชา (ศบ.ทก.)  เปิดเผยว่ารัฐบาล ประสานเปิดช่องทางในการรับบริจาคทางการ เพื่อช่วยเหลือพี่น้องประชาชนที่ได้รับผลกระทบจากสถานการณ์ชายแดนไทย-กัมพูชา ผ่าน “กองทุนเงินช่วยเหลือผู้ประสบสาธารณภัย สำนักนายกรัฐมนตรี” เพื่ออำนวยความสะดวกแก่ประชาชนที่ประสงค์ร่วมช่วยเหลือ
•   ชื่อบัญชี: กองทุนเงินช่วยเหลือผู้ประสบสาธารณภัย สำนักนายกรัฐมนตรี
•   ธนาคารกรุงไทย จำกัด (มหาชน) สาขาทำเนียบรัฐบาล
•   เลขที่บัญชี: 067-0-06895-0
(ยอดเงินบริจาคสามารถนำไปลดหย่อนภาษีได้)
ทั้งนี้ สามารถ สอบถามเพิ่มเติม โทร. 0-283-4319, 0-283-4324, 06-3081-4921 หรือเว็บไซต์ www.opm.go.th
อนึ่ง  กรุงเทพมหานคร ยังได้จัดตั้ง  “ศูนย์ส่งต่อกำลังใจจาก กทม. สู่ผู้ประสบภัยชายแดน”
เปิดรับบริจาคสิ่งของจำเป็นตลอด 24 ชั่วโมง ณ ศาลาว่าการกรุงเทพมหานคร (เสาชิงช้า) ห้องรัตนโกสินทร์ และที่สำนักงานเขตทั้ง 50 เขต (เวลา 08.30 – 16.30 น.)
รายการสิ่งของที่ขาดแคลน (ณ วันที่ 25 ก.ค. 2568):
•   เสื้อ มุ้ง ปลั๊กไฟ
•   ยากันยุง ผ้าอ้อม ผ้าอนามัย
•   ขัน สบู่ แชมพู ยาสีฟัน แปรงสีฟัน
สิ่งของที่ไม่รับบริจาค:
•   น้ำดื่ม
•   เสื้อผ้ามือสอง
•   อาหารสด
สอบถามรายละเอียดเพิ่มเติม โทร. 0 2224 2947, 0 2224 2953
“ขอบคุณน้ำใจคนไทยทั่วประเทศและในต่างประเทศ ร่วมเป็นหนึ่งเดียวกันในการส่งต่อกำลังใจให้กับพี่น้องทหารหาญ และให้ความช่วยเหลือกำลังกาย กำลังใจต่อประชาชนในพื้นที่ที่ได้รับผลกระทบ หากประชาชนต้องการร่วมบริจาคทั้งสิ่งของจำเป็นและเงินสนับสนุนตามความสามารถ  ก็สามารถผ่านช่องทางการบริจาคทางการได้เลย  ยืนยัน นายกรัฐมนตรีและรองนายกรัฐมนตรี รักษาราชการแทนนายกรัฐมนตรี เร่งรัดทุกหน่วยงานช่วยเหลือประชาชนอย่างเต็มที่ โดยคนไทยไม่ทอดทิ้งกันในยามวิกฤต” นายจิรายุกล่าว

ที่มา : https://www.thaigov.go.th/news/contents/details/98913