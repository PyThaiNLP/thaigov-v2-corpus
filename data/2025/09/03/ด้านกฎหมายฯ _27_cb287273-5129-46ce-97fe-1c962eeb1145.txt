รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรมให้การต้อนรับเอกอัครราชทูตวิสามัญผู้มีอำนาจเต็มแห่งสาธารณรัฐรวันดาประจำประเทศไทย และคณะ 

วันจันทร์ที่ 21 กรกฎาคม 2568
21/07/2568
พิมพ์
รัฐมนตรีว่าการกระทรวงยุติธรรมให้การต้อนรับเอกอัครราชทูตวิสามัญผู้มีอำนาจเต็มแห่งสาธารณรัฐรวันดาประจำประเทศไทย และคณะ
รัฐมนตรีว่าการกระทรวงยุติธรรมให้การต้อนรับเอกอัครราชทูตวิสามัญผู้มีอำนาจเต็มแห่งสาธารณรัฐรวันดาประจำประเทศไทย และคณะ
ในวันจันทร์ที่ 21 กรกฎาคม 2568 เวลา 14.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ได้ให้การต้อนรับนางมารี แกลร์ มูว์กาซีน (H.E. Mrs. Marie Claire Mukasine) เอกอัครราชทูตวิสามัญผู้มีอำนาจเต็มแห่งสาธารณรัฐรวันดาประจำประเทศไทย และคณะ ณ ห้องรับรองกระทรวง​ยุติธรรม​ ชั้น 11 อาคารกระทรวงยุติธรรม
ในการนี้ ทั้งสองฝ่ายได้หารือเกี่ยวกับการส่งเสริมความร่วมมือด้านการโอนตัวผู้ต้องขัง การพิจารณาการจัดทำสนธิสัญญาโอนตัวนักโทษเด็ดขาดระหว่างประเทศไทยและสาธารณรัฐรวันดา ซึ่งปัจจุบันอยู่ระหว่างการพิจารณาของกระทรวงการต่างประเทศ รวมถึงการแก้ไขฟื้นฟูผู้กระทำผิดเพื่อสนับสนุนการกลับคืนสู่สังคม โดยรัฐมนตรีว่าการกระทรวงยุติธรรมได้เน้นย้ำถึงการดูแลและการปฏิบัติต่อผู้ต้องขัง ซึ่งเป็นไปตามหลักสิทธิมนุษยชน อีกทั้งกระทรวงยุติธรรมยังได้ให้ความสำคัญกับการส่งเสริมด้านการศึกษาให้แก่ผู้ต้องขัง นอกจากนี้ ทั้งสองฝ่ายยังได้หารือเกี่ยวกับแนวทางการแก้ไขปัญหาความขัดแย้ง และกระบวนการส่งเสริมสันติภาพ ซึ่งกระทรวงยุติธรรมสามารถแลกเปลี่ยนเรียนรู้จากฝ่ายรวันดาได้

ที่มา : https://www.thaigov.go.th/news/contents/details/98631