รัฐบาลไทย-ข่าวทำเนียบรัฐบาล-ปลัดดีอี เปิดการประชุมเสวนา "ชุมชนรู้ทันภัยไซเบอร์" เสริมสร้างความปลอดภัยยุคดิจิทัล

วันศุกร์ที่ 25 กรกฎาคม 2568
ปลัดดีอี เปิดการประชุมเสวนา "ชุมชนรู้ทันภัยไซเบอร์" เสริมสร้างความปลอดภัยยุคดิจิทัล
ปลัดดีอี เปิดการประชุมเสวนา "ชุมชนรู้ทันภัยไซเบอร์" เสริมสร้างความปลอดภัยยุคดิจิทัล
วันที่ 25 กรกฎาคม 2568 ศาสตราจารย์พิเศษวิศิษฐ์ วิศิษฏ์สรอรรถ เป็นประธานเปิดการประชุมและเสวนา หัวข้อ "ชุมชนรู้ทันภัยไซเบอร์" สร้างการรับรู้เท่าทันภัยไซเบอร์ในยุคดิจิทัล แก่ภาคประชาชนและผู้ปฏิบัติงานด้านสื่อสารมวลชนทุกภาคส่วนทั่วประเทศ โดยมีนางสุดฤทัย เลิศเกษม อธิบดีกรมประชาสัมพันธ์ คณะผู้บริหารกรมประชาสัมพันธ์ หัวหน้าส่วนราชการ ภาคีเครือข่ายกรมประชาสัมพันธ์ พร้อมผู้ที่เกี่ยวข้องจากทั่วประเทศกว่า 300 คน ร่วมรับฟังการเสวนาในห้องสตูดิโอและผ่านระบบออนไลน์ ณ ห้องสตูดิโอ ชั้น 1 อาคารสถาบันพัฒนาการประชาสัมพันธ์
สำหรับการเสวนาในหัวข้อ "ชุมชนรู้ทันภัยไซเบอร์" ดังกล่าว เป็นการให้ความรู้เกี่ยวกับกลวิธีรูปแบบใหม่ๆ ในยุค AI ของมิจฉาชีพบนโลกออนไลน์ วิธีป้องกันและการแก้ไขเมื่อเกิดปัญหา รวมถึงการสร้างเครือข่ายเฝ้าระวังภัยจากมิจฉาชีพออนไลน์ในระดับหมู่บ้านและชุมชน เพื่อสร้างภูมิคุ้มกันให้ประชาชนทุกคนสามารถใช้งานเทคโนโลยีได้อย่างถูกต้องและปลอดภัย

ที่มา : https://www.thaigov.go.th/news/contents/details/98828