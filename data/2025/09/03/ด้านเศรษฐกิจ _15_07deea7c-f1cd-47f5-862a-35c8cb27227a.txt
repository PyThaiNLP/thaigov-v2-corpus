รัฐบาลไทย-ข่าวทำเนียบรัฐบาล-ความคืบหน้าการดำเนินการรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย

วันพุธที่ 25 มิถุนายน 2568
25/06/2568
พิมพ์
ความคืบหน้าการดำเนินการรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย
ที่ประชุมคณะกรรมการคัดเลือกฯ ครั้งที่ 4/2568 เมื่อวันอังคารที่ 24 มิถุนายน 2568 ได้ดำเนินการพิจารณาคัดเลือกบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย โดยให้ผู้สมัครที่ผ่านคุณสมบัติเข้ารับการสัมภาษณ์และแสดงวิสัยทัศน์
นายพรชัย ฐีระเวช ผู้อำนวยการสำนักงานเศรษฐกิจการคลัง ในฐานะเลขานุการคณะกรรมการคัดเลือกผู้ว่าการธนาคารแห่งประเทศไทย (คณะกรรมการคัดเลือกฯ) และโฆษกกระทรวงการคลัง เปิดเผยว่า ที่ประชุมคณะกรรมการคัดเลือกฯ ครั้งที่ 4/2568 เมื่อวันอังคารที่ 24 มิถุนายน 2568 ได้ดำเนินการพิจารณาคัดเลือกบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย โดยให้ผู้สมัครที่ผ่านคุณสมบัติเข้ารับการสัมภาษณ์และแสดงวิสัยทัศน์ โดยเริ่มตั้งแต่เวลา 14.00 น. และเสร็จสิ้นในเวลาประมาณ 18.30 น. หลังจบการสัมภาษณ์และแสดงวิสัยทัศน์ของผู้สมัคร คณะกรรมการคัดเลือกฯ ได้พิจารณาสรุปบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย จำนวน 2 รายชื่อ เสนอต่อรัฐมนตรีว่าการกระทรวงการคลังพิจารณาแล้ว เป็นการเสร็จสิ้นการปฏิบัติหน้าที่ของคณะกรรมการคัดเลือกฯ
ทั้งนี้ รัฐมนตรีว่าการกระทรวงการคลังจะพิจารณาเสนอชื่อบุคคลที่สมควรได้รับการแต่งตั้งเป็นผู้ว่าการธนาคารแห่งประเทศไทยต่อคณะรัฐมนตรีเพื่อเสนอโปรดเกล้าแต่งตั้งต่อไป
กองนโยบายระบบการเงินและสถาบันการเงิน สำนักงานเศรษฐกิจการคลัง
โทร. 02 273 9020 ต่อ 3238 3229

ที่มา : https://www.thaigov.go.th/news/contents/details/97797