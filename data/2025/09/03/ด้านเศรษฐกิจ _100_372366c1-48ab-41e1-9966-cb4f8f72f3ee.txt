รัฐบาลไทย-ข่าวทำเนียบรัฐบาล-ผช.ปลัดกระทรวงเกษตรฯ นายเทวินทร์ เป็นประธานการประชุมเจรจาหารือเพื่อแก้ปัญหาเครือข่ายคนลุ่มน้ำมูล (คนม.)

วันพุธที่ 2 กรกฎาคม 2568
ผช.ปลัดกระทรวงเกษตรฯ นายเทวินทร์ เป็นประธานการประชุมเจรจาหารือเพื่อแก้ปัญหาเครือข่ายคนลุ่มน้ำมูล (คนม.)
ผช.ปลัดกระทรวงเกษตรฯ นายเทวินทร์ เป็นประธานการประชุมเจรจาหารือเพื่อแก้ปัญหาเครือข่ายคนลุ่มน้ำมูล (คนม.)
วันที่ 2 กรกฎาคม 2568 นายเทวินทร์ นรินทร์ ผู้ช่วยปลัดกระทรวงเกษตรและสหกรณ์ ได้รับมอบหมายจากนายบุญสิงห์ วรินทร์รักษ์ ให้เป็นประธานการประชุมเจรจาหารือเพื่อแก้ปัญหาเครือข่ายคนลุ่มน้ำมูล (คนม.) ณ ห้องประชุมพรหมวรราช ชั้น 4 ศาลากลางจังหวัดอุบลราชธานี พร้อมด้วยผู้แทนหน่วยงานที่เกี่ยวข้อง ประกอบด้วย กระทรวงมหาดไทย กระทรวงพลังงาน กรมชลประทาน สำนักงานการปฏิรูปที่ดินเพื่อเกษตรกรรม การไฟฟ้าฝ่ายผลิตแห่งประเทศไทย สำนักงานปลัดสำนักนายกรัฐมนตรี และเจ้าหน้าที่สำนักบริหารกองทุนเพื่อช่วยเหลือเกษตรกรและรับเรื่องร้องเรียน (กลุ่มรับเรื่องร้องเรียน) ร่วมกับผู้แทนกลุ่ม คนม. นำโดยนายกฤษกร ศิลารักษ์ โดยในที่ประชุมมีมติเห็นชอบให้แต่งตั้งคณะกรรมแก้ไขปัญหาความเดือดร้อนมวลชนกระทรวงเกษตรและสหกรณ์ ตามประเด็นข้อเรียกร้องกรณีการบริหารจัดการ เปิด - ปิด ประตูระบายน้ำและเพิ่มองค์ประกอบคณะกรรมการร่างหลักเกณฑ์กลางในการให้ความช่วยเหลือผู้ที่ได้รับผลกระทบจากโครงการชลประทานของรัฐในกรณีต่าง ๆ ให้แก่กลุ่ม คมน.

ที่มา : https://www.thaigov.go.th/news/contents/details/98114