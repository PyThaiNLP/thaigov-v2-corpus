รัฐบาลไทย-ข่าวทำเนียบรัฐบาล-ไทย–อาร์เจนตินา กระชับความร่วมมือการค้าสินค้าเกษตร เดินหน้าเปิดตลาดสินค้าเกษตรสองฝ่าย

วันศุกร์ที่ 4 กรกฎาคม 2568
ไทย–อาร์เจนตินา กระชับความร่วมมือการค้าสินค้าเกษตร เดินหน้าเปิดตลาดสินค้าเกษตรสองฝ่าย
ไทย–อาร์เจนตินา กระชับความร่วมมือการค้าสินค้าเกษตร เดินหน้าเปิดตลาดสินค้าเกษตรสองฝ่าย
นายถาวร ทันใจ รองปลัดกระทรวงเกษตรและสหกรณ์ได้รับมอบหมายจากรัฐมนตรีว่าการกระทรวงเกษตรและสหกรณ์ ให้การต้อนรับ Mr. Agustín Tejeda ผู้ช่วยรัฐมนตรีด้านการตลาดสินค้าเกษตรและอาหาร และความร่วมมือระหว่างประเทศ สำนักงานเกษตร ปศุสัตว์ และประมง กระทรวงเศรษฐกิจแห่งสาธารณรัฐอาร์เจนตินา โดยมี ผู้แทนหน่วยงานที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ ในการหารือครั้งนี้มีวัตถุประสงค์เพื่อกระชับความสัมพันธ์และความร่วมมือด้านการเกษตรระหว่างไทย - อาร์เจนตินา ครอบคลุมประเด็นต่าง ๆ อาทิ ความร่วมมือด้านระบบใบรับรองสุขอนามัยพืชอิเล็กทรอนิกส์ (ePhyto) โครงการความร่วมมือด้านการจัดการโรคปากและเท้าเปื่อย การจัดทำบันทึกความเข้าใจว่าด้วยความร่วมมือด้านการเกษตร และประเด็นด้านการส่งเสริมการค้าสินค้าเกษตรและอาหารต่าง ๆ ระหว่างกัน ทั้งนี้ กระทรวงเกษตรและสหกรณ์ยืนยันความพร้อมในการเดินหน้าร่วมมือกับอาร์เจนตินาอย่างใกล้ชิด เพื่อประโยชน์สูงสุดต่อเกษตรกรไทยและภาคธุรกิจการเกษตรของประเทศ

ที่มา : https://www.thaigov.go.th/news/contents/details/98172