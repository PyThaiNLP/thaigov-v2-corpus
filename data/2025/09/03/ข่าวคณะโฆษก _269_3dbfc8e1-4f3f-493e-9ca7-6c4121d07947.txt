รัฐบาลไทย-ข่าวทำเนียบรัฐบาล-จิรายุเตือนข้อมูลไม่แม่นระวังผิดพลาด.. กรณีกระทรวงทรัพย์ฯ ยิงลูกพันธุ์พืชปลูกป่า

วันพุธที่ 13 สิงหาคม 2568
12/08/2568
พิมพ์
จิรายุเตือนข้อมูลไม่แม่นระวังผิดพลาด.. กรณีกระทรวงทรัพย์ฯ ยิงลูกพันธุ์พืชปลูกป่า
จิรายุเตือนข้อมูลไม่แม่นระวังผิดพลาด.. กรณีกระทรวงทรัพย์ฯ ยิงลูกพันธุ์พืชปลูกป่า
วันนี้ (12 สิงหาคม 2568) นายจิรายุ ห่วงทรัพย์ คณะ กก. ศบ.ทก. กล่าวถึงกรณีการเผยแพร่ภาพเจ้าหน้าที่กรมอุทยานทำกิจกรรม ยิงเมล็ดพืชปลูกป่าตามกิจกรรมปลูกป่าโดยไม่ต้องเดินเท้า ซึ่งเป็นภารกิจที่ภาคเอกชนร่วมกับเจ้าหน้าที่ของกระทรวงทรัพยากรธรรมชาติและสิ่งแวดล้อม ทั้งนี้ ขอเตือนไปยังฝั่งกัมพูชาว่าอะไรที่ไม่รู้ก็พยายามอย่ามั่วเดี๋ยวจะเสียทรง เนื่องจากกิจกรรมดังกล่าวมีในประเทศไทยที่อนุรักษ์พันธุ์สัตว์ป่าและพันธุ์พืชรวมทั้งป่าไม้อย่างต่อเนื่องเป็นกิจกรรมที่ใช้หนังสติ๊กยิงเมล็ดพันธุ์พืชออกไปในพื้นที่ที่ไม่ต้องเดินเท้าเข้าไป อันเป็นกิจกรรมสำคัญของประเทศไทย “ไม่รู้ก็เช็กข้อมูล ไม่เข้าใจก็ให้สอบถาม อย่าใช้วิธีการสกปรกโดยไม่มีความรู้หรือมีข้อมูลในการกล่าวหาประเทศไทยอย่างต่อเนื่อง“ นายจิรายุกล่าว

ที่มา : https://www.thaigov.go.th/news/contents/details/99618