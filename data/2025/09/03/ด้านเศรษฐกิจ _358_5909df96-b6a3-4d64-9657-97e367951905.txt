รัฐบาลไทย-ข่าวทำเนียบรัฐบาล-“รมว.อรรถกร” เปิดประชุมคณะกรรมการแก้ไขปัญหาของสมัชชาเกษตรกรภาคอีสานและสมาพันธ์เกษตรกรอีสาน ครั้งที่ 1/2568

วันพฤหัสบดีที่ 31 กรกฎาคม 2568
“รมว.อรรถกร” เปิดประชุมคณะกรรมการแก้ไขปัญหาของสมัชชาเกษตรกรภาคอีสานและสมาพันธ์เกษตรกรอีสาน ครั้งที่ 1/2568
“รมว.อรรถกร” เปิดประชุมคณะกรรมการแก้ไขปัญหาของสมัชชาเกษตรกรภาคอีสานและสมาพันธ์เกษตรกรอีสาน ครั้งที่ 1/2568
นายอรรถกร ศิริลัทธยากร รัฐมนตรีว่าการกระทรวงเกษตรและสหกรณ์ ในฐานะรองประธานฯ เป็นประธานการประชุมคณะกรรมการแก้ไขปัญหาของสมัชชาเกษตรกรภาคอีสานและสมาพันธ์เกษตรกรอีสาน ตามคำสั่งสักนักนายกรัฐมนตรีที่ 397/2567 ลงวันที่ 25 ตุลาคม 2567 ครั้งที่ 1/2568 โดยมี นายถาวร ทันใจ รองปลัดกระทรวงเกษตรและสหกรณ์ เจ้าหน้าที่หน่วยงานในสังกัดกระทรวงเกษตรและสหกรณ์ ผู้แทนจากหน่วยงานที่เกี่ยวข้อง และผู้แทนเกษตรกร เข้าร่วม ณ ห้องประชุมกระทรวงเกษตรและสหกรณ์ (123) และผ่านระบบ Video Conference โดยที่ประชุมได้รับทราบรายงานผลการดำเนินงานของคณะอนุกรรมการกำกับติดตามการแก้ไขปัญหาของสมัชชาเกษตรกรภาคอีสานและสมาพันธ์เกษตรกรอีสาน ซึ่งได้แต่งตั้งคณะทำงานตรวจสอบข้อเท็จจริงกรณีสมาชิกสมัชชาเกษตรกรภาคอีสานได้รับผลกระทบจากการก่อสร้างโครงการต่าง ๆ ในพื้นที่ 6 จังหวัด ได้แก่ 1) โครงการอ่างเก็บน้ำ ปัญหาที่ดิน และเขื่อนราศีไศล จ.สุรินทร์ 2) โครงการอ่างเก็บน้ำ ปัญหาสวนป่าทับที่ทำกิน และเขื่อนราศีไศล จ.ศรีสะเกษ 3) โครงการอ่างเก็บน้ำและเขื่อนสิรินธร จ.อุบลราชธานี 4) โครงการอ่างเก็บน้ำลำตะโคง จ.บุรีรัมย์ 5) โครงการฝายห้วยหลวงและโครงการกุมภวาปี จ.อุดรธานี และ 6) โครงการเขื่อนราษีไศล จ.ร้อยเอ็ด
ทั้งนี้ที่ประชุมได้ร่วมพิจารณาการขออนุมัติเงินค่าชดเชยพิเศษแทนการจัดสรรที่ดินอพยพกรณีเกษตรกรได้รับผลกระทบจากการก่อสร้างโครงการฝ่ายราษีไศล 3 จังหวัด (ศรีสะเกษ สุรินทร์ และร้อยเอ็ด) ตามหลักเกณฑ์การกำหนดราคาค่าชดเชย โดยจะนำหน่วยที่ดิน 3 หน่วย มาหาค่ามัธยฐาน ได้แก่ 1) หน่วยที่ดินติดถนนซอยทาง 2) หน่วยที่ดินติดแม่น้ำระยะ 40 เมตร และ 3) หน่วยที่ดินนอกเหนือจากหน่วยที่ดินอื่น รวมถึงพิจารณาทบทวนรายละเอียดการขออนุมัติจ่ายค่าขนย้าย (ที่ดินไม่มีเอกสารสิทธิ) เป็นกรณีพิเศษให้แก่ราษฎรที่ได้รับผลกระทบจากการก่อสร้างโครงการโปร่งขุนเพชร จ.ชัยภูมิ เพื่อดำเนินการเสนอต่อคณะรัฐมนตรีต่อไป

ที่มา : https://www.thaigov.go.th/news/contents/details/99165