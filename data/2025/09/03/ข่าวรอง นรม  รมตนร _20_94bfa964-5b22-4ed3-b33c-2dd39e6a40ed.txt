รัฐบาลไทย-ข่าวทำเนียบรัฐบาล- รัฐบาลเตรียมจัด 3 งานใหญ่ ของประเทศ เฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 นี้ 

วันจันทร์ที่ 7 กรกฎาคม 2568
07/07/2568
พิมพ์
รัฐบาลเตรียมจัด 3 งานใหญ่ ของประเทศ เฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 นี้
และงานเฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568และงานเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี
วันนี้ (7 กรกฎาคม 2568)  นายจิรายุ ห่วงทรัพย์โฆษก ประจำสำนักนายกรัฐมนตรีเปิดเผยว่า นายภูมิธรรม เวชยชัย  รองนายกรัฐมนตรี  รักษาราชการแทนนายกรัฐมนตรี เป็นประธานการประชุมคณะกรรมการอำนวยการจัดงานเฉลิมพระเกียรติ พระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 เฉลิมพระเกียรติ พระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และเฉลิมพระเกียรติ สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568 โดยมี นายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง นายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน นายชูศักดิ์ ศิรินิล รัฐมนตรีประจำสำนักนายกรัฐมนตรี นายสุชาติ ตันเจริญ รัฐมนตรีประจำสำนักนายกรัฐมนตรี นางสาวแพทองธาร ชินวัตร รัฐมนตรีว่าการกระทรวงวัฒนธรรม นายมาริษ เสงี่ยมพงษ์ รัฐมนตรีว่าการกระทรวงการต่างประเทศ  พลอากาศโท ภักดี แสง-ชูโต ผู้ช่วยราชเลขานุการในพระองค์พระบาทสมเด็จพระเจ้าอยู่หัว ท่านผู้หญิงบุตรี วีระไวทยะ ผู้อำนวยการสำนักการประสานงานมูลนิธิอานันทมหิดล และเลขาธิการมูลนิธิเพชรรัตน์ – สุวัทนา นายพรหมินทร์ เลิศสุริย์เดช เลขาธิการนายกรัฐมนตรี พร้อมด้วยหน่วยงานที่เกี่ยวข้องเข้าร่วม
นายภูมิธรรมกล่าวว่า วันนี้เป็นการประชุมคณะกรรมการอำนวยการจัดงานเฉลิมพระเกียรติ พระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 เฉลิมพระเกียรติ พระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และเฉลิมพระเกียรติ สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568 เพื่อน้อมรำลึกในพระมหากรุณาธิคุณ และพระกรุณาธิคุณ ที่ทรงมีคุณูปการต่อประเทศชาติ อย่างอเนกอนันต์ และแสดงความจงรักภักดี รัฐบาลเห็นสมควรให้การจัดงานเฉลิมพระเกียรติเป็นไปด้วยความเรียบร้อยและสมพระเกียรติทุกประการ ทั้งนี้ การจัดงานมีทั้งงานพระราชพิธีและพิธีการ รวมถึงโครงการและกิจกรรมต่าง ๆ จึงได้มีคำสั่งแต่งตั้งคณะทำงานดำเนินการจัดงานเฉลิมพระเกียรติเนื่องในโอกาสสำคัญยิ่ง ทั้ง 3 วาระดังกล่าว ซึ่งสำนักงานปลัดสำนักนายกรัฐมนตรีร่วมกับหน่วยงานที่เกี่ยวข้องได้พิจารณาแนวทางการดำเนินการ โดยจะนำเสนอต่อคณะกรรมการเพื่อทราบและพิจารณาต่อไป  ในโอกาสนี้ ขอขอบคุณท่านพลอากาศโท ภักดี แสง-ชูโต ผู้ช่วยราชเลขานุการในพระองค์พระบาทสมเด็จพระเจ้าอยู่หัว ที่ให้เกียรติเข้าร่วมการประชุมในวันนี้
ทั้งนี้ ที่ประชุมได้รับทราบคำสั่งแต่งตั้งคณะกรรมการอำนวยการจัดงานเฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 เฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24  พฤศจิกายน 2568 และการจัดทำตราสัญลักษณ์ งานเฉลิมพระเกียรติฯ พระบาทสมเด็จพระมงกุฎเกล้าเจ้าอยู่หัว เนื่องในโอกาสวันคล้ายวันสวรรคตครบ 100 ปี 25 พฤศจิกายน 2568 ตราสัญลักษณ์ งานเฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และตราสัญลักษณ์งานเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568
รวมทั้ง การเชิญหน่วยงานภาครัฐพิจารณาดำเนินการจัดทำโครงการและกิจกรรมร่วมเฉลิมพระเกียรติซึ่งขณะนี้มีหน่วยงานที่ดำเนินการจัดทำโครงการและกิจกรรมร่วมเฉลิมพระเกียรติฯ รวมทั้งสิ้นจำนวน 108 หน่วยงาน จำนวน 1,013 โครงการ/กิจกรรม (ข้อมูล ณ วันที่ 30 มิถุนายน 2568)  ประกอบด้วย
1. โครงการและกิจกรรมเฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 จำนวน 38 หน่วยงาน จำนวน 340 โครงการ/กิจกรรม
2. โครงการและกิจกรรมเฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิ บดินทร เนื่องในโอกาสวันพระบรมราชสมภพครบ 100 ปี 20 กันยายน 2568 จำนวน 33 หน่วยงาน จำนวน 370 โครงการ/กิจกรรม
3. โครงการและกิจกรรมเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568 จำนวน 37 หน่วยงาน จำนวน 303 โครงการ/กิจกรรม
สำหรับการจัดพิธีการงานเฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 เฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568 ประกอบด้วย
1. การจัดพิธีการงานเฉลิมพระเกียรติพระบาทสมเด็จพระมงกุฎเกล้าเจ้าอยู่หัวเนื่องในโอกาสวันสวรรคตครบ 100 ปี 25 พฤศจิกายน 2568 และเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568 ในวันจันทร์ที่ 24 พฤศจิกายน 2568 ณ วัดพระปฐมเจดีย์ จังหวัดนครปฐม
2. การจัดพิธีการงานเฉลิมพระเกียรติพระบาทสมเด็จพระปรเมนทรมหาอานันทมหิดลพระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 ในวันเสาร์ที่ 20 กันยายน 2568 ณ วัดสุทัศน์เทพวราราม กรุงเทพมหานคร
3. การจัดกิจกรรมเฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 เฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 3568 ได้แก่ การจัดสร้างเหรียญที่ระลึกและเหรียญกษาปณ์ที่ระลึก เฉลิมพระเกียรติฯ การจัดสร้างดวงตราไปรษณียากรที่ระลึก เฉลิมพระเกียรติฯ และการจัดกิจกรรมถวายพระราชกุศล พระกุศล แสดงความจงรักภักดี และน้อมรำลึกในพระมหากรุณาธิคุณ และการจัดกิจกรรมถวายพระราชกุศล พระกุศล แสดงความจงรักภักดี และน้อมรำลึกในพระมหากรุณาธิคุณ และพระกรุณาธิคุณ
4. การจัดกิจกรรมเรียนรู้พระราชนิพนธ์ในพระบาทสมเด็จพระมงกุฎเกล้าเจ้าอยู่หัว และจัดทัศนศึกษานิทรรศการ ณ หอวชิราวุธานุสรณ์
5. การจัดนิทรรศการและกิจกรรมเฉลิมพระเกียรติ พระบาทสมเด็จพระปรเมนทรมหาอานันทมหิดล พระอัฐมรามาธิบดินทร  ระหว่างวันที่ 20 – 27 กันยายน 2568 ณ วัดสุทัศนเทพวราราม
6. การจัดทำหนังสือจดหมายเหตุ และจัดพิมพ์หนังสือที่ระลึก งานเฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 งานเฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และงานเฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568
7. การเผยแพร่ประชาสัมพันธ์พระราชประวัติ พระราชกรณียกิจ พระปรีชาสามารถ เฉลิมพระเกียรติพระบาทสมเด็จพระมงกุฎเกล้าเจ้าอยู่หัว เนื่องในโอกาสวันสวรรคตครบ 100 ปี 25 พฤศจิกายน 2568 และเฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร เนื่องในโอกาสวันพระบรมราชสมภพครบ 100 ปี 20 กันยายน 2568 และการเผยแพร่ประชาสัมพันธ์พระประวัติ พระกรณียกิจ พระปรีชาสามารถ เฉลิมพระเกียรติสมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เนื่องในโอกาสวันประสูติครบ 100 ปี 24 พฤศจิกายน 2568
“รัฐบาลขอให้หน่วยงานที่ได้รับมอบหมายเป็นผู้รับผิดชอบหลักและหน่วยงานสนับสนุน ในการจัดกิจกรรมงานเฉลิมพระเกียรติฯ ดำเนินการให้เป็นไปด้วยความเรียบร้อยและสมพระเกียรติทุกประการ” รองนายกรัฐมนตรี ย้ำ

ที่มา : https://www.thaigov.go.th/news/contents/details/98239