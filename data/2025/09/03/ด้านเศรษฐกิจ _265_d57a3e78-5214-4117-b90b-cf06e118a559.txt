รัฐบาลไทย-ข่าวทำเนียบรัฐบาล-ธอส. ยกขบวนบ้านมือสองทั่วไทยบุกพัทยา! พร้อมโปรพิเศษ ลดราคาสูงสุดถึง 50% และดอกเบี้ยคงที่ 2 ปีแรก 0% ต่อปี ในงาน “มหกรรมบ้านธนาคาร 68 จังหวัดชลบุรี”

วันพฤหัสบดีที่ 24 กรกฎาคม 2568
24/07/2568
พิมพ์
ธอส. ยกขบวนบ้านมือสองทั่วไทยบุกพัทยา! พร้อมโปรพิเศษ ลดราคาสูงสุดถึง 50% และดอกเบี้ยคงที่ 2 ปีแรก 0% ต่อปี ในงาน “มหกรรมบ้านธนาคาร 68 จังหวัดชลบุรี”
ธอส. ยกขบวนบ้านมือสองทั่วไทยบุกพัทยา จัดเต็มลดราคาสูงสุดถึง 50% พร้อมสินเชื่อดอกเบี้ยพิเศษ 0% ต่อปี คงที่ 2 ปีแรก สำหรับลูกค้าที่จองซื้อทรัพย์ภายในระยะเวลาที่ธนาคารกำหนด ในงานมหกรรมบ้านธนาคาร 68 จังหวัดชลบุรี วันที่ 25 – 27 ก.ค.2568 ณ เซ็นทรัล พัทยา
นายวิทยา แสนภักดี รองกรรมการผู้จัดการ กลุ่มงานปรับโครงสร้างหนี้ ธนาคารอาคารสงเคราะห์ (ธอส.) เปิดเผยว่า ธอส. นำทรัพย์เด่นกว่า 1,300 รายการ ทั้งประเภทบ้านเดี่ยว ทาวน์เฮ้าส์ บ้านแฝด ห้องชุด (คอนโดมิเนียม) และที่ดินเปล่า มาจำหน่ายในราคาพิเศษด้วยส่วนลดสูงสุดถึง 50% จากราคาปกติ ในงาน “มหกรรมบ้านธนาคาร 68 จังหวัดชลบุรี” ระหว่างวันที่ 25 - 27 กรกฎาคม 2568 ณ ลานโปรโมชัน ชั้น 1 เซ็นทรัล พัทยา แบ่งเป็นทรัพย์ในส่วนภูมิภาค จำนวนมากกว่า 950 รายการ โดยมีทรัพย์เด่น อาทิ ทรัพย์ประเภททาวน์เฮ้าส์ 2 ชั้น ในโครงการอภิรัตน์ วิลเลจ เนื้อที่ 37.5 ตารางวา อำเภอบางละมุง จังหวัดชลบุรี จำหน่ายราคาพิเศษ 2,060,000 บาท ซึ่งเป็นทรัพย์ที่อยู่ในพื้นที่ชุมชนเหมาะแก่การลงทุน เพราะมีเส้นทางคมนาคมสะดวก  ส่วนทรัพย์ในเขตกรุงเทพฯและปริมณฑล นำออกมาจำหน่ายกว่า 350 รายการ โดยมีทรัพย์เด่น อาทิ ทรัพย์ประเภททาวน์เฮ้าส์ 2 ชั้น โครงการเดอะคัลเลอร์สกาญจนาภิเษก-ราชพฤกษ์ (เฟส 7) เนื้อที่ 19.2 ตารางวา อำเภอไทรน้อย จังหวัดนนทบุรี  ราคาพิเศษ 1,600,000 บาท ซึ่งเป็นทรัพย์ที่เหมาะแก่การอยู่อาศัย โดยตั้งอยู่ในพื้นที่ชุมชน และอยู่ใกล้แหล่งสาธารณูปโภค อาทิ ห้างสรรพสินค้า และสถานพยาบาล สำหรับผู้ที่สนใจซื้อทรัพย์ในจังหวัดชลบุรีและเขตภูมิภาค สามารถจองซื้อทรัพย์ภายในงานหรือที่ทำการสาขาภูมิภาคของธนาคารและทำสัญญาจะซื้อจะขายตั้งแต่วันที่ 25 กรกฎาคม – 4 สิงหาคม 2568 สำหรับผู้ที่สนใจซื้อทรัพย์ในเขตกรุงเทพฯและปริมณฑล สามารถจองซื้อทรัพย์ออนไลน์ ได้ตั้งแต่วันที่ 25 กรกฎาคม – 4 สิงหาคม 2568 และทำสัญญาจะซื้อจะขายภายใน 3 วันทำการ นับถัดจากวันที่จองซื้อทรัพย์  รับโชค 2 ต่อ !! ต่อที่ 1 บัตรกำนัลแทนเงินสดมูลค่า 1,000 บาท จำนวน 20 รางวัล 1 ท่านต่อ 1 รางวัล (สำหรับลูกค้าที่จองซื้อทรัพย์ในส่วนภูมิภาค 10 รายแรก และทรัพย์ในเขตกรุงเทพฯและปริมณฑล 10 รายแรก) และ ต่อที่ 2 สินเชื่อดอกเบี้ยพิเศษ 0% ต่อปี คงที่ 2 ปีแรก สำหรับลูกค้าที่จองซื้อทรัพย์ภายในระยะเวลาการจัดงานและยื่นขอสินเชื่อภายใน  45 วัน นับถัดจากวันทำสัญญาจะซื้อจะขาย ผู้ที่สนใจสามารถดูทรัพย์จริงก่อนจองซื้อออนไลน์ได้ที่  Application : GHB ALL HOME หรือ www.ghbhomecenter.com สอบถามข้อมูลเพิ่มเติมได้ที่ G H Bank Call Center โทร.0-2645-9000 กด 5 หรือ Facebook Fanpage บ้านมือสอง ธอส. หรือดูข้อมูลบ้านมือสอง ธอส. ได้ที่ www.ghbhomecenter.com, Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/98757