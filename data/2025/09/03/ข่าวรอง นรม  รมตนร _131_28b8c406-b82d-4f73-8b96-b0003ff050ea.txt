รัฐบาลไทย-ข่าวทำเนียบรัฐบาล-รมต. นร. “สุชาติ” หารือ พศ. บัญชีจุฬาฯ และ ธ.กรุงไทย เร่งจัดทำ “บัญชีมาตรฐานวัด” ให้แก่วัดทั่วประเทศ 

วันพุธที่ 3 กันยายน 2568
03/09/2568
พิมพ์
รมต. นร. “สุชาติ” หารือ พศ. บัญชีจุฬาฯ และ ธ.กรุงไทย เร่งจัดทำ “บัญชีมาตรฐานวัด” ให้แก่วัดทั่วประเทศ
รัฐมนตรีประจำสำนักนายกรัฐมนตรี “สุชาติ” หารือ พศ. บัญชีจุฬาฯ และ ธ.กรุงไทย เร่งจัดทำ “บัญชีมาตรฐานวัด” ให้แก่วัดทั่วประเทศ สร้างความเชื่อมั่นให้กับประชาชนที่บริจาค
วันที่ 2 ก.ย. 68 เวลา 11.30 น. นายสุชาติ ตันเจริญ รัฐมนตรีประจำสำนักนายกรัฐมนตรี ได้รับการเข้าพบจาก รศ.ศรัณย์ ชูเกียรติ หัวหน้าภาควิชาการบัญชี คณะพาณิชยศาสตร์และการบัญชีจุฬาลงกรณ์มหาวิทยาลัย คุณกมล ธนนิธาพร ผู้ช่วยกรรมการผู้จัดการใหญ่ ทีม Segmentationธนาคารกรุงไทย และคณะ พร้อมทั้ง นายนายอินทพร จั่นเอี่ยม ผู้อำนวยการสำนักงานพระพุทธศาสนาแห่งชาติร่วมหารือแนวการดำเนินการจัดทำบัญชีมาตรฐานวัดให้แก่วัดทั่วประเทศ
โดยนายสุชาติ ตันเจริญ รัฐมนตรีประจำสำนักนายกรัฐมนตรี ให้แนวทางการดำเนินการว่าจะต้องคำนึงถึงระเบียบกฎหมาย ทั้งมติมหาเถรสมาคม และ PDPA โดยให้เริ่มจากวัดต้นแบบเพื่อนำร่องการดำเนินการ ให้นำระบบบัญชีมาตรฐานหรือบัญชี 6 แบบ มาพัฒนาแบบฟอร์มให้ครอบคลุมทั้งระบบและให้ความสำคัญกับวัดขนาดเล็ก โดยให้หาแนวทางให้ความช่วยเหลือวัดขนาดเล็กที่ยังมีข้อจำกัดต่าง ๆ ให้สามารถดำเนินการได้อย่างมีประสิทธิภาพ
ทั้งนี้ จุฬาลงกรณ์มหาวิทยาลัย ธนาคารกรุงไทย และสำนักงานพระพุทธศาสนาแห่งชาติ จะร่วมกัน
ศึกษาหาแนวทางและจัดทำคู่มือในการใช้งานระบบบัญชีวัดมาตรฐานสำหรับวัดแต่ละขนาด (เล็ก,กลาง,ใหญ่)
เพื่อให้เกิดประโยชน์สูงสุดแก่วัด และเป็นการสร้างความเชื่อมั่นให้กับประชาชนว่าเงินที่พุทธศาสนิกชนบริจาค
เป็นไปตามวัตถุประสงค์

ที่มา : https://www.thaigov.go.th/news/contents/details/100356