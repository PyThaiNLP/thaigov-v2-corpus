รัฐบาลไทย-ข่าวทำเนียบรัฐบาล-มหาดไทย–ศูนย์คุณธรรม ผนึกกำลังภาคีเครือข่าย ประกาศเจตนารมณ์ยกระดับสังคมคุณธรรมที่ยั่งยืนในงานสมัชชาคุณธรรมแห่งชาติ ครั้งที่ 14 

วันเสาร์ที่ 23 สิงหาคม 2568
22/08/2568
พิมพ์
มหาดไทย–ศูนย์คุณธรรม ผนึกกำลังภาคีเครือข่าย ประกาศเจตนารมณ์ยกระดับสังคมคุณธรรมที่ยั่งยืนในงานสมัชชาคุณธรรมแห่งชาติ ครั้งที่ 14
มหาดไทย–ศูนย์คุณธรรม ผนึกกำลังภาคีเครือข่าย ประกาศเจตนารมณ์ยกระดับสังคมคุณธรรมที่ยั่งยืนในงานสมัชชาคุณธรรมแห่งชาติ ครั้งที่ 14 "พลังครอบครัวและภาคีเครือข่าย เสริมสร้างนิเวศคุณธรรม สู่การพัฒนาที่ยั่งยืน"
เมื่อวันที่ 22 ส.ค. 68 เวลา 10.45 น. นายอรรษิษฐ์ สัมพันธรัตน์ ปลัดกระทรวงมหาดไทย ร่วมพิธีปิดงานสมัชชาคุณธรรมแห่งชาติ ครั้งที่ 14 และการประกาศเจตนารมณ์และข้อเสนอเชิงนโยบายด้านคุณธรรมของภาคีเครือข่ายสมัชซาคุณธรรมแห่งชาติ โดย นายนุรักษ์ มาประณีต องคมนตรี เป็นประธานในพิธี ณ ศูนย์การประชุมอิมแพ็ค ฟอรั่ม เมืองทองธานี จังหวัดนนทบุรี โดยมี ผศ.ดร.ณกมล ปุญชเขตต์ทิกุล ประธานคณะกรรมการสมัชชาคุณธรรมแห่งชาติ รศ.นพ.สุริยเดว ทรีปาตี ผู้อำนวยการศูนย์คุณธรรม (องค์การมหาชน) พร้อมด้วยคณะกรรมการศูนย์คุณธรรม และภาคีเครือข่ายทั้งภาครัฐและเอกชน ร่วมงาน
กระทรวงมหาดไทย ร่วมกับศูนย์คุณธรรม (องค์การมหาชน) และภาคีเครือข่ายจากทุกภาคส่วน ร่วมจัด "งานสมัชชาคุณธรรมแห่งชาติ ครั้งที่ 14" ภายใต้แนวคิด "พลังครอบครัวและภาคีเครือข่าย เสริมสร้างนิเวศคุณธรรม สู่การพัฒนาที่ยั่งยืน" เพื่อเป็นเวทีกลางเชื่อมโยงเครือข่ายทางสังคมในการกำหนดทิศทางการขับเคลื่อนคุณธรรม มุ่งสู่การพัฒนาที่ยั่งยืน และสอดคล้องกับยุทธศาสตร์ชาติด้านคุณธรรม ผลักดันข้อเสนอเชิงนโยบายที่ตอบโจทย์สถานการณ์สังคมปัจจุบัน รวมถึงแลกเปลี่ยนเรียนรู้ในรูปแบบ "ชม แชร์ เชียร์" นำเสนอผลงานจากหน่วยงาน ชุมชน องค์กร และภาคีเครือข่ายคุณธรรมในหลากหลายมิติ

ที่มา : https://www.thaigov.go.th/news/contents/details/100015