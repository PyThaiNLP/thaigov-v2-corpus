รัฐบาลไทย-ข่าวทำเนียบรัฐบาล-"มหาดไทย" ร่วมกับ กทม. และภาคีเครือข่าย Kick-off สร้างเสริมสุขภาพเชิงรุกเพื่อลดภาวะคลอดก่อนกำหนด

วันพฤหัสบดีที่ 21 สิงหาคม 2568
21/08/2568
พิมพ์
"มหาดไทย" ร่วมกับ กทม. และภาคีเครือข่าย Kick-off สร้างเสริมสุขภาพเชิงรุกเพื่อลดภาวะคลอดก่อนกำหนด
"มหาดไทย" ร่วมกับ กทม. และภาคีเครือข่าย Kick-off สร้างเสริมสุขภาพเชิงรุกเพื่อลดภาวะคลอดก่อนกำหนด
เมื่อวันที่ 19 ส.ค. 68 นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายมานะ สิมมา ที่ปรึกษาด้านกฎหมาย เป็นผู้เเทน ร่วม Kick off โครงการสร้างเสริมสุขภาพเชิงรุกเพื่อลดภาวะคลอดก่อนกำหนด กรุงเทพมหานคร ณ ห้องประชุมเทเวศรวงศ์วิวัฒน์ ชั้น 20 อาคารอนุสรณ์ 100 ปี โรงพยาบาลกลาง สำนักการแพทย์ โดยมี นายแพทย์สุนทร สุนทรชาติ รองปลัดกรุงเทพมหานคร เป็นประธานในพิธี โดย พญ.ภาวิณี รุ่งทนต์กิจ ผู้อำนวยการสำนักอนามัย (นักบริหาร ระดับสูง) กรุงเทพมหานคร นายศิริพันธ์ ศรีกงพลี รองอธิบดีกรมส่งเสริมการปกครองท้องถิ่น นางบุณฑริก หิรัญบูรณะ ผู้เชี่ยวชาญด้านนโยบายและยุทธศาสตร์ สำนักนโยบายและแผน สำนักงานปลัดกระทรวงมหาดไทย ร่วมด้วย
กระทรวงมหาดไทย ร่วมกับ กรุงเทพมหานคร และโครงการเครือข่ายสุขภาพมารดาและทารกเพื่อครอบครัวไทย ในพระราชูปถัมภ์ สมเด็จพระบรมโอรสาธิราชฯ สยามมกุฎราชกุมาร จัดโครงการสร้างเสริมสุขภาพเชิงรุกเพื่อลดภาวะคลอดก่อนกำหนด เพื่อสื่อสารแนวทางการดำเนินงานขับเคลื่อนของกรุงเทพมหานคร โดยมีเป้าหมายหลักในการลดอัตราการคลอดก่อนกำหนดไม่เกินร้อยละ 8 โดยภาคีเครือข่ายหลัก ได้แก่ กระทรวงสาธารณสุข กระทรวงมหาดไทย เเละกรุงเทพมหานคร ได้ร่วมแสดงสัญลักษณ์เปิดตัวโครงการฯ และเยี่ยมชมบูธนิทรรศการจากภาคีเครือข่ายต่าง ๆ ตลอดจนรับฟังการบรรยาย เรื่อง การขับเคลื่อนโครงการสร้างเสริมสุขภาพเชิงรุกเพื่อลดภาวะคลอดก่อนกำหนด ภายใต้โครงการเครือข่ายสุขภาพมารดาและทารกเพื่อครอบครัวไทย ในพระราชูปถัมภ์ สมเด็จพระบรมโอรสาธิราชฯ สยามมกุฎราชกุมาร โดยศาสตราจารย์คลินิกเกียรติคุณ นายแพทย์ธราธิป โคละทัต ผู้จัดการโครงการฯ และเสวนาในหัวข้อ “กรอบการดำเนินโครงการสร้างเสริมสุขภาพเชิงรุกเพื่อลดภาวะคลอดก่อนกำหนดของกรุงเทพมหานคร” และ “แนวทางการดำเนินงานเพื่อป้องกันการคลอดก่อนกำหนดในพื้นที่”

ที่มา : https://www.thaigov.go.th/news/contents/details/99966