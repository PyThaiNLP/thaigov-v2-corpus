รัฐบาลไทย-ข่าวทำเนียบรัฐบาล-รองนายกฯ ประเสริฐ เป็นประธานร่วมการประชุม Ministerial session: Dialogue on International Cooperation on AI 

วันอังคารที่ 24 มิถุนายน 2568
รองนายกฯ ประเสริฐ เป็นประธานร่วมการประชุม Ministerial session: Dialogue on International Cooperation on AI
รองนายกฯ ประเสริฐ เป็นประธานร่วมการประชุม Ministerial session: Dialogue on International Cooperation on AI
เมื่อวันที่ 24 มิถุนายน 2568 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเศรษฐกิจเเละสังคม ได้ทำหน้าที่ประธานร่วมการประชุม Ministerial session: Dialogue on International Cooperation on AI ร่วมกับ นางลิเดีย อาร์เธอร์ บริโต ผู้ช่วยผู้อำนวยการใหญ่แห่งยูเนสโก
โดยการประชุมฯ เป็นการประชุมระดับรัฐมนตรี ภายใต้การประชุม The 3rd UNESCO Global Forum on the Ethics of AI 2025 โดยมีผู้เข้าร่วมประกอบด้วย รัฐมนตรีและเจ้าหน้าที่อาวุโสกว่า 20 ประเทศ จากประเทศสมาชิกยูเนสโก ร่วมด้วยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม นางปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม และ ดร. ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์
การประชุมฯ มีวัตถุประสงค์เพื่อส่งเสริมความร่วมมือระหว่างประเทศในด้านการพัฒนาปัญญาประดิษฐ์ (AI) เพื่อส่งเสริมนวัตกรรมปัญญาประดิษฐ์ (AI) ที่มีความรับผิดชอบ จริยธรรม และครอบคลุมโดยที่ประชุมฯ ได้มีการแลกเปลี่ยนนโยบายและการดำเนินการที่สำคัญ ได้แก่ (1) แนวทางการพัฒนาและ
การขับเคลื่อน AI และธรรมาภิบาลปัญญาประดิษฐ์ (AI Governance) (2) ความท้าทายระหว่างการพัฒนา AI ธรรมาภิบาลปัญญาประดิษฐ์ และจริยธรรมปัญญาประดิษฐ์ (AI Ethics) นอกจากนี้ ประเด็นสำคัญที่ผู้แทนไทยได้นำเสนอ คือ การเตรียมเสนอต่อที่ประชุมในการจัดตั้ง ศูนย์ AI Governance Practice Center (AIGPC) ที่ประเทศไทย เพื่อเป็นศูนย์ระดับภูมิภาคสำหรับแลกเปลี่ยนนโยบาย สร้างกำลังคน และส่งเสริมความก้าวหน้าการพัฒนาเทคโนโลยีปัญญาประดิษฐ์อย่างมีจริยธรรม
---------------------------------------------

ที่มา : https://www.thaigov.go.th/news/contents/details/97791