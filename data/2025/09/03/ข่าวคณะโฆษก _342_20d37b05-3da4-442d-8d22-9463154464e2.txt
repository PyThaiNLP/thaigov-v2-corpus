รัฐบาลไทย-ข่าวทำเนียบรัฐบาล-“ไทยคู่ฟ้า” รายงาน  ไทยพร้อม ปฏิบัติตามข้อตกลงเพื่อสันติภาพของภูมิภาคตามข้อตกลง RBC ไทย-กัมพูชา ขณะที่สถานการณ์ในพื้นที่ 7 จังหวัดปกติ      

วันเสาร์ที่ 23 สิงหาคม 2568
23/08/2568
พิมพ์
“ไทยคู่ฟ้า” รายงาน  ไทยพร้อม ปฏิบัติตามข้อตกลงเพื่อสันติภาพของภูมิภาคตามข้อตกลง RBC ไทย-กัมพูชา ขณะที่สถานการณ์ในพื้นที่ 7 จังหวัดปกติ
“ไทยคู่ฟ้า” รายงาน
ไทยพร้อม ปฏิบัติตามข้อตกลงเพื่อสันติภาพของภูมิภาคตามข้อตกลง RBC ไทย-กัมพูชา ขณะที่สถานการณ์ในพื้นที่ 7 จังหวัดปกติ
วันนี้ (วันเสาร์ที่ 23 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย–กัมพูชา (ศบ.ทก.)  สรุปสถานการณ์ชายแดน 11 จุด ใน 7 จังหวัด  จากฝ่ายความมั่นคง ยังคงปกติ กองทัพไทยยังคงตรึงกำลังและเฝ้าระวังตลอด 24 ชั่วโมง เพื่อรับมือทุกความเคลื่อนไหว และพร้อมตอบโต้ หากมีการละเมิดอธิปไตยไทย
สำหรับการประชุมคณะกรรมการชายแดนส่วนภูมิภาค (RBC) ไทย–กัมพูชา สมัยวิสามัญ วานนี้ (วันศุกร์ที่ 22 สิงหาคม 2568) ณ มณฑลทหารบกที่ 19 จ.สระแก้ว ทั้งสองฝ่ายได้มีการลงนามบันทึกความตกลงเพิ่มเติมจากเดิม 13 จากประชุมคณะกรรมการชายแดนทั่วไป (GBC) ที่มาเลเซีย เมื่อ 7 สิงหาคม 2568 ที่ผ่านมา อีก 3 ข้อ รวมเป็น 16 ข้อ
ทั้งนี้ได้มีการเพิ่มเติมในประเด็นที่สำคัญ ได้แก่ การเก็บกู้ทุ่นระเบิด ร่วมการปราบปรามเครือข่ายสแกมเมอร์ และการจัดสรรพื้นที่ชายแดนให้ชัดเจน
ทั้งนี้ รัฐบาลยืนยันว่า จะใช้ทุกกลไกทั้งทางการทูตและความมั่นคง เพื่อแก้ไขปัญหาเชิงรุกอย่างเป็นรูปธรรม โดยจะไม่ยอมให้มีการล่วงล้ำเขตแดน ไม่ว่าจะในรูปแบบใด และพร้อมใช้ทุกมาตรการที่จำเป็นในการตอบโต้กัมพูชาอย่างเหมาะสม
ส่วนกรณีที่มีการปล่อยข่าวเท็จ ว่าไทยเรียกประชุมรัฐสภาเพื่อประกาศสงครามนั้น
รัฐบาลไทยยืนยันไม่เป็นความจริง เป็นข่าวเท็จ สว.สส.ประชุมปกติ วันจันทร์ - วันพฤหัสบดี ทุกสัปดาห์เป็นปกติในสมัยประชุมนี้ นายจิรายุ กล่าว

ที่มา : https://www.thaigov.go.th/news/contents/details/100021