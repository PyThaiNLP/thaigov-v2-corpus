รัฐบาลไทย-ข่าวทำเนียบรัฐบาล-​วธ. หนุนเสนอ "ครูบาเจ้าศรีวิชัย" บุคคลสำคัญของโลก "รมว.ปุ๋ง" คาดปี 69 ชงยูเนสโกยกย่องเป็นบุคคลสำคัญของโลกในวาระ 150 ปีชาตกาล 

วันพุธที่ 25 มิถุนายน 2568
​วธ. หนุนเสนอ "ครูบาเจ้าศรีวิชัย" บุคคลสำคัญของโลก "รมว.ปุ๋ง" คาดปี 69 ชงยูเนสโกยกย่องเป็นบุคคลสำคัญของโลกในวาระ 150 ปีชาตกาล
​วธ. หนุนเสนอ "ครูบาเจ้าศรีวิชัย" บุคคลสำคัญของโลก "รมว.ปุ๋ง" คาดปี 69 ชงยูเนสโกยกย่องเป็นบุคคลสำคัญของโลกในวาระ 150 ปีชาตกาล ชูพระเถระแห่งล้านนาผู้มีคุณูปการด้านศาสนา วัฒนธรรมและการพัฒนาสังคม
วธ. หนุนเสนอ "ครูบาเจ้าศรีวิชัย" บุคคลสำคัญของโลก "รมว.ปุ๋ง" คาดปี 69 ชงยูเนสโกยกย่องเป็นบุคคลสำคัญของโลกในวาระ 150 ปีชาตกาล ชูพระเถระแห่งล้านนาผู้มีคุณูปการด้านศาสนา วัฒนธรรมและการพัฒนาสังคม
วันที่ 1 มิถุนายน 2568 (ที่ผ่านมา) นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เปิดเผยภายหลังได้รับรายงานผลการดำเนินงานและความคืบหน้าการสืบค้นข้อมูล และการจัดทำเอกสาร “ครูบาเจ้าศรีวิชัย” เพื่อเสนอชื่อเป็นบุคคลสำคัญของโลก โดยนายพงษ์เทพ มนัสตรง ประธานสภาวัฒนธรรมจังหวัดลำพูน ในฐานะประธานคณะทำงานจัดทำเอกสาร “ครูบาเจ้าศรีวิชัย” ซึ่งกระทรวงวัฒนธรรม โดยกรมการศาสนา กำลังดำเนินการขับเคลื่อนภารกิจในการเสนอชื่อ “ครูบาเจ้าศรีวิชัย” พระเถระผู้เป็นที่เคารพศรัทธาแห่งล้านนาไทย ต่อองค์การการศึกษา วิทยาศาสตร์ และวัฒนธรรมแห่งสหประชาชาติ หรือ UNESCO เพื่อยกย่องเป็น “บุคคลสำคัญของโลก” เนื่องในโอกาสครบรอบ 150 ปีชาตกาล ในปี 2571 ในโครงการการเฉลิมฉลองวาระครบรอบที่สำคัญทางประวัติศาสตร์ที่เชื่อมโยงกับงานขององค์การยูเนสโกของรัฐสมาชิก (The celebration of anniversaries in Member States with  which UNESCO could be associated)
“ขณะนี้การดำเนินงานอยู่ระหว่างคณะทำงานจัดทำเอกสารฯ ที่ได้รับการแต่งตั้งจาก วธ. ประกอบด้วยนักวิชาการ ผู้ทรงคุณวุฒิ และหน่วยงานในพื้นที่ รวบรวมข้อมูลอย่างรอบด้านครอบคลุมทั้งด้านศาสนาประวัติศาสตร์ วัฒนธรรม และพัฒนาการทางสังคม ซึ่งครูบาเจ้าศรีวิชัยได้รับการยกย่องว่าเป็น “นักบุญแห่งล้านนา” ด้วยคุณูปการด้านศาสนา วัฒนธรรม และพัฒนาสังคม เช่น การสร้างถนนขึ้นดอยสุเทพด้วยแรงศรัทธาประชาชน และการบูรณะวัดหลายแห่งโดยไม่พึ่งงบรัฐ โดยการเสนอชื่อครั้งนี้อยู่ระหว่างการจัดทำเอกสาร โดยมีการลงพื้นที่เก็บข้อมูลทั้งในไทย ลาว เมียนมา และจีน เพื่อแสดงอิทธิพลของครูบาต่อวัฒนธรรมพุทธในภูมิภาค” รมว.วัฒนธรรมกล่าว
รมว.วัฒนธรรม กล่าวว่า นี่คือโอกาสสำคัญของไทยในการแสดงรากเหง้าทางคุณธรรมให้โลกได้รับรู้ เนื่องจากครูบาเจ้าศรีวิชัย นับเป็นปูชนียบุคคลของโลกเป็นพระสงฆ์ที่ประชาชนให้ความเคารพและศรัทธา และได้รับการเสนอชื่อให้ เป็นบุคคลสำคัญของโลกในฐานะผู้ที่มีคุณูปการโดดเด่นต่อมวลมนุษยชาติในด้านศาสนา การศึกษา วัฒนธรรม หรือสันติภาพ ซึ่งครูบาเจ้าศรีวิชัยถือว่ามีคุณสมบัติครบถ้วนคาดว่าจะยื่นเอกสารต่อสำนักเลขาธิการคณะกรรมการแห่งชาติว่าด้วยการศึกษา วิทยาศาสตร์ และวัฒนธรรม (ยูเนสโก) กระทรวงศึกษาธิการให้ทันกำหนดเวลาในเดือนตุลาคม ปี 2569

ที่มา : https://www.thaigov.go.th/news/contents/details/97812