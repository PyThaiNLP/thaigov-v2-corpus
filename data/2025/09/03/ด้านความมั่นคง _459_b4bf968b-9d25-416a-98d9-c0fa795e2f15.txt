รัฐบาลไทย-ข่าวทำเนียบรัฐบาล-"ปลัดมหาดไทย" นำประชุมอนุกรรมการประจำภาคตะวันออกเฉียงเหนือ

วันพฤหัสบดีที่ 28 สิงหาคม 2568
28/08/2568
พิมพ์
"ปลัดมหาดไทย" นำประชุมอนุกรรมการประจำภาคตะวันออกเฉียงเหนือ
"ปลัดมหาดไทย" นำประชุมอนุกรรมการประจำภาคตะวันออกเฉียงเหนือ
วันนี้ (28 ส.ค. 68) เวลา 11.30 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย ในฐานะประธานคณะอนุกรรมการประจำภาคตะวันออกเฉียงเหนือ มอบหมายให้ นายอรรษิษฐ์ สัมพันธรัตน์ ปลัดกระทรวงมหาดไทย เป็นประธานการประชุมคณะอนุกรรมการประจำภาคตะวันออกเฉียงเหนือ ครั้งที่ 3/2568 ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล และผ่านสื่ออิเล็กทรอนิกส์
การประชุมฯ ในวันนี้ ที่ประชุมได้รับทราบคำสั่งแต่งตั้งคณะอนุกรรมการประจำภาคตะวันออกเฉียงเหนือ การปรับปรุงแผนปฏิบัติราชการประจำปีและการเปลี่ยนแปลงโครงการตามแผนปฏิบัติราชการประจำปีของจังหวัดและกลุ่มจังหวัดภาคตะวันออกเฉียงเหนือ ปีงบประมาณ พ.ศ. 2568
พร้อมทั้งเห็นชอบการปรับปรุงแผนปฏิบัติราชการประจำปีและการเปลี่ยนแปลงโครงการตามแผนปฏิบัติราชการประจำปีของจังหวัดและกลุ่มจังหวัดภาคตะวันออกเฉียงเหนือ ปีงบประมาณ พ.ศ. 2568 การจัดทำบันทึกความร่วมมือระหว่างจังหวัดกาฬสินธุ์กับส่วนราชการ รัฐวิสาหกิจ องค์กรปกครองส่วนท้องถิ่น และหน่วยงานอื่นของรัฐ ตามมาตรา 56 และการแต่งตั้งคณะทำงานภายใต้คณะอนุกรรมการประจำภาคตะวันออกเฉียงเหนือ
คณะอนุกรรมการประจำภาค ทำหน้าที่ในการกำหนดหลักเกณฑ์การดำเนินงาน การประสานงานและบูรณาการความร่วมมือกับภาคส่วนต่างๆ การติดตามประเมินผล และการให้ข้อเสนอแนะเพื่อพัฒนาการดำเนินงานในระดับภาค

ที่มา : https://www.thaigov.go.th/news/contents/details/100237