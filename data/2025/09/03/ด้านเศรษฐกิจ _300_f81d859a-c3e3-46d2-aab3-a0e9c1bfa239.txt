รัฐบาลไทย-ข่าวทำเนียบรัฐบาล-บขส. เปิดให้บริการเส้นทางกรุงเทพฯ – ทุ่งช้าง เฉพาะเที่ยวไป ได้แล้ว และจะเปิดให้บริการตามปกติ ตั้งแต่วันพรุ่งนี้ (28 ก.ค.68) เป็นต้นไป หลังสถานการณ์น้ำท่วมภาคเหนือคลี่คลาย

วันอาทิตย์ที่ 27 กรกฎาคม 2568
บขส. เปิดให้บริการเส้นทางกรุงเทพฯ – ทุ่งช้าง เฉพาะเที่ยวไป ได้แล้ว และจะเปิดให้บริการตามปกติ ตั้งแต่วันพรุ่งนี้ (28 ก.ค.68) เป็นต้นไป หลังสถานการณ์น้ำท่วมภาคเหนือคลี่คลาย
....
นายอรรถวิท รักจำรูญ กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ขณะนี้สถานการณ์น้ำท่วมในพื้นที่ภาคเหนือ จากผลกระทบของพายุโซนร้อนวิภา ในพื้นที่จังหวัดน่าน เริ่มคลี่คลายระดับน้ำแห้งลงแล้ว แต่ยังมีโคลนและสิ่งสกปรกในพื้นที่สถานีขนส่งผู้โดยสารจังหวัดน่าน รวมถึงระบบไฟฟ้าที่ได้รับความเสียหายบางส่วน ต้องดำเนินการทำความสะอาดและตรวจสอบระบบไฟฟ้าก่อนเปิดให้บริการตามปกติ
ดังนั้น เพื่อบรรเทาผลกระทบและอำนวยความสะดวกแก่ผู้โดยสาร บขส. จึงเปิดให้บริการรถโดยสาร จำนวน 1 เส้นทาง สายที่ 47 เส้นทาง กรุงเทพฯ - ทุ่งช้าง เฉพาะเที่ยวไปจากกรุงเทพฯ - ทุ่งช้าง รถออกจากสถานีขนส่งผู้โดยสารกรุงเทพ (จตุจักร) หรือหมอชิต 2 เที่ยวเวลา 18.30 น. ราคาค่าโดยสาร 641 บาท ทั้งนี้ผู้โดยสารที่ต้องการลงที่ จ.น่าน สามารถใช้บริการในเส้นทางดังกล่าวได้ ค่าโดยสาร 567 บาท
อย่างไรก็ดี บขส. จะกลับมาเปิดให้บริการปกติ ในเที่ยวไปและเที่ยวกลับ เวลา 18.30 น. ในเส้นทางกรุงเทพฯ - ทุ่งช้าง ตั้งแต่วันที่ 28 กรกฎาคม 2568 เป็นต้นไป
ส่วนพื้นที่จังหวัดแพร่ ปัจจุบันระดับน้ำได้ลดลงเป็นปกติแล้ว ทำให้รถโดยสารสามารถเข้ารับ - ส่ง ผู้โดยสารในสถานีขนส่งผู้โดยสารจังหวัดแพร่ ได้ตามปกติ
สอบถามข้อมูลการเดินทางได้ที่ Social booking (จองตั๋ว) โทรศัพท์ 0 2936 3660 หรือ Facebook Page : บขส. (บขส.) และ  Line บขส. : @TCL99)

ที่มา : https://www.thaigov.go.th/news/contents/details/98912