รัฐบาลไทย-ข่าวทำเนียบรัฐบาล-"วราวุธ" เผย พม. จัดพิธีถวายพระพรชัยมงคล น้อมสำนึกในพระมหากรุณาธิคุณ สมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม

วันพุธที่ 6 สิงหาคม 2568
"วราวุธ" เผย พม. จัดพิธีถวายพระพรชัยมงคล น้อมสำนึกในพระมหากรุณาธิคุณ สมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม
"วราวุธ" เผย พม. จัดพิธีถวายพระพรชัยมงคล น้อมสำนึกในพระมหากรุณาธิคุณ สมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม
วันที่ 6 สิงหาคม 2568 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า กระทรวง พม. กำหนดจัดพิธีถวายพระพรชัยมงคลสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2568 เพื่อแสดงความจงรักภักดีและน้อมสํานึกในพระมหากรุณาธิคุณ ในวันที่ 8 สิงหาคม 2568 นี้ โดยมีคณะผู้บริหาร ข้าราชการ และเจ้าหน้าที่ของกระทรวง พม. ร่วมถวายพระพรชัยมงคล ด้วยการกล่าวถวายราชสดุดีเฉลิมพระเกียรติ กล่าวถวายพระพรชัยมงคล ถวายความเคารพเบื้องหน้าพระบรมฉายาลักษณ์ พร้อมร่วมร้องเพลงสรรเสริญพระบารมี และเพลงสดุดีพระแม่ไทย พร้อมนำคณะผู้บริหารลงนามถวายพระพรเบื้องหน้าพระบรมฉายาลักษณ์ ที่ห้องประชุมปกรณ์ อังศุสิงห์ ชั้น 2 อาคารกรมพัฒนาสังคมและสวัสดิการ กระทรวง พม.
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงมีพระราชดำรัสในเรื่องการสังคมสงเคราะห์ โดยเปลี่ยนจากการ "ให้" เป็นความพยายามให้ราษฎรได้ช่วยเหลือตนเอง โดยอาศัยความรู้ความสามารถที่ราษฎรมีอยู่แล้วในแต่ละท้องถิ่นแล้วนำมาพัฒนาใช้ให้เป็นประโยชน์และทรงมีพระราชกรณียกิจที่สำคัญ ด้วยโครงการอันเนื่องมาจากพระราชดำริด้านการพัฒนาคุณภาพชีวิตประชาชนทุกหมู่เหล่า
ซึ่งกระทรวง พม. มีส่วนร่วมในการสนับสนุนและดำเนินงานตามโครงการอันเนื่องมาจากพระราชดำริ อาทิ การส่งเสริมอาชีพและรายได้ให้กับราษฎรบนพื้นที่สูงซึ่งเป็นกลุ่มเป้าหมายของกระทรวง พม. เพื่อหยุดการหักล้างถางป่า ทำลายพื้นที่ป่าต้นน้ำลำธาร
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว
#วราวุธศิลปอาชา #ศบปภ #พันธกิจสำคัญ9ด้าน #12สิงหาคม #วันแม่แห่งชาติ

ที่มา : https://www.thaigov.go.th/news/contents/details/99419