รัฐบาลไทย-ข่าวทำเนียบรัฐบาล-วธ.ลุยอีสาน ! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า โชว์ “สานศิลป์ถิ่นอีสาน” ถ่ายทอดศิลป์สู่อาชีพ จังหวัดร้อยเอ็ด

วันพฤหัสบดีที่ 31 กรกฎาคม 2568
วธ.ลุยอีสาน ! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า โชว์ “สานศิลป์ถิ่นอีสาน” ถ่ายทอดศิลป์สู่อาชีพ จังหวัดร้อยเอ็ด
วธ.ลุยอีสาน ! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์ “สานศิลป์ถิ่นอีสาน” ถ่ายทอดศิลป์สู่อาชีพ ณ ห้องประดับฟ้า โรงเเรมเพชรรัชต์การ์เด้น จังหวัดร้อยเอ็ด
วธ.ลุยอีสาน ! “ศิลปินสร้างศิลปิน” ขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า พร้อมโชว์ “สานศิลป์ถิ่นอีสาน” ถ่ายทอดศิลป์สู่อาชีพ ณ ห้องประดับฟ้า โรงเเรมเพชรรัชต์การ์เด้น จังหวัดร้อยเอ็ด
เมื่อเร็ว ๆ นี้ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานพิธีเปิดกิจกรรมขยายผลภูมิปัญญาศิลปินสู่การพัฒนาอาชีพ ระดับภูมิภาค 70 พรรษา สมเด็จพระกนิษฐาธิราชเจ้า “ศิลปินสร้างศิลปิน” โดยมี นายชัชวาลย์ เบญจสิริวงศ์ ผู้ว่าราชการจังหวัดร้อยเอ็ด วัฒนธรรมจังหวัดร้อยเอ็ด วัฒนธรรมจังหวัดภาคตะวันออกเฉียงเหนือตอนล่าง  หัวหน้าส่วนราชการ ผู้อำนวยการสถานศึกษา ศิลปินเเห่งชาติ ศิลปินศิลปาธร ศิลปินพื้นบ้าน คณะครู อาจารย์ เเละเเขกผู้มีเกียรติ เข้าร่วม ณ ห้องประดับฟ้า โรงเเรมเพชรรัชต์การ์เด้น จังหวัดร้อยเอ็ด ภายในงานมีการแสดงชุด “สานศิลป์ถิ่นอีสาน” จากศิลปินเเห่งชาติเเละเยาวชนจังหวัดร้อยเอ็ด
นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม กล่าวว่า กระทรวงวัฒนธรรม (วธ.) ได้ดำเนินการจัดกิจกรรมนี้ภายใต้แนวคิดเฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสวันคล้ายวันพระราชสมภพ 2 เมษายน 2568 และทรงเจริญพระชนมายุ 70 พรรษา ในฐานะ “องค์วิศิษฏศิลปิน” ผู้เป็นเลิศทางศิลปะ ประเสริฐกว่าศิลปินทั้งปวง และเนื่องในโอกาสครบรอบ 40 ปี ศิลปินแห่งชาติ จึงได้ดำเนินโครงการส่งเสริม สนับสนุน และพัฒนาศักยภาพอุตสาหกรรมวัฒนธรรมไทยสู่ระดับสากลผ่านกิจกรรมขยายผลภูมิปัญญาศิลปินสู่การพัฒนาอาชีพ  “ศิลปินสร้างศิลปิน” ถือเป็นกิจกรรมที่มีความสำคัญในการขับเคลื่อนนโยบายของกระทรวงวัฒนธรรมด้านการสืบสาน อนุรักษ์ และต่อยอดภูมิปัญญาทางวัฒนธรรมอย่างเป็นรูปธรรม พร้อมส่งเสริมศิลปิน ครูภูมิปัญญา และเครือข่ายวัฒนธรรมในภูมิภาคให้มีบทบาทในการถ่ายทอดองค์ความรู้สู่คนรุ่นใหม่ เพื่อพัฒนาเป็นอาชีพ สร้างรายได้ และเสริมสร้างอัตลักษณ์ชาติให้เข้มแข็ง ควบคู่กับการปลูกฝังความภาคภูมิใจในวัฒนธรรมท้องถิ่น และสามารถประยุกต์ใช้ได้อย่างสร้างสรรค์ในยุคปัจจุบัน
กิจกรรมในครั้งนี้มีการจัดฐานการเรียนรู้เชิงปฏิบัติการจากศิลปินเเห่งชาติ ศิลปินศิลปาธร ศิลปินพื้นบ้านและครูศิลปะ 19 ท่าน ถ่ายทอดองค์ความรู้ในหลากหลายแขนงให้เเก่เด็ก เยาวชน และประชาชนกว่า 500 คน จาก 10 จังหวัด ภาคตะวันออกเฉียงเหนือตอนล่าง ได้เรียนรู้ สืบทอด และภาคภูมิใจในมรดกทางวัฒนธรรมของชาติและท้องถิ่นผ่านการอบรมเชิงปฏิบัติใน 14 ฐานการเรียนรู้ ประกอบด้วย ฐานการเเสดงหมอลำพื้นบ้าน-ลำกลอน ฐานการขับร้องเพลงโคราช ฐานดนตรีพื้นบ้านอีสานจำนวน 3 ฐาน ได้เเก่ พิณ เเคน โหวด ฐานนาฏศิลป์อิสานใต้ ฐานการฟ้อนรำพื้นบ้านอิสาน ฐานนาฏศิลป์สร้างสรรค์ ฐานปั้นดินเเละผลิตภัณฑ์งานดินเผา ฐานหัตถกรรมผ้าบาติก ฐานออกเเบบลายผ้าทอ ฐานขันหมากเบ็ง พาน บายศรี ฐานศิลปะลวดดัดเเละฐานหัตถกรรมปักลาย โดยจัดขึ้นระหว่างวันที่ 29 - 31 กรกฎาคม 2568 ด้วยความร่วมมือของสำนักงานวัฒนธรรมจังหวัดกลุ่มภาคตะวันออกเฉียงเหนือตอนล่าง ได้แก่ จังหวัดร้อยเอ็ด นครราชสีมา สุรินทร์ บุรีรัมย์ ชัยภูมิ อุบลราชธานี อำนาจเจริญ ศรีสะเกษ ยโสธร เเละมุกดาหาร
ทั้งนี้ กระทรวงวัฒนธรรมยังคงเดินหน้าขับเคลื่อนกิจกรรม “ศิลปินสร้างศิลปิน” อย่างต่อเนื่องในระดับภูมิภาค โดยเน้นการส่งเสริมครูภูมิปัญญาและเครือข่ายวัฒนธรรมเป็นศูนย์กลางการเรียนรู้ เพื่อผลักดันทุนวัฒนธรรมให้เป็นพลังขับเคลื่อนเศรษฐกิจสร้างสรรค์ พัฒนาอาชีพ และยกระดับคุณภาพชีวิตประชาชนอย่างมั่นคงและยั่งยืน

ที่มา : https://www.thaigov.go.th/news/contents/details/99134