รัฐบาลไทย-ข่าวทำเนียบรัฐบาล-  เหตุการณ์ทั่วไปปกติ..ย้ำไม่มี..รื้อลวดหนาม.. มีแต่เพิ่มในเขตอธิปไตยของประเทศไทย

วันอังคารที่ 19 สิงหาคม 2568
19/08/2568
พิมพ์
เหตุการณ์ทั่วไปปกติ..ย้ำไม่มี..รื้อลวดหนาม.. มีแต่เพิ่มในเขตอธิปไตยของประเทศไทย
สรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันจันทร์ที่ 18  สิงหาคม 2568 ถึงเวลา 06.00 น. วันนี้ (วันอังคารที่  19 สิงหาคม 2568) เหตุการณ์ปกติ
วันนี้ (วันอังคารที่ 19 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย – กัมพูชา (ศบ.ทก.) เปิดเผยว่า สถานการณ์ชายแดนไทย – กัมพูชา ทั้ง 7 จังหวัด เหตุการณ์ปกติ    กองทัพไทยยังคงวางกำลังตามแนวที่มั่นทั้ง 11 พื้นที่ และวางรั้วลวดหนามอย่างต่อเนื่อง เพื่อรักษาอธิปไตยของไทยไม่ให้ใครล่วงล้ำเข้ามา
“ประเทศไทยยังคงยึดมั่นในการรักษาข้อตกลงหยุดยิง หลังเที่ยงคืน 28 กรกฎาคม คือ “อยู่ตรงไหน ให้อยู่ตรงนั้น” และเดินหน้าแก้ไขปัญหาชายแดนด้วยสันติวิธี ขณะเดียวกัน รัฐบาลไทยปกป้องอธิปไตยของไทย และจะไม่ยอมให้มีการละเมิดบูรณภาพแห่งดินแดน
สำหรับ การล้อมรั้วลวดหนาม จะไม่มีการรื้อถอนอย่างเด็ดขาด และยืนยันจะดำเนินการอย่างต่อเนื่องเพื่อรักษาอธิปไตยในเขตแดนของประเทศไทย และดูแลความปลอดภัยของคนไทยในพื้นที่

ที่มา : https://www.thaigov.go.th/news/contents/details/99856