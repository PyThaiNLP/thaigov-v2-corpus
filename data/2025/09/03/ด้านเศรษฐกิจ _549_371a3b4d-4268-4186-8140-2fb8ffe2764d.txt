รัฐบาลไทย-ข่าวทำเนียบรัฐบาล-รองปลัดเกษตรฯ เปิดประชุมคณะกรรมการบริหารนโยบายสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง ครั้งที่ 2/2568

วันพุธที่ 20 สิงหาคม 2568
รองปลัดเกษตรฯ เปิดประชุมคณะกรรมการบริหารนโยบายสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง ครั้งที่ 2/2568
รองปลัดเกษตรฯ เปิดประชุมคณะกรรมการบริหารนโยบายสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง ครั้งที่ 2/2568
นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะกรรมการบริหารนโยบายสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง ครั้งที่ 2/2568 โดยมี ผู้บริหารสังกัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์ 135 และผ่านระบบ Zoom Cloud Meeting ว่า ที่ประชุมได้รับทราบผลการดำเนินงานโครงการสินค้าเกษตรและบริการมูลค่าสูง ปีงบประมาณ 2567–2568 ครอบคลุม 3 ด้าน ได้แก่ 1) ด้านพืช แมลงเศรษฐกิจ และบริการเชิงสร้างสรรค์ 2) ด้านปศุสัตว์ และ 3) ด้านประมง รวมถึงมีมติเห็นชอบให้ดำเนินโครงการและกิจกรรมภายใต้นโยบายการยกระดับสินค้าเกษตรและบริการมูลค่าสูง ปีงบประมาณ 2569 เพื่อยกระดับศักยภาพสินค้าเกษตรในแต่ละท้องถิ่น โดยมอบหมายให้หน่วยงานที่เกี่ยวข้อง จัดทำรายละเอียดโครงการ/กิจกรรม พร้อมแผนการดำเนินงาน เพื่อเสนอคณะกรรมการฯ ในการประชุมครั้งถัดไป
“โครงการสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง จะช่วยเกษตรกรยกระดับพัฒนาและขยายผลรูปแบบสินค้าเกษตรในแต่ละท้องถิ่น เช่น ข้าว กาแฟ มะพร้าว กล้วยหอมทอง ปลาสวยงาม และโคเนื้อ ให้เกิดเป็นสินค้าเกษตรมูลค่าสูง โดยหน่วยงานในสังกัดกระทรวงเกษตรและสหกรณ์จะเข้าไปช่วยให้ความรู้ คำแนะนำ พร้อมประชาสัมพันธ์สินค้าให้เข้าถึงกลุ่มเป้าหมาย เพื่อสร้างโอกาสทางเศรษฐกิจ เพิ่มขีดความสามารถการแข่งขันของเกษตรกรไทย และส่งเสริมความยั่งยืนของภาคการเกษตรในระยะยาว” รองปลัดเกษตรฯ กล่าว

ที่มา : https://www.thaigov.go.th/news/contents/details/99944