รัฐบาลไทย-ข่าวทำเนียบรัฐบาล-​รองปลัดฯ ศุภกิจ ร่วมพิธีประทานรางวัล “ประชาบดี” ประจำปี 2568 ยกย่องต้นแบบพัฒนาสังคม ช่วยผู้อยู่ในสภาวะยากลำบาก 

วันพฤหัสบดีที่ 17 กรกฎาคม 2568
15/07/2568
พิมพ์
​รองปลัดฯ ศุภกิจ ร่วมพิธีประทานรางวัล “ประชาบดี” ประจำปี 2568 ยกย่องต้นแบบพัฒนาสังคม ช่วยผู้อยู่ในสภาวะยากลำบาก
​รองปลัดฯ ศุภกิจ ร่วมพิธีประทานรางวัล “ประชาบดี” ประจำปี 2568 ยกย่องต้นแบบพัฒนาสังคม ช่วยผู้อยู่ในสภาวะยากลำบาก
วันที่ 14 กรกฎาคม 2568 นายศุภกิจ บุญศิริ รองปลัดกระทรวงอุตสาหกรรม เข้าร่วมพิธีประทานรางวัล “ประชาบดี” ประจำปี 2568 โดยมี พลเอก พระวรวงศ์เธอ พระองค์เจ้าเฉลิมศึกยุคล เสด็จเป็นองค์ประธานในพิธี พร้อมด้วย นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ นายกันตพงศ์ รังษีสว่าง อธิบดีกรมพัฒนาสังคมและสวัสดิการ และคณะผู้บริหาร ข้าราชการ และเจ้าหน้าที่ เฝ้ารับเสด็จ ณ โรงแรมปรินซ์ พาเลซ กรุงเทพมหานคร
สำหรับ รางวัล “ประชาบดี” เป็นรางวัลที่มอบให้แก่ผู้ทำคุณประโยชน์ดีเด่น ผู้อยู่ในสภาวะยากลำบากและผู้อยู่ในสภาวะยากลำบากที่ประพฤติตนดีเด่น เพื่อยกย่องเชิดชูเกียรติและสร้างขวัญกำลังใจแก่บุคคล องค์กร สื่อ และต้นแบบคนสู้ชีวิตที่ทำคุณประโยชน์ดีเด่นแก่ผู้อยู่ในสภาวะยากลำบากและบุคคลผู้อยู่ในสภาวะยากลำบากประพฤติตนดีเด่น อีกทั้งเพื่อสร้างแรงบันดาลใจแก่บุคคล องค์กร สื่อ ในการดำเนินกิจกรรมเพื่อสังคมและมีส่วนร่วมในการจัดสวัสดิการสังคมและพัฒนาสังคม ทั้งนี้ รางวัล “ประชาบดี” จัดขึ้นครั้งแรกเมื่อปี 2550 โดยแบ่งออกเป็น 4 ประเภท ได้แก่ 1) บุคคลผู้ทำคุณประโยชน์ 2) องค์กรที่ทำคุณประโยชน์  3) สื่อสร้างสรรค์ และ 4) ต้นแบบคนสู้ชีวิต

ที่มา : https://www.thaigov.go.th/news/contents/details/98427