รัฐบาลไทย-ข่าวทำเนียบรัฐบาล-รองปลัดเกษตรฯ ประชุมคณะกรรมการบริหารและขับเคลื่อนงาน สป.กษ. เร่งขับเคลื่อนองค์กรสู่ยุคดิจิทัล

วันศุกร์ที่ 8 สิงหาคม 2568
รองปลัดเกษตรฯ ประชุมคณะกรรมการบริหารและขับเคลื่อนงาน สป.กษ. เร่งขับเคลื่อนองค์กรสู่ยุคดิจิทัล
รองปลัดเกษตรฯ ประชุมคณะกรรมการบริหารและขับเคลื่อนงาน สป.กษ. เร่งขับเคลื่อนองค์กรสู่ยุคดิจิทัล
นางอัญชลี สุวจิตตานนท์ รองปลัดกระทรวงเกษตรและสหกรณ์ เป็นประธานการประชุมคณะกรรมการบริหารและขับเคลื่อนงานสำนักงานปลัดกระทรวงเกษตรและสหกรณ์ ครั้งที่ 4/2568 โดยมี ผู้บริหารสังกัดสำนักงานปลัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์ 134 – 135 สำหรับที่ประชุมได้มีมติเห็นชอบการพัฒนาระบบงานของสำนักงานปลัดกระทรวงเกษตรและสหกรณ์และการกำหนดตัวชี้วัดสำนัก/กอง ในปี พ.ศ. 2569 เพื่อยกระดับองค์กรมุ่งสู่ระบบราชการ 4.0 พร้อมทั้งรับทราบความคืบหน้าการจัดทำแผนการปฏิบัติงาน ประจำปีงบประมาณ พ.ศ. 2569 การจัดทำกรอบการติดตามผลการดำเนินงานของสำนักงานปลัดกระทรวงเกษตรและสหกรณ์ การขับเคลื่อนโครงการการส่งเสริมการจัดการขยะอิเล็กทรอนิกส์ภายใต้โครงการ “คนไทยไร้ E – waste” และรับทราบความก้าวหน้าผลการดำเนินโครงการ OPSMOAC Healthy Care ใส่ใจดูแลสุขภาพ ไปด้วยกัน
ทั้งนี้ รองปลัดเกษตรฯ ได้เน้นย้ำให้ทุกหน่วยงานจัดเก็บข้อมูลก่อนดำเนินโครงการ เพื่อเตรียมฐานข้อมูลสำหรับจัดทำตัวชี้วัดเปรียบเทียบก่อนและหลังดำเนินโครงการให้เห็นความสำเร็จเป็นรูปธรรมที่ชัดเจนมากยิ่งขึ้น รวมถึงมอบหมายให้ศูนย์เทคโนโลยีสารสนเทศและการสื่อสาร เป็นเจ้าภาพหลักในการดูแลเครื่องมือสนับสนุนให้รองรับการใช้งาน e-Office และ e-Sarabun รวมถึงการเชื่อมโยงข้อมูลเข้าระบบต่าง ๆ ในอนาคตต่อไป

ที่มา : https://www.thaigov.go.th/news/contents/details/99516