รัฐบาลไทย-ข่าวทำเนียบรัฐบาล-ธอส. ช่วยแบ่งเบาภาระดอกเบี้ยบ้านให้ลูกค้า กับ สินเชื่อบ้าน ธอส. - กบข. อัตราดอกเบี้ย 0% ปีแรก ผ่อนชำระเงินงวดเริ่มต้นเพียงล้านละ 4,400 บาทต่อเดือน เท่านั้น!

วันอังคารที่ 24 มิถุนายน 2568
24/06/2568
พิมพ์
ธอส. ช่วยแบ่งเบาภาระดอกเบี้ยบ้านให้ลูกค้า กับ สินเชื่อบ้าน ธอส. - กบข. อัตราดอกเบี้ย 0% ปีแรก ผ่อนชำระเงินงวดเริ่มต้นเพียงล้านละ 4,400 บาทต่อเดือน เท่านั้น!
ธอส.  มอบสิทธิพิเศษข้าราชการที่ยังรับราชการอยู่ และเป็นสมาชิก กบข. ช่วยแบ่งเบาภาระดอกเบี้ยบ้าน เพียงใช้สินเชื่อ “โครงการบ้าน ธอส. - กบข. เพื่อที่อยู่อาศัยข้าราชการครั้งที่ 16” ครอบคลุมทุกวัตถุประสงค์การกู้ รวมถึงการไถ่ถอนจากสถาบันการเงินอื่น
ธนาคารอาคารสงเคราะห์ (ธอส.) มอบสิทธิพิเศษข้าราชการที่ยังรับราชการอยู่ และเป็นสมาชิกกองทุนบำเหน็จบำนาญข้าราชการ (กบข.) ช่วยแบ่งเบาภาระดอกเบี้ยบ้าน เพียงใช้สินเชื่อ “โครงการบ้าน ธอส. - กบข. เพื่อที่อยู่อาศัยข้าราชการครั้งที่ 16” ครอบคลุมทุกวัตถุประสงค์การกู้ รวมถึงการไถ่ถอนจากสถาบันการเงินอื่น (รีไฟแนนซ์) และซื้ออุปกรณ์หรือสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัย กับอัตราดอกเบี้ย 0% ปีแรก, ปีที่ 2 เท่ากับ 3.25% ต่อปี, ปีที่ 3 เท่ากับ 4.55% ต่อปี (อัตราดอกเบี้ยเฉลี่ย 3 ปีแรก เท่ากับ 2.60%), ปีที่ 4 – 5 เท่ากับ MRR-2.00% ต่อปี และปีที่ 6 จนถึงตลอดอายุสัญญา เท่ากับ MRR-1.25% ต่อปี และกรณีกู้ชำระหนี้/ซื้ออุปกรณ์ฯ เท่ากับ MRR (อัตราดอกเบี้ย MRR ของ ธอส. ปัจจุบันอยู่ที่ 6.495% ต่อปี) ระยะเวลาการกู้นานสูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียงเดือนละ 4,400 บาท เท่านั้น! สำหรับผู้ที่สนใจสามารถยื่นขอสินเชื่อได้ที่ ธอส. ทุกสาขาทั่วประเทศ ตั้งแต่วันนี้เป็นต้นไป สอบถามรายละเอียดเพิ่มเติมได้ที่ ธอส. ทุกสาขาทั่วประเทศ หรือ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/97772