รัฐบาลไทย-ข่าวทำเนียบรัฐบาล-ปลัดกระทรวงการท่องเที่ยวและกีฬา เป็นประธานการประชุมคณะอนุกรรมการด้านการส่งเสริมและพัฒนาบุคลากรด้านการกีฬา ครั้งที่ 1/2568

วันพุธที่ 3 กันยายน 2568
ปลัดกระทรวงการท่องเที่ยวและกีฬา เป็นประธานการประชุมคณะอนุกรรมการด้านการส่งเสริมและพัฒนาบุคลากรด้านการกีฬา ครั้งที่ 1/2568
ปลัดกระทรวงการท่องเที่ยวและกีฬา เป็นประธานการประชุมคณะอนุกรรมการด้านการส่งเสริมและพัฒนาบุคลากรด้านการกีฬา ครั้งที่ 1/2568
วันที่ 2 กันยายน 2568 เวลา 13.30 น. ณ ห้องประชุม 1 ชั้น 2 กระทรวงการท่องเที่ยวและกีฬา นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะอนุกรรมการด้านการส่งเสริมและพัฒนาบุคลากรด้านการกีฬา ครั้งที่ 1/2568 โดยมี นายมงคล วิมลรัตน์ อธิบดีกรมพลศึกษา หน่วยราชการในพระองค์ฯ และผู้แทนจากหน่วยงานที่เกี่ยวข้อง เข้าร่วมประชุมอย่างพร้อมเพรียง
การประชุมครั้งนี้มีวาระสำคัญ ได้แก่
การพิจารณาแนวทางการจัดทำ ระบบสารานุกรมกีฬาประเทศไทย (Thailand Sports Almanac)
การพัฒนาบุคลากรด้านการกีฬาในระดับต่าง ๆ
การมอบหมายหน่วยงานที่เกี่ยวข้องดำเนินการด้านการส่งเสริมและพัฒนาบุคลากร
สำหรับ ระบบสารานุกรมกีฬาประเทศไทย (Thailand Sports Almanac) จะถูกพัฒนาให้เป็นแพลตฟอร์มกลางสำหรับฐานข้อมูลด้านการกีฬาของประเทศ โดยอาศัยความร่วมมือจากทุกภาคส่วน ทั้งภาครัฐ ภาคเอกชน และภาคประชาชน เพื่อบูรณาการข้อมูลให้ครบถ้วน ถูกต้อง และทันสมัย โดยมีเป้าหมายเพื่อให้สาธารณชนสามารถเข้าถึงข้อมูลที่เชื่อถือได้ อีกทั้งยังช่วยสนับสนุนการกำหนดนโยบาย การติดตามและประเมินผล ตลอดจนการสร้างความร่วมมือที่เข้มแข็ง เพื่อขับเคลื่อนการพัฒนากีฬาไทยอย่างเป็นระบบ มีทิศทางที่ชัดเจน และยั่งยืนในระยะยาว
การประชุมครั้งนี้สะท้อนถึงความมุ่งมั่นของกระทรวงการท่องเที่ยวและกีฬาในการพัฒนาบุคลากรและยกระดับการจัดการข้อมูลด้านการกีฬาของประเทศ เพื่อสร้างความพร้อมและศักยภาพในการแข่งขันบนเวทีนานาชาติในอนาคต

ที่มา : https://www.thaigov.go.th/news/contents/details/100364