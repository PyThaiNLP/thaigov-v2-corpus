รัฐบาลไทย-ข่าวทำเนียบรัฐบาล-ปลัดเกษตรฯ หารือร่วมกับหน่วยงานในสังกัดกระทรวงเกษตรและสหกรณ์ และธนาคารเพื่อการเกษตรและสหกรณ์การเกษตร 

วันพุธที่ 2 กรกฎาคม 2568
ปลัดเกษตรฯ หารือร่วมกับหน่วยงานในสังกัดกระทรวงเกษตรและสหกรณ์ และธนาคารเพื่อการเกษตรและสหกรณ์การเกษตร
ปลัดเกษตรฯ หารือร่วมกับหน่วยงานในสังกัดกระทรวงเกษตรและสหกรณ์ และธนาคารเพื่อการเกษตรและสหกรณ์การเกษตร
วันที่ 2 กรกฎาคม 2568 เวลา 13.30 น. นายประยูร อินสกุล ปลัดกระทรวงเกษตรและสหกรณ์ เป็นประธานการหารือร่วมกันระหว่างหน่วยงานในสังกัดกระทรวงเกษตรและสหกรณ์ และธนาคารเพื่อการเกษตรและสหกรณ์การเกษตร (ธ.ก.ส.) ณ ห้องประชุม 1403 กระทรวงเกษตรและสหกรณ์ โดยมี นางสาวภัทราภรณ์ โสเจยยะ รองปลัดกระทรวงเกษตรและสหกรณ์ นายรพีภัทร์ จันทรศรีวงศ์ อธิบดีกรมวิชาการเกษตร นายพีรพันธ์ คอทอง อธิบดีกรมส่งเสริมการเกษตร นายชัยวัฒน์ โยธคล เลขาธิการสำนักงานมาตรฐานสินค้าเกษตรและอาหารแห่งชาติ ผู้แทนจากกรมส่งเสริมสหกรณ์ ผู้แทนจากธนาคารเพื่อการเกษตรและสหกรณ์การเกษตร (ธ.ก.ส.) และผู้ที่มีส่วนเกี่ยวข้อง เข้าร่วม โดยที่ปะชุมได้หารือแนวทางในการส่งเสริมและสนับสนุน smart farmer หรือเกษตรกรทั่วไปให้สามารถเป็นผู้ประกอบการในการรวบรวมผลผลิตทางการเกษตร โดยใช้แหล่งเงินทุนที่จะได้รับการสนับสนุนจาก ธ.ก.ส. เพื่อยกระดับให้เกษตรกรสามารถขายสินค้าทางการเกษตรได้ในราคาที่เป็นธรรม

ที่มา : https://www.thaigov.go.th/news/contents/details/98108