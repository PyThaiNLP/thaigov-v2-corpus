รัฐบาลไทย-ข่าวทำเนียบรัฐบาล-รองปลัดถาวรฯ เป็นประธานเปิดการประชุมประชุมสัมมนาเชิงปฏิบัติการเรื่อง “พลิกโฉมระบบเกษตรและอาหารไทย สู่อนาคตที่ยั่งยืน  (Thailand Pathway for Agri-Food  Systems Transformation) : อิ่

วันจันทร์ที่ 21 กรกฎาคม 2568
รองปลัดถาวรฯ เป็นประธานเปิดการประชุมประชุมสัมมนาเชิงปฏิบัติการเรื่อง “พลิกโฉมระบบเกษตรและอาหารไทย สู่อนาคตที่ยั่งยืน  (Thailand Pathway for Agri-Food  Systems Transformation) : อิ่
รองปลัดถาวรฯ เป็นประธานเปิดการประชุมประชุมสัมมนาเชิงปฏิบัติการเรื่อง “พลิกโฉมระบบเกษตรและอาหารไทย สู่อนาคตที่ยั่งยืน  (Thailand Pathway for Agri-Food  Systems Transformation) : อิ่ม..และ..ดี..2030” พร้อมขับเคลื่อนระบบเกษตรและอาหารสู่อนาคตอย่างยั่งยืน
นายถาวร ทันใจ รองปลัดกระทรวงเกษตรและสหกรณ์ เปิดเผยภายหลังเป็นประธานเปิดการประชุมประชุมสัมมนาเชิงปฏิบัติการเรื่อง “พลิกโฉมระบบเกษตรและอาหารไทย สู่อนาคตที่ยั่งยืน  (Thailand Pathway for Agri-Food  Systems Transformation) : อิ่ม..และ..ดี..2030” โดยมี นายสีดาร์ ดามาปุรี เจ้าหน้าที่​อาวุโส​ด้านความปลอดภัย​อาหารและโภชนาการ​ (Mr. Sridhar Dharmapuri, Module Leader, Senior Food Safety and Nutrition Officer of the Food and Agriculture Organization of the United Nations – Regional Office for Asia and the Pacific) ดร.นพ.ไพโรจน์ เสาน่วม รองผู้จัดการ สำนักงานกองทุนสนับสนุนการสร้างเสริมสุขภาพ (สสส.) ร่วมเป็นประธานกล่าวเปิดการประชุม ณ โรงแรมเซ็นทารา แกรนด์ แอท เซ็นทรัลพลาซา ลาดพร้าว กรุงเทพฯ ว่า โลกกำลังเผชิญกับความท้าทายใหม่ ๆ ทั้งการเปลี่ยนแปลงสภาพภูมิอากาศ ความไม่มั่นคงทางอาหาร ความเหลื่อมล้ำในระบบเศรษฐกิจและสังคม ตลอดจนวิกฤตสุขภาพและวิกฤตพลังงาน ซึ่งล้วนส่งผลต่อเสถียรภาพของระบบอาหารในทุกประเทศ องค์การสหประชาชาติ จึงได้จัดประชุมสุดยอดผู้นำระบบอาหารโลก หรือ UN Food Systems Summit หรือ UNFSS ในปี 2021 เพื่อผลักดันให้ทุกประเทศปรับเปลี่ยนระบบอาหารอย่างเป็นรูปธรรม ภายใต้แนวคิดหลัก “ไม่ทิ้งใครไว้ข้างหลัง” และส่งเสริมความมั่นคงด้านอาหาร โภชนาการ ความเป็นธรรม และการรักษาสิ่งแวดล้อมไปพร้อมกัน
รองปลัดกระทรวงเกษตรและสหกรณ์ กล่าวว่า กระทรวงเกษตรและสหกรณ์ ได้มีการผลักดันการมีส่วนร่วมของทุกภาคส่วน ในการจัดทำแผน “Thailand National Pathway” ที่เชื่อมโยงแนวทางจาก UNFSS สู่บริบทประเทศไทยภายใต้แนวคิดคิด “อิ่ม..และ..ดี” ซึ่งแนวคิดดังกล่าวไม่ได้เป็นเพียงกรอบทางวิชาการหรือแนวโน้มสากลเท่านั้น แต่เป็นกรอบนโยบายที่ประเทศไทยสามารถนำไปปรับใช้กับบริบทจริงในพื้นที่ นำไปสู่การกำหนดมาตรการในระดับปฏิบัติการที่เชื่อมโยงการดำรงชีพของเกษตรกร ความมั่นคงทางอาหารของประชาชน และศักยภาพของประเทศในการแข่งขันบนเวทีโลกอีกด้วย
นอกจากนี้ กระทรวงเกษตรและสหกรณ์มีความมุ่งมั่นในการยกระดับระบบเกษตรและอาหารไทยให้มั่นคง มั่งคั่ง และยั่งยืน ซึ่งสอดคล้องกับนโยบายสำคัญของรัฐมนตรีว่าการกระทรวงเกษตรและสหกรณ์ ได้แก่ 1) การพัฒนาระบบบริหารจัดการภาครัฐและการทำงานเชิงรุก 2) ดำเนินการบริหารจัดการทรัพยากรและความเสี่ยง 3) การพัฒนาการผลิต การแปรรูป และการเพิ่มมูลค่าเกษตร 4) การดำเนินการเสริมศักยภาพเกษตรกรและสถาบันเกษตรกร และ 5) การดำเนินการปกป้องตลาดและสร้างสภาพแวดล้อมเอื้อต่อการค้า
“ตลอดระยะเวลา 4 ปีที่ผ่านมา กระทรวงเกษตรและสหกรณ์ได้ร่วมมือกับองค์การ FAO ในการดำเนินโครงการสำคัญ ได้แก่ “Technical Assistance for National Pathway” และ “Assessment of Food Systems และ Food Waste and Food Loss in Thailand” ซึ่งได้สร้างองค์ความรู้เชิงระบบ รวมถึงข้อเสนอเชิงนโยบายที่มีคุณค่า ซึ่งหวังเป็นอย่างยิ่งว่าในวันนี้จะมีการต่อยอดผลลัพธ์เหล่านั้นอย่างมีประสิทธิภาพมากขึ้น และเปิดโอกาสให้เกิดการมีส่วนร่วมจากทุกภาคส่วนอย่างกว้างขวางอีกทั้งในช่วงปลายเดือนกรกฎาคมนี้ รองปลัดกระทรวงเกษตรและสหกรณ์ ในฐานะ National Convenor ของประเทศไทยจะเข้าร่วมการประชุม UNFSS+4 ณ เมืองแอดดิสอาบาบา ประเทศเอธิโอเปีย โดยจะนำเสนอความก้าวหน้าในการดำเนินงานของประเทศไทย ผมเชื่อมั่นว่าข้อเสนอจากเวทีในวันนี้จะเป็นพื้นฐานสำคัญของการจัดทำรายงานของประเทศไทยต่อที่ประชุมต่อไป” รองปลัดกระทรวงเกษตรและสหกรณ์ กล่าว

ที่มา : https://www.thaigov.go.th/news/contents/details/98612