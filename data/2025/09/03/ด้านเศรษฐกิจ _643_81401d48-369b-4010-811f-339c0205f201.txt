รัฐบาลไทย-ข่าวทำเนียบรัฐบาล-​ปลัดฯณัฐพล นำทีมขับเคลื่อนร่างโครงการสำคัญ ผลักดันอุตสาหกรรม สู่เป้าหมายยุทธศาสตร์ชาติ 2570 

วันอังคารที่ 2 กันยายน 2568
02/09/2568
พิมพ์
​ปลัดฯณัฐพล นำทีมขับเคลื่อนร่างโครงการสำคัญ ผลักดันอุตสาหกรรม สู่เป้าหมายยุทธศาสตร์ชาติ 2570
​ปลัดฯณัฐพล นำทีมขับเคลื่อนร่างโครงการสำคัญ ผลักดันอุตสาหกรรม สู่เป้าหมายยุทธศาสตร์ชาติ 2570
วันที่ 29 สิงหาคม 2568 นายณัฐพล รังสิตพล ปลัดกระทรวงอุตสาหกรรม เป็นประธานประชุมแนวทางการจัดทำ (ร่าง) ข้อเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติ (Flagship Project) ประจำปีงบประมาณ พ.ศ. 2570 ของสำนักงานปลัดกระทรวงอุตสาหกรรม เพื่อชี้แจงแนวทางในการจัดทำโครงการสำคัญ โดยมีนายศุภกิจ  บุญศิริ นายวิฤทธิ์  วิเศษสินธุ์  รองปลัดกระทรวงอุตสาหกรรม นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายเอกนิติ รมยานนท์ นายเศรษฐรัชต์ เลือดสกุล นายกฤศ จันทร์สุวรรณ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นางสุชาดา โพธิ์เจริญ ที่ปรึกษาปลัดกระทรวงอุตสาหกรรม นายเตมีย์ พันธุวงค์ราช ผู้ช่วยปลัดกระทรวงอุตสาหกรรม คณะผู้บริหาร อุตสาหกรรมจังหวัด 76 จังหวัด และเจ้าหน้าที่ที่เกี่ยวข้อง เข้าร่วม ณ ห้องประชุม ชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
การประชุมครั้งนี้มีวัตถุประสงค์เพื่อชี้แจงแนวทางการจัดทำโครงการสำคัญของสำนักงานปลัดกระทรวงอุตสาหกรรม รวมถึงโครงการที่นำเสนอโดยสำนักงานอุตสาหกรรมจังหวัด ระดับกลุ่มจังหวัด และกองสังกัดส่วนกลาง เพื่อนำมาบูรณาการให้สอดคล้องกับเป้าหมายตามยุทธศาสตร์ชาติ และภารกิจสำคัญของกระทรวงอุตสาหกรรมในการผลักดันนโยบายสู่ระดับพื้นที่ โดยที่ประชุมได้มีการนำเสนอรายละเอียดโครงการ การดำเนินงาน และร่วมพิจารณาข้อคิดเห็นและข้อเสนอแนะเพื่อปรับปรุงให้โครงการของสำนักงานปลัดกระทรวงอุตสาหกรรมให้สอดคล้องกับเกณฑ์การจัดทำโครงการตามกรอบยุทธศาสตร์ชาติ (Flagship Project) ทั้งนี้ หน่วยงานต่าง ๆ จะได้นำข้อเสนอแนะที่ได้รับไปปรับปรุงและแก้ไขรายละเอียดโครงการ ก่อนส่งให้กองยุทธศาสตร์และแผนงาน สำนักงานปลัดกระทรวงอุตสาหกรรม รวบรวมเป็นภาพรวม เพื่อเสนอในระดับกระทรวงอุตสาหกรรมต่อไป

ที่มา : https://www.thaigov.go.th/news/contents/details/100326