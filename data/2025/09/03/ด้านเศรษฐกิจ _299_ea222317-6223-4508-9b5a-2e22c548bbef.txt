รัฐบาลไทย-ข่าวทำเนียบรัฐบาล-คมคมนาคม - สาธารณสุข” เยี่ยมศูนย์พักพิง - โรงพยาบาล  มอบสิ่งของ - ให้กำลังใจพี่น้องประชาชนชาวศรีสะเกษ - อุบลราชธานี ที่ประสบภัยจากปัญหาชายแดนไทย - กัมพูชา

วันอาทิตย์ที่ 27 กรกฎาคม 2568
คมคมนาคม - สาธารณสุข” เยี่ยมศูนย์พักพิง - โรงพยาบาล  มอบสิ่งของ - ให้กำลังใจพี่น้องประชาชนชาวศรีสะเกษ - อุบลราชธานี ที่ประสบภัยจากปัญหาชายแดนไทย - กัมพูชา
....
นายสมศักดิ์ เทพสุทิน รัฐมนตรีว่าการกระทรวงสาธารณสุข พร้อมด้วย นางมนพร เจริญศรี รัฐมนตรีช่วยว่าการกระทรวงคมนาคม นำข้าราชการเจ้าหน้าที่เกี่ยวข้อง ตัวแทนผู้นำชุมชนท้องถิ่น ลงพื้นที่ให้กำลังใจและมอบสิ่งของเครื่องอุปโภคบริโภค น้ำดื่ม ให้กับพี่น้องประชาชนที่ประสบภัยจากปัญหาชายแดนไทย - กัมพูชา ในพื้นที่จังหวัดศรีสะเกษและอุบลราชธานี เมื่อวันที่ 26 กรกฎาคม 2568
นางมนพร เจริญศรี กล่าวว่า ได้ร่วมคณะรัฐมนตรีว่าการกระทรวงสาธารณสุข ท่านสมศักดิ์  เทพสุทิน และข้าราชการเจ้าหน้าที่เกี่ยวข้อง ลงพื้นที่ตรวจเยี่ยม ติดตามแผนการดำเนินการดูแลรักษาผู้ป่วย รวมถึงให้กำลังใจพี่น้องประชาชนที่ได้รับผลกระทบจากปัญหาชายแดนไทย - กัมพูชา โดยได้เดินทางไปเยี่ยมให้กำลังใจผู้ป่วย พร้อมมอบสิ่งของเครื่องอุปโภคบริโภค น้ำดื่ม ที่โรงพยาบาลอำเภอวังหิน โรงพยาบาลอำเภอปรางค์กู่  ศูนย์ช่วยเหลือผู้ประสบภัย วัดศรีปรางค์กู่ ตำบลพิมายเหนือ อำเภอปรางกู่ ศูนย์ช่วยเหลืออพยพ เทศบาลตำบลปรางค์กู่ โรงพยาบาลอำเภอทับทัน จังหวัดศรีสะเกษ และโรงพยาบาลสรรพสิทธิประสงค์ อำเภอเมือง จังหวัดอุบลราชธานี ยืนยันว่า รัฐบาล กระทรวงคมนาคม และกระทรวงสาธารณสุข มีความพร้อมในการดูแลช่วยเหลือพี่น้องประชาชนทุกด้านอย่างเต็มกำลังความสามารถ ซึ่งรัฐบาลได้จัดสรรงบประมาณส่งต่อทุกกระทรวงเพียงพอในการชดเชยเยียวยาทุกด้าน พร้อมดูแลพี่น้องประชาชนให้มีความปลอดภัย
“ขอเป็นกำลังใจให้พี่น้องประชาชนทุกคน ยืนยันรัฐบาลไม่อยากให้เกิดปัญหากับพี่น้องประชาชน ในสถานการณ์แบบนี้สิ่งสำคัญที่สุดคือ กำลังใจและความรัก ความสามัคคี ขอให้เชื่อมั่นว่ารัฐบาลจะดูแลพี่น้องประชาชนให้ดีที่สุด มั่นใจว่าจะมีการเร่งดำเนินการนำความสงบสุขคืนสู่พี่น้องประชาชนโดยเร็ว นอกจากนี้ ยังได้ระดมทุกหน่วยงานเข้ามาดูแลช่วยเหลือทุกด้าน ขอเป็นกำลังใจให้พี่น้องประชาชนทุกคน” นางมนพร

ที่มา : https://www.thaigov.go.th/news/contents/details/98906