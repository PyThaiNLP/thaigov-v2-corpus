รัฐบาลไทย-ข่าวทำเนียบรัฐบาล-กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ให้บริการแก่ประชาชน ประจำเดือนกรกฎาคม 2568 

วันพุธที่ 2 กรกฎาคม 2568
02/07/2568
พิมพ์
กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ให้บริการแก่ประชาชน ประจำเดือนกรกฎาคม 2568
กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ ประจำเดือนกรกฎาคม 2568 เพื่ออำนวยความสะดวกให้กับประชาชนที่มีเหรียญกษาปณ์ และมีความต้องการแลกคืนแต่ยังไม่สามารถเข้าถึงในการรับแลกคืนเหรียญได้
วันนี้ (2 กรกฎาคม 2568) กรมธนารักษ์โดยกองบริหารเงินตราจะนำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ เพื่ออำนวยความสะดวกให้กับประชาชนที่มีเหรียญกษาปณ์ และมีความต้องการแลกคืนแต่ยังไม่สามารถเข้าถึงในการรับแลกคืนเหรียญได้ ประกอบด้วย เหรียญกษาปณ์หมุนเวียน ทุกชนิดราคา เหรียญกษาปณ์สภาพดี หรือเหรียญกษาปณ์ชำรุด เช่น เหรียญกษาปณ์ดำ ถูกตัด ถูกตอก ถูกตี เจาะรู บิดงอ ซึ่งภายในเดือนกรกฎาคม 2568 จะออกให้บริการตามสถานที่ ดังนี้
วันที่ 3 กรกฎาคม - สำนักงานธนารักษ์พื้นที่สิงห์บุรี เวลา 09.30 - 14.30 น.
วันที่ 7 กรกฎาคม - สำนักงานธนารักษ์พื้นที่นครนายก เวลา 09.30 - 14.30 น.
วันที่ 15 - 16 กรกฎาคม - ปตท.หน้าศาลเจ้าพ่อหลักเมือง จังหวัดสุพรรณบุรี เวลา 09.30 - 14.30 น.
วันที่ 18 กรกฎาคม - สำนักงานธนารักษ์พื้นที่นนทบุรี เวลา 09.30 - 14.30 น.
วันที่ 21 กรกฎาคม - ศาลากลางจังหวัดพระนครศรีอยุธยา เวลา 09.30 - 14.30 น.
วันที่ 22 - 23 กรกฎาคม - องค์พระปฐมเจดีย์ จังหวัดนครปฐม เวลา 09.30 - 14.30 น.
วันที่ 30 กรกฎาคม - ศาลากลางจังหวัดอ่างทอง เวลา 09.30 - 15.00 น.
สำหรับรถรับแลกคืนเหรียญกษาปณ์เคลื่อนที่เป็นอีกหนึ่งช่องทางที่กระตุ้นให้ประชาชนที่เก็บเหรียญกษาปณ์ไว้   นำออกมาแลกคืน เพื่อให้เกิดการหมุนเวียนเพิ่มมากขึ้น อีกทั้ง เป็นการอำนวยความสะดวกให้กับประชาชนที่ไม่สามารถเข้าถึงการรับแลกคืนเหรียญได้ ทั้งนี้ ประชาชน สามารถนำเหรียญกษาปณ์มาแลกคืนได้รายละไม่เกิน 10,000 บาท     รวมทุกชนิดราคา ต่อราย/ต่อวัน ทั้งนี้ขอความร่วมมือประชาชนผู้มารับบริการทำความสะอาดเหรียญมาด้วย และไม่ต้องบรรจุถุงย่อยเพื่อความรวดเร็วในการคัดนับและให้บริการ

ที่มา : https://www.thaigov.go.th/news/contents/details/98091