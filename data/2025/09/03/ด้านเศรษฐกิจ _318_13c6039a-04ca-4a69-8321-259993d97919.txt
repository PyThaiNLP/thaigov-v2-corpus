รัฐบาลไทย-ข่าวทำเนียบรัฐบาล-​รองปลัดถาวรฯ ร่วมการประชุมหัวข้อ: “From Vision to Action: The Power of Political Will for Inclusive, Resilient, Healthy and Sustainable Food Systems

วันอังคารที่ 29 กรกฎาคม 2568
​รองปลัดถาวรฯ ร่วมการประชุมหัวข้อ: “From Vision to Action: The Power of Political Will for Inclusive, Resilient, Healthy and Sustainable Food Systems
​รองปลัดถาวรฯ ร่วมการประชุมหัวข้อ: “From Vision to Action: The Power of Political Will for Inclusive, Resilient, Healthy and Sustainable Food Systems
นายถาวร ทันใจ รองปลัดกระทรวงเกษตรและสหกรณ์ ในฐานะผู้แทนประเทศไทยในฐานะผู้ประสานงานระดับชาติ (National Convenor) ร่วมการประชุมหัวข้อ: “From Vision to Action: The Power of Political Will for Inclusive, Resilient, Healthy and Sustainable Food Systems” ในห้วงการประชุม The Second Stocktake of the UN Food Systems Summit (UNFSS+4) พร้อมด้วยคณะผู้แทนประเทศไทย เข้าร่วม ณ กรุงแอดดิสอาบาบา ประเทศเอธิโอเปีย
ทั้งนี้ ประเทศไทยได้เน้นย้ำถึงเจตจำนงทางการเมืองที่เข้มแข็งในการเปลี่ยนวิสัยทัศน์ระดับโลกให้กลายเป็นการดำเนินการในระดับชาติอย่างเป็นรูปธรรม ภายหลังการประชุมสุดยอดระบบอาหารแห่งสหประชาชาติ ปี พ.ศ. 2564 (ค.ศ. 2021) ประเทศไทยได้เริ่มต้นกระบวนการด้วยการจัดเวทีการหารือแบบมีส่วนร่วมระหว่างภาครัฐ ภาคเอกชน และภาคประชาสังคม ทั้งในระดับประเทศและระดับภูมิภาค ซึ่งนำไปสู่การจัดทำแนวทางการเปลี่ยนผ่านระบบอาหารของชาติ (national pathway) ที่สอดคล้องกับเป้าหมายการพัฒนาที่ยั่งยืน (SDGs) และแนวทางของ UNFSS โดยมีแนวการเปลี่ยนผ่านระบบอาหารของประเทศไทย 4 ทิศหทางยุทธศาสตร์ ได้แก่ การกำกับดูแลแบบบูรณาการ (integrated governance), เศรษฐกิจและระบบการเงินที่ไม่ทิ้งใครไว้ข้างหลัง (inclusive economy and finance) วิทยาศาสตร์ นวัตกรรม และเทคโนโลยี (science innovation and technology) และ การเสริมสร้างขีดความสามารถร่วมกัน (collective capacity building)
นอกจากนี้ ประเทศไทยยังได้ขับเคลื่อนการดำเนินงานเชิงพื้นที่ผ่านคณะกรรมการอาหารระดับจังหวัด เพื่อให้แนวทางระดับชาติตอบสนองต่อบริบทและความต้องการของท้องถิ่นอย่างแท้จริง พร้อมเน้นย้ำ “อาหาร” ไม่เพียงเป็นปัจจัยพื้นฐานของชีวิตเท่านั้น แต่ยังเป็นกลไกสำคัญในการขับเคลื่อนเป้าหมายการพัฒนาที่ยั่งยืนทั้ง 17 ประการ ประเทศไทยขอเชิญชวนทุกภาคส่วนร่วมมือกันต่อไปในการเรียนรู้ การลงทุน และการดำเนินการร่วมกัน เพื่อเดินหน้า “จากวิสัยทัศน์สู่การปฏิบัติ” อย่างยั่งยืน
ในโอกาสนี้ รองปลัดกระทรวงเกษตรและสหกรณ์ กล่าวแสดงความขอบคุณ และแบ่งปันประสบการณ์การขับเคลื่อนระบบเกษตรและอาหารอย่างยั่งยืนของประเทศไทย รัฐบาลเอธิโอเปียและอิตาลี ตลอดจนศูนย์ประสานงานระบบอาหารแห่งสหประชาชาติ (UN Food Systems Coordination Hub) สำหรับการจัดการประชุม The Second Stocktake of the UN Food Systems Summit (UNFSS+4)
รองปลัดกระทรวงเกษตรและสหกรณ์ กล่าวแสดงความเสียใจอย่างสุดซึ้งต่อการจากไปของ Dr. David Nabarro ผู้นำระดับโลก และผู้สนับสนุนอย่างไม่เหน็ดเหนื่อยในประเด็นความมั่นคงทางอาหาร โภชนาการ และศักดิ์ศรีความเป็นมนุษย์ โดยย้ำว่าความทุ่มเทและบทบาทสำคัญของเขาในการผลักดันระบบอาหารที่ยั่งยืนร่วมกับประเทศไทยจะเป็นที่จดจำตลอดไป

ที่มา : https://www.thaigov.go.th/news/contents/details/98993