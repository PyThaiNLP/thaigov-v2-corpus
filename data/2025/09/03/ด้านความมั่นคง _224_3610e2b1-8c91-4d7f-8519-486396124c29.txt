รัฐบาลไทย-ข่าวทำเนียบรัฐบาล-มท.3 "เดชอิศม์" นำส่วนราชการจังหวัดสงขลา ร่วมปลูกป่าเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568

วันอังคารที่ 29 กรกฎาคม 2568
29/07/2568
พิมพ์
มท.3 "เดชอิศม์" นำส่วนราชการจังหวัดสงขลา ร่วมปลูกป่าเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
มท.3 "เดชอิศม์" นำส่วนราชการจังหวัดสงขลา ร่วมปลูกป่าเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568
นายเดชอิศม์ ขาวทอง รัฐมนตรีช่วยว่าการกระทรวงมหาดไทย นำประชาชนชาวจังหวัดสงขลาเปิดโครงการปลูกป่าเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568 โดยมี นางสาวสุภาพร กำเนิดผล สมาชิกสภาผู้แทนราษฎรจังหวัดสงขลา (คู่สมรส รมช.มท.) นายโชตินรินทร์ เกิดสม ผู้ว่าราชการจังหวัดสงขลา นางปวีณ์ริศา เกิดสม ประธานแม่บ้านมหาดไทยจังหวัดสงขลา นายพงศ์พยัคฆ์ ศรียา รองอธิบดีกรมป่าไม้ พร้อมด้วย รองผู้ว่าราชการจังหวัดสงขลา หัวหน้าส่วนราชการ นายอำเภอ กำนัน ผู้ใหญ่บ้าน ผู้บริหาร อปท. นักเรียน นักศึกษา และพี่น้องประชาชน ร่วมโครงการโดยพร้อมเพรียงกัน
.
กิจกรรมในวันนี้ นายเดชอิศม์ ได้นำผู้ร่วมงานปลูกต้นไม้บริเวณเขาคูหา ตำบลคูหาใต้ อำเภอรัตภูมิ จังหวัดสงขลา และได้มีการมอบกล้าไม้กว่า 7,000 ต้น ได้แก่ ต้นกันเกรา ทองอุไร ทรงบาดาล ขี้เหล็กบ้าน และมะขามยักษ์ จากศูนย์เพาะพันธุ์ไม้สงขลา ให้กับนายอำเภอทั้ง 16 อำเภอ นำไปเพาะปลูกในพื้นที่อำเภอพร้อมกันในวันที่ 29 กรกฎาคม 2568 เพื่อฟื้นฟูความอุดมสมบูรณ์ของทรัพยากรป่าไม้ และเพิ่มพื้นที่สีเขียวโดยบูรณาการความร่วมมือจากทุกภาคส่วนในการดูแลร่วมกันให้ต้นไม้เติบโตอย่างยั่งยืน อันแสดงออกถึงความจงรักภักดี และเทิดพระเกียรติอันเนื่องในโอกาสอันเป็นมิ่งมงคลนี้
.

ที่มา : https://www.thaigov.go.th/news/contents/details/98984