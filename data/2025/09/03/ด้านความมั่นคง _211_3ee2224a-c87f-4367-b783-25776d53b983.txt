รัฐบาลไทย-ข่าวทำเนียบรัฐบาล-"ธีรรัตน์" ยืนยันจิตรกรรมฝาผนัง 'ปู่ม่าน ย่าม่าน' ไม่ได้รับผลกระทบจากเหตุอุทกภัย และเตรียมประสานกรมศิลปากรเข้าสำรวจโบราณสถานในพื้นที่เพื่อบูรณะและหาแนวทางป้องกันระยะยาวต่อไป

วันเสาร์ที่ 26 กรกฎาคม 2568
26/07/2568
พิมพ์
"ธีรรัตน์" ยืนยันจิตรกรรมฝาผนัง 'ปู่ม่าน ย่าม่าน' ไม่ได้รับผลกระทบจากเหตุอุทกภัย และเตรียมประสานกรมศิลปากรเข้าสำรวจโบราณสถานในพื้นที่เพื่อบูรณะและหาแนวทางป้องกันระยะยาวต่อไป
"ธีรรัตน์" ยืนยันจิตรกรรมฝาผนัง 'ปู่ม่าน ย่าม่าน' ไม่ได้รับผลกระทบจากเหตุอุทกภัย และเตรียมประสานกรมศิลปากรเข้าสำรวจโบราณสถานในพื้นที่เพื่อบูรณะและหาแนวทางป้องกันระยะยาวต่อไป
วันนี้ (26 ก.ค. 68) นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เปิดเผยในขณะลงพื้นที่ติดตามสถานการณ์อุทกภัยเขตเทศบาลเมืองน่าน อำเภอเมืองน่าน จังหวัดน่าน เกี่ยวกับความห่วงใยของพี่น้องประชาชนที่แสดงความกังวลเกี่ยวกับผลกระทบของอุทกภัยต่อจิตรกรรมฝาผนัง 'ปู่ม่าน ย่าม่าน' ซึ่งเป็นจิตรกรรมที่ถือเป็น Soft Power สร้างมูลค่าทางเศรษฐกิจจากการท่องเที่ยวชุมชนของจังหวัดน่าน ได้รับความเสียหาย
นางสาวธีรรัตน์ กล่าวว่า สำหรับบริเวณวัดภูมินทร์ ซึ่งพี่น้องประชาชนในโซเชียลมีเดีย และพี่น้องประชาชนทั่วไป ต่างกังวลในเรื่องของจิตรกรรมฝาผนัง 'ปู่ม่าน ย่าม่าน' นั้น ตนขอเรียนว่า ภาพที่สื่อสารในโซเชียลมีเดีย เป็นภาพหุ่นปู่ม่าน ย่าม่านจำลอง ที่ตั้งอยู่ด้านหน้าพระอุโบสถ วัดภูมินทร์ ส่วน "ภาพปู่ม่าน ย่าม่าน" ที่เป็นจิตรกรรมฝาผนังภายในพระอุโบสถ ไม่ได้รับความเสียหายแต่อย่างใด นอกจากนี้ ยังมีวัดในพื้นที่ที่ได้รับผลกระทบอีก 26 วัด ทั้งนี้ ภายหลังจากสถานการณ์เข้าสู่ภาวะปกติแล้ว ท่านผู้ว่าราชการจังหวัดน่านจะได้ร่วมกับสำนักศิลปากรที่ 7 น่าน กรมศิลปากร กระทรวงวัฒนธรรม เข้าทำการตรวจสอบเพื่อรักษาให้จิตรกรรมฝาผนังปูม่านย่าม่าน และโบราณสถานอื่น ๆ เป็นสมบัติทางวัฒนธรรมของพี่น้องชาวน่านและชาวไทยอย่างยั่งยืนตลอดไป

ที่มา : https://www.thaigov.go.th/news/contents/details/98890