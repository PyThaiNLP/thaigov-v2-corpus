รัฐบาลไทย-ข่าวทำเนียบรัฐบาล-“จิราพร” ร่วมพิธีฉลองสัญญาบัตร พัดยศ และผ้าไตรพระราชทาน พระเถระวัดปากน้ำ และพระธรรมทูตสายต่างประเทศ

วันจันทร์ที่ 30 มิถุนายน 2568
30/06/2568
พิมพ์
“จิราพร” ร่วมพิธีฉลองสัญญาบัตร พัดยศ และผ้าไตรพระราชทาน พระเถระวัดปากน้ำ และพระธรรมทูตสายต่างประเทศ
“จิราพร” ร่วมพิธีฉลองสัญญาบัตร พัดยศ และผ้าไตรพระราชทาน พระเถระวัดปากน้ำ และพระธรรมทูตสายต่างประเทศ
วันที่ 30 มิถุนายน 2568 เวลา 17.00 น. ณ วัดปากน้ำ เขตภาษีเจริญ กรุงเทพฯ นางสาวจิราพรสินธุไพร รัฐมนตรีประจำสำนักนายกรัฐมนตรี และรักษาการแทนรัฐมนตรีว่าการอุดมศึกษา วิทยาศาสตร์ วิจัย และนวัตกรรม เป็นประธานฝ่ายฆราวาสในพิธีฉลองสัญญาบัตร พัดยศ และผ้าไตรพระราชทาน พระเถระวัดปากน้ำ และพระธรรมทูตสายต่างประเทศ ซึ่งได้รับพระราชทานตั้งสมณศักดิ์ เป็นพระครูสัญญาบัตร และได้รับการพิจารณาเลื่อนชั้นพระครูสัญญาบัตร โดยนางสาวจิราพรได้เป็นผู้อ่านสัญญาบัตรพระราชทานสมณศักดิ์ตั้งพระครูสัญญาบัตรในครั้งนี้
.
นางสาวจิราพร เปิดเผยว่า พระบาทสมเด็จพระเจ้าอยู่หัว ทรงมีพระราชโองการโปรดพระราชทานสมณศักดิ์ตั้งพระครูสัญญาบัตร จำนวน 46 รูป ประกอบด้วย พระเถระซึ่งได้รับพระราชทานตั้งสมณศักดิ์ พระครูสัญญาบัตร จำนวน 33 รูป และพระเถระซึ่งได้รับพระบัญชาเลื่อนชั้นสมณศักดิ์ พระครูสัญญาบัตร จำนวน 13 รูป ซึ่งถวายแด่พระสงฆ์ที่บำเพ็ญคุณประโยชน์แก่ประเทศชาติและพระพุทธศาสนา ผู้ดำรงตำแหน่งพระสังฆาธิการ บริหารกิจการคณะสงฆ์ ที่สมเด็จพระสังฆราช ทรงพิจารณาวินิจฉัยแล้ว ตามมติมหาเถรสมาคม สมควรได้รับการเลื่อนชั้นพระสังฆาธิการ จึงให้เลื่อนชั้นพระสังฆธิการในครั้งนี้
//////////

ที่มา : https://www.thaigov.go.th/news/contents/details/98031