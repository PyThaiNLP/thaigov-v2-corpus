รัฐบาลไทย-ข่าวทำเนียบรัฐบาล-​อุตสาหกรรมส่งด่วน…ความช่วยเหลือถึงมือทหารแนวหน้า ค่ายวีวัฒน์โยธิน จ.สุรินทร์

วันอาทิตย์ที่ 10 สิงหาคม 2568
10/08/2568
พิมพ์
​อุตสาหกรรมส่งด่วน…ความช่วยเหลือถึงมือทหารแนวหน้า ค่ายวีวัฒน์โยธิน จ.สุรินทร์
​อุตสาหกรรมส่งด่วน…ความช่วยเหลือถึงมือทหารแนวหน้า ค่ายวีวัฒน์โยธิน จ.สุรินทร์
จังหวัดสุรินทร์- 8 สิงหาคม 2568 เวลา 09.00น. นางสาวณัสชนก วงศ์ละ อุตสาหกรรมจังหวัดสุรินทร์ พร้อมเจ้าหน้าที่ฯ ส่งมอบสิ่งของอุปโภคบริโภค และชุดทหาร ให้แก่  ร้อยเอก ชยาคมน์ สกุลธรรมพินิจ ฝอ.25 ร.23 พัน. 3 ค่ายวีรวัฒน์โยธิน เป็นผู้แทนรับมอบ ภายใต้โครงการ “อุตสาหกรรมรวมใจส่งด่วน…ลำเลียงน้ำใจส่งถึงมือผู้ประสบภัยชาวไทย” เพื่อช่วยเหลือแทนคำขอบคุณแก่เจ้าหน้าที่ทหาร ซึ่งทำหน้าที่รั้วของชาติอย่างเข้มแข็ง มีร้อยเอกสุธี วงศ์มี หัวหน้ากองบังคับการ มณฑลทหารราบที่ 26 เป็นผู้แทนรับมอบ ณ มณฑลทหารบกที่ 26 จังหวัดบุรีรัมย์ เพื่อนำไปช่วยทหารที่ปฏิบัติหน้าที่บริเวณแนวชายแดนไทย-กัมพูชา ณ กองพันทหารราบที่ 3 กรมทหารราบที่ 23 ค่ายวีรวัฒน์โยธิน ต.นอกเมือง อ.เมือง จ.สุรินทร์
โครงการ “อุตสาหกรรมรวมใจส่งด่วน” กระทรวงอุตสาหกรรม ร่วมกับ บริษัท แฟลซ เอ็กซ์เพลส จำกัด ในการนำสิ่งของจำเป็นส่งให้ทหารในพื้นที่ชายแดนไทย-กัมพูชา โดยไม่มีค่าใช้จ่าย และเป็นไปตามนโยบายและดำริของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม
ทั้งนี้ สิ่งของที่ส่งมอบให้ทหารแดนหน้า จ.สุรินทร์ ถูกจัดเป็นถุงยังชีพ ได้แก่ ของอุปโภค จำนวน 200 ถุง ของบริโภค จำนวน  200 ถุง และชุดทหาร จำนวน 20 ชุด โดยรถขนส่งเดินทางจากกระทรวงอุตสาหกรรม ไปยังจังหวัดเป้าหมายอย่างรวดเร็ว

ที่มา : https://www.thaigov.go.th/news/contents/details/99556