รัฐบาลไทย-ข่าวทำเนียบรัฐบาล-ก.อุตฯ รวมพลังภาครัฐ-เอกชน ส่งต่อน้ำใจช่วยทหารชายแดนและผู้ประสบอุทกภัยภาคเหนือ

วันเสาร์ที่ 2 สิงหาคม 2568
02/08/2568
พิมพ์
ก.อุตฯ รวมพลังภาครัฐ-เอกชน ส่งต่อน้ำใจช่วยทหารชายแดนและผู้ประสบอุทกภัยภาคเหนือ
ก.อุตฯ รวมพลังภาครัฐ-เอกชน ส่งต่อน้ำใจช่วยทหารชายแดนและผู้ประสบอุทกภัยภาคเหนือ
วันที่ 31 กรกฎาคม 2568 คณะผู้บริหารกระทรวงอุตสาหกรรมนำโดย นายณัฐพล รังสิตพล ปลัดกระทรวงอุตสาหกรรม พร้อมด้วยนายกฤศ จันทร์สุวรรณ ผู้ตรวจราชการกระทรวงอุตสาหกรรม ร่วมรับมอบสิ่งของบริจาคในกิจกรรม “อุตสาหกรรมรวมใจ ช่วยพี่น้องชาวไทย” ซึ่งกระทรวงอุตสาหกรรมจัดขึ้นเพื่อระดมความช่วยเหลือจากภาคเอกชน ส่งต่อให้แก่เจ้าหน้าที่ทหารและประชาชนในพื้นที่ชายแดนไทย-กัมพูชา รวมถึงผู้ประสบอุทกภัยในพื้นที่ภาคเหนือ โดยกิจกรรมดังกล่าวเป็นความร่วมมือระหว่างกระทรวงอุตสาหกรรมและพันธมิตรภาคเอกชน ที่ร่วมกันรวบรวมสิ่งของอุปโภคบริโภคที่จำเป็น ไม่ว่าจะเป็นข้าวสาร อาหารแห้ง น้ำดื่ม บะหมี่กึ่งสำเร็จรูป นมกล่อง ยากันยุง ยาสามัญประจำบ้าน ผ้าอนามัย และแพมเพิส เพื่อนำไปช่วยเหลือผู้ได้รับผลกระทบจากทั้งสองสถานการณ์ดังกล่าว โดยมี นายปิยะ ท้วมเกร็ด อุตสาหกรรมจังหวัดเพชรบุรี นางสาวสมใจ มีสมบูรณ์ อุตสาหกรรมจังหวัดลพบุรี รวมทั้งผู้แทนอุตสาหกรรมจังหวัดสมุทรสาคร อ่างทอง ตาก และนครปฐม เป็นผู้แทนส่งมอบสิ่งของจากภาคเอกชนในพื้นที่ ณ ห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/99249