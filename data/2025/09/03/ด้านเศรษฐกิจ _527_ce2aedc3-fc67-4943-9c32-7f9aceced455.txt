รัฐบาลไทย-ข่าวทำเนียบรัฐบาล-​ก.อุตฯ สานสัมพันธ์ MIND Sport Day 2025

วันจันทร์ที่ 18 สิงหาคม 2568
18/08/2568
พิมพ์
​ก.อุตฯ สานสัมพันธ์ MIND Sport Day 2025
​ก.อุตฯ สานสัมพันธ์ MIND Sport Day 2025
เมื่อวันที่ 16 สิงหาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นประธานในพิธีเปิดกิจกรรม MIND Sport Day 2025 การจัดแข่งขันกีฬาและกิจกรรมสันทนาการของกระทรวงอุตสาหกรรม โดยมีนายณัฐพล รังสิตพล ปลัดกระทรวงอุตสาหกรรม นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม นายวิฤทธิ์ วิเศษสินธิ์ นายศุภกิจ บุญศิริ รองปลัดกระทรวงอุตสาหกรรม นายเอกนิติ รมยานนท์ นายเศรษฐรัชต์ เลือดสกุล นายวัชรุน จุ้ยจำลอง นายกฤศ จันทร์สุวรรณ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม พร้อมด้วยผู้บริหารระดับสูง ข้าราชการ และเจ้าหน้าที่กระทรวงอุตสาหกรรมจากส่วนกลาง และส่วนภูมิภาค เข้าร่วมโดยพร้อมเพียงกัน ณ ห้องประชุมทองคำ อาคาร กพร.
กระทรวงอุตสาหกรรมจัดแข่งขันกีฬาและกิจกรรมสันทนาการเพื่อเป็นโอกาสอันดีที่ให้ผู้บริหาร ข้าราชการและบุคลากรของหน่วยงานในสังกัดกระทรวงอุตสาหกรรมจะได้ทำกิจกรรมร่วมกัน และเพื่อเสริมสร้างความสัมพันธ์ ความสามัคคี และความมีน้ำใจเป็นนักกีฬาของบุคลากรกระทรวงอุตสาหกรรมอีกด้วย
โดยแบ่งทีมแข่งขันเป็น 5 สี และแข่งขันใน 7 กิจกรรม ได้แก่
1. การประกวดภาพถ่ายและคลิปวิดีโอ “MIND LENS CONTEST 2025” จัดโดยสำนักงานปลัดกระทรวงอุตสาหกรรม (สปอ.)
2. การประกวดร้องเพลง “Voice of MIND” จัดโดยกรมส่งเสริมอุตสาหกรรม (กสอ.)
3. การแข่งขันกีฬาฟุตซอล “FUTSAL TOURNAMENT” จัดโดยกรมอุตสาหกรรมพื้นฐานและการเหมืองแร่ (กพร.)
4. การแข่งขันกีฬา E-SPORT “MIND ROV E-SPORT” จัดโดยสำนักงานคณะกรรมการอ้อยและน้ำตาลทราย (สอน.)
5. การแข่งขันกีฬาแบดมินตัน “MIND BADMINTON CUP 2025” จัดโดยสำนักงานเศรษฐกิจอุตสาหกรรม (สศอ.)
6. การแข่งขันกีฬาเทเบิลเทนนิส “MIND PINGPONG CHALLENGE” จัดโดยสำนักงานมาตรฐานผลิตภัณฑ์อุตสาหกรรม (สมอ.)
และ 7. การจัดตั้งวงดนตรี “MIND BAND” จัดโดยกรมโรงงานอุตสาหกรรม (กรอ.)
ซึ่งกิจกรรมวันนี้เป็นการแข่งขันรอบชิงชนะเลิศของกีฬาแบดมินตัน กีฬาเทเบิลเทนนิส และกีฬาฟุตซอล โดยผู้บริหารผลัดเปลี่ยนหมุนเวียนกันร่วมชม ร่วมเชียร์การแข่งขันคู่ชิงชนะเลิศของแต่ละชนิดกีฬา สร้างขวัญและกำลังใจให้แก่นักกีฬาและกองเชียร์
สำหรับผู้ชนะเลิศแต่ละชนิดกีฬาและกิจกรรมสันทนาการ มีดังนี้
1. การประกวดภาพถ่ายและคลิปวิดีโอ “MIND LENS CONTEST 2025”
- ประเภทภาพถ่าย รางวัลชนะเลิศ ได้แก่ สอจ. ตาก
- ประเภทคลิปวีดีโอ รางวัลชนะเลิศ ได้แก่ สมอ.
2. การประกวดร้องเพลง “Voice of MIND”  รางวัลชนะเลิศ ได้แก่ กพร.
3. การแข่งขันกีฬาฟุตซอล “FUTSAL TOURNAMENT” รางวัลชนะเลิศ ได้แก่ กรอ.
4. การแข่งขันกีฬา E-SPORT “MIND ROV E-SPORT” รางวัลชนะเลิศ ได้แก่ กพร.
5. การแข่งขันกีฬาแบดมินตัน “MIND BADMINTON CUP 2025”
- ประเภทชายคู่ รางวัลชนะเลิศ ได้แก่ สปอ.
- ประเภทหญิงคู่ รางวัลชนะเลิศ ได้แก่ กรอ.
6.การแข่งขันกีฬาเทเบิลเทนนิส “MIND PINGPONG CHALLENGE”
- ประเภทชายเดี่ยว รางวัลชนะเลิศ ได้แก่ ภาคกลาง
- ประเภทหญิงเดี่ยว รางวัลชนะเลิศ ได้แก่ สมอ.
- ประเภทชายคู่ รางวัลชนะเลิศ ได้แก่ สมอ.
- ประเภทหญิงคู่ รางวัลชนะเลิศ ได้แก่ สมอ.
- ประเภทคู่ผสม รางวัลชนะเลิศ ได้แก่ สมอ.

ที่มา : https://www.thaigov.go.th/news/contents/details/99851