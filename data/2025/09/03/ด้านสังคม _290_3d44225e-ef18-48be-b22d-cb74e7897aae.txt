รัฐบาลไทย-ข่าวทำเนียบรัฐบาล-ดีอี - TikTok เปิดหลักสูตร TikTok for Thailand อีคอมเมิร์ซ (TikTok Shop) พัฒนาผู้ประกอบการผ่านศูนย์ดิจิทัลชุมชน

วันพฤหัสบดีที่ 21 สิงหาคม 2568
ดีอี - TikTok เปิดหลักสูตร TikTok for Thailand อีคอมเมิร์ซ (TikTok Shop) พัฒนาผู้ประกอบการผ่านศูนย์ดิจิทัลชุมชน
ดีอี - TikTok เปิดหลักสูตร TikTok for Thailand อีคอมเมิร์ซ (TikTok Shop) พัฒนาผู้ประกอบการผ่านศูนย์ดิจิทัลชุมชน
วันที่ 21 สิงหาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ร่วมกล่าวเปิดหลักสูตร TikTok for Thailand อีคอมเมิร์ซ (TikTok Shop) สำหรับศูนย์ดิจิทัลชุมชน ผ่าน TikTok Live ของกระทรวงดีอี และ TikTok Thailand เพื่อการนำไปใช้ประโยชน์ในการพัฒนาทักษะและศักยภาพของผู้ประกอบการท้องถิ่นผ่านศูนย์ดิจิทัลชุมชนทั่วประเทศ โดยมี นางชนิดา คล้ายพันธ์ ผู้อำนวยการฝ่ายนโยบายสาธารณะประจำภูมิภาคเอเชียตะวันออกเฉียงใต้ TikTok ร่วมเปิดหลักสูตร ณ บริษัท ติ๊กต๊อก เทคโนโลยีส์ จำกัด อาคารพาร์ค สีลม
สำหรับหลักสูตรนี้ เกิดขึ้นจากความร่วมมือของกระทรวงดีอีร่วมกับ บริษัท ติ๊กต๊อก เทคโนโลยีส์ จำกัด ในการร่วมลงนามในบันทึกความเข้าใจ (MOU) เมื่อต้นปี 2568 ที่ผ่านมา โดยมีเป้าหมายในการส่งเสริมและพัฒนาการใช้เทคโนโลยีดิจิทัลในระดับประเทศ ด้วยการพัฒนาหลักสูตรด้านพาณิชย์อิเล็กทรอนิกส์สำหรับผู้ประกอบการที่สนใจดำเนินธุรกิจผ่านแพลตฟอร์ม TikTok Shop โดยมีเนื้อหาครอบคลุมตั้งแต่ขั้นตอนการเปิดร้านค้า การสร้างยอดขายผ่านคลิปวีดิโอสั้น ตลอดจนเทคนิคการไลฟ์สดที่ตอบโจทย์ผู้บริโภคในยุคปัจจุบัน

ที่มา : https://www.thaigov.go.th/news/contents/details/99977