รัฐบาลไทย-ข่าวทำเนียบรัฐบาล-มหาดไทยร่วมประชุม คกก.อำนวยการโครงส่งเสริมกีฬาเพื่อพัฒนาชาติไทย ในพระบรมราชูปถัมภ์

วันศุกร์ที่ 18 กรกฎาคม 2568
18/07/2568
พิมพ์
มหาดไทยร่วมประชุม คกก.อำนวยการโครงส่งเสริมกีฬาเพื่อพัฒนาชาติไทย ในพระบรมราชูปถัมภ์
มหาดไทยร่วมประชุม คกก.อำนวยการโครงส่งเสริมกีฬาเพื่อพัฒนาชาติไทย ในพระบรมราชูปถัมภ์
เมื่อวานนี้ (17 ก.ค. 68) เวลา 13.30 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายสันติธร ยิ้มละมัย รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น ประชุมคณะกรรมการอำนวยการโครงการส่งเสริมการกีฬาเพื่อพัฒนาชาติไทยในพระบรมราชูปถัมภ์ ครั้งที่ 3/2568 ณ ห้องประชุมอาคาร 606 สำนักพระราชวัง สนามเสือป่า
การประชุมฯ ในครั้งนี้ ได้มีการรายงานความคืบหน้าของคณะอนุกรรมการฝ่ายต่าง ๆ อาทิ ด้านการจัดการแข่งขันกีฬาสำหรับนักกีฬาเยาวชนขององค์กรปกครองส่วนท้องถิ่น, ความร่วมมือกับหน่วยงานทางวิชาการในการวางรากฐานระบบข้อมูลกีฬาระดับชาติ และการพิจารณาการประเมินสถานภาพโรงเรียนกีฬาเพื่อยกระดับเป็นโรงเรียนกีฬา ในพระบรมราชูปถัมภ์ รวมถึงการจัดทำฐานข้อมูล Sports Almanac เพื่อการวิเคราะห์และวางแผนพัฒนาทางกีฬาในระยะยาว
คณะกรรมการฯ มีความมุ่งมั่นตั้งใจร่วมกันในการยกระดับมาตรฐานกีฬาไทย โดยมุ่งหวังให้เยาวชนไทยเติบโตเป็นพลเมืองคุณภาพ มีความสามารถและคุณธรรม พร้อมเป็นกำลังสำคัญในการพัฒนาประเทศต่อไป

ที่มา : https://www.thaigov.go.th/news/contents/details/98531