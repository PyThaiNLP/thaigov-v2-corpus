รัฐบาลไทย-ข่าวทำเนียบรัฐบาล-​“อรรถวิชช์” เดินหน้านำทีมปฏิรูปกฎหมายอุตสาหกรรม ยกร่าง/แก้ไข 3 พ.ร.บ. ล้างบาง “ศูนย์เหรียญ”

วันพฤหัสบดีที่ 10 กรกฎาคม 2568
09/07/2568
พิมพ์
​“อรรถวิชช์” เดินหน้านำทีมปฏิรูปกฎหมายอุตสาหกรรม ยกร่าง/แก้ไข 3 พ.ร.บ. ล้างบาง “ศูนย์เหรียญ”
​“อรรถวิชช์” เดินหน้านำทีมปฏิรูปกฎหมายอุตสาหกรรม ยกร่าง/แก้ไข 3 พ.ร.บ. ล้างบาง “ศูนย์เหรียญ”
7 กรกฎาคม 2568 นายอรรถวิชช์ สุวรรณภักดี ประธานคณะที่ปรึกษาของรัฐมนตรีว่าการกระทรวงอุตสาหกรรม ด้านยุทธศาสตร์ เป็นประธานการประชุมคณะกรรมการปรับปรุงกฎหมายเพื่อการปฏิรูปอุตสาหกรรม ครั้งที่ 17-9/2568 โดยมี นายศุภกิจ บุญศิริ รองปลัดกระทรวงอุตสาหกรรม นายวชิระ ไม้แพ ที่ปรึกษาด้านกฎหมาย กระทรวงอุตสาหกรรม นายสมชัย เอมบำรุง ผู้อำนวยการกองกฎหมาย สำนักงานปลัดกระทรวงอุตสาหกรรม พร้อมด้วย นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายสุรพล ปลื้มใจ รองอธิบดีกรมส่งเสริมอุตสาหกรรม นางสาวณิรดา วิสุทธิชาติธาดา รองผู้อำนวยการสำนักงานเศรษฐกิจอุตสาหกรรม นางบุปผา กวินวศิน รองผู้ว่าการ (พัฒนาที่ยั่งยืน) การนิคมอุตสาหกรรมแห่งประเทศไทย รวมทั้งผู้แทนกรมโรงงานอุตสาหกรรม ผู้แทนกรมอุตสาหกรรมพื้นฐานและการเหมืองแร่ ผู้แทนธนาคารพัฒนาวิสาหกิจขนาดกลางและขนาดย่อมแห่งประเทศไทย และเจ้าหน้าที่ที่เกี่ยวข้องเข้าร่วมประชุม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
การประชุมในวันนี้ มีวาระเพื่อพิจารณา 3 เรื่อง ได้แก่ 1) แนวทางการพิจารณาการนำเข้าสินค้าที่เป็นวัตถุอันตรายที่อยู่ในความรับผิดชอบของกรมโรงงานอุตสาหกรรม และของเสียตามอนุสัญญาบาเซล 2) การจัดชั้นของโรงงานผู้รับบำบัดกำจัดกากอุตสาหกรรม (โรงงานลำดับที่ 101, 105 และ 106) เช่น โครงการอุตสาหกรรมสีเขียว (Green Industry) และสิทธิประโยชน์ที่ได้จากการจัดลำดับชั้น และ 3) กระบวนการและขั้นตอนของการแจ้งหรือการขออนุญาตเพื่อเคลื่อนย้ายกากอุตสาหกรรมจากโรงงานผู้ก่อกำเนิดตามกฎหมายว่าด้วยโรงงาน
นอกจากนี้ ยังได้รับรายงานความคืบหน้าการเสนอร่างกฎหมาย 3 ฉบับ ของกระทรวงอุตสาหกรรม ประกอบด้วย
1) พระราชบัญญัติจัดการกากอุตสาหกรรม พ.ศ. ....
2) พระราชบัญญัติส่งเสริมอุตสาหกรรมปาล์มน้ำมัน พ.ศ. ....
3) พระราชบัญญัติโรงงาน (ฉบับที่ ..) พ.ศ. .... ปรับปรุงเพื่อแก้ไขปัญหาอุตสาหกรรมศูนย์เหรียญ

ที่มา : https://www.thaigov.go.th/news/contents/details/98311