รัฐบาลไทย-ข่าวทำเนียบรัฐบาล-กรุงไทย” ดึง “เบลล่า ราณี” ร่วมแห่เทียนพรรษา อุบลราชธานี สืบสานประเพณี และส่งเสริมการเข้าถึงเงินทุน ผ่าน “สินเชื่อกรุงไทยบ้านแลกเงิน”

วันจันทร์ที่ 14 กรกฎาคม 2568
14/07/2568
พิมพ์
กรุงไทย” ดึง “เบลล่า ราณี” ร่วมแห่เทียนพรรษา อุบลราชธานี สืบสานประเพณี และส่งเสริมการเข้าถึงเงินทุน ผ่าน “สินเชื่อกรุงไทยบ้านแลกเงิน”
ธ.กรุงไทยร่วมสืบสานประเพณีแห่เทียนเข้าพรรษา จ.อุบลราชธานี ประจำปี 2568 จัดริ้วขบวนภายใต้แนวคิด “อุบลราชธานี ศรีแสงเทียน ถิ่นธรรม ถิ่นทอง” ถ่ายทอดความงดงามวัฒนธรรมท้องถิ่น โดยมี “เบลล่า-ราณี แคมเปน” ร่วมขบวนในชุดไทยร่วมสมัย “นารีศรีวนาลัย”
ธนาคารกรุงไทย ในฐานะธนาคารพาณิชย์ชั้นนำของประเทศ ให้ความสำคัญกับการส่งเสริมวัฒนธรรม สืบสานประเพณีอันดีงามของท้องถิ่นอย่างต่อเนื่อง ล่าสุด ร่วมสืบสานประเพณีแห่เทียนเข้าพรรษาจังหวัดอุบลราชธานี ประจำปี 2568 โดยจัดริ้วขบวนภายใต้แนวคิด “อุบลราชธานี ศรีแสงเทียน ถิ่นธรรม ถิ่นทอง” ถ่ายทอดความงดงามของวัฒนธรรมท้องถิ่น  โดยมี “เบลล่า-ราณี แคมเปน” ในฐานะพรีเซนเตอร์ สินเชื่อกรุงไทยบ้านแลกเงิน มาสร้างรอยยิ้มให้กับทุกคน ร่วมขบวนในชุดไทยร่วมสมัย “นารีศรีวนาลัย” สะท้อนความอุดมสมบูรณ์ของผืนป่าและศิลปวัฒนธรรมท้องถิ่น โดยมี คณะผู้บริหาร พร้อมด้วยพนักงานธนาคาร ร่วมเดินขบวน
โดย ขบวนแห่เทียน ของธนาคารกรุงไทยออกแบบอย่างประณีตงดงามอลังการและเป็นเอกลักษณ์ ตกแต่งด้วย ปราสาททรงไทย ที่สื่อถึงบ้านแห่งถิ่นอุบลฯ สะท้อนศรัทธาอันลึกซึ้ง ถ่ายทอดความงดงามและคุณค่าทางวัฒนธรรมเริ่มจากฐานขบวนที่จำลอง แม่น้ำมูล สัญลักษณ์แห่งการหล่อเลี้ยงชีวิต รายล้อมด้วย พญานาค ผู้พิทักษ์แห่งสายน้ำ และ ช้างเผือก สื่อถึง ความเป็นสิริมงคล ผสานความเชื่อและงานศิลป์ได้อย่างลงตัว
ธนาคารกรุงไทย ยังออกบูธแนะนำผลิตภัณฑ์และบริการทางการเงินของธนาคาร  โดยมีผู้เชี่ยวชาญให้ข้อมูลและคำปรึกษา เพื่อให้ลูกค้า ประชาชนในพื้นที่ เข้าถึงผลิตภัณฑ์และบริการทางการเงินที่ตอบโจทย์อย่างทั่วถึง ไฮไลท์คือ “สินเชื่อกรุงไทยบ้านแลกเงิน” ช่วยเสริมสภาพคล่องทางการเงิน วงเงินสูง เปลี่ยนบ้านปลอดภาระเป็นเงินทุนสำหรับใช้จ่ายที่จำเป็น ตอบโจทย์ลูกค้าที่ต้องการเงินก้อนใหญ่ ทั้งกลุ่มที่มีรายได้ประจำแต่ขาดสภาพคล่อง กลุ่มที่มีภาระและหมุนเงินไม่ทัน กลุ่มครอบครัวที่มีค่าใช้จ่ายจำเป็น ค่าซ่อมบ้าน ค่าเทอมลูก ค่ารักษาพยาบาล หรือเจ้าของกิจการที่ต้องการขยายหรือเพิ่มสภาพคล่องในธุรกิจ รวมถึงกลุ่ม Wealth ที่ต้องการต่อยอดสินทรัพย์ หรือ เพิ่มทุนขยายกิจการ อัตราดอกเบี้ยพิเศษปีแรกคงที่ เริ่มต้น 4.99% ต่อปี ผ่อนสบายสูงสุด 30 ปี ไม่ต้องมีผู้ค้ำประกัน กู้ได้ทั้งผู้มีรายได้ประจำและผู้ที่ประกอบธุรกิจส่วนตัว สนใจสอบถามได้ที่กรุงไทยทุกสาขาทั่วประเทศ
อัตราดอกเบี้ยที่แท้จริงตลอดอายุสัญญาอยู่ระหว่าง 6.50% - 7.98% ต่อปี (ณ วันที่ 1 ก.ค. 68) สมมติฐานการคำนวณมาจากอัตราดอกเบี้ย MLR = 6.75% ต่อปี (ณ วันที่ 15 พ.ค. 68) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ โดยเงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด ดูรายละเอียดเพิ่มเติมและการคำนวณได้ที่ www.krungthai.com
ทั้งนี้ ธนาคารให้ความสำคัญกับแนวทางการให้สินเชื่ออย่างรับผิดชอบและเป็นธรรม (Responsible Lending) ของธนาคารแห่งประเทศไทย (ธปท.) กู้เท่าที่จำเป็นและชำระคืนไหว พร้อมส่งเสริมความรู้ สร้างความเข้าใจในการบริหารจัดการทางการเงิน  เพื่อความมั่นคงทางการเงิน ยกระดับคุณภาพชีวิตที่ดีอย่างยั่งยืน สอดคล้องกับวิสัยทัศน์ “กรุงไทย เคียงข้างไทย สู่ความยั่งยืน”
ผู้ที่สนใจ สมัครสินเชื่อได้ที่ ธนาคารกรุงไทยทุกสาขา หรือ ดูรายละเอียดเพิ่มเติมได้ที่ https://krungthai.com/link/บ้านแลกเงิน สอบถามเพิ่มเติม Krungthai Contact Center โทร. 02-111-1111

ที่มา : https://www.thaigov.go.th/news/contents/details/98382