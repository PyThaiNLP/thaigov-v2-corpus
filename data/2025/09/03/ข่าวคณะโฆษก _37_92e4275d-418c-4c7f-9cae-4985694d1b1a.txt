รัฐบาลไทย-ข่าวทำเนียบรัฐบาล-พ่อพิมพ์แม่พิมพ์..ของชาติ..!!  รัฐบาลเข้มจรรยาบรรณครู สั่ง “คุรุสภา”สั่งพักใช้ใบประกอบวิชาชีพ ครูอัตราจ้างเสพยาบ้า-ครอบครองปืนเถื่อน พร้อมลงโทษทางจรรยาบรรณขั้นเด็ดขาด

วันจันทร์ที่ 7 กรกฎาคม 2568
04/07/2568
พิมพ์
พ่อพิมพ์แม่พิมพ์..ของชาติ..!!  รัฐบาลเข้มจรรยาบรรณครู สั่ง “คุรุสภา”สั่งพักใช้ใบประกอบวิชาชีพ ครูอัตราจ้างเสพยาบ้า-ครอบครองปืนเถื่อน พร้อมลงโทษทางจรรยาบรรณขั้นเด็ดขาด
พ่อพิมพ์แม่พิมพ์..ของชาติ..!!  รัฐบาลเข้มจรรยาบรรณครู สั่ง “คุรุสภา”สั่งพักใช้ใบประกอบวิชาชีพ ครูอัตราจ้างเสพยาบ้า-ครอบครองปืนเถื่อน พร้อมลงโทษทางจรรยาบรรณขั้นเด็ดขาด
วันนี้ (4 กรกฎาคม 2568) นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยถึงความคืบหน้า กรณีเจ้าหน้าที่ตำรวจบุกจับครูอัตราจ้าง สังกัดโรงเรียนแห่งหนึ่งในจังหวัดหนองบัวลำภู ข้อหา มีสารเสพติดยาบ้า จำนวน 12 เม็ด และอาวุธปืนไม่มีทะเบียน จำนวน 2 กระบอก ไว้ในครอบครอง โดยได้ควบคุมตัวบุคคลดังกล่าวไปดำเนินการตามกฎหมาย นั้น
“รัฐบาล โดยสำนักงานเลขาธิการคุรุสภา กระทรวงศึกษาธิการได้ตรวจสอบข้อเท็จจริงจากศูนย์บริหารความสุขและความปลอดภัย สำนักงานคณะกรรมการการศึกษาขั้นพื้นฐาน พบว่า บุคคลที่ตกเป็นข่าวเป็นผู้ประกอบวิชาชีพครูจริง และมีใบอนุญาตประกอบวิชาชีพครูชั้นต้น วันออกใบอนุญาต 6 กันยายน 2563 วันหมดอายุใบอนุญาต 5 กันยายน 2569  ซึ่งล่าสุดทางโรงเรียนได้มีคำสั่งยกเลิกสัญญาจ้างแล้ว ในส่วนของการดำเนินการทางจรรยาบรรณของวิชาชีพ สำนักงานเลขาธิการคุรุสภา ได้รับเรื่องเข้าสู่การพิจารณาทางจรรยาบรรณของวิชาชีพแล้ว ซึ่งการกระทำผิดดังกล่าวนั้น เป็นการประพฤติผิดจรรยาบรรณอย่างร้ายแรง โดยจะนำเสนอต่อคณะกรรมการมาตรฐานวิชาชีพ แต่งตั้งคณะอนุกรรมการสอบสวน และดำเนินการพักใช้ใบอนุญาตประกอบวิชาชีพครูไว้ก่อนโดยไม่ต้องรอผลการสอบสวน  หากการสอบสวนแล้วเสร็จ คณะกรรมการมาตรฐานวิชาชีพจะพิจารณาวินิจฉัยกำหนดระดับความผิดทางจรรยาบรรณ ซึ่งกรณีความผิดเกี่ยวกับยาเสพติด ถือเป็นความผิดที่ร้ายแรง ถึงขั้นเพิกถอนใบอนุญาตประกอบวิชาชีพทันที" นายอนุกูล ระบุ
นายอนุกูล กล่าวว่า รัฐบาลสั่งการกระทรวงศึกษาธิการ เคร่งครัดในการตรวจสอบพฤติกรรมของครู และบุคลากรทางการศึกษา หากพบพฤติกรรมที่ผิดจริยธรรม ต้องดำเนินการอย่างจริงจัง ห้ามประนีประนอมต่อผู้กระทำผิด เพราะผู้ประกอบวิชาชีพทางการศึกษาทุกคน จะต้องเป็นแบบอย่างที่ดี และไม่ประพฤติตนไปในทางที่เสื่อมเสีย โดยเฉพาะครูที่ไปยุ่งเกี่ยวกับยาเสพติด ถือเป็นเรื่องร้ายแรงที่ต้องเร่งดำเนินการทันที เพราะโรงเรียนจะต้องเป็นสถานที่ที่ปลอดภัยของนักเรียน และครูทุกคนจะต้องเป็นที่เคารพและศรัทธา เป็นตัวอย่างที่ดี เป็นพ่อพิมพ์แม่พิมพ์ของชาติ

ที่มา : https://www.thaigov.go.th/news/contents/details/98152