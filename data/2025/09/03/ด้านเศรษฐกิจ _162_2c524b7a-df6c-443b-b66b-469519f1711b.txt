รัฐบาลไทย-ข่าวทำเนียบรัฐบาล-กอช. เชิญชวนประชาชนร่วมงาน “10 ปี กอช. ศุกร์ได้ลุ้น สุขได้ออม กับหวยเกษียณ” เสาร์ที่ 19 ก.ค.นี้ ที่สถานีรถไฟหัวลำโพง

วันจันทร์ที่ 14 กรกฎาคม 2568
14/07/2568
พิมพ์
กอช. เชิญชวนประชาชนร่วมงาน “10 ปี กอช. ศุกร์ได้ลุ้น สุขได้ออม กับหวยเกษียณ” เสาร์ที่ 19 ก.ค.นี้ ที่สถานีรถไฟหัวลำโพง
กอช. เชิญชวนร่วมงาน “10 ปี กอช. ศุกร์ได้ลุ้น สุขได้ออม กับหวยเกษียณ” เพื่อร่วมตระหนักถึงความสำคัญของการสร้างวินัยทางการเงินและการสร้างเงินออมเพื่ออนาคตของตนเอง ในวันเสาร์ที่ 19 กรกฎาคม 2568 เวลา 08.00–12.00 น. ณ โถงสถานีรถไฟกรุงเทพ (หัวลำโพง)
​(วันนี้ 11 ก.ค. 68) กองทุนการออมแห่งชาติ (กอช.) ขอเชิญชวนประชาชนทุกท่านเข้าร่วมงาน “10 ปี กอช. ศุกร์ได้ลุ้น สุขได้ออม กับหวยเกษียณ” เพื่อร่วมตระหนักถึงความสำคัญของการสร้างวินัยทางการเงินและการสร้างเงินออมเพื่ออนาคตของตนเอง ภายในงานพบสาระ ความบันเทิง และกิจกรรมรับของรางวัลมากมาย ในวันเสาร์ที่ 19 กรกฎาคม 2568 เวลา 08.00–12.00 น. ณ โถงสถานีรถไฟกรุงเทพ (หัวลำโพง)
​นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ กล่าวว่า “ในโอกาสครบรอบ 10 ปี ดิฉันขอเชิญชวนประชาชนทุกท่านมาร่วมเป็นส่วนหนึ่งของการขับเคลื่อนสังคมไทยให้ก้าวสู่สังคมแห่งการออมที่เข้มแข็งและยั่งยืน งานนี้นอกจากจะได้รับความรู้ด้านการออมแล้ว ยังมีกิจกรรมพิเศษและโอกาสดีๆ ในการแลกเปลี่ยนประสบการณ์กับเครือข่ายผู้มีเป้าหมายเดียวกัน มาร่วมสร้างความสุขและความหวังทางการเงินให้กับตัวเองและครอบครัวกันนะคะ”
​ภายในงานพบกับกิจกรรมมากมาย อาทิ การแสดงดุริยางค์จากนักเรียนโรงเรียนวัดสุทธิวราราม, ปาฐกถาพิเศษจาก ดร.เผ่าภูมิ โรจนสกุล รัฐมนตรีช่วยว่าการกระทรวงการคลัง รวมถึงผู้ทรงคุณวุฒิ อาทิ ดร.วโรทัย โกศลพิศิษฐ์กุล ที่ปรึกษาด้านเศรษฐกิจระหว่างประเทศ สำนักงานเศรษฐกิจการคลัง เพื่อเปิดมุมมองใหม่เรื่อง “หวยเกษียณ” ทางเลือกการออมที่ตอบโจทย์อนาคตของคนไทย
​นอกจากนี้ ยังมีกิจกรรมสุดพิเศษ ได้แก่ โซนที่ 1 สุขได้รู้ เปิดโลกความรู้เรื่องการวางแผนการเงิน โซนที่ 2 สุขได้ลุ้น สนุกกับกิจกรรมชิงของรางวัล และโซนที่ 3 สุขได้แชร์ เพียงติดแฮชแท็ก “ศุกร์ได้ลุ้น สุขได้ออม กับหวยเกษียณ” แชร์โพสต์ของท่าน พร้อมกดติดตามเพจเฟชบุ๊ก “กองทุนการออมแห่งชาติ” ก็รับของรางวัลได้ง่ายๆ
​
พิเศษเพียงท่านลงทะเบียนและมาร่วมกิจกรรมในวันงาน มีของรางวัลพิเศษมากมาย รวมถึงของรางวัลใหญ่เป็น iPhone 15 ​ลงทะเบียนล่วงหน้าได้ที่ https://forms.gle/YXJmQ7Mnu7BwyH8v9
​
​กอช. ขอยืนยันความตั้งใจที่จะเดินหน้าสร้างโอกาสการออมอย่างครอบคลุม เพื่อให้คนไทยทุกคนมีหลักประกันชีวิตเมื่อถึงวัยเกษียณ แล้วพบกันวันเสาร์ที่ 19 กรกฎาคมนี้ ตั้งแต่เวลา 08.00 -12.00 น. ณ สถานีรถไฟกรุงเทพ (หัวลำโพง)

ที่มา : https://www.thaigov.go.th/news/contents/details/98377