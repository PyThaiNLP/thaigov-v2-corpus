รัฐบาลไทย-ข่าวทำเนียบรัฐบาล-"ปลัดมหาดไทย" หารือร่วมสมาคมสันนิบาตเทศบาลแห่งประเทศไทย หนุนเสริมบทบาทองค์กรปกครองส่วนท้องถิ่นเพื่อบริการสาธารณะประชาชนอย่างเต็มศักยภาพ

วันพุธที่ 27 สิงหาคม 2568
27/08/2568
พิมพ์
"ปลัดมหาดไทย" หารือร่วมสมาคมสันนิบาตเทศบาลแห่งประเทศไทย หนุนเสริมบทบาทองค์กรปกครองส่วนท้องถิ่นเพื่อบริการสาธารณะประชาชนอย่างเต็มศักยภาพ
"ปลัดมหาดไทย" หารือร่วมสมาคมสันนิบาตเทศบาลแห่งประเทศไทย หนุนเสริมบทบาทองค์กรปกครองส่วนท้องถิ่นเพื่อบริการสาธารณะประชาชนอย่างเต็มศักยภาพ
วันนี้ (27 ส.ค. 68) เวลา 09.30 น. นายอรรษิษฐ์ สัมพันธรัตน์ ปลัดกระทรวงมหาดไทย ให้การต้อนรับและร่วมหารือข้อราชการร่วมกับ สมาคมสันนิบาตเทศบาลแห่งประเทศไทย นำโดย นายวิสูตร จงชูวณิชย์ นายกสมาคมสันนิบาตเทศบาลแห่งประเทศไทย นายประเสริฐ วชิรเขื่อนขันธ์ เลขาธิการสมาคมสันนิบาตเทศบาลแห่งประเทศไทย พร้อมด้วยผู้แทนผู้บริหาร และผู้แทนพนักงานเทศบาล ร่วมหารือ โดยมี นายสุรพล เจริญภูมิ รองอธิบดีกรมส่งเสริมการปกครองท้องถิ่น นายชาคริต สุรณัฐกุล หัวหน้าสำนักงานคณะกรรมการมาตรฐานการบริหารงานบุคคลส่วนท้องถิ่น สำนักงานปลัดกระทรวงมหาดไทย  นายสุวิชชา เพ็งไพบูลย์ ผู้อำนวยการกองกฎหมายและระเบียบท้องถิ่น กรมส่งเสริมการปกครองท้องถิ่น และเจ้าหน้าที่ที่เกี่ยวข้อง ร่วมหารือ
การหารือในวันนี้ สมาคมฯ ได้หารือการใช้ที่ดินริมแม่น้ำเจ้าพระยาพื้นที่เทศบาลเมืองพระประแดงซึ่งเป็นพื้นที่ราชพัสดุ เพื่อประโยชน์ของประชาชนตามหน้าที่จัดบริการสาธารณะขององค์กรปกครองส่วนท้องถิ่น, การพิจารณาปรับเพิ่มอัตราเงินเดือนและค่าตอบแทนของผู้บริหารและสมาชิกสภาเทศบาล ตามระเบียบที่เกี่ยวข้องซึ่งไม่มีการปรับเพิ่มมาเป็นระยะเวลานาน และไม่สอดคล้องกับสภาพเศรษฐกิจสังคมในปัจจุบัน, การหารือแนวทางปฏิบัติหน้าที่ของผู้บริหารองค์กรปกครองส่วนท้องถิ่นคณะกรรมการ ป.ป.ช. มีมติว่ามีมูลความผิดทางอาญา แต่พนักงานอัยการมีคำสั่งไม่ฟ้อง และการเดินทางไปราชการหรือการเดินทางออกนอกพื้นที่ของผู้บริหารท้องถิ่น

ที่มา : https://www.thaigov.go.th/news/contents/details/100186