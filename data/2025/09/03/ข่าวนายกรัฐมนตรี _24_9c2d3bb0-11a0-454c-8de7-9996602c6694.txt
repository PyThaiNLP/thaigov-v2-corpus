รัฐบาลไทย-ข่าวทำเนียบรัฐบาล-พระบรมราชโองการ ประกาศแต่งตั้งรัฐมนตรี รัฐบาลนางสาวแพทองธาร ชินวัตร

วันอังคารที่ 1 กรกฎาคม 2568
01/07/2568
พิมพ์
พระบรมราชโองการ ประกาศแต่งตั้งรัฐมนตรี รัฐบาลนางสาวแพทองธาร ชินวัตร
วันที่ 1 กรกฎาคม 2568 ราชกิจจานุเบกษา เผยแพร่ประกาศให้รัฐมนตรีพ้นจากความเป็นรัฐมนตรีและแต่งตั้งรัฐมนตรี
ประกาศ
ให้รัฐมนตรีพ้นจากความเป็นรัฐมนตรีและแต่งตั้งรัฐมนตรี
------------------------
พระบาทสมเด็จพระปรเมนทรรามาธิบดีศรีสินทรมหาวชิราลงกรณ
พระวชิรเกล้าเจ้าอยู่หัว
พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัวมีพระบรมราชโองการโปรดเกล้าโปรดกระหม่อม ให้ประกาศว่า ตามที่ได้ทรงพระกรุณาโปรดเกล้าโปรดกระหม่อมแต่งตั้ง นางสาวแพทองธาร ชินวัตร เป็นนายกรัฐมนตรี ตามประกาศลงวันที่ 16 สิงหาคม พุทธศักราช 2567 แล้ว และแต่งตั้งรัฐมนตรีเพื่อบริหารราชการแผ่นดิน ตามประกาศลงวันที่ 3 กันยายน 2567 นั้น
บัดนี้ นายกรัฐมนตรีได้กราบบังคมทูลว่า ได้มีรัฐมนตรีลาออกบางตำแหน่ง สมควรแต่งตั้งรัฐมนตรีแทนตำแหน่งที่ว่างและปรับปรุงรัฐมนตรีบางตำแหน่ง เพื่อความเหมาะสมและบังเกิดประโยชน์ต่อการบริหารราชการแผ่นดิน
อาศัยอำนาจตามความในมาตรา 158 ของรัฐธรรมนูญแห่งราชอาณาจักรไทย จึงทรงพระกรุณาโปรดเกล้าฯ แต่งตั้งรัฐมนตรี ดังต่อไปนี้
1. ให้รัฐมนตรีพ้นจากความเป็นรัฐมนตรี ดังต่อไปนี้
นายภูมิธรรม เวชยชัย                        รองนายกรัฐมนตรีและรัฐมนตรีว่าการกระทรวงกลาโหม
พ้นจากความเป็นรัฐมนตรี
นางนฤมล ภิญโญสินวัฒน์                    รัฐมนตรีว่าการกระทรวงเกษตรและสหกรณ์
พ้นจากความเป็นรัฐมนตรี
นายอิทธิ ศิริลัทธยากร                        รัฐมนตรีช่วยว่าการกระทรวงเกษตรและสหกรณ์
พ้นจากความเป็นรัฐมนตรี
นายพิชัย นริพทะพันธุ์                        รัฐมนตรีว่าการกระทรวงพาณิชย์
พ้นจากความเป็นรัฐมนตรี
นางสาวสุดาวรรณ หวังศุภกิจโกศล          รัฐมนตรีว่าการกระทรวงวัฒนธรรม
พ้นจากความเป็นรัฐมนตรี
นายเดชอิศม์ ขาวทอง                        รัฐมนตรีช่วยว่าการกระทรวงสาธารณสุข
พ้นจากความเป็นรัฐมนตรี
2. ให้แต่งตั้งรัฐมนตรี ดังต่อไปนี้
นายภูมิธรรม เวชยชัย                                  เป็นรองนายกรัฐมนตรีและรัฐมนตรีว่าการกระทรวงมหาดไทย
นายสุชาติ ตันเจริญ                                    เป็นรัฐมนตรีประจำสำนักนายกรัฐมนตรี
นางสาวสุดาวรรณ หวังศุภกิจโกศล                    เป็นรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม
นายอรรถกร ศิริลัทธยากร                             เป็นรัฐมนตรีว่าการกระทรวงเกษตรและสหกรณ์
นายจตุพร บุรุษพัฒน์                                  เป็นรัฐมนตรีว่าการกระทรวงพาณิชย์
นายฉันทวิชญ์ ตัณฑสิทธิ์                               เป็นรัฐมนตรีช่วยว่าการกระทรวงพาณิชย์
นายเดชอิศม์ ขาวทอง                                  เป็นรัฐมนตรีช่วยว่าการกระทรวงมหาดไทย
นายพงศ์กวิน จึงรุ่งเรืองกิจ                             เป็นรัฐมนตรีว่าการกระทรวงแรงงาน
นางสาวแพทองธาร ชินวัตร                            เป็นรัฐมนตรีว่าการกระทรวงวัฒนธรรม อีกตำแหน่งหนึ่ง
นางนฤมล ภิญโญสินวัฒน์                             เป็นรัฐมนตรีว่าการกระทรวงศึกษาธิการ
นางสาวลิณธิภรณ์ วริณวัชรโรจน์                      เป็นรัฐมนตรีช่วยว่าการกระทรวงศึกษาธิการ
นายเทวัญ ลิปตพัลลภ                                  เป็นรัฐมนตรีช่วยว่าการกระทรวงศึกษาธิการ
นายอนุชา สะสมทรัพย์                                เป็นรัฐมนตรีช่วยว่าการกระทรวงสาธารณสุข
นายชัยชนะ เดชเดโช                                   เป็นรัฐมนตรีช่วยว่าการกระทรวงสาธารณสุข
ทั้งนี้ ตั้งแต่บัดนี้เป็นต้นไป
ประกาศ ณ วันที่ 30 มิถุนายน พุทธศักราช 2568 เป็นปีที่ 10 ในรัชกาลปัจจุบัน
ผู้รับสนองพระบรมราชโองการ
แพทองธาร ชินวัตร
นายกรัฐมนตรี

ที่มา : https://www.thaigov.go.th/news/contents/details/98035