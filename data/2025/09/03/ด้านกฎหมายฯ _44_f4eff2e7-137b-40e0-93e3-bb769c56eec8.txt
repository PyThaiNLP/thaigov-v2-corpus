รัฐบาลไทย-ข่าวทำเนียบรัฐบาล-กระทรวงยุติธรรม ร่วมเฝ้าฯ รับเสด็จสมเด็จพระนางเจ้า ฯ พระบรมราชินี เสด็จพระราชดำเนินแทนพระองค์ไปทรงเปิดงาน “โครงการหลวง 56”

วันศุกร์ที่ 1 สิงหาคม 2568
กระทรวงยุติธรรม ร่วมเฝ้าฯ รับเสด็จสมเด็จพระนางเจ้า ฯ พระบรมราชินี เสด็จพระราชดำเนินแทนพระองค์ไปทรงเปิดงาน “โครงการหลวง 56”
กระทรวงยุติธรรม ร่วมเฝ้าฯ รับเสด็จสมเด็จพระนางเจ้า ฯ พระบรมราชินี เสด็จพระราชดำเนินแทนพระองค์ไปทรงเปิดงาน “โครงการหลวง 56”
ในวันศุกร์ที่ 1 สิงหาคม 2568 เวลา 18.19 น. พระบาทสมเด็จพระเจ้าอยู่หัว ทรงพระกรุณาโปรดเกล้า ฯ ให้ สมเด็จพระนางเจ้า ฯ พระบรมราชินี เสด็จพระราชดำเนินแทนพระองค์ไปทรงเปิดงาน “โครงการหลวง 56” ภายใต้แนวคิด “Farm To City Farmtime Stories น้ำพระราชหฤทัย จากฟ้าสู่มหานคร โดยมี นางพงษ์สวาท นีละโยธิน ปลัดกระทรวงยุติธรรม พร้อมด้วย นางจิรภา สินธุนาวา รองปลัดกระทรวงยุติธรรม ร่วมเฝ้าฯ รับเสด็จ ณ ศููนย์การค้าเซ็นทรัลเวิลด์ เขตปทุมวัน กรุงเทพมหานคร
โดยงาน “โครงการหลวง 56” ภายใต้แนวคิด “Farm To City Farmtime Stories น้ำพระราชหฤทัย จากฟ้าสู่มหานคร” มีกำหนด​จัดขึ้นระหว่างวันที่ 1-12 สิงหาคม เพื่อเฉลิมพระเกียรติพระบาทสมเด็จพระเจ้าอยู่หัว องค์นายกกิตติมศักดิ์ มูลนิธิโครงการหลวงสมเด็จพระนางเจ้าฯ พระบรมราชินี เพื่อน้อมรำลึกในพระมหากรุณาธิคุณของพระบาทสมเด็จ พระบรมชนกาธิเบศร มหาภูมิพลอดุลยเดชมหาราช บรมนาถบพิตร ผู้ทรงก่อตั้งมูลนิธิโครงการหลวง และเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในวันเฉลิมพระชนมพรรษา วันที่ 12 สิงหาคม 2568 ตลอดจนเผยแพร่การดำเนินงาน และผลสำเร็จของมูลนิธิโครงการหลวง
โอกาสนี้​ โครงการ​กำลังใจในพระดำริ​พระเจ้าหลาน​เธอ​ พระองค์เจ้า​พัช​รก​ิติยาภา กระทรวง​ยุติธรรม ​ได้ร่วมจัดแสดง​และจำหน่าย​ผลิตภัณฑ์ฝีมือผู้ต้องขังจากเรือนจำและทัณฑสถานที่ได้เพิ่มมูลค่าทำให้ผลิตภัณฑ์ฝีมือผู้ต้องราชทัณฑ์มีมาตรฐาน เข้าถึงทุกกลุ่มเป้าหมาย และสร้างรายได้กลับคืนสู่ผู้ต้องราชทัณฑ์ และสามารถนำไปประกอบอาชีพเลี้ยงตนเอง​ และครอบครัวได้ภายหลัง​พ้นโทษ เพื่อให้​ผู้ต้องราชทัณฑ์​สามารถกลับคืนสู่สังคมได้โดยไม่กลับไปกระทำผิดซ้ำอีก

ที่มา : https://www.thaigov.go.th/news/contents/details/99226