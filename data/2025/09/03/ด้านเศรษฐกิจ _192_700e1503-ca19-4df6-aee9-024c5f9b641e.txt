รัฐบาลไทย-ข่าวทำเนียบรัฐบาล-ธอส. จัดงานประมูลบ้านมือสองออนไลน์ ประจำปี 2568 ครั้งที่ 5 

วันพุธที่ 16 กรกฎาคม 2568
16/07/2568
พิมพ์
ธอส. จัดงานประมูลบ้านมือสองออนไลน์ ประจำปี 2568 ครั้งที่ 5
ธอส. จัดงานประมูลบ้านมือสองออนไลน์ ประจำปี 2568 ครั้งที่ 5 พบทรัพย์เด่น ทำเลดีมากกว่า 1,000 รายการ ลดราคาสูงสุด 35% และ On Top อีก 15% วันศุกร์ที่ 18 กรกฎาคมนี้ ผ่าน Application : GHB ALL HOME
ธอส. จัดงานประมูลบ้านมือสองออนไลน์ ประจำปี 2568 ครั้งที่ 5 พบทรัพย์เด่น ทำเลดีมากกว่า 1,000 รายการ ลดราคาสูงสุด 35% และ On Top อีก 15% วันศุกร์ที่ 18 กรกฎาคมนี้ ผ่าน Application : GHB ALL HOME
ธนาคารอาคารสงเคราะห์ (ธอส.) เพิ่มทางเลือกในการมีที่อยู่อาศัยให้กับคนไทยมากขึ้น จัดงาน “ประมูลบ้านมือสองออนไลน์ ประจำปี 2568 ครั้งที่ 5 ประจำเดือนกรกฎาคม” รวมทรัพย์เด่น ทำเลดีทั่วประเทศกว่า 1,000 รายการ ลดราคาสูงสุดถึง 35% พร้อมส่วนลด On Top อีก 15% สำหรับผู้ที่ทำนิติกรรมและโอนกรรมสิทธิ์ภายในวันที่ 16 กันยายน 2568 ร่วมประมูลได้ผ่าน Application GHB ALL HOME วันศุกร์ที่ 18 กรกฎาคมนี้ ตั้งแต่เวลา 12.00 –12.30 น.
นายวิทยา แสนภักดี รองกรรมการผู้จัดการ กลุ่มงานปรับโครงสร้างหนี้ ธนาคารอาคารสงเคราะห์ (ธอส.) เปิดเผยว่า ธอส. เพิ่มทางเลือกในการมีที่อยู่อาศัยให้กับคนไทยมากขึ้น ผ่านช่องทางที่เข้าถึงได้อย่างสะดวก ด้วยการจัดงาน “ประมูลบ้านมือสองออนไลน์ ประจำปี 2568 ครั้งที่ 5 ประจำเดือนกรกฎาคม” ในวันศุกร์ที่ 18 กรกฎาคม 2568 ระหว่างเวลา 12.00 -12.30 น. ผ่าน  Application : GHB ALL HOME โดยนำทรัพย์เด่น ทำเลดี ราคาคุ้มค่าถึง 1,364 รายการทั่วประเทศ ทั้งประเภทบ้านเดี่ยว บ้านแฝด ทาวน์เฮ้าส์ คอนโดมิเนียม อาคารพาณิชย์ และที่ดินเปล่า มาจำหน่ายในราคาพิเศษด้วยส่วนลดสูงสุดถึง 35% จากราคาปกติ โดยเป็นทรัพย์ในพื้นที่กรุงเทพ ฯ และปริมณฑล จำนวน  491 รายการ โดยมีรายการที่น่าสนใจ อาทิ ทรัพย์ประเภททาวน์เฮ้าส์ 2 ชั้น ขนาดเนื้อที่ 17.7 ตารางวา โครงการฟอร์เร่ลำลูกกาคลอง 5 อำเภอลำลูกกา จังหวัดปทุมธานี ราคาเริ่มต้นประมูล 2,040,000 บาท ซึ่งเป็นทรัพย์อยู่ในโครงการที่มีระบบสาธารณูปโภคครบครัน เดินทางได้หลายเส้นทางและใกล้แหล่งอำนวยความสะดวกมากมาย ขณะที่รายการทรัพย์ที่เปิดประมูลเริ่มต้นต่ำสุดเพียง 346,000 บาท คือ ทรัพย์ประเภทคอนโดมิเนียม ชั้น 5 จาก 5 ชั้น ขนาดเนื้อที่ 32.06 ตารางเมตร โครงการบ้านเอื้ออาทร วัดศรีวารีน้อย 2 อำเภอบางเสาธง จังหวัดสมุทรปราการ ส่วนทรัพย์ในส่วนภูมิภาค นำออกมาประมูล 873 รายการ โดยมีรายการทรัพย์ที่น่าสนใจ ได้แก่ ทรัพย์ประเภทบ้านเดี่ยว 2 ชั้น ขนาดเนื้อที่ 54 ตารางวา ในโครงการสีวลี อำเภอเมืองเชียงราย จังหวัดเชียงราย ราคาเริ่มต้นประมูล 2,790,000 บาท ซึ่งเป็นทรัพย์ที่อยู่ใกล้ตัวเมืองเชียงราย และเหมาะแก่การอยู่อาศัย
สำหรับลูกค้าที่ชนะการประมูลสามารถใช้โปรโมชันผลิตภัณฑ์ “สินเชื่อสำหรับซื้อทรัพย์ NPA พร้อมขายของธนาคาร” ที่จะได้รับอัตราดอกเบี้ยต่ำ นานสูงสุด 24 เดือน และหากทำนิติกรรมและโอนกรรมสิทธิ์ ภายในวันที่ 16 กันยายน 2568 จะได้รับส่วนลด On top เพิ่มอีก 15% โดยผู้ที่สนใจสามารถดูทรัพย์จริง หรือรับชมภาพทรัพย์ก่อนเข้าร่วมประมูลได้ทาง Application : GHB ALL HOME หรือ www.ghbhomecenter.com และลงทะเบียนชำระเงินประกันเข้าร่วมประมูลออนไลน์ ได้ตั้งแต่วันนี้ - 16 กรกฎาคม 2568 เวลา 22.00 น. รายการละ 10,000 บาท โดยสามารถดาวน์โหลด Application : GHB ALL HOME ผ่านระบบ iOS หรือ Android เพื่อลงทะเบียนการใช้งาน จากนั้นเลือกเมนู “ประมูล Online” และเลือกทรัพย์ที่ต้องการ ก่อนชำระเงินประกันผ่านทาง Application : GHB ALL GEN หรือ QR Code ก่อนเข้าร่วมประมูลและเสนอราคาในการประมูลต่อไป สอบถามข้อมูลเพิ่มเติมได้ที่ G H Bank  Call  Center โทร.0-2645-9000 กด 5   หรือ Facebook Fanpage บ้านมือสอง ธอส. หรือดูข้อมูลบ้านมือสอง ธอส. ได้ที่ www.ghbhomecenter.com, Mobile  Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/98466