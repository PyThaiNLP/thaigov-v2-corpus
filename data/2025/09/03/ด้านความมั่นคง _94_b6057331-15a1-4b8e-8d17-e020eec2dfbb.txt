รัฐบาลไทย-ข่าวทำเนียบรัฐบาล-“ภูมิธรรม” ชื่นชมพลังสร้างสรรค์ชายแดนใต้ “Taste of Southern” ผลักดันขับเคลื่อนอัตลักษณ์วัฒนธรรมชายแดนใต้สู่ตลาดสากล

วันอังคารที่ 8 กรกฎาคม 2568
08/07/2568
พิมพ์
“ภูมิธรรม” ชื่นชมพลังสร้างสรรค์ชายแดนใต้ “Taste of Southern” ผลักดันขับเคลื่อนอัตลักษณ์วัฒนธรรมชายแดนใต้สู่ตลาดสากล
“ภูมิธรรม” ชื่นชมพลังสร้างสรรค์ชายแดนใต้ “Taste of Southern” ผลักดันขับเคลื่อนอัตลักษณ์วัฒนธรรมชายแดนใต้สู่ตลาดสากล
วันนี้ (8 ก.ค. 68) ช่วงเวลาก่อนการประชุมคณะรัฐมนตรี (ครม.) นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี พร้อมด้วย นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย นายเดชอิศม์ ขาวทอง รัฐมนตรีช่วยว่าการกระทรวงมหาดไทย และคณะรัฐมนตรี ร่วมเยี่ยมชมนิทรรศการการจัดแสดงสินค้า “Taste of Southern อัตลักษณ์พื้นถิ่นจังหวัดชายแดนภาคใต้” โดยมี พ.ต.ท.วรรณพงษ์ คชรักษ์ เลขาธิการศูนย์อำนวยการบริหารจังหวัดชายแดนภาคใต้ (ศอ.บต.) และคณะ นำชม
รัฐบาลมุ่งส่งเสริมการสร้างมูลค่าเพิ่มผ่าน Soft Power ที่สะท้อนเอกลักษณ์ของไทย และผลักดันขับเคลื่อนอัตลักษณ์วัฒนธรรมชายแดนใต้ ในการพัฒนาสังคมที่มีความหลากหลายทางวัฒนธรรมภายใต้สังคมพหุวัฒนธรรมของ 5 จังหวัดชายแดนภาคใต้ ที่มีความโดดเด่นทางอัตลักษณ์ทางด้านภาษา อาหาร การแต่งกาย ประเพณี วิถีวัฒนธรรม ภูมิปัญญาท้องถิ่น และประวัติศาสตร์ท้องถิ่นอันเป็นต้นทุนทางวัฒนธรรมที่สำคัญที่ สามารถนำมาสร้างมูลค่าเพิ่มเศรษฐกิจ และเชื่อมร้อยความหลากหลายทางวัฒนธรรม ศาสนาและศิลปะ นำไปสู่ความสันติสุข เพื่อส่งเสริมให้ทุกภาคส่วนมีส่วนร่วมในการนำอัตลักษณ์ภาคใต้มาต่อยอดสู่มิติใหม่ ๆ เสริมศักยภาพในการพัฒนาเศรษฐกิจฐานรากอย่างเข้มแข็ง เข้าสู่ตลาดระดับประเทศและสากล

ที่มา : https://www.thaigov.go.th/news/contents/details/98266