รัฐบาลไทย-ข่าวทำเนียบรัฐบาล-รองนายกฯ ประเสริฐ หารือความร่วมมือ LINE ขับเคลื่อนดิจิทัลไทย

วันพุธที่ 13 สิงหาคม 2568
รองนายกฯ ประเสริฐ หารือความร่วมมือ LINE ขับเคลื่อนดิจิทัลไทย
รองนายกฯ ประเสริฐ หารือความร่วมมือ LINE ขับเคลื่อนดิจิทัลไทย
วันที่ 13 สิงหาคม 2568 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการหารือความร่วมมือในด้านต่างๆ ระหว่าง กระทรวงดีอี และผู้บริหาร บริษัท ไลน์ คอมพานี (ประเทศไทย) จำกัด โดยมี ดร.ณัฐพล ณัฏฐสมบูรณ์ รองปลัดกระทรวงดีอี นายนรสิทธิ์ สิทธิเวชวิจิตร ประธานเจ้าหน้าที่บริหาร บริษัท ไลน์ คอมพานี (ประเทศไทย) จำกัด ผู้บริหารกระทรวงดีอี คณะทำงานบริษัท ไลน์ คอมพานี (ประเทศไทย)  และผู้ที่เกี่ยวข้องเข้าร่วมประชุม ณ ห้องประชุม 1101 ชั้น 11 กระทรวงดิจิทัลเพื่อเศรษฐกิจและสังคม
การประชุมครั้งนี้ได้มีการหารือประเด็นสำคัญหลายด้าน ได้แก่ การหารือการดำเนินงานร่วมกันในด้านต่างๆ รวมทั้งภาพรวมธุรกิจการดำเนินงานของ LINE สำหรับโอกาสความร่วมมือในปัจจุบันและอนาคต รวมทั้งการพัฒนานวัตกรรมใหม่ๆ ที่จะเข้ามามีบทบาทสำคัญในการขับเคลื่อนเศรษฐกิจดิจิทัลของประเทศ

ที่มา : https://www.thaigov.go.th/news/contents/details/99674