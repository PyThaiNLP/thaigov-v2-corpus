รัฐบาลไทย-ข่าวทำเนียบรัฐบาล-หนุนประชาชนเข้าถึงเงินทุน เปิดโอกาสใช้ “บิลค่าน้ำ-ไฟ” ขอสินเชื่อได้

วันอังคารที่ 29 กรกฎาคม 2568
29/07/2568
พิมพ์
หนุนประชาชนเข้าถึงเงินทุน เปิดโอกาสใช้ “บิลค่าน้ำ-ไฟ” ขอสินเชื่อได้
วันอาทิตย์ ที่ 27 ก.ค.68
รัฐบาลเดินหน้า เปิดประตู สู่แหล่งเงินทุน ผ่านเทคโนโลยีดิจิทัล ล่าสุด
ประชาชนสามารถใช้ข้อมูลค่าน้ำค่าไฟประกอบการขอสินเชื่อได้ง่าย ๆ ผ่านแอปพลิเคชัน “ทางรัฐ”
โดยไม่มีค่าใช้จ่าย บริการนี้อยู่ภายใต้โครงการ “Your Data” ที่ให้ประชาชนเรียกดู
และดาวน์โหลดประวัติการชำระค่าน้ำ–ค่าไฟย้อนหลัง 6 เดือนได้ด้วยตนเอง ใช้เป็นหลักฐาน
ประกอบการขอสินเชื่อ กับสถาบันการเงินที่เข้าร่วมโครงการ ผู้ที่มีชื่อเป็นเจ้าของมิเตอร์ สามารถลงทะเบียน
ยืนยันตัวตน และขอข้อมูลผ่านแอป “ทางรัฐ” ได้ทันที โดยข้อมูลทั้งหมด มีการรับรอง
ด้วยลายมือชื่ออิเล็คทรอนิกส์ ช่วยให้ผู้ไม่มีรายได้ประจำ แต่มีวินัยในการจ่ายบิล มีโอกาสขอสินเชื่อได้ง่ายขึ้น
รัฐบาลมุ่งใช้เทคโนโลยีเพื่อเปิดโอกาสให้ประชาชนได้ใช้ข้อมูลของตัวเองเปิดทางสู่แหล่งเงินทุน
เพื่อยกระดับคุณภาพชีวิตที่ดีขึ้น
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/98976