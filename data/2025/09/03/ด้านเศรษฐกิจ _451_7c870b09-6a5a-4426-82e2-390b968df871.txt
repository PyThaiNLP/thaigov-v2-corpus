รัฐบาลไทย-ข่าวทำเนียบรัฐบาล-ปลัดฯ ณัฐพล นำทีมบอร์ดกองทุนพัฒนาเอสเอ็มอีตามแนวประชารัฐ พิจารณาแผนรายจ่ายประจำปี 2569 พร้อมวางกรอบขับเคลื่อนแผนดิจิทัลและแผนบริหารทรัพยากรบุคคล

วันอาทิตย์ที่ 10 สิงหาคม 2568
10/08/2568
พิมพ์
ปลัดฯ ณัฐพล นำทีมบอร์ดกองทุนพัฒนาเอสเอ็มอีตามแนวประชารัฐ พิจารณาแผนรายจ่ายประจำปี 2569 พร้อมวางกรอบขับเคลื่อนแผนดิจิทัลและแผนบริหารทรัพยากรบุคคล
ปลัดฯ ณัฐพล นำทีมบอร์ดกองทุนพัฒนาเอสเอ็มอีตามแนวประชารัฐ พิจารณาแผนรายจ่ายประจำปี 2569 พร้อมวางกรอบขับเคลื่อนแผนดิจิทัลและแผนบริหารทรัพยากรบุคคล
เมื่อวันที่ 30 กรกฎาคม 2568 นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการบริหารกองทุนพัฒนาเอสเอ็มอีตามแนวประชารัฐ ครั้งที่ 6/2568 โดยมี นายศุภกิจ บุญศิริ รองปลัดกระทรวงอุตสาหกรรม นางสุชาดา โพธิ์เจริญ ที่ปรึกษาปลัดกระทรวงอุตสาหกรรม ในฐานะผู้ทรงคุณวุฒิด้านส่งเสริมและพัฒนาวิสาหกิจขนาดกลางและขนาดย่อม นางสาวณิรดา วิสุทธิชาติธาดา รองผู้อำนวยการสำนักงานเศรษฐกิจอุตสาหกรรม ในฐานะผู้อำนวยการสำนักงานกองทุนพัฒนาเอสเอ็มอีตามแนวประชารัฐ คณะกรรมการกองทุนฯ และผู้แทนหน่วยงานที่เกี่ยวข้องเข้าร่วม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
การประชุมดังกล่าว คณะกรรมการฯ ได้ร่วมกันพิจารณาประมาณการรายจ่ายประจำปีงบประมาณ พ.ศ. 2569 เพื่อการบริหารงบประมาณของกองทุนอย่างคุ้มค่าและมีประสิทธิภาพ และได้ร่วมกันพิจารณาแผนปฏิบัติการดิจิทัล รวมถึงแผนปฏิบัติการด้านการบริหารทรัพยากรบุคคล การประชุมครั้งนี้ถือเป็นการวางรากฐานสำคัญในการบริหารกองทุนฯ ให้ตอบสนองต่อความต้องการของผู้ประกอบการเอสเอ็มอี สอดรับกับนโยบายเศรษฐกิจของประเทศ และพร้อมขับเคลื่อนเศรษฐกิจฐานรากอย่างมั่นคงและยั่งยืน

ที่มา : https://www.thaigov.go.th/news/contents/details/99554