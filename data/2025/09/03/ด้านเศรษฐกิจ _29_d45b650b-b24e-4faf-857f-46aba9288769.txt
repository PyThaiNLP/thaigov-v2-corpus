รัฐบาลไทย-ข่าวทำเนียบรัฐบาล-ประมูลใหญ่กลางปี ครั้งที่ 2 /2568 ธอส. จัดทรัพย์เด่นทั่วประเทศกว่า 9,000 รายการ ลดราคาสูงสุด 50% ในงานประมูลขายบ้านมือสอง ธอส. พบกันวันที่ 28 มิถุนายนนี้  เวลา 08.00 – 16.00 น. 

วันพฤหัสบดีที่ 26 มิถุนายน 2568
26/06/2568
พิมพ์
ประมูลใหญ่กลางปี ครั้งที่ 2 /2568 ธอส. จัดทรัพย์เด่นทั่วประเทศกว่า 9,000 รายการ ลดราคาสูงสุด 50% ในงานประมูลขายบ้านมือสอง ธอส. พบกันวันที่ 28 มิถุนายนนี้  เวลา 08.00 – 16.00 น.
ธอส. เตรียมจัดงานประมูลขายบ้านมือสอง ธอส. ประจำปี 2568 ครั้งที่ 2 วันเสาร์ที่ 28 มิถุนายน 2568 พร้อมกันทั่วประเทศ ระหว่างเวลา 08.00 - 16.00 น. โดยคัดบ้านมือสอง คุณภาพดี ทำเลเด่นทั่วประเทศ จำนวนมากกว่า 9,000  รายการ
ธนาคารอาคารสงเคราะห์ (ธอส.) สนับสนุนคนไทยมีที่อยู่อาศัยเป็นของตนเอง จัดงานประมูลใหญ่กลางปี พบกับทรัพย์เด่น ทำเลดี มากกว่า 9,000 รายการทั่วประเทศ ลดราคาสูงสุด 50% ในงานประมูลขายบ้านมือสอง ธอส. ประจำปี ครั้งที่ 2 /2568 วันเสาร์ที่ 28 มิถุนายน 2568 เวลา 08.00 – 16.00 น. ณ ห้องพิมานมาศ ชั้น 11 อาคารจอดรถ ธอส. สำนักงานใหญ่ สำหรับทรัพย์ในส่วนภูมิภาค จัดประมูล ณ สาขาที่ตั้งทรัพย์
นายวิทยา แสนภักดี รองกรรมการผู้จัดการ กลุ่มงานปรับโครงสร้างหนี้ ธนาคารอาคารสงเคราะห์ (ธอส.) เปิดเผยว่า ธอส. พร้อมสนับสนุนคนไทยให้มีที่อยู่อาศัยเป็นของตนเอง และกระตุ้นเศรษฐกิจภาคอสังหาริมทรัพย์ เตรียมจัดงานประมูลขายบ้านมือสอง ธอส. ประจำปี 2568 ครั้งที่ 2 วันเสาร์ที่ 28 มิถุนายน 2568 พร้อมกันทั่วประเทศ ระหว่างเวลา 08.00 - 16.00 น. โดยคัดบ้านมือสอง คุณภาพดี ทำเลเด่นทั่วประเทศ จำนวนมากกว่า 9,000  รายการ ทั้งประเภทบ้านเดี่ยว ทาวน์เฮาส์ ห้องชุด (คอนโดมิเนียม) และที่ดินเปล่า มาเปิดประมูลในราคาพิเศษ ด้วยส่วนลดสูงสุดถึง 50% จากราคาขาย แบ่งเป็นทรัพย์ในกรุงเทพฯ และปริมณฑล จำนวนมากกว่า 1,000 รายการ ราคาเริ่มต้นประมูลต่ำสุดเพียง 50,000 บาท ได้แก่ ทรัพย์ประเภท คอนโดมิเนียม โครงการปลาทอง 20 อำเภอเมืองปทุมธานี จังหวัดปทุมธานี  ขณะที่ทรัพย์เด่นที่มีราคาเริ่มต้นประมูลสูงสุด ได้แก่ ทรัพย์ประเภทบ้านเดี่ยว โครงการบางกอกบูเลอวาร์ดรัชดา-รามอินทรา 3 อำเภอคันนายาว กรุงเทพฯ มีราคาเริ่มต้นประมูล 7,800,000 บาท ซึ่งเป็นทรัพย์ที่เหมาะสมแก่การลงทุน  เนื่องจากอยู่ในพื้นที่ชุมชน และมีเส้นทางคมนาคมสะดวก  ส่วนทรัพย์ในส่วนภูมิภาค นำออกประมูลจำนวนกว่า 8,000 รายการ โดยมีราคาเริ่มต้นประมูลต่ำสุดเพียง 85,000 บาท เท่านั้น ได้แก่ ทรัพย์ประเภทที่ดินเปล่า เนื้อที่ 100 ตารางวา อำเภอหัวหิน จังหวัดประจวบคีรีขันธ์  ขณะที่ทรัพย์เด่นที่มีราคาเริ่มต้นประมูลสูงสุดได้แก่ ทรัพย์ประเภท บ้านเดี่ยว 2 ชั้น โครงการหมู่บ้านทานตะวัน อำเภอหาดใหญ่ จังหวัดสงขลา  มีราคาเริ่มต้นประมูล 7,125,000 บาท ซึ่งเป็นทรัพย์ที่ตั้งอยู่ในย่านที่อยู่อาศัย และใกล้แหล่งท่องเที่ยว โดยธนาคารมีโปรโมชันพิเศษ  3 ต่อ !! ต่อที่ 1 : สินเชื่อดอกเบี้ยพิเศษ 0% ต่อปี คงที่ 2 ปีแรก (สำหรับลูกค้าที่จองซื้อทรัพย์ภายในระยะเวลาจัดงาน และยื่นขอสินเชื่อภายใน 45 วัน นับถัดจากวันที่ทำสัญญาจะซื้อจะขาย) ต่อที่ 2 : รับเพิ่ม!! บัตรกำนัลแทนเงินสด มูลค่า 2,000 บาท (สำหรับลูกค้าที่จองซื้อทรัพย์ภายในงาน และโอนกรรมสิทธิ์ ภายใน 60 วัน นับถัดจากทำสัญญาจะซื้อจะขาย) 1 ท่าน ต่อ 1 รางวัล ต่อที่ 3 : ชุดกระเป๋าจัดระเบียบ (สำหรับลูกค้าที่ชนะการประมูล 1 ใบ ต่อ 1 รายการทรัพย์ (สำหรับทรัพย์ในกรุงเทพฯและปริมณฑล)
โดยผู้ที่ชนะการประมูลจะต้องวางเงินประกันการซื้อทรัพย์ 10,000 บาท ทุกรายการ ยกเว้นทรัพย์ที่มีราคาประมูลตั้งแต่ 10 ล้านบาทขึ้นไป วางเงินประกันซื้อทรัพย์ 100,000 บาท และทำสัญญาจะซื้อจะขายภายใน 10 วันทำการนับถัดจากวันที่จัดประมูล ตั้งแต่วันที่ 30 มิถุนายน 2568 – 14 กรกฎาคม 2568 สำหรับผู้ที่สนใจเข้าร่วมประมูลบ้านมือสอง ธอส. สามารถร่วมประมูลได้ในวันเสาร์ที่ 28 มิถุนายน 2568 พร้อมกันทั่วประเทศ ระหว่างเวลา 08.00 - 16.00 น. โดยทรัพย์ในกรุงเทพฯ และปริมณฑลร่วมประมูลได้ที่ห้องพิมานมาศ ชั้น 11 อาคารจอดรถ ธอส. สำนักงานใหญ่ ส่วนทรัพย์ในส่วนภูมิภาค จัดประมูล ณ สาขาที่ตั้งทรัพย์ ผู้ที่สนใจสามารถลงทะเบียนเข้าร่วมงานประมูลได้ตั้งแต่เวลา 08.00 น. และเริ่มประมูลตั้งแต่เวลา 10.00 น. โดยสอบถามข้อมูลเพิ่มเติมได้ที่ G H Bank Call Center โทร. 0-2645-9000 กด 5 หรือ Facebook Fanpage ธนาคารอาคารสงเคราะห์ หรือ ดูข้อมูลบ้านมือสอง ธอส. ได้ที่ www.ghbhomecenter.com และ Application : GHB ALL HOME

ที่มา : https://www.thaigov.go.th/news/contents/details/97879