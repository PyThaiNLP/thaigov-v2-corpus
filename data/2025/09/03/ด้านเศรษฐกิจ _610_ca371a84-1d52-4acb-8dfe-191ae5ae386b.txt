รัฐบาลไทย-ข่าวทำเนียบรัฐบาล-รองปลัดเกษตรฯ เยี่ยมบ้านครอบครัวเกษตรกรญี่ปุ่นที่รับเยาวชนเกษตรไทยเข้าฝึกงาน ภายใต้โครงการฝึกงานผู้นำเยาวชนเกษตรไทยในประเทศญี่ปุ่น

วันพุธที่ 27 สิงหาคม 2568
รองปลัดเกษตรฯ เยี่ยมบ้านครอบครัวเกษตรกรญี่ปุ่นที่รับเยาวชนเกษตรไทยเข้าฝึกงาน ภายใต้โครงการฝึกงานผู้นำเยาวชนเกษตรไทยในประเทศญี่ปุ่น
รองปลัดเกษตรฯ เยี่ยมบ้านครอบครัวเกษตรกรญี่ปุ่นที่รับเยาวชนเกษตรไทยเข้าฝึกงาน ภายใต้โครงการฝึกงานผู้นำเยาวชนเกษตรไทยในประเทศญี่ปุ่น
เมื่อวันที่ 26 สิงหาคม 2568 นายถาวร ทันใจ รองปลัดกระทรวงเกษตรและสหกรณ์ พร้อมด้วย นางสาวภัทราภรณ์ โสเจยยะ รองปลัดกระทรวงเกษตรและสหกรณ์ พร้อมด้วยนางสาวไปรยา เศวตจินดา ผู้อำนวยการสำนักการเกษตรต่างประเทศ และผู้แทนจากหน่วยงานที่เกี่ยวข้อง ได้เดินทางไปตรวจเยี่ยมครอบครัวเกษตรกรญี่ปุ่น ณ เมืองโอชู จังหวัดอิวาเตะ ประเทศญี่ปุ่น ได้แก่ 1) นายฮิราคุ คอนโนะ ซึ่งเป็นครอบครัวที่ปลูกแอปเปิ้ล และแตงกวาญี่ปุ่น มีแนวคิดสมัยใหม่ มีความเข้าใจเยาวชนเกษตร เนื่องจากตัวนายองคอนโนะองก็มีโอกาสไปฝึกงานต่างประเทศเช่นกัน โดยไม่ได้เน้นเพียงการทำเกษตร แต่สอนให้เยาวชนเกษตรไทยมีค่านิยมที่มีแนวคิดของการเป็นเจ้าของธุรกิจ ตั้งแต่เริ่มกระบวนการผลิตไปจนถึงการตลาด และ 2) นายโยชิฮารุ ซาซากิ ซึ่งเป็นครอบครัวที่ปลูกข้าว ซึ่งมีการวางแผนการปลูกที่ชัดเจนตลอดทั้งปี โดยนายโยชิฮารุเห็นว่า การทำความเข้าใจภาษาญี่ปุ่นเป็นส่วนสำคัญที่จะช่วยให้การฝึกงานเป็นไปอย่างมีประสิทธิภาพ และเป็นโอกาสที่จะได้ทำธุรกิจกับชาวญี่ปุ่นหลังจากจบโครงการแล้ว ซึ่งทั้งสองครอบครัวยินดีที่จะรับเยาวชนเกษตรไทยมาฝึกงานที่บ้านอย่างต่อเนื่อง และหวังว่า เยาวชนเกษตรไทยที่มาฝึกปฏิบัติงานในประเทศญี่ปุ่น จะนำความรู้และประสบการณ์ที่ได้รับไปปรับใช้ให้เกิดประโยชน์ในการทำเกษตรกรรมในประเทศไทยอีกด้วย
ทั้งนี้ จากการเข้าเยี่ยมบ้านเกษตรกรนี้ คณะกรรมการบริการโครงการฝึกงานผู้นำเยาวชนเกษตรไทยในประเทศญี่ปุ่นจะนำข้อมูลที่ได้รับไปปรับปรุงและพัฒนาการดำเนินโครงการต่อไป

ที่มา : https://www.thaigov.go.th/news/contents/details/100199