รัฐบาลไทย-ข่าวทำเนียบรัฐบาล-ปลัดมหาดไทยให้การต้อนรับมูลนิธิ IYF Thailand พร้อมรับฟังแนวคิดการจัดกิจกรรม Global Camp 2026 ของมูลนิธิฯ เพื่อพัฒนาศักยภาพเด็กและเยาวชนสู่การมีภูมิคุ้มกันทางสังคม

วันพฤหัสบดีที่ 24 กรกฎาคม 2568
24/07/2568
พิมพ์
ปลัดมหาดไทยให้การต้อนรับมูลนิธิ IYF Thailand พร้อมรับฟังแนวคิดการจัดกิจกรรม Global Camp 2026 ของมูลนิธิฯ เพื่อพัฒนาศักยภาพเด็กและเยาวชนสู่การมีภูมิคุ้มกันทางสังคม
ปลัดมหาดไทยให้การต้อนรับมูลนิธิ IYF Thailand พร้อมรับฟังแนวคิดการจัดกิจกรรม Global Camp 2026 ของมูลนิธิฯ เพื่อพัฒนาศักยภาพเด็กและเยาวชนสู่การมีภูมิคุ้มกันทางสังคม
เมื่อวานนี้ (23 ก.ค. 68) นายอรรษิษฐ์ สัมพันธรัตน์ ปลัดกระทรวงมหาดไทย ให้การต้อนรับและหารือร่วมกับ คณะกรรมการจากมูลนิธิเยาวชนสัมพันธ์นานาชาติ โดยมี หัวหน้าหน่วยงานในสังกัดสำนักงานปลัดกระทรวงมหาดไทย และกรมส่งเสริมการปกครองท้องถิ่น ร่วมหารือ ณ ห้องรับรองปลัดกระทรวงมหาดไทย ศาลาว่าการกระทรวงมหาดไทย
มูลนิธิเยาวชนสัมพันธ์นานาชาติ หรือ IYF Thailand (International Youth Fellowship) เป็นองค์กรเยาวชนที่ไม่มุ่งหวังผลกำไร ก่อตั้งขึ้นในเดือนพฤษภาคม 2544 ที่ประเทศสาธารณรัฐเกาหลี (เกาหลีใต้) เพื่อแก้ไขปัญหาเยาวชนทั่วโลกด้วยกิจกรรมต่าง ๆ บนพื้นฐานของความเป็นคริสเตียน โดยปัจจุบันมูลนิธิฯ ได้เปิดโรงเรียนมัธยมลินคอล์นศึกษา ตั้งแต่ปี 2563 เพื่อพัฒนาผู้เรียนให้ก้าวสู่การเป็นผู้นำแห่งอนาคตที่เปี่ยมด้วยจิตใจที่เข้มแข็ง ความคิดกว้างไกล สร้างสรรค์ความเป็นหนึ่งเดียวกันและความเป็นเลิศทางวิชาการ และสร้างความเปลี่ยนแปลงเชิงบวกต่อสังคมให้แก่ผู้เรียน ผ่านกิจกรรมการเรียนรู้ต่าง ๆ ผ่าน Mind Education หรือ “หลักสูตรการศึกษาเรื่องโลกของจิตใจ” เริ่มต้นขึ้นจากการที่ ดร.อ็อก ซู พาร์ค ผู้ก่อตั้งมูลนิธิฯ
การหารือในวันนี้ ทางมูลนิธิฯ ได้นำเสนอแนวทางการจัด Global Camp 2026 ในระหว่างวันที่ 28 ก.พ. - 2 มี.ค. 69 มีกลุ่มเป้าหมายเป็นเด็กและเยาวชนต่างชาติ 1,500 คน และเด็กและเยาวชนไทย 2,000 คน มาร่วมแลกเปลี่ยนเรียนรู้พัฒนาศักยภาพความเป็นเลิศเพื่อเติบโตเป็นพลเมืองที่มีภูมิคุ้มกันทางสังคมต่อไป

ที่มา : https://www.thaigov.go.th/news/contents/details/98747