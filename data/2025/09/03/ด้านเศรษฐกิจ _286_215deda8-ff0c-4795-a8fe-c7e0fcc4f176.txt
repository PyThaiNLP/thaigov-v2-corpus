รัฐบาลไทย-ข่าวทำเนียบรัฐบาล-ปลัดเกษตรฯ เกาะติดสถานการณ์ชายแดนไทย-กัมพูชา พร้อมให้ความช่วยเหลือประชาชนและเกษตรกรในพื้นที่

วันศุกร์ที่ 25 กรกฎาคม 2568
ปลัดเกษตรฯ เกาะติดสถานการณ์ชายแดนไทย-กัมพูชา พร้อมให้ความช่วยเหลือประชาชนและเกษตรกรในพื้นที่
ปลัดเกษตรฯ เกาะติดสถานการณ์ชายแดนไทย-กัมพูชา พร้อมให้ความช่วยเหลือประชาชนและเกษตรกรในพื้นที่
นายประยูร อินสกุล ปลัดกระทรวงเกษตรและสหกรณ์ เป็นประธานการประชุม “War room ติดตามและแก้ไขสถานการณ์ด้านการเกษตร ชายแดนไทย-กัมพูชา” โดยมี นายอภัย สุทธิสังข์ รองปลัดกระทรวงเกษตรและสหกรณ์ ผู้ตรวจราชการกระทรวงเกษตรและสหกรณ์ เกษตรและสหกรณ์จังหวัด 7 จังหวัด และเจ้าหน้าที่ที่เกี่ยวข้องเข้าร่วม ณ ห้องประชุม 1402 กระทรวงเกษตรและสหกรณ์ และผ่านระบบการประชุมออนไลน์ โดยที่ประชุม ได้ติดตามสถานการณ์และความก้าวหน้าการเตรียมความพร้อมให้การช่วยเหลือประชาชนและเกษตรกร รายงาน โดยเกษตรและสหกรณ์จังหวัดสุรินทร์ เกษตรและสหกรณ์จังหวัดอุบลราชธานี เกษตรและสหกรณ์จังหวัดบุรีรัมย์ และอีก 4 จังหวัดในพื้นที่ใกล้เคียง ซึ่งมาตรการให้ความช่วยเหลือเบื้องต้นเป็นการอพยพประชาชนออกนอกพื้นที่เสี่ยงเพื่อความปลอดภัย นอกจากนี้ ให้เตรียมข้อมูลด้านการเกษตร/พื้นที่ที่ได้รับผลกระทบ เพื่อเตรียมให้ความช่วยเหลือและเยียวยาด้านอื่น ๆ ต่อไป
อย่างไรก็ตาม ปลัดเกษตรฯ ได้แสดงความห่วงใยพร้อมทั้งให้กำลังใจแก่เจ้าหน้าที่ผู้ปฏิบัติงานในพื้นที่ รวมทั้งขอให้เตรียมความพร้อมมาตรการและติดตามสถานการณ์อย่างใกล้ชิด หากพบปัญหา/อุปสรรค หรือต้องการการสนับสนุนต่าง ๆ ให้รายงานมายัง “War room ติดตามและแก้ไขสถานการณ์ด้านการเกษตร ชายแดนไทย-กัมพูชา” เพื่อให้สามารถเข้าให้ความช่วยเหลือประชาชนและเกษตรกรอย่างทันท่วงที

ที่มา : https://www.thaigov.go.th/news/contents/details/98839