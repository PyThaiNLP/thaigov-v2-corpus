รัฐบาลไทย-ข่าวทำเนียบรัฐบาล-SME D Bank ขึ้นเหนือ จัดใหญ่ “พาแบงก์รัฐ มาช่วยราษฎร์” จ.เชียงใหม่ พาเอสเอ็มอีเข้าถึงสินเชื่อดอกเบี้ยต่ำ 3%ต่อปี แถมรับโปรพิเศษอีก 2 ต่อ 

วันจันทร์ที่ 21 กรกฎาคม 2568
21/07/2568
พิมพ์
SME D Bank ขึ้นเหนือ จัดใหญ่ “พาแบงก์รัฐ มาช่วยราษฎร์” จ.เชียงใหม่ พาเอสเอ็มอีเข้าถึงสินเชื่อดอกเบี้ยต่ำ 3%ต่อปี แถมรับโปรพิเศษอีก 2 ต่อ
SME D Bank ร่วมทัพงาน  “พาแบงก์รัฐ มาช่วยราษฎร์” สนับสนุนผู้ประกอบการเอสเอ็มอีพื้นที่ภาคเหนือ เข้าถึงบริการ “พัฒนาคู่เติมทุน” ในวันที่ 26 ก.ค.2568 เวลา 09.00-12.30 น. ณ โรงแรมเชียงใหม่ แกรนด์วิว ห้องแกรนด์วิว 3 จ.เชียงใหม่
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ขับเคลื่อนนโยบายรัฐ เดินหน้าช่วยกระตุ้นเศรษฐกิจ ขึ้นเหนือจังหวัดเชียงใหม่  ร่วมทัพงาน  “พาแบงก์รัฐ มาช่วยราษฎร์” สนับสนุนผู้ประกอบการเอสเอ็มอีพื้นที่ภาคเหนือ เข้าถึงบริการ “พัฒนาคู่เติมทุน” ในวันที่ 26 กรกฎาคม 2568 เวลา 09.00-12.30 น. ณ โรงแรมเชียงใหม่ แกรนด์วิว ห้องแกรนด์วิว 3 จ.เชียงใหม่ ภายในงานพบกับสินเชื่ออัตราดอกเบี้ยพิเศษเพียง 3% ต่อปี  คงที่ตลอด 3 ปีแรก ผ่อนชำระนานสูงสุด 10 ปี ครอบคลุมทุกกลุ่มธุรกิจและทุกความต้องการของเอสเอ็มอี  พร้อมทีมให้คำปรึกษาเตรียมพร้อมเข้าถึงแหล่งทุน ยื่นกู้ได้ทันทีภายในงาน  อีกทั้ง รับโปรโมชั่นพิเศษอีก 2 ต่อ ได้แก่ ต่อที่ 1 เมื่อยื่นขอสินเชื่อและได้รับอนุมัติ รับส่วนลดค่าธรรมเนียมวิเคราะห์โครงการ (Front End Fee) สูงสุดไม่เกิน 0.25% และ ต่อที่ 2 รับสิทธิ์สมัครใช้บริการแพลตฟอร์ม “DX by SME D Bank” เพื่อยกระดับธุรกิจครบวงจร ฟรี   ห้ามพลาด ขอเชิญผู้ประกอบการ จ.เชียงใหม่ และใกล้เคียง เข้าร่วมงานโดยไม่มีค่าใช้จ่ายใด ๆ ทั้งสิ้น  ลงทะเบียนเข้าร่วมโดยสแกน QR Code ในโปสเตอร์ประชาสัมพันธ์  สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/98608