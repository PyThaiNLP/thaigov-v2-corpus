รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ ร่วมงานเลี้ยงรับรองเพื่อฉลอง “ปีทองแห่งมิตรภาพไทย - จีน” ในโอกาสครบรอบ 50 ปีการสถาปนาความสัมพันธ์ทางการทูต

วันจันทร์ที่ 7 กรกฎาคม 2568
07/07/2568
พิมพ์
รัฐมนตรีฯ เอกนัฏ ร่วมงานเลี้ยงรับรองเพื่อฉลอง “ปีทองแห่งมิตรภาพไทย - จีน” ในโอกาสครบรอบ 50 ปีการสถาปนาความสัมพันธ์ทางการทูต
รัฐมนตรีฯ เอกนัฏ ร่วมงานเลี้ยงรับรองเพื่อฉลอง “ปีทองแห่งมิตรภาพไทย - จีน” ในโอกาสครบรอบ 50 ปีการสถาปนาความสัมพันธ์ทางการทูต
วันที่ 30 มิถุนายน 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วยนายณัฐพล รังสิตพล ปลัดกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมงานเลี้ยงรับรองเพื่อฉลอง “ปีทองแห่งมิตรภาพไทย - จีน” ในโอกาสครบรอบ 50 ปีการสถาปนาความสัมพันธ์ทางการทูตระหว่างราชอาณาจักรไทยกับสาธารณรัฐประชาชนจีน โดยมีนายอู๋ จื้ออู่ อุปทูตรักษาการ สถานเอกอัครราชทูตจีนประจำประเทศไทย เป็นเจ้าภาพจัดงานเลี้ยงรับรอง ณ ศูนย์การประชุมแห่งชาติสิริกิติ์
ประเทศไทยและสาธารณรัฐประชาชนจีนได้สถาปนาความสัมพันธ์ทางการทูตระหว่างกัน เมื่อวันที่ 1 กรกฎาคม 2518 โดย ม.ร.ว. คึกฤทธิ์ ปราโมช นายกรัฐมนตรีในขณะนั้น ได้ลงนามในแถลงการณ์ร่วมสถาปนาความสัมพันธ์ทางการทูต ร่วมกับนายโจว เอินไหล นายกรัฐมนตรีจีน ณ กรุงปักกิ่ง หลังจากนั้น เมื่อปี 2555 ทั้งสองประเทศได้ประกาศสถาปนาความเป็นหุ้นส่วนความร่วมมือเชิงยุทธศาสตร์อย่างรอบด้านระหว่างกัน และล่าสุด เมื่อปี 2565 ทั้งสองฝ่ายได้เห็นพ้องที่จะร่วมมือกันเพื่อมุ่งสู่การสร้างประชาคมที่มีอนาคตร่วมกัน เพื่อความมั่นคง มั่งคั่ง และยั่งยืน

ที่มา : https://www.thaigov.go.th/news/contents/details/98219