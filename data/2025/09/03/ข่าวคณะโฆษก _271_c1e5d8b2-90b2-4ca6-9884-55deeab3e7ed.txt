รัฐบาลไทย-ข่าวทำเนียบรัฐบาล-“ไทยคู่ฟ้า”  รายงานชายแดนไทย – กัมพูชา 7 จังหวัด ตั้งแต่เวลา 18.00 - 07.00 น. วันนี้ (วันพุธที่ 13 สิงหาคม 2568)

วันพุธที่ 13 สิงหาคม 2568
13/08/2568
พิมพ์
“ไทยคู่ฟ้า”  รายงานชายแดนไทย – กัมพูชา 7 จังหวัด ตั้งแต่เวลา 18.00 - 07.00 น. วันนี้ (วันพุธที่ 13 สิงหาคม 2568)
“ไทยคู่ฟ้า”
รายงานชายแดนไทย – กัมพูชา 7 จังหวัด ตั้งแต่เวลา 18.00 - 07.00 น. วันนี้ (วันพุธที่ 13 สิงหาคม 2568)
กองทัพไทยยังคงวางกำลังตามแนวที่มั่นทั้ง 11 พื้นที่ เพื่อรักษาอธิปไตยของไทยไม่ให้ใครล่วงล้ำเข้ามา แม้แต่ตารางนิ้วเดียว และพร้อมตอบโต้ทันที หากถูกรุกล้ำอธิปไตยของไทย
ขณะที่หน่วยเก็บกู้ระเบิดยังตรวจพบกับระเบิดที่ลักลอบเข้ามาวางในพื้นที่อธิปไตยของไทยอย่างต่อเนื่อง หลังจากทหารไทยเหยียบกับระเบิดที่กัมพูชานำมาวางไว้ ซึ่งเป็นการผิดข้อตกลงหยุดยิงและขัดต่อสนธิสัญญาออตตาวา ที่ห้ามใช้กับระเบิดบุคคล ซึ่งถือเป็นการละเมิดระดับโลกอย่างร้ายแรง ส่วนพี่น้องประชาชนเดินทางกลับภูมิลำเนา หากพบวัตถุต้องสงสัยในพื้นที่ ขอให้แจ้งเจ้าหน้าที่ทันที
วันนี้ (13 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย – กัมพูชา (ศบ.ทก.) เปิดเผยว่า ตั้งแต่ช่วงค่ำของวันอังคารที่ 12 สิงหาคม 2568 จนถึงเช้าวันนี้ (วันพุธที่ 13 สิงหาคม 2568 เวลา07.00 น.) เหตุการณ์บริเวณพื้นที่ชายแดนไทย – กัมพูชา 7 จังหวัด ไม่มีการปะทะ
โดยกองทัพไทย ยังคงวางกำลังตามแนวที่มั่นอย่างแข็งขันใน 11 พื้นที่ใน 7 จังหวัด และพร้อมตอบโต้หากถูกรุกล้ำอธิปไตยทันที โดยฝ่ายไทย ยังยึดมั่นปฏิบัติตามข้อตกลงของการประชุม GBC ที่ผ่านมา แต่ยังพบการละเมิดข้อตกลงหยุดยิงและสนธิสัญญา ออตตาวา ของกัมพูชาอย่างร้ายแรง
ขณะเดียวกัน ศบ.ทก. ได้แจ้งประชาชนที่เดินทางกลับภูมิลำเนาแล้วหากพบวัตถุต้องสงสัย ขอให้แจ้งเจ้าหน้าที่ฝ่ายปกครองหรือเจ้าหน้าที่ตำรวจเพื่อประสานหน่วยเก็บกู้วัตถุระเบิดเข้าดำเนินการทันที

ที่มา : https://www.thaigov.go.th/news/contents/details/99636