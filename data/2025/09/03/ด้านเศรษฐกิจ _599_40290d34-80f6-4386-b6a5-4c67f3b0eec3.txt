รัฐบาลไทย-ข่าวทำเนียบรัฐบาล-SME D Bank เติมพลังเอสเอ็มอีไทยในงาน ‘SME D Market’ ประจำเดือน ส.ค.68  ช่วยผู้ประกอบการ สร้างรายได้ ขยายตลาด ปลุกกำลังซื้อ กระตุ้นเศรษฐกิจไทย 

วันอังคารที่ 26 สิงหาคม 2568
26/08/2568
พิมพ์
SME D Bank เติมพลังเอสเอ็มอีไทยในงาน ‘SME D Market’ ประจำเดือน ส.ค.68  ช่วยผู้ประกอบการ สร้างรายได้ ขยายตลาด ปลุกกำลังซื้อ กระตุ้นเศรษฐกิจไทย
SME D Bank จัดงาน “SME D Market” ประจำเดือน ส.ค.2568 ซึ่งมีผู้ประกอบการเอสเอ็มอีที่เป็นลูกค้า SME D Bank และหน่วยงานพันธมิตร มาออกบูธจำหน่ายสินค้าคุณภาพ ณ หน้าอาคาร และบริเวณชั้น 1 อาคาร SME Bank Tower จัดระหว่างวันที่ 25-26 ส.ค.2568
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank นำโดย นางสาวสภัทร์พร ธรรมาภรณ์พิลาศ กรรมการธนาคาร นายพิชิต มิทราวงศ์ กรรมการผู้จัดการ พร้อมด้วยผู้บริหาร เจ้าหน้าที่ และประชาชน ร่วมจับจ่ายใช้สอยสินค้าต่าง ๆ ในงาน “SME D Market” ประจำเดือนสิงหาคม 2568 ซึ่งมีผู้ประกอบการเอสเอ็มอีที่เป็นลูกค้า SME D Bank และหน่วยงานพันธมิตร มากกว่า 50 ราย  มาออกบูธจำหน่ายสินค้าคุณภาพ พร้อมมีโปรโมชันโดนใจ ไม่ว่าจะเป็น ของกิน ของใช้ เครื่องดื่ม เครื่องประดับ และเครื่องแต่งกาย เป็นต้น  ช่วยสร้างรายได้ ขยายตลาดให้กับผู้ประกอบธุรกิจระดับเอสเอ็มอี  รวมถึง ช่วยปลุกกำลังซื้อในประเทศให้คึกคักตามนโยบายรัฐบาล จัด ณ หน้าอาคาร และบริเวณชั้น 1 อาคาร SME Bank Tower จัดระหว่างวันที่ 25-26 สิงหาคม 2568
สำหรับกิจกรรมดังกล่าว SME D Bank จัดขึ้นเป็นประจำทุกเดือน ต่อเนื่องยาวนานมาหลายปี เพื่อช่วยเหลือผู้ประกอบการเอสเอ็มอีที่ได้รับผลกระทบจากภาวะเศรษฐกิจ ขาดช่องทางตลาด รายได้ลดลง ซึ่งเป็นกิจกรรมที่ได้การตอบรับจากผู้ประกอบการอย่างดียิ่ง เพราะช่วยให้มีรายได้เพิ่ม สร้างคุณภาพชีวิตที่ดีขึ้น เกิดการขับเคลื่อนเศรษฐกิจ สร้างสังคมแห่งความสุข นำไปสู่การเติบโตอย่างสมดุลและยั่งยืนทั้งเศรษฐกิจและสังคม

ที่มา : https://www.thaigov.go.th/news/contents/details/100154