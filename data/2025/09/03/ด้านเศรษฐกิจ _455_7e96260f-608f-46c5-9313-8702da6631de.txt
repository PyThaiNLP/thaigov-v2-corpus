รัฐบาลไทย-ข่าวทำเนียบรัฐบาล-ถึงแล้ว! สิ่งของอุปโภค-บริโภคในโครงการอุตสาหกรรมรวมใจส่งด่วน ส่งมอบให้ทหารพื้นที่อุบลราชธานี

วันอาทิตย์ที่ 10 สิงหาคม 2568
10/08/2568
พิมพ์
ถึงแล้ว! สิ่งของอุปโภค-บริโภคในโครงการอุตสาหกรรมรวมใจส่งด่วน ส่งมอบให้ทหารพื้นที่อุบลราชธานี
ถึงแล้ว! สิ่งของอุปโภค-บริโภคในโครงการอุตสาหกรรมรวมใจส่งด่วน ส่งมอบให้ทหารพื้นที่อุบลราชธานี
จังหวัดอุบลราชธานี - 8 สิงหาคม 2568 เวลา 16.30น. ตามนโยบายของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ที่่ร่วมกับแฟลซ เอ็กซ์เพลส ส่งด่วนความช่วยเหลือแก่ทหารในพื้นที่ชายแดนไทย-กัมพูชา โดยนายณัฐพล รังสิตพล ปลัดกระทรวงอุตสาหกรรม ได้มอบหมายให้ นายธวัชชัย แก้วดา หัวหน้ากลุ่มนโยบายและแผนงาน สำนักงานอุตสาหกรรมจังหวัดอุบลราชธานี เป็นผู้แทนกระทรวงอุตสาหกรรม ส่งมอบสิ่งของอุปโภค-บริโภค ในโครงการ “อุตสาหกรรมรวมใจส่งด่วน…ลำเลียงน้ำใจส่งถึงมือผู้ประสบภัยชาวไทย” เพื่อช่วยเหลือแทนคำขอบคุณแก่เจ้าหน้าที่ทหาร ซึ่งทำหน้าที่รั้วของชาติอย่างเข้มแข็ง โดยจัดเป็นถุงยังชีพ ของอุปโภค จำนวน 300 ถุง ของบริโภค จำนวน  300 ถุง และชุดทหารจำนวน 30 ชุด มีสิบเอกภานุพงศ์ คุตนาม ทหารจากหน่วยเฉพาะกิจที่ 1 กองสุรนารีเป็นผู้รับมอบ ณ อบต.โดมประดิษฐ์ (ศูนย์ประสานงานชั่วคราวสำหรับรับบริจาคเพื่อกระจายไปยังทหารและผู้ประสบสถานการณ์ความไม่สงบ) อำเภอน้ำยืน จังหวัดอุบลราชธานี
สำหรับโครงการ “อุตสาหกรรมรวมใจส่งด่วน ลำเลียงน้ำใจส่งถึงมือผู้ประสบภัยชาวไทย” เป็นความร่วมมือ ระหว่างกระทรวงอุตสาหกรรม และบริษัท แฟลช เอ็กซ์เพลส จำกัด ในการส่งต่อความช่วยเหลือถึงเจ้าหน้าที่ทหาร และผู้ประสบภัยในพื้นที่ชายแดนไทย-กัมพูชา โดยไม่มีค่าใช้จ่าย ซึ่งพื้นที่ อบต.โดมประดิษฐ์ เป็นพื้นที่สีแดงที่อยู่ในบริเวณปะทะ

ที่มา : https://www.thaigov.go.th/news/contents/details/99558