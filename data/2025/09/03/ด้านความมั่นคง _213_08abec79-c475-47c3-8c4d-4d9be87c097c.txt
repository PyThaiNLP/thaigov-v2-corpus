รัฐบาลไทย-ข่าวทำเนียบรัฐบาล-“ภูมิธรรม” ลงตรวจเยี่ยม “ตราด” กำชับผู้ว่าฯพิทักษ์พื้นที่ส่วนหลัง มั่นใจมีความพร้อม ย้ำ การเจรจาหยุดยิง กัมพูชาต้องแสดงความจริงใจให้คนไทยคลายกังวลก่อน 

วันอาทิตย์ที่ 27 กรกฎาคม 2568
27/07/2568
พิมพ์
“ภูมิธรรม” ลงตรวจเยี่ยม “ตราด” กำชับผู้ว่าฯพิทักษ์พื้นที่ส่วนหลัง มั่นใจมีความพร้อม ย้ำ การเจรจาหยุดยิง กัมพูชาต้องแสดงความจริงใจให้คนไทยคลายกังวลก่อน
“ภูมิธรรม” ลงตรวจเยี่ยม “ตราด” กำชับผู้ว่าฯพิทักษ์พื้นที่ส่วนหลัง มั่นใจมีความพร้อม ย้ำ การเจรจาหยุดยิง กัมพูชาต้องแสดงความจริงใจให้คนไทยคลายกังวลก่อน กำชับผู้ว่าฯ พิทักษ์พื้นที่ส่วนหลังเต็มกำลัง พร้อมฝากสื่อมวลชนระมัดระวังการสื่อสารที่เป็นการเปิดเผย
“ภูมิธรรม” ลงตรวจเยี่ยม “ตราด” กำชับผู้ว่าฯพิทักษ์พื้นที่ส่วนหลัง มั่นใจมีความพร้อม ย้ำ การเจรจาหยุดยิง กัมพูชาต้องแสดงความจริงใจให้คนไทยคลายกังวลก่อน กำชับผู้ว่าฯ พิทักษ์พื้นที่ส่วนหลังเต็มกำลัง พร้อมฝากสื่อมวลชนระมัดระวังการสื่อสารที่เป็นการเปิดเผยพื้นที่ปลอดภัย
วันนี้ (27 ก.ค. 68) เวลา 11.00 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานประชุมติดตามสถานการณ์ชายแดนไทย-กัมพูชา ณ ศาลากลางจังหวัดตราด โดยมี นายชนินทร์ รุ่งธนเกียรติ เลขานุการรัฐมนตรีกระทรวงมหาดไทย นายอรรษิษฐ์ สัมพันธรัตน์ ปลัดกระทรวงมหาดไทย นายณัฐพงษ์ สงวนจิตร ผู้ว่าราชการจังหวัดตราด และหน่วยงานด้านความมั่นคง ร่วมประชุม
นายภูมิธรรม ได้รับทราบรายงานจากหน่วยเฉพาะกิจนาวิกโยธินตราด และที่ทำการปกครองจังหวัดตราดว่า ปัจจุบันสามารถควบคุมสถานการณ์การใช้อาวุธได้แล้ว และทางกัมพูชาได้มีการถอยร่นไปยังพื้นที่ของตน โดยทั้ง 2 ฝั่งยังตรึงกำลังเพื่อป้องกันสถานการณ์ ในส่วนของการอพยพประชาชนเข้ายังศูนย์พักพิงใน 3 อำเภอ รวม 16 แห่ง ประชาชนผู้อพยพ จำนวน 4,754 คน โดยมีแผนเตรียมสถานที่เพื่อรองรับผู้อพยพไว้ได้ราว 20,000 คน
นายภูมิธรรม กล่าวว่า การตัดสินใจลงพื้นที่ จ.ตราดในวันนี้ เพราะเป็น 1 ใน 6 จุดที่ทางกัมพูชาได้มีการใช้อาวุธยิงข้ามมาในพื้นที่ และทางกองทัพได้มีการประกาศกฎอัยการศึกไปก่อนหน้านี้ จึงอยากเข้ามาตรวจสอบความพร้อมในการรับมือ หากมีสถานการณ์ที่ลุกลาม ซึ่งได้ให้นโยบายแก่ผู้ว่าราชการจังหวัดชายแดนกัมพูชาทั้ง 7 จังหวัดไว้ว่า ต้องรับผิดชอบในการ “พิทักษ์พื้นที่ส่วนหลัง” ปกป้องประชาชนจากการรุกรานของกัมพูชา ที่ละเมิดข้อตกลงระหว่างประเทศหลายฉบับ
นอกจากนี้ นายภูมิธรรม ยังกล่าวถึงการพูดคุยกับประธานาธิบดีสหรัฐอเมริกา ว่า ประเทศไทยยินดีหยุดยิงโดยคำนึงถึงความปลอดภัยของประชาชนไทยเป็นหลัก และทางกัมพูชาต้องแสดงความจริงใจต่อการถอนกำลัง และทำให้ประชาชนคนไทยสบายใจ เพราะที่ผ่านมาก็ยังมีการใช้อาวุธหนักเข้ามาในพื้นที่ประเทศไทย สร้างความเสียหายกับบ้านเรือนประชาชน โรงพยาบาล และปั๊มน้ำมัน ดังนั้น การตอบโต้ของประเทศไทย คือ การปกป้องความปลอดภัยของคนไทยเอง ประเทศไทยไม่ใช่ฝ่ายเข้าไปรุกรานทางกัมพูชาก่อน
“แนวหน้าเป็นเรื่องของทหาร แต่ขอให้เจ้าหน้าที่ปกครองดูแลแนวหลังให้เต็มที่ รัฐบาลได้ขยายวงเงินทดรองจ่ายให้ผู้ว่าฯ ทุกจังหวัดที่เกิดสถานการณ์ฯ แล้ว เพื่อแก้ไขปัญหาและบริหารจัดการได้เต็มที่ ทั้งการดูแลเครื่องอุปโภคบริโภคต่าง ๆ ให้ครบ และได้ประสานทางตำรวจช่วยเข้าดูความปลอดภัยของบ้านเรือนประชาชนที่ต้องอพยพออกมา ท้ายที่สุด ต้องฝากไปยังสื่อมวลชนทุกท่าน ให้ระมัดระวังเรื่องการสื่อสารที่เป็นการเปิดเผยพื้นที่ปลอดภัย เพราะอาจมีผลต่อทางยุทธการที่กำลังดำเนินการอยู่” นายภูมิธรรม กล่าว

ที่มา : https://www.thaigov.go.th/news/contents/details/98910