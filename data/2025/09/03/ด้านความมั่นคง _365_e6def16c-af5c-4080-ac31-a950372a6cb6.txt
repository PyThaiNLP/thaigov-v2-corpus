รัฐบาลไทย-ข่าวทำเนียบรัฐบาล-"ธีรรัตน์" สั่งการ จ.ศรีสะเกษ ประยุกต์ "อุบลราชธานีโมเดล" บูรณาการนักเรียนเทคนิค-อาชีวะ ซ่อมแซมบ้านเรือนประชาชนที่เสียหายเล็กน้อย เพื่อประชาชนใช้ชีวิตอย่างเป็นปกติสุขโดยเร็ว

วันอาทิตย์ที่ 17 สิงหาคม 2568
17/08/2568
พิมพ์
"ธีรรัตน์" สั่งการ จ.ศรีสะเกษ ประยุกต์ "อุบลราชธานีโมเดล" บูรณาการนักเรียนเทคนิค-อาชีวะ ซ่อมแซมบ้านเรือนประชาชนที่เสียหายเล็กน้อย เพื่อประชาชนใช้ชีวิตอย่างเป็นปกติสุขโดยเร็ว
"ธีรรัตน์" สั่งการ จ.ศรีสะเกษ ประยุกต์ "อุบลราชธานีโมเดล" บูรณาการนักเรียนเทคนิค-อาชีวะ ซ่อมแซมบ้านเรือนประชาชนที่เสียหายเล็กน้อย เพื่อประชาชนใช้ชีวิตอย่างเป็นปกติสุขโดยเร็ว
วันนี้ (17 ส.ค. 68) เวลา 15.30 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย พร้อมคณะ ลงพื้นที่ติดตามการให้ความช่วยเหลือประชาชนผู้ประสบภัยจากสะเก็ดระเบิด ครัวเรือน นายนารี ผาแก้ว บ้านน้ำเย็น หมู่ที่ 5 ต.เมือง อ.กันทรลักษ์ จ.ศรีสะเกษ โดยมี พล.ต.ต.สุรสิทธิ์ สังขพงศ์ ผู้ช่วยรัฐมนตรีประจำสำนักนายกรัฐมนตรี นายอนุพงศ์ สุขสมนิตย์ ผู้ว่าราชการจังหวัดศรีสะเกษ นายธนทร ศรีนาค ผู้อำนวยการศูนย์ป้องกันและบรรเทาสาธารณภัย เขต 13 อุบลราชธานี และหัวหน้าส่วนราชการ กำนัน ผู้ใหญ่บ้าน ร่วมลงพื้นที่
น.ส.ธีรรัตน์ พร้อมคณะ ได้รับฟังข้อมูลการให้ความช่วยเหลือจากจังหวัดศรีสะเกษ และพบปะพูดคุยให้กำลังใจครอบครัวที่บ้านเรือนได้รับความเสียหายทั้งหลัง ซึ่งทราบว่ามีสมาชิกอยู่อาศัยหลายคนเป็นครอบครัวขนาดใหญ่ และได้รับความเดือดร้อนเนื่องจากบ้านเสียหายทั้งหลัง จึงได้แจ้งหน่วยที่เกี่ยวข้องได้นำบ้านน็อคดาวน์ ขนาด 4 ห้องนอน 1 ห้องรับแขก และ 2 ห้องน้ำ ตามที่ได้แจ้งขอความช่วยเหลือ และได้มอบเครื่องอุปโภคบริโภค โดยเน้นย้ำจังหวัดศรีสะเกษ ร่วมกับ ปภ. เร่งระดมเครื่องมือรื้อถอนส่วนอาคารที่เสียหาย รวมถึงให้ กฟภ. กปภ. อำนวยความสะดวกติดตั้งระบบไฟฟ้า และประปา ในเบื้องต้น หลังจากที่ได้รับบ้านอาศัยชั่วคราวโดยทันที
จากนั้น รัฐมนตรีช่วยว่าการกระทรวงมหาดไทยและคณะ ได้เดินตรวจเยี่ยมบ้านเรือนประชาชนข้างเคียง ซึ่งได้รับความเสียหายเล็กน้อย โดยได้สั่งการให้ ปภ.จังหวัดศรีสะเกษ ได้นำรูปแบบ "อุบลราชธานีโมเดล" ด้วยการระดมนักเรียนจากวิทยาลัยอาชีวศึกษา วิทยาลัยเทคนิคในพื้นที่ มาช่วยซ่อมแซมอาคารที่พักอาศัยในส่วนที่เสียหายในเบื้องต้น

ที่มา : https://www.thaigov.go.th/news/contents/details/99800