รัฐบาลไทย-ข่าวทำเนียบรัฐบาล-​ครม.อนุมัติเปลี่ยนแปลงรายการก่อหนี้ผูกพันข้ามปีงบประมาณ และขยายระยะเวลาก่อหนี้ผูกพันข้ามปีงบประมาณจ้างที่ปรึกษาการประเมินผลกระทบสิ่งแวดล้อมทางหลวงสนับสนุนการพัฒนาด่านชายแดน  

วันอังคารที่ 24 มิถุนายน 2568
24/06/2568
พิมพ์
​ครม.อนุมัติเปลี่ยนแปลงรายการก่อหนี้ผูกพันข้ามปีงบประมาณ และขยายระยะเวลาก่อหนี้ผูกพันข้ามปีงบประมาณจ้างที่ปรึกษาการประเมินผลกระทบสิ่งแวดล้อมทางหลวงสนับสนุนการพัฒนาด่านชายแดน
บ้าน  ฮวก – กิ่วหก อำเภอภูซาง จังหวัดพะเยา ของกรมทางหลวง
นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า คณะรัฐมนตรีมีมติอนุมัติเปลี่ยนแปลงรายการก่อหนี้ผูกพันข้ามปีงบประมาณรายจ่ายประจำปีงบประมาณ พ.ศ. 2567 แผนงานบูรณาการพัฒนาด้านคมนาคมและระบบโลจิสติกส์ โครงการก่อสร้างโครงข่ายทางหลวงแผ่นดิน งบรายจ่ายอื่น กิจกรรมก่อสร้างทางหลวงแผ่นดินจากเดิมรายการการประเมินผลกระทบสิ่งแวดล้อม ทางหลวงหมายเลข 1136 แยกทางหลวงหมายเลข 11 (ลำพูน) - บรรจบ ทางหลวงหมายเลข 106 (เหมืองง่า) จังหวัดลำพูน (การประเมินผลกระทบสิ่งแวดล้อม ทางหลวงหมายเลข 1136) วงเงิน 9.50 ล้านบาท เป็น รายการประเมินผลกระทบสิ่งแวดล้อมทางหลวงสนับสนุนการพัฒนาด่านชายแดนบ้านฮวก - กิ่วหก อำเภอภูซาง จังหวัดพะเยา (การประเมินผลกระทบสิ่งแวดล้อมทางหลวง สนับสนุนการพัฒนาด่านชายแดนบ้านฮวก - กิ่วหก) วงเงิน 9.37 ล้านบาท โดยใช้จ่ายจากงบประมาณรายจ่ายประจำปีงบประมาณ พ.ศ. 2568 จำนวน 6.65 ล้านบาท และส่วนที่เหลือ จำนวน 2.72 ล้านบาท กรมทางหลวง (ทล.) จะปรับแผนการใช้จ่ายงบประมาณรายจ่ายประจำปีเพื่อรองรับต่อไป และอนุมัติขยายระยะเวลาก่อหนี้ผูกพันข้ามปีงบประมาณรายการก่อหนี้ผูกพันที่คณะรัฐมนตรีอนุมัติไว้จากปีงบประมาณ พ.ศ. 2567 - 2568 เป็น ปีงบประมาณ พ.ศ. 2567 – 2569
ทั้งนี้ สำนักงบประมาณ พิจารณาแล้วเห็นชอบให้ กรมทางหลวง (ทล.) เปลี่ยนแปลงรายการก่อหนี้ผูกพันข้ามปีงบประมาณ งบประมาณรายจ่ายประจำปีงบประมาณ พ.ศ. 2567 ภายใต้แผนงานบูรณาการโครงการงบรายจ่าย และรายการดังกล่าว เพื่อเป็นรายการการประเมินผลกระทบสิ่งแวดล้อมทางหลวงสนับสนุนการพัฒนาด่านชายแดนบ้านฮวก - กิ่วหก ภายในกรอบวงเงิน 9.37 ล้านบาทโดยมีระยะเวลาดำเนินการ 450 วัน แต่เนื่องจากการเปลี่ยนแปลงดังกล่าว ถือเป็นการเปลี่ยนแปลงรายการก่อหนี้ผูกพันข้ามปีงบประมาณที่คณะรัฐมนตรีอนุมัติไว้ ทล. จึงต้องเสนอขออนุมัติต่อคณะรัฐมนตรี ตามนัยข้อ 7 (3) ของระเบียบว่าด้วยการก่อหนี้ผูกพันข้ามปีงบประมาณ พ.ศ. 2562 ประกอบกับรายการการประเมินผลกระทบสิ่งแวดล้อมทางหลวงสนับสนุนการพัฒนาด่านชายแดนบ้านฮวก - กิ่วหก มีระยะเวลาดำเนินการเกินกว่าหนึ่งปีงบประมาณจึงเป็นการดำเนินการในลักษณะก่อหนี้ผูกพันข้ามปีงบประมาณนอกเหนือไปจากที่กำหนดไว้ในพระราชบัญญัติงบประมาณรายจ่ายประจำปี ทล. จึงต้องขออนุมัติต่อคณะรัฐมนตรี ตามนัยมาตรา 42 ของพระราชบัญญัติวิธีการงบประมาณ พ.ศ. 2561 ทั้งนี้ ขอให้ ทล. ปฏิบัติตามกฎหมาย ระเบียบ ข้อบังคับ มติคณะรัฐมนตรีและหนังสือเวียนที่เกี่ยวข้อง ตลอดจนมาตรฐานของทางราชการให้ถูกต้อง ครบถ้วนในทุกขั้นตอน โดยคำนึงถึงประโยชน์สูงสุดของทางราชการ และประโยชน์ที่ประชาชนจะได้รับเป็นสำคัญ และขอทำความตกลงกับ สงป. อีกครั้งตามขั้นตอนตอนต่อไป

ที่มา : https://www.thaigov.go.th/news/contents/details/97778