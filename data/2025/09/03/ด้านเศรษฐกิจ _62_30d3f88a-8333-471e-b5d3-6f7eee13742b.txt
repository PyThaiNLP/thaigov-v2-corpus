รัฐบาลไทย-ข่าวทำเนียบรัฐบาล-กรุงไทยร่วมขบวนพาเหรด “Love Pride Parade, Bangkok 2025” ดึงมาสคอต “น้องวายุ” สร้างสีสัน สนับสนุนความหลากหลายและเท่าเทียม

วันจันทร์ที่ 30 มิถุนายน 2568
30/06/2568
พิมพ์
กรุงไทยร่วมขบวนพาเหรด “Love Pride Parade, Bangkok 2025” ดึงมาสคอต “น้องวายุ” สร้างสีสัน สนับสนุนความหลากหลายและเท่าเทียม
ธนาคารกรุงไทย ร่วมสร้างสีสันในงาน “Love Pride Parade, Bangkok 2025” กับขบวนพาเหรดสีรุ้งที่ยิ่งใหญ่และยาวที่สุดในเอเชีย ภายใต้คอนเซปต์ “Spectrum Forward : Power of Creation” จัดขึ้นใจกลางกรุงเทพฯ
ธนาคารกรุงไทย ร่วมสร้างสีสันในงาน “Love Pride Parade, Bangkok 2025” กับขบวนพาเหรดสีรุ้งที่ยิ่งใหญ่และยาวที่สุดในเอเชีย ภายใต้คอนเซปต์ “Spectrum Forward : Power of Creation” จัดขึ้นใจกลางกรุงเทพฯ โดยคณะผู้บริหาร พนักงานธนาคาร และ มาสคอต น้องวายุ แต่งกายสีสันสดใส ร่วมโบกสะบัดธงสีรุ้งในขบวนพาเหรด ที่เคลื่อนจากสนามศุภชลาศัยสู่ถนนสุขุมวิท ระยะทางกว่า 6 กิโลเมตร เพื่อส่งเสียงสนับสนุนความเท่าเทียมและยืนหยัดเคียงข้างความหลากหลายทุกรูปแบบ
ทั้งนี้ ธนาคารยังเปิดบูธกิจกรรมให้ผู้ร่วมงานร่วมสนุก ลุ้นรับของที่ระลึก พร้อมแนะนำผลิตภัณฑ์และบริการทางการเงินที่ตอบโจทย์ความต้องการลูกค้าทุกกลุ่มอย่างตรงจุด รองรับทุกความหลากหลายของชีวิต ทั้งสินเชื่อบ้านกรุงไทย ที่สนับสนุนกฎหมายสมรสเท่าเทียม เปิดโอกาสให้กู้บ้านในฝันร่วมกัน และ สินเชื่อกรุงไทยบ้านแลกเงิน ตอบโจทย์ลูกค้าที่ต้องการเงินก้อนใหญ่หลากหลายกลุ่ม ช่วยเปลี่ยนบ้านปลอดภาระเป็นเงินก้อน เสริมสภาพคล่องตามความจำเป็น
โดยธนาคารกรุงไทย ยึดมั่นในแนวทางการให้สินเชื่ออย่างรับผิดชอบและเป็นธรรม (Responsible Lending) ของธนาคารแห่งประเทศไทย พร้อมให้ความรู้ สร้างวินัยทางการเงิน กู้เท่าที่จำเป็นและชำระคืนไหว เพื่อเสริมสร้าง ภูมิคุ้มกันทางการเงิน สร้างความมั่นคงและอิสระทางการเงินอย่างยั่งยืน สินเชื่อกรุงไทยบ้านแลกเงิน อัตราดอกเบี้ยที่แท้จริงตลอดอายุสัญญาอยู่ระหว่าง 6.50%-7.98% ต่อปี (ณ วันที่ 1 ก.ค. 68) สินเชื่อบ้านกรุงไทย อัตราดอกเบี้ยที่แท้จริงตลอดอายุสัญญาอยู่ระหว่าง 5.13% - 5.17% ต่อปี (ณ วันที่ 1 ก.ค. 68) สมมติฐานการคำนวณมาจากอัตราดอกเบี้ย MLR = 6.75% ต่อปี (ณ วันที่ 15 พ.ค. 68) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ รายละเอียดการคำนวณเพิ่มเติมดูที่ www.krungthai.com เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
นอกจากนี้ ธนาคารได้ตกแต่งบริเวณหน้าอาคารสำนักงานใหญ่ นานาเหนือ ด้วยข้อความ “Empowering Equality” โดยมีพนักงานมาร่วมสร้างสีสัน โบกสะบัดธงสีรุ้ง ต้อนรับขบวนพาเหรด เพื่อขับเคลื่อนความเท่าเทียม ตอกย้ำสถาบันการเงินที่สร้างความเสมอภาค เคารพสิทธิมนุษยชน ดำเนินธุรกิจด้วยความโปร่งใส และสอดคล้องกับเป้าหมายการพัฒนาที่ยั่งยืนขององค์การสหประชาชาติ (SDGs) สอดคล้องกับวิสัยทัศน์ “กรุงไทยเคียงข้างไทย สู่ความยั่งยืน”

ที่มา : https://www.thaigov.go.th/news/contents/details/98004