รัฐบาลไทย-ข่าวทำเนียบรัฐบาล-“ดร.เฉลิมชัย” เปิดอบรมนักบริหารระดับสูง นบส. ทส. รุ่นที่ 4 มุ่งพัฒนาผู้นำยุคใหม่ด้านสิ่งแวดล้อม เพื่อการพัฒนาอย่างยั่งยืน

วันพุธที่ 16 กรกฎาคม 2568
“ดร.เฉลิมชัย” เปิดอบรมนักบริหารระดับสูง นบส. ทส. รุ่นที่ 4 มุ่งพัฒนาผู้นำยุคใหม่ด้านสิ่งแวดล้อม เพื่อการพัฒนาอย่างยั่งยืน
“ดร.เฉลิมชัย” เปิดอบรมนักบริหารระดับสูง นบส. ทส. รุ่นที่ 4 มุ่งพัฒนาผู้นำยุคใหม่ด้านสิ่งแวดล้อม เพื่อการพัฒนาอย่างยั่งยืน
วันที่ 16 กรกฎาคม 2568 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดโครงการฝึกอบรมหลักสูตรนักบริหารระดับสูง กระทรวงทรัพยากรธรรมชาติและสิ่งแวดล้อม (นบส.ทส.) รุ่นที่ 4 ประจำปีงบประมาณ พ.ศ. 2568 ณ ห้องพาโนรามา 2 ชั้น 14 โรงแรมดิ เอมเมอรัลด์ กรุงเทพมหานคร โดยมีผู้บริหารระดับสูง พร้อมด้วยข้าราชการจากหน่วยงานในสังกัดกระทรวงฯ และหน่วยงานภายนอก ร่วมเป็นเกียรติในพิธีเปิด โดยหลักสูตร นบส.ทส. รุ่นที่ 4 มีผู้เข้ารับการอบรม 22 ราย แบ่งเป็นข้าราชการภายในสังกัดกระทรวงฯ จำนวน 19 ราย และข้าราชการจากหน่วยงานภายนอก 3 ราย ซึ่งล้วนเป็นผู้มีศักยภาพและเหมาะสมที่จะพัฒนาเป็นผู้นำระดับสูงของภาครัฐด้านทรัพยากรธรรมชาติและสิ่งแวดล้อมต่อไป
ดร.เฉลิมชัย รมว.ทส. ได้กล่าวแสดงความยินดีกับผู้เข้ารับการฝึกอบรม และกล่าวถึงความสำคัญของการพัฒนาศักยภาพผู้นำในยุคปัจจุบันว่า การฝึกอบรมในครั้งนี้ ถือเป็นอีกหนึ่งก้าวสำคัญของชีวิต เป็นจุดเริ่มต้นที่มีคุณค่าในการก้าวสู่การเปลี่ยนแปลงและความสำเร็จในอนาคต เพราะการเรียนรู้ไม่มีวันสิ้นสุด โดยเฉพาะสำหรับข้าราชการผู้มีเกียรติและศักดิ์ศรี ที่ต้องปรับตัวให้เท่าทันสถานการณ์ และยกระดับสมรรถนะให้สามารถบริหารจัดการภายใต้การเปลี่ยนแปลงได้อย่างมีประสิทธิภาพ ทั้งนี้ ขอฝากให้ผู้เข้ารับการอบรมทุกท่านตั้งใจเรียนรู้ เก็บเกี่ยวประสบการณ์จากหลักสูตรนี้ให้มากที่สุด เพื่อนำไปปรับใช้ในภารกิจของตนและสร้างประโยชน์ให้แก่หน่วยงาน รวมถึงประเทศชาติอย่างแท้จริง เพราะ “ทรัพยากรมนุษย์ที่มีคุณภาพ คือหัวใจของการพัฒนาอย่างยั่

ที่มา : https://www.thaigov.go.th/news/contents/details/98476