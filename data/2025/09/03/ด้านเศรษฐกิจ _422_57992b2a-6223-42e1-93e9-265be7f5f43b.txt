รัฐบาลไทย-ข่าวทำเนียบรัฐบาล-กรุงไทยจัดโปรฯเด็ด ร่วมงาน “Money Expo โคราช” 8-10 ส.ค.นี้ หนุนอิสระทางการเงินยกระดับคุณภาพชีวิตอย่างยั่งยืน

วันพฤหัสบดีที่ 7 สิงหาคม 2568
07/08/2568
พิมพ์
กรุงไทยจัดโปรฯเด็ด ร่วมงาน “Money Expo โคราช” 8-10 ส.ค.นี้ หนุนอิสระทางการเงินยกระดับคุณภาพชีวิตอย่างยั่งยืน
ธ.กรุงไทยร่วมงานมหกรรมการเงินโคราช ครั้งที่ 19 (Money Expo 2025 Korat) ชูแนวคิด "ALIVE อิสระทางการเงินที่ยั่งยืน" ณ เอ็มซีซี ฮอลล์ เดอะมอลล์โคราช ระหว่างวันที่ 8-10 สิงหาคม 2568
ธนาคารกรุงไทย เดินหน้าพัฒนาผลิตภัณฑ์และบริการทางการเงิน เพื่อยกระดับคุณภาพชีวิตของลูกค้าทุกกลุ่ม เพื่อขับเคลื่อนเศรษฐกิจให้เติบโตอย่างยั่งยืน ยกทัพบริการทางการเงิน ครอบคลุมสินเชื่อ เงินฝาก และการลงทุน พร้อมโปรโมชันแบบจัดเต็ม ร่วมงานมหกรรมการเงินโคราช ครั้งที่ 19 (Money Expo 2025 Korat) ชูแนวคิด "ALIVE อิสระทางการเงินที่ยั่งยืน" สนับสนุนลูกค้าใช้ชีวิตอย่างมั่นคงและมีอิสระทางการเงิน เพื่อคุณภาพชีวิตที่ดียิ่งขึ้นทุกวัน ณ เอ็มซีซี ฮอลล์ เดอะมอลล์โคราช ระหว่างวันที่ 8-10 สิงหาคม 2568 เพื่อเปิดโอกาสให้ลูกค้า ประชาชน และผู้ประกอบธุรกิจในพื้นที่ และจังหวัดใกล้เคียง เข้าถึงบริการทางการเงินอย่างครบวงจร
ภายในงาน ธนาคารสนับสนุนการสร้างความมั่นคงในชีวิตด้วย “สินเชื่อกรุงไทยบ้านแลกเงิน” ดอกเบี้ยพิเศษปีแรกคงที่ เริ่มต้น 4.99% ต่อปี รับวงเงินสูงสุด 20 ล้านบาท ผ่อนนานสูงสุด 30 ปี (อัตราดอกเบี้ยที่แท้จริงตลอดอายุสัญญาอยู่ระหว่าง 6.50% - 7.98% ต่อปี) สินเชื่อที่อยู่อาศัย ทั้งบ้านใหม่ บ้านมือสอง ด้วยดอกเบี้ยพิเศษปีแรกคงที่ เริ่มต้น 2.29% ต่อปี (อัตราดอกเบี้ยที่แท้จริงตลอดอายุสัญญาอยู่ระหว่าง 5.13% - 5.17% ต่อปี) และ สินเชื่อบ้านรีไฟแนนซ์ ดอกเบี้ยพิเศษปีแรกคงที่ เริ่มต้น 1.99% ต่อปี วงเงินกู้สูงสุด 100% ของราคาประเมิน หรือไม่เกินยอดหนี้คงเหลือครั้งนี้ กู้ได้นานสูงสุด 40 ปี (อัตราดอกเบี้ยที่แท้จริงตลอดอายุสัญญาอยู่ระหว่าง 4.91% - 5.23% ต่อปี) และ สินเชื่อบ้านกู้เพิ่ม (Top up) ดอกเบี้ยพิเศษคงที่ 3 ปี เริ่มต้น 7.09% ต่อปี (อัตราดอกเบี้ยที่แท้จริงตลอดอายุสัญญาอยู่ระหว่าง 7.25% - 7.59% ต่อปี) กู้เท่าที่จำเป็นและชำระคืนไหว สมมติฐานการคำนวณมาจากอัตราดอกเบี้ย MLR = 6.75% ต่อปี (ณ วันที่ 15 พ.ค. 68) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ รายละเอียดการคำนวณเพิ่มเติมดูที่ www.krungthai.com เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
สินเชื่อกรุงไทย Smart Money เงินก้อน เสริมสภาพคล่อง ให้วงเงินสูงสุด 1 ล้านบาท ผ่อนนานสูงสุด 60 เดือน ไม่มีบัญชีเงินเดือนกับธนาคารกรุงไทยก็ขอกู้ได้ เพียงมีรายได้ 30,000 บาท ต่อเดือน ขึ้นไป (อัตราดอกเบี้ยอยู่ระหว่าง  20% - 24% ต่อปี) และ สินเชื่อเพื่อการศึกษาทั้งในประเทศและต่างประเทศ ดอกเบี้ยพิเศษเริ่มต้น 3.20% ต่อปี วงเงินกู้ได้ตามประมาณการค่าใช้จ่ายที่เกิดขึ้นจริง ผ่อนนานสูงสุด 10 ปี (อัตราดอกเบี้ยอยู่ระหว่าง 3.20% - 10.295% ต่อปี) สมมติฐานการคำนวณมาจากอัตราดอกเบี้ยเงินฝากประจำ 12 เดือน + 2.00% ต่อปี ถึง MRR+3.00% ต่อปี กู้เท่าที่จำเป็นและชำระคืนไหว อัตราดอกเบี้ย MRR = 7.295% ต่อปี (ณ วันที่ 15 พ.ค. 68) และอัตราดอกเบี้ยเงินฝากประจำ 12 เดือน = 1.20% ต่อปี (ณ วันที่ 4 มิ.ย. 68) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
สนับสนุนสภาพคล่องทางธุรกิจให้ผู้ประกอบการ ด้วย สินเชื่อ SME ผ่อนนาน 20 ปี ให้วงเงินสูงสุด 20 ล้านบาท ผ่อนนานสูงสุด 20 ปี สินเชื่อ SME วงเงินสูง x3 ให้วงเงินสูงสุด 3 ล้านบาท ไม่ใช้หลักทรัพย์ค้ำประกัน และ สินเชื่อ SME ไซส์เล็ก สำหรับร้านค้ารายย่อยที่ใช้แอปพลิเคชันถุงเงิน หรือเครื่อง EDC ของธนาคารกรุงไทย หรือค้าขายบนแพลตฟอร์มออนไลน์ วงเงินสูงสุด 3 ล้านบาท ไม่ใช้หลักทรัพย์ค้ำประกัน ด้วยอัตราดอกเบี้ยพิเศษคงที่ 2 ปีแรก 3.5% ต่อปี
ยกระดับการวางแผนทางการเงินเพื่ออนาคตที่มั่นคง ด้วย เงินฝาก Krungthai NEXT Savings ขยายวงเงินฝากตั้งแต่บาทแรกถึง 2 ล้านบาท รับดอกเบี้ยสูง 1.5% ต่อปี เมื่อเปิดบัญชีผ่านแอปพลิเคชัน Krungthai NEXT และ เงินฝากปลอดภาษี Krungthai ZERO TAX MAX ดอกเบี้ยสูงสุด 2.10% ต่อปี สมัครบัตรเดบิตกรุงไทย รับส่วนลดค่าธรรมเนียมการออกบัตร สูงสุด 200 บาท เปิดบัญชีเงินฝาก Krungthai Care Savings ขั้นต่ำ 1,000 บาท คุ้มครองอุบัติเหตุ 24 ชั่วโมงทั่วโลก 25 เท่าของยอดเงินฝากคงเหลือ สูงสุด 2.5 ล้านบาท รับประกันภัยโดย บมจ.แอกซ่า ประกันภัย พร้อมเอาใจผู้ที่ชื่นชอบการท่องเที่ยว ด้วยบัตร Krungthai Travel Debit Card ร่วมกับบัญชี Global Savings มอบประสบการณ์เหนือระดับ ยกระดับ TOURIST สู่ TOURICH ด้วยสิทธิประโยชน์โดนใจ แลกเงินเก็บในบัญชีสกุลต่างประเทศ Global Savings รับอัตราดอกเบี้ยเงินฝากสูงสุด 2.5% ต่อปี ครอบคลุมแลกเงินเรทดี 20 สกุล
ทรัพย์สินพร้อมขาย Krungthai NPA Mid Year Sale จัดลดราคาครั้งใหญ่ สูงสุด 57% กว่า 2,200 รายการ มูลค่ารวมกว่า 10,000 ล้านบาท ตั้งแต่วันนี้ถึง 15 กันยายน 2568 และ Krungthai NPA เหมาเหมา ซื้อทรัพย์ราคาพิเศษ เมื่อซื้อยก Lot ตั้งแต่ 3 รายการขึ้นไป ทั้งนี้ ค่าธรรมเนียมโอนกรรมสิทธิ์ผู้ซื้อจ่ายเพียงครึ่งหนึ่ง กรณีซื้อที่อยู่อาศัย หรืออาคารพาณิชย์ หรือห้องชุด ที่มีราคาซื้อขาย และราคาประเมินทุนทรัพย์ ไม่เกิน 7 ล้านบาท จะได้ลดค่าธรรมเนียมการโอนกรรมสิทธิ์ ผู้ซื้อชำระเพียง 0.005% และลดค่าธรรมเนียมการจดทะเบียนจำนอง ผู้ซื้อชำระเพียง 0.01% โดยเงื่อนไขเป็นไปตาม มาตรการของภาครัฐ มีผลตั้งแต่วันนี้จนถึง 30 มิถุนายน 2569
เสริมสร้างความมั่นคงด้านสุขภาพและการลงทุน เปิดบัญชีซื้อขายหลักทรัพย์ KTX ผ่านแอปพลิเคชัน Krungthai NEXT และมียอดซื้อขายครบ 50,000 บาท ภายใน 30 วัน รับ Tops e-Voucher มูลค่า 200 บาท ลงทุนผ่าน KTAM ภายในงาน รับของที่ระลึกตามเงื่อนไขที่กำหนด สมัครบัตรเครดิต KTC รับบัตรกำนัล Starbucks มูลค่า 200 บาท เมื่อได้รับอนุมัติและใช้จ่ายตามเงื่อนไขที่กำหนด
คาราวานตรวจสุขภาพกรุงไทย-แอกซ่า ประกันชีวิต พร้อมรับสิทธิพิเศษ เมื่อซื้อผลิตภัณฑ์ประกันชีวิตภายในงานกรมธรรม์ที่นำส่งและอนุมัติภายในวันที่ 10 ตุลาคม 2568 รับของที่ระลึกตามเงื่อนไขที่กำหนด ซื้อประกันวินาศภัยทุกผลิตภัณฑ์ ของ บมจ.ชับบ์สามัคคีประกันภัย ค่าเบี้ยประกันภัย 5,000 บาทขึ้นไป รับแก้วเก็บอุณหภูมิ 1 ใบ ซื้อประกันวินาศภัยทุกผลิตภัณฑ์ ของ บมจ.กรุงไทยพานิชประกันภัย ค่าเบี้ยประกันภัย 3,000 บาทขึ้นไป รับซองใส่บัตร ระดับพรีเมียม และ ซื้อผลิตภัณฑ์ประกันวินาศภัยของ บมจ.ทิพยประกันภัย ค่าเบี้ยประกันภัย 5,000 บาท ขึ้นไป รับ TIP Shopping Bag
ธนาคารกรุงไทย ยึดมั่นในแนวทางการให้สินเชื่ออย่างรับผิดชอบและเป็นธรรม (Responsible Lending) ของธนาคารแห่งประเทศไทย พร้อมให้ความรู้สร้างวินัยทางการเงิน กู้เท่าที่จำเป็นและชำระคืนไหว เพื่อเสริมสร้างภูมิคุ้มกันทางการเงิน สร้างความมั่นคงและอิสระทางการเงินอย่างยั่งยืน
ทั้งนี้ เงื่อนไขเป็นไปตามที่ธนาคารกรุงไทยและบริษัทในเครือที่เข้าร่วมโครงการกำหนด ผู้ลงทุนควรทำความเข้าใจลักษณะสินค้า เงื่อนไข ผลตอบแทนและความเสี่ยง ก่อนการตัดสินใจลงทุน สอบถามข้อมูลเพิ่มเติมได้ที่ https://krungthai.com/ หรือ Krungthai Contact Center โทร 02-111-1111

ที่มา : https://www.thaigov.go.th/news/contents/details/99443