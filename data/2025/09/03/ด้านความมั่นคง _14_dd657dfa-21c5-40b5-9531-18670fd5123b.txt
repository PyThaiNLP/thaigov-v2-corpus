รัฐบาลไทย-ข่าวทำเนียบรัฐบาล-"แพทองธาร" เปิดการประชุม “The 3rd UNESCO Global Forum on the Ethics of AI 2025” ชูประเทศไทยร่วมเป็นผู้นำพัฒนา AI อย่างมีจริยธรรมระดับภูมิภาคในเวทีโลก

วันพุธที่ 25 มิถุนายน 2568
25/06/2568
พิมพ์
"แพทองธาร" เปิดการประชุม “The 3rd UNESCO Global Forum on the Ethics of AI 2025” ชูประเทศไทยร่วมเป็นผู้นำพัฒนา AI อย่างมีจริยธรรมระดับภูมิภาคในเวทีโลก
"แพทองธาร" เปิดการประชุม “The 3rd UNESCO Global Forum on the Ethics of AI 2025” ชูประเทศไทยร่วมเป็นผู้นำพัฒนา AI อย่างมีจริยธรรมระดับภูมิภาคในเวทีโลก
วันนี้ (25 มิ.ย. 68) น.ส.แพทองธาร ชินวัตร นายกรัฐมนตรี เป็นประธานเปิดการประชุมวิชาการนานาชาติ “The 3rd UNESCO Global Forum on the Ethics of AI 2025” โดยมี นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม น.ส.ธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทยรักษาราชการแทนรัฐมนตรีว่าการกระทรวงมหาดไทย นายชูศักดิ์ ศิรินิล รัฐมนตรีประจำสำนักนายกรัฐมนตรีรักษาราชการแทนรัฐมนตรีว่าการกระทรวงศึกษาธิการ น.ส.จิราพร สินธุไพร รัฐมนตรีประจำสำนักนายกรัฐมนตรีรักษาราชการแทนรัฐมนตรีว่าการกระทรวงการอุดมศึกษา วิทยาศาสตร์ วิจัย และนวัตกรรม นางออเดรย์ อาซูเลย์ (Ms. Audrey Azoulay) ผู้อำนวยการใหญ่องค์การยูเนสโก รวมถึงนางวรสุดา รัตนสุคนธ์ ผู้ช่วยปลัดกระทรวงมหาดไทย รักษาการในตำแหน่งที่ปรึกษาด้านการบริหารงานจังหวัดแบบบูรณาการ ร่วมด้วย ณ โรงแรมเซ็นทาราแกรนด์ เซ็นทรัลเวิลด์
การประชุม The 3' UNESCO Global Forum on the Ethics of Articial Intelligence (GFEAI 2025) เป็นเวทีระหว่างประเทศ เพื่อส่งเสริมการประยุกต์ใช้ปัญญาประดิษฐ์อย่างมีความรับผิดชอบ และไม่ละเมิดสิทธิมนุษยชน ตามแนวทางข้อเสนอแนะว่าด้วยจริยธรรมสำหรับปัญญาประดิษฐ์ของยูเนสโก (Recommendation on on on the Ethics of Articial Intelligence) ซึ่งสมาชิกยูเนสโกทั้งหมด 104 ประเทศ ได้เห็นพ้องในการร่วมมือกันผลักดันตามข้อเสนอแนะฯ เมื่อปี 2564
การประชุมฯ ในครั้งนี้ จัดขึ้นระหว่างวันที่ 24–27 มิ.ย. 68 เพื่อมุ่งยกระดับบทบาทไทยในเวทีโลกในการกำหนดนโยบายและมาตรฐานปัญญาประดิษฐ์ เสริมสร้างภาพลักษณ์ไทยเป็นผู้นำจริยธรรมปัญญาประดิษฐ์ของภูมิภาค กระตุ้นการแลกเปลี่ยนและพัฒนาองค์ความรู้ด้านปัญญาประดิษฐ์กับผู้เชี่ยวชาญระดับโลก และส่งเสริมให้ภาครัฐและภาคเอกชนมีความตื่นตัวกับจริยธรรมปัญญาประดิษฐ์ เพื่อนำปัญญาประดิษฐ์มาประยุกต์ใช้ โดยผู้เข้าร่วมประชุมจากผู้แทนระดับรัฐมนตรี ผู้บริหารระดับสูง จากประเทศสมาชิกยูเนสโก รวมทั้งนักวิชาการ ผู้เชี่ยวชาญ นักธุรกิจชั้นนำ ภาควิชาการ ภาคประชาสังคม และองค์การระหว่างประเทศ ที่มีบทบาทสำคัญในการกำหนดอนาคตของเทคโนโลยีและนโยบายปัญญาประดิษฐ์ ทั้งประชุม ณ ที่ตั้งและทางระบบออนไลน์กว่า 1,000 คน
รัฐบาล ภายใต้การนำของ น.ส.แพทองธาร ชินวัตร นายกรัฐมนตรี มุ่งเสริมสร้างพลังการขับเคลื่อนยุทธศาสตร์ชาติด้าน AI ผ่านกลำกคณะกรรมการ AI แห่งชาติ ด้วยแนวทางสำคัญ 3 ประการ คือ 1. การส่งเสริมการใช้ AI เพื่อประโยชน์ของสังคม 2. การป้องกันการใช้ AI ในทางที่ผิด อาทิ การสร้างข่าวปลอมที่บ่อนทำลายความน่าเชื่อถือในสังคม และ 3. การเผยแพร่ข้อมูลที่ไม่ถูกต้องและการพัฒนา AI โดยยึดมนุษย์เป็นศูนย์กลางเพื่อสนับสนุนแรงงานไม่ใช่แทนที่แรงงาน โดยจะร่วมมือกับภาคธุรกิจและสถาบันการศึกษายกระดับทักษะแรงงานให้พร้อมรับมือกับการเปลี่ยนแปลง พร้อมส่งเสริมให้ธุรกิจขนาดกลางและขนาดย่อม (SMEs) เข้าถึงเทคโนโลยี AI ได้อย่างมีประสิทธิภาพ ลดต้นทุน เพิ่มผลิตภาพ และยกระดับความสามารถในการแข่งขันในตลาดโลกต่อไป

ที่มา : https://www.thaigov.go.th/news/contents/details/97825