รัฐบาลไทย-ข่าวทำเนียบรัฐบาล-รัฐบาลไทยเดินหน้าเพื่อรักษาอธิปไตยและความถูกต้องในสังคมโลก  โดยวันนี้กองบัญชาการกองทัพไทยจะพาคณะผู้สังเกตการณ์ชั่วคราว (IOT)

วันศุกร์ที่ 22 สิงหาคม 2568
22/08/2568
พิมพ์
รัฐบาลไทยเดินหน้าเพื่อรักษาอธิปไตยและความถูกต้องในสังคมโลก  โดยวันนี้กองบัญชาการกองทัพไทยจะพาคณะผู้สังเกตการณ์ชั่วคราว (IOT)
ลงพื้นที่สังเกตการณ์ในพื้นที่ บ้านหนองจานและบ้านหนองหญ้าแก้ว อ.โคกสูง จ.สระแก้ว เพื่อสังเกตการณ์และรับทราบข้อเท็จจริงของปัญหาการรุกล้ำอธิปไตยของไทยในพื้นที่
สำหรับการสรุปสถานการณ์ชายแดนไทย – กัมพูชา 7 จังหวัด ตั้งแต่เวลา 18.00 น. วันพฤหัสบดีที่ 21 สิงหาคม 2568 ถึงเวลา 06.00 น. วันนี้ (วันศุกร์ที่ 22 สิงหาคม 2568) เหตุการณ์ปกติ
วันนี้ (ศุกร์ 22 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย – กัมพูชา (ศบ.ทก.) เปิดเผยว่า สถานการณ์ชายแดนไทย – กัมพูชา ทั้ง 7 จังหวัด เหตุการณ์ปกติ กองทัพไทยคงตรึงกำลังตามแนวที่มั่นทั้ง 11 จุด เพื่อเฝ้าระวังอย่างต่อเนื่องและเตรียมความพร้อมในการปฏิบัติตอบโต้ตามสถานการณ์ เพื่อปกป้องอธิปไตยของชาติและป้องกันไม่ให้ใครล่วงล้ำ

ที่มา : https://www.thaigov.go.th/news/contents/details/99993