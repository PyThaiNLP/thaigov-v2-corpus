รัฐบาลไทย-ข่าวทำเนียบรัฐบาล-ผู้ช่วย รมว.ท่องเที่ยวและกีฬา เยี่ยมชมการดำเนินงานศูนย์อำนวยการคณะนักกีฬาไทย ในการแข่งขัน World Games ครั้งที่ 12 ณ ประเทศจีน

วันพฤหัสบดีที่ 14 สิงหาคม 2568
ผู้ช่วย รมว.ท่องเที่ยวและกีฬา เยี่ยมชมการดำเนินงานศูนย์อำนวยการคณะนักกีฬาไทย ในการแข่งขัน World Games ครั้งที่ 12 ณ ประเทศจีน
ผู้ช่วย รมว.ท่องเที่ยวและกีฬา เยี่ยมชมการดำเนินงานศูนย์อำนวยการคณะนักกีฬาไทย ในการแข่งขัน World Games ครั้งที่ 12 ณ ประเทศจีน
วันที่ 14 สิงหาคม 2568 นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา และโฆษกกระทรวงฯ พร้อมด้วยคณะผู้แทนไทย ได้แก่ นายกฤษฎา ตันเทอดทิตย์ เลขานุการรัฐมนตรีฯ, นายต้น ณ ระนอง คณะที่ปรึกษาของรัฐมนตรีฯ, นางสาววนิดา พันธ์สอาด รองปลัดกระทรวงการท่องเที่ยวและกีฬา (กรรมการการกีฬาแห่งประเทศไทย), นายธรรมวรรธ วงศ์เจริญยศ กรรมการการกีฬาแห่งประเทศไทย, ดร. ก้องศักด ยอดมณี ผู้ว่าการการกีฬาแห่งประเทศไทย, นายมีชัย อินวู๊ด รองผู้ว่าการ กกท. ฝ่ายบริหาร และ นางโปรดปราน สมานมิตร รองผู้ว่าการ กกท. ฝ่ายกีฬาอาชีพและกีฬามวย
คณะได้เข้าเยี่ยมชมและติดตามการดำเนินงานของ ศูนย์อำนวยการคณะนักกีฬาไทย ในการแข่งขัน World Games ครั้งที่ 12 ณ โรงแรม The Chengdu High-Tech Zone Tongpai Hotel สาธารณรัฐประชาชนจีน เพื่อให้กำลังใจนักกีฬาและเจ้าหน้าที่ รวมทั้งตรวจเยี่ยมความพร้อมด้านการบริหารจัดการ สนับสนุนการปฏิบัติหน้าที่ของคณะนักกีฬาไทยให้เป็นไปอย่างราบรื่นและมีประสิทธิภาพสูงสุด
นายจักรพล ได้กล่าวชื่นชมความทุ่มเทของนักกีฬาไทยและเจ้าหน้าที่ทุกคน พร้อมยืนยันว่ากระทรวงการท่องเที่ยวและกีฬาให้ความสำคัญกับการสนับสนุนด้านกีฬาอย่างเต็มที่ เพื่อให้คณะนักกีฬาไทยสามารถสร้างผลงานและชื่อเสียงให้กับประเทศในเวทีระดับนานาชาติ

ที่มา : https://www.thaigov.go.th/news/contents/details/99718