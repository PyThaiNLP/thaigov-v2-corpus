รัฐบาลไทย-ข่าวทำเนียบรัฐบาล-​วธ. เปิดเวทีรับฟังความเห็นจัดทำมาตรการส่งเสริมดิจิทัลคอนเทนต์ ยกระดับอุตสาหกรรมแอนิเมชัน – วิชวลเอฟเฟกต์ไทย ดึงดูดการจ้างผลิตจากต่างประเทศ – เพิ่มขีดความสามารถการแข่งขันในตลาดโลก

วันพุธที่ 13 สิงหาคม 2568
​วธ. เปิดเวทีรับฟังความเห็นจัดทำมาตรการส่งเสริมดิจิทัลคอนเทนต์ ยกระดับอุตสาหกรรมแอนิเมชัน – วิชวลเอฟเฟกต์ไทย ดึงดูดการจ้างผลิตจากต่างประเทศ – เพิ่มขีดความสามารถการแข่งขันในตลาดโลก
​วธ. เปิดเวทีรับฟังความเห็นจัดทำมาตรการส่งเสริมดิจิทัลคอนเทนต์ ยกระดับอุตสาหกรรมแอนิเมชัน – วิชวลเอฟเฟกต์ไทย ดึงดูดการจ้างผลิตจากต่างประเทศ – เพิ่มขีดความสามารถการแข่งขันในตลาดโลก
วธ. เปิดเวทีรับฟังความเห็นจัดทำมาตรการส่งเสริมดิจิทัลคอนเทนต์ ยกระดับอุตสาหกรรมแอนิเมชัน – วิชวลเอฟเฟกต์ไทย ดึงดูดการจ้างผลิตจากต่างประเทศ – เพิ่มขีดความสามารถการแข่งขันในตลาดโลก
เมื่อวันที่ 8 สิงหาคม 2568 น. นายประสพ เรียงเงิน ปลัดกระทรวงวัฒนธรรม ได้กล่าวพบปะในการประชุมรับฟังแนวทางกำหนดมาตรการส่งเสริมอุตสาหกรรมดิจิทัลคอนเทนต์ ด้านแอนิเมชันและวิชวลเอฟเฟกต์ ซึ่งกระทรวงวัฒนธรรม โดยกองภาพยนตร์และวีดิทัศน์ จัดเวทีอภิปรายเเละเเลกเปลี่ยนความคิดเห็นเพื่อรวบรวมข้อเสนอแนะในการกำหนดมาตรการส่งเสริมอุตสาหกรรมดิจิทัลคอนเทนต์ ด้านแอนิเมชันและวิชวลเอฟเฟกต์ เพื่อออกมาตรการสนับสนุนภายใต้การขับเคลื่อนนโยบายซอฟต์พาวเวอร์ของรัฐบาลต่อไป
โดยปลัดกระทรวงวัฒนธรรม มอบหมายให้ นางสาวรานี อิฐรัตน์ ผู้ช่วยปลัดกระทรวงวัฒนธรรม เป็นประธานในการประชุมรับฟังแนวทางฯ โดยมีผู้อำนวยการกองภาพยนตร์และวีดิทัศน์ ผู้ประกอบการในอุตสาหกรรมแอนิเมชันและวิชวลเอฟเฟกต์และเจ้าหน้าที่ที่เกี่ยวข้อง เข้าร่วม ณ ห้องแกลเลอรี 3 ชั้น G หอศิลป์แห่งชาติ กระทรวงวัฒนธรรม
วธ.จัดประชุมเพื่อรับฟังความคิดเห็นเพื่อมุ่งจัดทำมาตรการ Cash Rebate สำหรับการจ้างผลิตจากต่างประเทศ เพื่อเพิ่มศักยภาพการแข่งขันและสร้างประโยชน์สูงสุดต่อเศรษฐกิจไทย เนื่องจากอุตสาหกรรมแอนิเมชันและวิชวลเอฟเฟกต์ถือเป็นหนึ่งในสาขาหลักของอุตสาหกรรมภาพยนตร์ที่มีบทบาทสำคัญต่อการเสริมภาพลักษณ์ประเทศ และได้รับการยกระดับเป็น “อุตสาหกรรมสร้างสรรค์เรือธง” ภายใต้นโยบาย Soft Power ของรัฐบาล
ที่สำคัญบุคลากรไทยในสาขานี้มีความสามารถเป็นที่ยอมรับระดับนานาชาติ และได้รับความไว้วางใจจากต่างชาติอย่างต่อเนื่อง วธ.จึงให้ความสำคัญกับการพัฒนาและผลักดันมาตรการเพื่อสร้างแต้มต่อและยกระดับขีดความสามารถของไทยในตลาดโลก

ที่มา : https://www.thaigov.go.th/news/contents/details/99651