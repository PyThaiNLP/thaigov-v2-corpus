รัฐบาลไทย-ข่าวทำเนียบรัฐบาล-“สป.มท.” รับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นที่เจริญพระราชสิริสวัสดิพิพัฒนมงคล เฉลิมพระบารมี

วันจันทร์ที่ 30 มิถุนายน 2568
30/06/2568
พิมพ์
“สป.มท.” รับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นที่เจริญพระราชสิริสวัสดิพิพัฒนมงคล เฉลิมพระบารมี
“สป.มท.” รับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นที่เจริญพระราชสิริสวัสดิพิพัฒนมงคล เฉลิมพระบารมีให้แผ่ไพศาลสืบไป
วันนี้ (30 มิ.ย. 68) นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้นายอัธยา นวลอุทัย ผู้ช่วยปลัดกระทรวงมหาดไทย เป็นผู้แทนสำนักงานปลัดกระทรวงมหาดไทย ประกอบพิธีรับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เบื้องหน้าพระบรมฉายาลักษณ์พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ณ ห้อง 109 สำนักงานปลัดสำนักนายกรัฐมนตรี ทำเนียบรัฐบาล โดยมี นางยุพา ทวีวัฒนะกิจบวร ปลัดสำนักนายกรัฐมนตรี เป็นประธานในพิธี
สำหรับเหรียญพระบรมรูปพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม ๒๕๖๗ สร้างขึ้นตามพระดำริของสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก และดำริของคณะสงฆ์ เพื่อถวายเป็นที่ระลึกแห่งมงคลสมัยทรงเจริญพระชนมพรรษา 6 รอบ และเพื่อเป็นเครื่องเฉลิมพระธรรมบารมี โดยได้รับพระราชทานพระบรมราชานุญาตในการจัดสร้าง พร้อมทั้งทรงพระกรุณาโปรดเกล้าฯ พระราชทานพระบรมราชานุญาตมอบเหรียญพระบรมรูป จำนวน 500,000 เหรียญ ให้ปลัดสำนักนายกรัฐมนตรีดำเนินการเชิญไปมอบแก่ข้าราชการ ทหาร ตำรวจ ตลอดจนประชาชนที่สมควรได้รับพระราชทาน โดยในส่วนของสำนักงานปลัดกระทรวงมหาดไทย ได้รับพระราชทานจำนวน 3,000 เหรียญ เพื่อเป็นที่เจริญพระราชสิริสวัสดิพิพัฒนมงคล เฉลิมพระบารมีให้แผ่ไพศาลสืบไป

ที่มา : https://www.thaigov.go.th/news/contents/details/98001