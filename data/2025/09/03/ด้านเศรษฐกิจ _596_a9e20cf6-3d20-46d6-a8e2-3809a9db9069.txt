รัฐบาลไทย-ข่าวทำเนียบรัฐบาล-ปลัดเกษตรฯ เปิดเวทีให้คนรุ่นใหม่ร่วมแสดงแนวคิดในการพัฒนาองค์กรร่วมกันในกิจกรรม “OPSMOAC Town hall & Innovation wall” ภายใต้หัวข้อ Break a Limit : ทะลายขีดจำกัดของคน สป.กษ.

วันอังคารที่ 26 สิงหาคม 2568
ปลัดเกษตรฯ เปิดเวทีให้คนรุ่นใหม่ร่วมแสดงแนวคิดในการพัฒนาองค์กรร่วมกันในกิจกรรม “OPSMOAC Town hall & Innovation wall” ภายใต้หัวข้อ Break a Limit : ทะลายขีดจำกัดของคน สป.กษ.
ปลัดเกษตรฯ เปิดเวทีให้คนรุ่นใหม่ร่วมแสดงแนวคิดในการพัฒนาองค์กรร่วมกันในกิจกรรม “OPSMOAC Town hall & Innovation wall” ภายใต้หัวข้อ Break a Limit : ทะลายขีดจำกัดของคน สป.กษ.
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานพิธีเปิดและร่วมเสวนาในกิจกรรม “OPSMOAC Town hall & Innovation wall” ภายใต้หัวข้อ Break a Limit : ทะลายขีดจำกัดของคน สป.กษ. โดยมีนางอัญชลี สุวจิตตานนท์ รองปลัดกระทรวงเกษตรและสหกรณ์ นางธนินท์พรรณ ภววัฒนานุสรณ์ เกษตรและสหกรณ์จังหวัดปทุมธานี นางสาวอัจฉริยา จันทรวงศ์ ผู้อำนวยการสำนักพัฒนาระบบบริหาร ผู้บริหารและเจ้าหน้าที่ในสังกัดสำนักงานปลัดกระทรวงเกษตรและสหกรณ์ ทั้งส่วนกลางและภูมิภาคร่วมกิจกรรม ณ ห้อง 115 กระทรวงเกษตรและสหกรณ์ และผ่านระบบออนไลน์ ว่า กิจกรรมดังกล่าวมีวัตถุประสงค์เพื่อเปิดโอกาสให้ผู้บริหารได้สื่อสารกับบุคลากรผู้ปฏิบัติงานทั้งส่วนกลางและภูมิภาค ซึ่งเป็นสิ่งสำคัญในการสร้างโอกาสรับรู้และความเข้าใจถึงนโยบาย ทิศทางการดำเนินงานและเป้าหมายองค์กร และเป็นการส่งเสริมให้บุคลากรได้ร่วมแสดงความคิดเห็น แลกเปลี่ยนประสบการณ์ความรู้ ทักษะ และความคิดสร้างสรรค์ เพื่อก่อให้เกิดการเปลี่ยนแปลงและสร้างคุณค่าหรือประโยชน์ในองค์กรและสาธารณะ รวมทั้งส่งเสริมการขับเคลื่อนวัฒนธรรมองค์กรของ สป.กษ. ให้มีความเข้มแข็ง มีการยอมรับความคิดเห็นของผู้อื่นและการทำงานเป็นทีมซึ่งจะเป็นการสร้างวัฒนธรรมองค์กรแห่งการเรียนรู้ต่อไปในอนาคต
“กิจกรรม Town hall เป็นพื้นที่ให้บุคลากรทุกคนได้แลกเปลี่ยนความคิดเห็นอย่างเปิดใจ และเสริมสร้างวัฒนธรรมองค์กร HOPE โดยเฉพาะ “Prompt to change” ที่หมายถึงการเปิดใจปรับตัวสู่การทำงานแบบใหม่และ “Establish” การสร้างสรรค์เพื่อก่อให้เกิดคุณค่าแก่องค์กร นอกจากนี้ยังมี Innovation Wall ซึ่งเป็นพื้นที่สำหรับระดมสมองและจุดประกายความคิดสร้างสรรค์ของทุกคน เพราะนวัตกรรมไม่ได้เกิดขึ้นจากใครคนใดคนหนึ่ง แต่เกิดขึ้นจากไอเดียเล็กๆ ของพวกเราทุกคนที่มารวมกัน และผมเชื่อมั่นว่าไอเดียเหล่านี้จะสามารถนำไปพัฒนาเป็นโครงการดี ๆ ที่ช่วยยกระดับการทำงานของเรา และสร้างคุณค่าให้กับองค์กรและประเทศต่อไปในอนาคต” ปลัดเกษตรฯ กล่าว

ที่มา : https://www.thaigov.go.th/news/contents/details/100130