รัฐบาลไทย-ข่าวทำเนียบรัฐบาล-ธ.ก.ส. ล่องใต้จัดโปรโมชันหรอยแรง ร่วมงาน “Money Expo หาดใหญ่ ” ครั้งที่ 15

วันศุกร์ที่ 4 กรกฎาคม 2568
04/07/2568
พิมพ์
ธ.ก.ส. ล่องใต้จัดโปรโมชันหรอยแรง ร่วมงาน “Money Expo หาดใหญ่ ” ครั้งที่ 15
ธ.ก.ส. ร่วมพิธีเปิดงาน“Money Expo หาดใหญ่” ครั้งที่ 15 พร้อมให้การต้อนรับ นายเผ่าภูมิ โรจนสกุล รัฐมนตรีช่วยว่าการกระทรวงการคลัง ประธานในพิธีเปิดงาน ในโอกาสเยี่ยมชมบูธของ ธ.ก.ส.
นางสาวรัชนี วัตถุ ผู้อำนวยการฝ่ายกลยุทธ์ลูกค้า ธนาคารเพื่อการเกษตรและสหกรณ์การเกษตร (ธ.ก.ส.) พร้อมผู้บริหาร ธ.ก.ส. ฝ่ายกิจการสาขาภาคใต้ตอนล่าง เป็นผู้แทนธนาคารเข้าร่วมพิธีเปิดงาน“Money Expo หาดใหญ่” ครั้งที่ 15 พร้อมให้การต้อนรับ นายเผ่าภูมิ โรจนสกุล รัฐมนตรีช่วยว่าการกระทรวงการคลัง ประธานในพิธีเปิดงาน นายสันติ วิริยะรังสฤษฎ์ ประธานจัดงานมหกรรมการเงิน Money Expo และนางสาวภาคนี วิริยะรังสฤษฎ์ ประธานจัดงานร่วมมหกรรมการเงิน Money Expo ในโอกาสเยี่ยมชมบูธของ ธ.ก.ส. ซึ่งนำโปรโมชันสุดพิเศษมาให้บริการประชาชนไม่ว่าจะเป็น ผลิตภัณฑ์เงินฝาก – สลากออมทรัพย์ ธ.ก.ส. ที่ฝากแล้วจะได้รับสิทธิ์จุ่ม Art Toy AGRI ANIMAL เหล่าบรรดาสัตว์ในภาคการเกษตรสุดคิ้วท์ชุดใหม่ โดยเปิดตัว “มด” Art Toy ตัวใหม่ล่าสุด ที่น่าสะสม เพียงฝากสลากออมทรัพย์ ธ.ก.ส.ชุดมังกรหยก หน่วยละ 100 บาท ตั้งแต่ 1,000,000 บาทขึ้นไป รับสิทธิ์จุ่ม Art Toy ชุด AGRI ANIMAL (ทุย นกเอี้ยง ผึ้ง และมด)  จำนวน 1 จุ่ม (จำกัด 1 คน/สิทธิ์) หรือเมื่อฝากตั้งแต่ 10,000,000 บาทขึ้นไป รับเลย 4 ตัว ครบเซต (จำกัด 1 คน/สิทธิ์) และเมื่อฝากเงิน ฝากทองเอก เริ่มตั้งแต่ 500,000 -1,000,000 บาท รับสิทธิ์จุ่ม Art Toy ชุดมังแมว 1 จุ่ม และเมื่อฝากตั้งแต่ 1,000,000 บาทขึ้นไป รับเลย Art Toy ชุดมังแมวครบเซต 4 ตัว หรือเมื่อฝากสลากออมทรัพย์ ธ.ก.ส. ชุดมังกรหยก หน่วยละ 100 บาท ชุดถุงเงิน หน่วยละ 100 บาท ชุดขวัญถุง หน่วยละ 20 บาท หรือสลากดิจิทัล ธ.ก.ส. หน่วยละ 50 บาท ตั้งแต่ 100,000 บาทขึ้นไป รับกระปุกออมทรัพย์ คุณ ME โชค รุ่นรวยเหลือแจก
นอกจากนี้ ธ.ก.ส. ยังเอาใจคนรักการออมพร้อมกับการคุ้มครองอุบัติเหตุกับเงินฝากแก้วมรกต ฝากเงินเริ่มต้นเพียง  2,000 บาท รับผลตอบแทนเป็นดอกเบี้ยตามที่ธนาคารกำหนด พร้อมกับสิทธิประโยชน์ความคุ้มครองอุบัติเหตุสูงสุดถึง 25 เท่า  ของยอดเงินฝากคงเหลือตั้งแต่ 2,000 บาทขึ้นไป สูงสุดไม่เกิน 10 ล้านบาท โดยรับความคุ้มครองหลังจากเปิดบัญชี 1 วัน สิ้นสุดความคุ้มครอง 26 มิถุนายน 2571 ไม่มีค่าใช้จ่ายด้านเบี้ยประกัน และเมื่อสมัครเงินฝากสงเคราะห์ชีวิต ธกส เพิ่มรัก 3 12/10 ชำระล่วงหน้า 1 ปี รับเลยกระเป๋าเดินทางขนาด 20 นิ้ว จำนวน 1 ใบ/กรมธรรม์ และสมัครกรมธรรม์ ธกส Hug (ฮัก) 10/5 ส่งชำระ 20,000 บาทต่อปีขึ้นไป เมื่อกรมธรรม์อนุมัติ รับเลยกระเป๋าเดินทางแม่ลูก จำนวน 1 เซต รวมถึงการให้คำปรึกษาด้านการเงิน โชว์รูม   สินค้าแกลมเกษตรสุดพรีเมียม จากเกษตรกรลูกค้า ธ.ก.ส. กว่า 70 รายการ ผนังกระปุก ธ.ก.ส. แห่งความทรงจำ รวมกระปุกออมทรัพย์ ธ.ก.ส. ตั้งแต่อดีตถึงปัจจุบันที่หาดูได้ยากมาให้ประชาชนได้ถ่ายรูปเป็นที่ระลึกและเข้าร่วมกิจกรรมพิเศษ เพื่อรับของที่ระลึกสุด Exclusive มากมายได้ที่บูธ ธ.ก.ส. ในงาน “Money Expo หาดใหญ่” ระหว่างวันที่ 4 - 6 กรกฎาคมนี้ ตั้งแต่เวลา 10.00 – 20.00 น. ณ หาดใหญ่ ฮอลล์ ชั้น 5 และลานโปรโมชัน ชั้น 1 ศูนย์การค้าเซ็นทรัล หาดใหญ่ จังหวัดสงขลา
https://www.facebook.com/share/p/14G2LDgMBSN/

ที่มา : https://www.thaigov.go.th/news/contents/details/98180