รัฐบาลไทย-ข่าวทำเนียบรัฐบาล-ปลัด มท. ประชุม “ก.ส.อ.” ร่วมกับผู้แทน อบจ.ทั่วประเทศ หนุนเสริมบทบาทบริการสาธารณะอย่างมีประสิทธิภาพ เพื่อยกระดับคุณภาพชีวิตของประชาชนทุกพื้นที่

วันพุธที่ 6 สิงหาคม 2568
06/08/2568
พิมพ์
ปลัด มท. ประชุม “ก.ส.อ.” ร่วมกับผู้แทน อบจ.ทั่วประเทศ หนุนเสริมบทบาทบริการสาธารณะอย่างมีประสิทธิภาพ เพื่อยกระดับคุณภาพชีวิตของประชาชนทุกพื้นที่
ปลัด มท. ประชุม “ก.ส.อ.” ร่วมกับผู้แทน อบจ.ทั่วประเทศ หนุนเสริมบทบาทบริการสาธารณะอย่างมีประสิทธิภาพ เพื่อยกระดับคุณภาพชีวิตของประชาชนทุกพื้นที่
วันนี้ (6 ส.ค. 68) เวลา 09.30 น. นายอรรษิษฐ์ สัมพันธรัตน์ ปลัดกระทรวงมหาดไทย เป็นประธานการประชุมคณะกรรมการการเงินทุนส่งเสริมกิจการองค์การบริหารส่วนจังหวัด (ก.ส.อ.) ครั้งที่ 1/2568 โดยมี นายมนัส สุวรรณรินทร์ ผู้ตรวจราชการกรมส่งเสริมการปกครองท้องถิ่น พร้อมด้วยคณะกรรมการฯ และเจ้าหน้าที่ที่เกี่ยวข้อง ร่วมประชุม ณ กรมส่งเสริมการปกครองท้องถิ่น แขวงดุสิต เขตดุสิต กรุงเทพฯ โดยนายกองค์การบริหารส่วนจังหวัด (อบจ.) และผู้แทนจาก อบจ. ทั่วประเทศ เข้าร่วมผ่านระบบสื่ออิเล็กทรอนิกส์
คณะกรรมการการเงินทุนส่งเสริมกิจการองค์การบริหารส่วนจังหวัด (ก.ส.อ.) เป็นคณะกรรมการที่จัดตั้งขึ้นเพื่อบริหารจัดการกองทุนส่งเสริมกิจการองค์การบริหารส่วนจังหวัด ซึ่งเป็นกลไกทางการเงินที่จัดตั้งขึ้นตามกฎหมาย เพื่อสนับสนุน ส่งเสริม และพัฒนาการดำเนินงานขององค์การบริหารส่วนจังหวัด (อบจ.) ให้มีประสิทธิภาพและมีความโปร่งใส หนุนเสริมบทบาทของ อบจ. ให้สามารถนำเงินทุนไปใช้ในการพัฒนาท้องถิ่นตามอำนาจหน้าที่การให้บริการสาธารณะได้อย่างเต็มศักยภาพ ช่วยแก้ไขปัญหาความเดือดร้อนและยกระดับคุณภาพชีวิตของประชาชน

ที่มา : https://www.thaigov.go.th/news/contents/details/99391