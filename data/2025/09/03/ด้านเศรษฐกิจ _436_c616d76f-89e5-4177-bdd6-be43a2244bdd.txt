รัฐบาลไทย-ข่าวทำเนียบรัฐบาล-​อุตสาหกรรมรวมใจฯ ส่งต่อน้ำใจ! ช่วยทหารชายแดน-ผู้ประสบภัยน้ำท่วมภาคเหนือ

วันพฤหัสบดีที่ 7 สิงหาคม 2568
07/08/2568
พิมพ์
​อุตสาหกรรมรวมใจฯ ส่งต่อน้ำใจ! ช่วยทหารชายแดน-ผู้ประสบภัยน้ำท่วมภาคเหนือ
​อุตสาหกรรมรวมใจฯ ส่งต่อน้ำใจ! ช่วยทหารชายแดน-ผู้ประสบภัยน้ำท่วมภาคเหนือ
วันที่ 7 สิงหาคม 2568 นายบรรจง สุกรีฑา รองปลัดกระทรวงอุตสาหกรรม รับมอบสิ่งของบริจาคในกิจกรรม “อุตสาหกรรมรวมใจ ช่วยพี่น้องชาวไทย” ซึ่งกระทรวงอุตสาหกรรมจัดขึ้นเพื่อระดมความช่วยเหลือจากภาคเอกชน ส่งต่อให้แก่เจ้าหน้าที่ทหาร ประชาชนในพื้นที่ชายแดนไทย-กัมพูชา รวมถึงผู้ประสบอุทกภัยในพื้นที่ภาคเหนือ
โดยกิจกรรมดังกล่าวเป็นความร่วมมือระหว่างกระทรวงอุตสาหกรรมและพันธมิตรภาคเอกชน ที่ร่วมกันรวบรวมสิ่งของอุปโภคบริโภคจำเป็น อาทิ ข้าวสาร อาหารแห้ง น้ำดื่ม บะหมี่กึ่งสำเร็จรูป นมกล่อง ยากันยุง ยาสามัญประจำบ้าน ผ้าอนามัย และแพมเพิส เป็นต้น เพื่อนำไปช่วยเหลือผู้ได้รับผลกระทบจากทั้งสองสถานการณ์ดังกล่าว โดยมี นายบุญรวย เลิศวนิชย์ทิพย์ อุตสาหกรรมจังหวัดนครนายก นายกฤตนันท์ นุ่นแก้ว หัวหน้ากลุ่มนโยบายและแผนงาน สำนักงานอุตสาหกรรมจังหวัดนครนายก และคณะเจ้าหน้าที่ เป็นผู้แทนส่งมอบของบริจาคจากภาคเอกชนในพื้นที่ ณ ห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/99483