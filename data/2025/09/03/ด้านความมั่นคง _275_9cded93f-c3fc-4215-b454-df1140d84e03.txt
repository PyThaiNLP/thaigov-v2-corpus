รัฐบาลไทย-ข่าวทำเนียบรัฐบาล-"ธีรรัตน์" เป็นผู้แทนคณะรัฐมนตรี ร่วมพิธีพระราชทานเพลิงศพ จ่าสิบเอก อโณทัย ป้องแก้ว ซึ่งถึงแก่กรรมระหว่างปฏิบัติหน้าที่ปกป้องอธิปไตยชายแดนไทย-กัมพูชา พร้อมมอบเงินกองทุนช่วยเหลือ

วันอาทิตย์ที่ 3 สิงหาคม 2568
03/08/2568
พิมพ์
"ธีรรัตน์" เป็นผู้แทนคณะรัฐมนตรี ร่วมพิธีพระราชทานเพลิงศพ จ่าสิบเอก อโณทัย ป้องแก้ว ซึ่งถึงแก่กรรมระหว่างปฏิบัติหน้าที่ปกป้องอธิปไตยชายแดนไทย-กัมพูชา พร้อมมอบเงินกองทุนช่วยเหลือ
"ธีรรัตน์" เป็นผู้แทนคณะรัฐมนตรี ร่วมพิธีพระราชทานเพลิงศพ จ่าสิบเอก อโณทัย ป้องแก้ว ซึ่งถึงแก่กรรมระหว่างปฏิบัติหน้าที่ปกป้องอธิปไตยชายแดนไทย-กัมพูชา พร้อมมอบเงินกองทุนช่วยเหลือผู้ประสบสาธารณภัย สำนักนายกรัฐมนตรี จำนวน 1,000,000 บาท
วันนี้ (3 ส.ค. 68) เวลา 16.00 น. ที่วัดไชยธราวาส ต.กาบิน อ.กุดข้าวปุ้น จ.อุบลราชธานี นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เป็นผู้แทนคณะรัฐมนตรี ร่วมพิธีพระราชทานเพลิงศพ จ่าสิบเอก อโณทัย ป้องแก้ว อายุ 32 ปี สังกัดกองพันปฏิบัติการพิเศษ กรมรบพิเศษที่ 3 (ฉก.90) หน่วยบัญชาการสงครามพิเศษ ซึ่งถึงแก่กรรมเมื่อวันที่ 28 ก.ค. 68 เวลาประมาณ 11.30 น. ระหว่างปฏิบัติหน้าที่ด้วยความกล้าหาญ และเสียสละ ในเหตุการณ์ปะทะบริเวณชายแดนไทย - กัมพูชา พื้นที่ปราสาทตาควาย อ.พนมดงรัก จ.สุรินทร์ พร้อมมอบเงินกองทุนช่วยเหลือผู้ประสบสาธารณภัย สำนักนายกรัฐมนตรี จำนวน 1,000,000 บาท
พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานน้ำหลวงอาบศพ พวงมาลาหลวง พร้อมทั้งรับศพ จ่าสิบเอก อโณทัย ป้องแก้ว ไว้ในพระบรมราชานุเคราะห์โดยตลอด และพระราชทานเพลิงศพ โดยมี พลเอก ทรงวิทย์ หนุนภักดี ผู้บัญชาการทหารสูงสุด เป็นประธานในพิธี โดย พระวรวงศ์เธอ พระองค์เจ้าเฉลิมศึกยุคล เสด็จในการนี้ด้วย มี พระวชิรสุเมธี เจ้าอาวาสวัดสนมหมากหญ้า เป็นประธานสงฆ์ และมีข้าราชการชั้นผู้ใหญ่ อาทิ ว่าที่พันตรี อดิศักดิ์ น้อยสุวรรณ ผู้ว่าราชการจังหวัดอุบลราชธานี ข้าราชการตุลาการ ทหาร ตำรวจ คณะที่ปรึกษาทางการทหารสหรัฐอเมริกาประจำประเทศไทย ร้อยตรี สรมงคล มงคละสิริ รองผู้ว่าราชการจังหวัด หัวหน้าส่วนราชการ นายวรสิทธิ์ กัลป์ตินันท์ นางสาวสุดารัตน์ พิทักษ์พรพัลลภ สมาชิกสภาผู้แทนราษฎรจังหวัดอุบลราชธานี กำนัน ผู้ใหญ่บ้าน ทหารผ่านศึก ชรบ. อส. และประชาชนจำนวนมาก เข้าร่วมพิธี และร่วมสดุดีวีรกรรมของวีรบุรุษผู้กล้าที่ได้สละชีพเพื่อปกป้องผืนแผ่นดินไทยอย่างสมเกียรติ

ที่มา : https://www.thaigov.go.th/news/contents/details/99274