รัฐบาลไทย-ข่าวทำเนียบรัฐบาล-กรมทางหลวง สรุปสถานการณ์น้ำท่วมและดินสไลด์ประจำวันที่ 30 กรกฎาคม 2568 พบการจราจรผ่านไม่ได้ 8 แห่ง พร้อมระดมเจ้าหน้าที่อำนวยความสะดวก ช่วยเหลือประชาชนและเฝ้าระวังสถานการณ์ 24 ชั่วโม

วันพุธที่ 30 กรกฎาคม 2568
กรมทางหลวง สรุปสถานการณ์น้ำท่วมและดินสไลด์ประจำวันที่ 30 กรกฎาคม 2568 พบการจราจรผ่านไม่ได้ 8 แห่ง พร้อมระดมเจ้าหน้าที่อำนวยความสะดวก ช่วยเหลือประชาชนและเฝ้าระวังสถานการณ์ 24 ชั่วโม
...
กรมทางหลวง (ทล.) กระทรวงคมนาคม สรุปสถานการณ์อุทกภัยบนทางหลวงประจำวันที่ 30 กรกฎาคม 2568 เวลา 08.00 น. พบทางหลวงถูกน้ำท่วมในพื้นที่ 4 จังหวัด ได้แก่ จังหวัดเชียงราย น่าน ตากและสุโขทัย 8 สายทาง 9 แห่ง การจราจรผ่านไม่ได้ 8 แห่ง ดังนี้
1. จังหวัดเชียงราย 2 แห่ง
- ทล.1093 ขุนห้วยไคร้ - ผาตั้ง ช่วง กม. ที่ 47+900 - 47+940 อำเภอเชียงของ ดินไลด์ปิดทับผิวทางให้ใช้ทางเลี่ยงท้องถิ่นแทน
- ทล.1155 ทรายกาด - บ้านลุง ช่วง กม. ที่ 45+950 - 46+400 อำเภอเวียงแก่น ดินกัดเซาะคันทางสไลด์ใช้ทางเลี่ยงท้องถิ่น
2. จังหวัดน่าน 4 แห่ง
- ทล.1083 เด่นชาติ - นาน้อย ช่วง กม. ที่ 45+710 - 45+760 อำเภอนาน้อย ดินสไลด์ปิดทับผิวทาง
- ทล.1243 ห้วยไผ่ - หาดไร่ ช่วง กม. ที่ 34+036 – 74+000 อำเภอนาน้อย ดินสไลด์ปิดทับผิดทาง
- ทล.1243 ห้วยไผ่ - หาดไร่ ช่วง กม. ที่ 59+100 อำเภอเวียงสา คอสะพานขาดให้ใช้ทางเลี่ยงท้องถิ่นแทน
- ทล.1256 ปัว - อุทยานแห่งชาติดอยภูคา ช่วง กม. ที่ 26+260 - 26+300 อำเภอปัว ดินสไลด์ปิดทับผิวทางให้ใช้ทางเลี่ยงท้องถิ่นแทน
3. จังหวัดตาก 1 แห่ง
- ทล.12 กลางสะพานมิตรภาพที่แม่สอด (เขตแดนไทย/พม่า) - แม่ละเมา ช่วง กม. ที่ 24+620 - 24+700 อำเภอแม่สอด ผิวทางทรุดตัว ทางเลี่ยงเบี่ยงการจราจรให้รถวิ่งสวนทางด้านขวาทาง
4. จังหวัดสุโขทัย 1 แห่ง
- ทล.1195 เตว็ดใน - วังไม้ขอน ช่วง กม. ที่ 17+300 – 20+000 อำเภอศรีสำโรง ระดับน้ำ 35 เซนติเมตร ใช้ทางเลี่ยง ทล.101 และ ทล.1056
ทั้งนี้ ทล. ได้จัดเจ้าหน้าที่อำนวยความสะดวกด้านการจราจรในพื้นที่ทั้ง 4 จังหวัด และระดมกำลังช่วยเหลือผู้ประสบภัยและเฝ้าระวังสถานการณ์ตลอด 24 ชั่วโมง อย่างไรก็ตาม ขอให้ประชาชนโปรดใช้ความระมัดระวัง ในการเดินทาง ปฏิบัติตามป้ายเตือน ป้ายแนะนำ หากต้องการความช่วยเหลือหรือสอบถามข้อมูลการทางหลวง ติดต่อได้ที่สายด่วน ทล. โทร. 1586 และเว็บไซต์ระบบบริหารจัดการภัยพิบัติ (HDMS) : https://hdms.doh.go.th/

ที่มา : https://www.thaigov.go.th/news/contents/details/99068