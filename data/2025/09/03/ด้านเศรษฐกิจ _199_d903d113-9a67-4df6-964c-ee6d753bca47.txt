รัฐบาลไทย-ข่าวทำเนียบรัฐบาล-ธอส. ชวนรีไฟแนนซ์ลดภาระค่าครองชีพ กับสินเชื่อบ้านสุขสันต์ ปี 2568 อัตราดอกเบี้ยปีแรกเพียง 0.99% ต่อปี กู้ 1 ล้านผ่อนเริ่มต้นเดือนละ 2,600 บาท เท่านั้น

วันพฤหัสบดีที่ 17 กรกฎาคม 2568
17/07/2568
พิมพ์
ธอส. ชวนรีไฟแนนซ์ลดภาระค่าครองชีพ กับสินเชื่อบ้านสุขสันต์ ปี 2568 อัตราดอกเบี้ยปีแรกเพียง 0.99% ต่อปี กู้ 1 ล้านผ่อนเริ่มต้นเดือนละ 2,600 บาท เท่านั้น
ธอส. ลดภาระค่าครองชีพให้กับลูกค้า กับผลิตภัณฑ์ “สินเชื่อบ้านสุขสันต์ ปี 2568” ผ่อนชำระนานสูงสุด 40 ปี กรณีกู้ 1 ล้านบาท เงินงวดผ่อนชำระเริ่มต้นเพียงเดือนละ 2,600 บาท ซึ่งจะช่วยลดภาระการผ่อนชำระให้กับลูกค้าได้เป็นอย่างดี
ธนาคารอาคารสงเคราะห์ (ธอส.) ช่วยลดภาระค่าครองชีพให้กับลูกค้า กับผลิตภัณฑ์ “สินเชื่อบ้านสุขสันต์ ปี 2568” สำหรับผู้ที่ต้องการรีไฟแนนซ์ (ไถ่ถอนจำนองจากสถาบันการเงินอื่น) รีไฟแนนซ์พร้อมปลูกสร้าง หรือต่อเติม ซ่อมแซม ซื้ออุปกรณ์หรือสิ่งอำนวยความสะดวกเพื่อประโยชน์ในการอยู่อาศัย พร้อมชำระหนี้เพื่อไถ่ถอนจำนอง โดยผู้ที่ทำประกันชีวิตคุ้มครองสินเชื่อ (MRTA / MLTA) จะได้รับอัตราดอกเบี้ยคงที่ ปีแรกเพียง 0.99% ต่อปี, ปีที่ 2 เท่ากับ 3.50% ต่อปี, ปีที่ 3 เท่ากับ 4.20% ต่อปี (อัตราดอกเบี้ยเฉลี่ย 3 ปีแรก เท่ากับ 2.90%), ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR -1.00% ต่อปี, ลูกค้ารายย่อย เท่ากับ MRR-0.50% ต่อปี และซื้ออุปกรณ์ ฯ / ชำระหนี้ ฯ เท่ากับ MRR (อัตราดอกเบี้ย MRR ของ ธอส. ปัจจุบันอยู่ที่ 6.495% ต่อปี) ผ่อนชำระนานสูงสุด 40 ปี กรณีกู้ 1 ล้านบาท เงินงวดผ่อนชำระเริ่มต้นเพียงเดือนละ 2,600 บาท ซึ่งจะช่วยลดภาระการผ่อนชำระให้กับลูกค้าได้เป็นอย่างดี ทั้งนี้ ผู้ที่สนใจสามารถยื่นคำขอกู้และทำนิติกรรมภายในวันที่ 30 ธันวาคม 2568 สามารถสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/98494