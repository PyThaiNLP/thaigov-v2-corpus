รัฐบาลไทย-ข่าวทำเนียบรัฐบาล-รองปลัดถาวร เป็นประธานการประชุมคณะทำงานร่วมด้านการเกษตร ระหว่างไทยกับฟิลิปปินส์ ครั้งที่ 3

วันอังคารที่ 22 กรกฎาคม 2568
รองปลัดถาวร เป็นประธานการประชุมคณะทำงานร่วมด้านการเกษตร ระหว่างไทยกับฟิลิปปินส์ ครั้งที่ 3
รองปลัดถาวร เป็นประธานการประชุมคณะทำงานร่วมด้านการเกษตร ระหว่างไทยกับฟิลิปปินส์ ครั้งที่ 3
นายถาวร ทันใจ รองปลัดกระทรวงเกษตรและสหกรณ์  ในฐานะหัวหน้าคณะฝ่ายไทย เป็นประธานการประชุมคณะทำงานร่วมด้านการเกษตร ระหว่างไทยกับฟิลิปปินส์ ครั้งที่ 3 (3rd Meeting of the Joint Agricultural Working Group between Thailand and the Philippines) พร้อมด้วย ผู้แทนหน่วยงานในสังกัดกระทรวงเกษตรและสหกรณ์ เข้าร่วม ณ โรงแรม ณ ทรี ธารา อัมพวา รีสอร์ท จังหวัดสมุทรสงคราม และผ่านระบบการประชุมออนไลน์ (Zoom Meeting)
สำหรับการประชุมในวันนี้ ฝ่ายไทยและฝ่ายฟิลิปปินส์ได้มีการแลกเปลี่ยนองค์ความรู้ด้านความปลอดภัยอาหาร กฎระเบียบการนำเข้า - ส่งออกสินค้าเกษตร การปลูกข้าวคาร์บอนต่ำ และการควบคุมและป้องกันโรคอหิวาต์แอฟริกาในสุกร พร้อมหารือเกี่ยวกับการดำเนินโครงการความร่วมมือด้านการเกษตร ในสาขาต่าง ๆ อาทิ การผลิตสินค้านม การเพาะเลี้ยงสัตว์น้ำ การจัดการศัตรูพืช การอนุรักษ์ดินและน้ำ การพัฒนาสหกรณ์เกษตร การทำฝน รวมทั้งติดตามความก้าวหน้าในการเปิดตลาดสินค้าเกษตรของทั้งสองประเทศ ซึ่งกิจกรรมภายใต้โครงการความร่วมมือดังกล่าว แสดงให้เห็นถึงการเสริมสร้างองค์ความรู้และขีดความสามารถทางเทคนิคในภาคการเกษตรอย่างเป็นรูปธรรม รวมทั้งกระซับเครือข่ายความร่วมมือระหว่างหน่วยงานของทั้งสองประเทศได้อย่างเข้มแข็ง โดยฝ่ายฟิลิปินส์จะเป็นเจ้าภาพในการประชุมครั้งถัดไปในปี 2570

ที่มา : https://www.thaigov.go.th/news/contents/details/98675