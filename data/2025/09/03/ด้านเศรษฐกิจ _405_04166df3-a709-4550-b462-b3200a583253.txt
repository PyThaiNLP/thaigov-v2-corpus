รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมคณะที่ปรึกษารัฐมนตรีว่าการกระทรวงเกษตรและสหกรณ์ 

วันพุธที่ 6 สิงหาคม 2568
กระทรวงเกษตรฯ จัดประชุมคณะที่ปรึกษารัฐมนตรีว่าการกระทรวงเกษตรและสหกรณ์
กระทรวงเกษตรฯ จัดประชุมคณะที่ปรึกษารัฐมนตรีว่าการกระทรวงเกษตรและสหกรณ์ หาแนวทางการพัฒนาภาคการเกษตร และเพิ่มรายได้ให้เกษตรกรอย่างเป็นรูปธรรม
นายอิทธิ ศิริลัทธยากร ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมคณะที่ปรึกษารัฐมนตรีว่าการกระทรวงเกษตรและสหกรณ์ เพื่อหารือแนวทางการขับเคลื่อนนโยบายของรัฐมนตรีว่าการกระทรวงเกษตรและสหกรณ์ โดยมี คณะที่ปรึกษารัฐมนตรีว่าการกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์ มีวัตถุประสงค์เพื่อหาแนวทางการพัฒนาภาคการเกษตร และเพิ่มรายได้ให้เกษตรกรอย่างเป็นรูปธรรม
ทั้งนี้ ที่ประชุมได้มีการพิจารณาประเด็นสำคัญต่าง ๆ ดังนี้ 1) แนวทางการขับเคลื่อนมาตรการลดดอกเบี้ยเงินกู้ภาคการเกษตร  2) แนวทางการเพิ่มมูลค่าโฉนดเพื่อการเกษตร 3)การปรับปรุงแก้กฎหมายและระเบียบที่เป็นอุปสรรคในการพัฒนาภาคการเกษตร  4) แนวทางการพัฒนาโครงสร้างราคาปุ๋ยอย่างยั่งยืน

ที่มา : https://www.thaigov.go.th/news/contents/details/99389