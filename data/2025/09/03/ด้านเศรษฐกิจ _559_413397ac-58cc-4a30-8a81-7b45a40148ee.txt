รัฐบาลไทย-ข่าวทำเนียบรัฐบาล-ผู้ตรวจฯ กฤศ ลงพื้นที่ตรวจราชการประจำปีงบประมาณ 2568 รอบที่ 2 กลุ่มจังหวัดภาคเหนือตอนล่าง 2 ได้แก่ จังหวัดนครสวรรค์ กำแพงเพชร พิจิตรและอุทัยธานี

วันพฤหัสบดีที่ 21 สิงหาคม 2568
21/08/2568
พิมพ์
ผู้ตรวจฯ กฤศ ลงพื้นที่ตรวจราชการประจำปีงบประมาณ 2568 รอบที่ 2 กลุ่มจังหวัดภาคเหนือตอนล่าง 2 ได้แก่ จังหวัดนครสวรรค์ กำแพงเพชร พิจิตรและอุทัยธานี
ผู้ตรวจฯ กฤศ ลงพื้นที่ตรวจราชการประจำปีงบประมาณ 2568 รอบที่ 2 กลุ่มจังหวัดภาคเหนือตอนล่าง 2 ได้แก่ จังหวัดนครสวรรค์ กำแพงเพชร พิจิตรและอุทัยธานี
ระหว่างวันที่ 5 - 8 สิงหาคม 2568 นายกฤศ จันทร์สุวรรณ ลงพื้นที่ภาคเหนือตอนล่าง 2 โดยมี นางสุคนธ์ทิพย์ สินวิวัฒนากูล อุตสาหกรรมจังหวัดนครสวรรค์ นายอุทัย สอนเทศ อุตสาหกรรมจังหวัดกำแพงเพชร นายสมปอง หวังรุ่งวิชัยศรี อุตสาหกรรมจังหวัดพิจิตร และนางสาวจิตรลัดดา สุทธินันท์ นักวิเคราะห์นโยบายและแผนชำนาญการพิเศษ รักษาราชการแทนอุตสาหกรรมจังหวัดอุทัยธานี พร้อมด้วยเจ้าหน้าที่สำนักงานอุตสาหกรรมทั้ง 4 จังหวัดให้การต้อนรับและรายงานผลการดำเนินงานของอุตสาหกรรมจังหวัด ผู้ตรวจฯ ได้เน้นย้ำให้สำนักงานอุตสาหกรรมจังหวัด ดำเนินการตามนโยบาย ดังนี้
1. บูรณาการทำงานร่วมกับหน่วยงานต่าง ๆ ในการขับเคลื่อนการพัฒนาอุตสาหกรรมในมิติเชิงพื้นที่
2. กำชับให้เจ้าหน้าที่กำกับดูแลสถานประกอบการโรงงานและเหมืองแร่ ให้ปฏิบัติตามกฎหมายและผ่านระบบ i-Auditor และติดตามการรายงานข้อมูลผ่านระบบ iSingle Form
3. ติดตามเรื่องร้องเรียนผ่าน “แจ้งอุต” ให้เร่งรัดการตอบรับและตรวจสอบข้อร้องเรียนโดยเร็ว
4. เน้นย้ำการตรวจกำกับดูแลโรงงานที่เคยออกคำสั่งตามมาตรา 37 และ 39 ตาม พ.ร.บ.โรงงาน
5. เร่งรัดติดตามโรงงานที่มีความเสี่ยงสูงและมีผลกระทบต่อชุมชนและสิ่งแวดล้อมให้เป็นไปตามเป้าหมาย
6. เร่งรัดการเบิกจ่ายงบประมาณ
7.  ยกระดับสถานประกอบการให้ได้รับการรับรองอุตสาหกรรมสีเขียวในระดับ 2-5 ตามเป้าหมายปีงบประมาณ 2568
8. เพิ่มช่องทางการตลาดให้แก่ผู้ประกอบการ SMEs และกลุ่มวิสาหกิจชุมชน
9. เตรียมจัดทำข้อมูลนำเสนอโครงการ Flagship ปี 2570 โดยให้ครอบคลุม สอดคล้องตามยุทธศาสตร์ชาติ และแผนแม่บทด้านต่างๆ ที่เกี่ยวข้อง
พร้อมรับฟังข้อคิดเห็น ข้อเสนอแนะ ปัญหาอุปสรรคต่างๆ ของสำนักงานฯ เพื่อเสนอต่อผู้บริหารฯ พร้อมทั้งให้กำลังใจและชื่นชมเจ้าหน้าที่ที่ตั้งใจปฏิบัติงาน
นอกจากนี้ ผู้ตรวจฯ กฤศ และคณะได้ลงพื้นที่เข้าตรวจเยี่ยมการประกอบกิจการ ดังนี้
1) ห้างหุ้นส่วนจำกัด วังเจ้าหินอ่อนและแกรนิต ประกอบกิจการเหมืองแร่หินอุตสาหกรรมชนิดหินปูนเพื่ออุตสาหกรรมก่อสร้าง ตำบลนากลาง อำเภอโกรกพระ จังหวัดนครสวรรค์
2) บริษัท อายิโนะโมะโต๊ะ (ประเทศไทย) จำกัด ประกอบกิจการผลิตผงชูรส กรดกลูตามิคและไรโบนิวคลีโอไทด์ ผลิตพลังงานไฟฟ้าจากก๊าซชีวภาพ ตำบลคณฑี อำเภอเมืองกำแพงเพชร จังหวัดกำแพงเพชร
3) บริษัท ไทยรุ่งเรือง คอร์ปอเรชั่น จำกัด ประกอบกิจการ ประเภทผลิตและจำหน่ายน้ำตาลทราย และกากน้ำตาล และติดตามโครงการ “จากเส้นใบ สู่เส้นใย” โดยเข้าเยี่ยมชมศูนย์การเรียนรู้เส้นใย ใบอ้อย ณ กลุ่มวิสาหกิจชุมชนบ้านใหม่หนองแก ตำบล ทัพหลวง อำเภอบ้านไร่ ไร่ จังหวัดอุทัยธานี
4) บริษัท อัครา รีซอร์สเซส จำกัด (มหาชน) ประกอบกิจการเหมืองแร่ทองคำและเงิน ณ ตำบลเขาเจ็ดลูก อำเภอทับคล้อ จังหวัดพิจิตร
5) วิสาหกิจชุมชน ขนมบ้านบ้าน (แปรรูปกล้วย) ณ หมู่ 3 ตำบลท้ายดง อำเภอวังโป่ง จังหวัดเพชรบูรณ์
6) วิสาหกิจชุมชน เทพนิมิต ผลิตน้ำดื่มบรรจุขวด ณ หมู่ 3 ตำบลเขาเจ็ดลูก อำเภอทับคล้อ จังหวัดพิจิตร

ที่มา : https://www.thaigov.go.th/news/contents/details/99980