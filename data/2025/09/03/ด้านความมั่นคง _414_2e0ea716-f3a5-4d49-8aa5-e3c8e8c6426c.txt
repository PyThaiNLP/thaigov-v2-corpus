รัฐบาลไทย-ข่าวทำเนียบรัฐบาล-"มหาดไทย" ยกระดับพัฒนามาตรฐานความรู้ความสามารถ และสมรรถนะข้าราชการในสังกัดให้สอดคล้องการบริหารราชการในบริบทปัจจุบัน

วันเสาร์ที่ 23 สิงหาคม 2568
23/08/2568
พิมพ์
"มหาดไทย" ยกระดับพัฒนามาตรฐานความรู้ความสามารถ และสมรรถนะข้าราชการในสังกัดให้สอดคล้องการบริหารราชการในบริบทปัจจุบัน
"มหาดไทย" ยกระดับพัฒนามาตรฐานความรู้ความสามารถ และสมรรถนะข้าราชการในสังกัดให้สอดคล้องการบริหารราชการในบริบทปัจจุบัน
เมื่อวันที่ 22 ส.ค. 68 เวลา 13.30 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายเชษฐา โมสิกรัตน์ รองปลัดกระทรวงมหาดไทย ด้านบริหาร เป็นประธานการประชุมคณะกรรมการพัฒนาระบบมาตรฐานความรู้ความสามารถ ทักษะ และสมรรถนะของข้าราชการในสังกัดสำนักงานปลัดกระทรวงมหาดไทย ณ ห้องประชุมดำรงธรรม ชั้น 2 ศาลาว่าการกระทรวงมหาดไทย โดยมี หัวหน้าหน่วยงานในสังกัดสำนักงานปลัดกระทรวงมหาดไทย และเจ้าหน้าที่กองการเจ้าหน้าที่ สำนักงานปลัดกระทรวงมหาดไทย ร่วมประชุม
การประชุมวันนี้ ที่ประชุมได้รับทราบ มาตรฐานความรู้ความสามารถ ทักษะ และสมรรถนะที่จำเป็นสำหรับตำแหน่งข้าราชการพลเรือนสามัญ ตามหนังสือสำนักงาน ก.พ. ที่เกี่ยวข้อง การแต่งตั้งคณะกรรมการพัฒนาระบบมาตรฐานความรู้ความสามารถ ทักษะ และสมรรถนะของข้าราชการในสังกัดสำนักงานปลัดกระทรวงมหาดไทย และแผนขับเคลื่อนการดำเนินการจัดทำมาตรฐานความรู้ความสามารถ ทักษะ และสมรรถนะของข้าราชการในสังกัดสำนักงานปลัดกระทรวงมหาดไทย พร้อมทั้งพิจารณาร่างมาตรฐานความรู้ความสามารถ ทักษะ และสมรรถนะของข้าราชการในสังกัดสำนักงานปลัดกระทรวงมหาดไทย
การประชุมคณะกรรมการพัฒนาระบบมาตรฐานความรู้ความสามารถ ทักษะ และสมรรถนะของข้าราชการในสังกัดสำนักงานปลัดกระทรวงมหาดไทยเป็นกลไกในการบริการและพัฒนาบุคลากรของสำนักงานปลัดกระทรวงมหาดไทยทั้ง 21 สายงาน ให้มีมาตรฐานในการปฏิบัติงานสนองตอบต่อนโยบายรัฐบาลที่มุ่งเน้นการเพิ่มสมรรถนะบุคลากรให้สอดคล้องการบริหารราชการในบริบทปัจจุบัน

ที่มา : https://www.thaigov.go.th/news/contents/details/100033