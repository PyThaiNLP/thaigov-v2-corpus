รัฐบาลไทย-ข่าวทำเนียบรัฐบาล-"ภูมิธรรม" นำคณะเดินทางหารือแนวทางสันติภาพในภูมิภาคตามคำเชิญประธานอาเซียน ย้ำ ไทยยึดมั่นในหลักอธิปไตยและผลประโยชน์ของประเทศเป็นสำคัญ พร้อมให้ความสำคัญการปกป้องชีวิตและทรัพย์สินปชช.

วันอังคารที่ 29 กรกฎาคม 2568
29/07/2568
พิมพ์
"ภูมิธรรม" นำคณะเดินทางหารือแนวทางสันติภาพในภูมิภาคตามคำเชิญประธานอาเซียน ย้ำ ไทยยึดมั่นในหลักอธิปไตยและผลประโยชน์ของประเทศเป็นสำคัญ พร้อมให้ความสำคัญการปกป้องชีวิตและทรัพย์สินปชช.
"ภูมิธรรม" นำคณะเดินทางหารือแนวทางสันติภาพในภูมิภาคตามคำเชิญประธานอาเซียน ย้ำ "ไทยยึดมั่นในหลักอธิปไตยและผลประโยชน์ของประเทศเป็นสำคัญ พร้อมให้ความสำคัญกับการปกป้องชีวิตและทรัพย์สินของประชาชน"
เมื่อวานนี้ (28 ก.ค. 68) เวลา 10.34 น. นายภูมิธรรม เวชยชัย รองนายกรัฐมนตรีและรมว.มหาดไทย รักษาราชการแทนนายกรัฐมนตรี พร้อมด้วย พลเอก ณัฐพล นาคพาณิชย์ รมช.กลาโหม นายมาริษ เสงี่ยมพงษ์ รมว.ต่างประเทศ นพ.พรหมินทร์ เลิศสุริย์เดช เลขาธิการนายกรัฐมนตรี นายอรรษิษฐ์ สัมพันธรัตน์ ปลัดกระทรวงมหาดไทย นายจิรายุ ห่วงทรัพย์ โฆษกประจำสำนักนายกรัฐมนตรี นายชนินทร์ รุ่งธนเกียรติ เลขานุการรมว.มหาดไทย พร้อมด้วยเจ้าหน้าที่ที่เกี่ยวข้องของกระทรวงการต่างประเทศ ออกเดินทางจากท่าอากาศยานทหาร 2 ถนนพหลโยธิน กรุงเทพฯ ไปยังท่าอากาศยานนานาชาติกัวลาลัมเปอร์ ประเทศมาเลเซีย เพื่อเข้าร่วมการประชุมหารือแนวทางสันติภาพในภูมิภาค ณ ทำเนียบนายกรัฐมนตรีมาเลเซีย กรุงกัวลาลัมเปอร์ มาเลเซีย ตามคำเชิญของนายกรัฐมนตรีมาเลเซีย ในฐานะประธานอาเซียน
.
นายภูมิธรรม เน้นย้ำว่า "รัฐบาลไทยยึดมั่นในหลักอธิปไตยและผลประโยชน์ของประเทศเป็นสำคัญ พร้อมให้ความสำคัญกับการปกป้องชีวิตและทรัพย์สินของประชาชน"
.

ที่มา : https://www.thaigov.go.th/news/contents/details/98981