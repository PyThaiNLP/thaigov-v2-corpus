รัฐบาลไทย-ข่าวทำเนียบรัฐบาล-รัฐบาลยืนยัน ไทย - กัมพูชา ยังไม่มีฝ่ายใดยึด "ปราสาทตาควาย"

วันพฤหัสบดีที่ 31 กรกฎาคม 2568
รัฐบาลยืนยัน ไทย - กัมพูชา ยังไม่มีฝ่ายใดยึด "ปราสาทตาควาย"
...
วันนี้ (31 ก.ค. 68) นายจิรายุ ห่วงทรัพย์ โฆษกประจำสำนักนายกรัฐมนตรี และคณะกรรมการศูนย์เฉพาะกิจบริหารสถานการณ์ชายแดนไทย–กัมพูชา (ศบ.ทก.) เปิดเผยว่า กองทัพบก แถลงกรณีข่าวไทยสูญเสียการควบคุม "ปราสาทตาควาย" ให้แก่กัมพูชา ว่าไม่เป็นความจริง ยืนยันทั้งฝ่ายไทยและกัมพูชายังไม่มีฝ่ายใดยึดครองปราสาทดังกล่าวได้
.
เนื่องจากข้อตกลงหยุดยิงที่มีผลอยู่ในขณะนี้ ทำให้ทหารของทั้งสองฝ่ายควบคุมพื้นที่คนละด้านของโบราณสถาน ซึ่งฝ่ายไทยยังคงปฏิบัติตามข้อตกลงและเคารพกติกาสากลอย่างเคร่งครัด โดยไม่มีการดำเนินการทางทหารในพื้นที่มรดกทางวัฒนธรรม
.
ทั้งนี้ ขอให้ประชาชนติดตามข้อมูลที่ถูกต้องและเป็นทางการ จากกองทัพหรือหน่วยงานราชการที่เกี่ยวข้องเท่านั้น
#กระทรวงกลาโหม #สำนักงานปลัดกระทรวงกลาโหม #กองทัพไทย #กองทัพบก #กองทัพเรือ #กองทัพอากาศ

ที่มา : https://www.thaigov.go.th/news/contents/details/99157