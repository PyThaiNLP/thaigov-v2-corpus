รัฐบาลไทย-ข่าวทำเนียบรัฐบาล-กรุงไทยหนุนธุรกิจฝ่าวิกฤตการค้าโลก เสริม 6 โซลูชันการเงิน พร้อมบริการโอนเงินท้องถิ่นกว่า 130 สกุลทั่วโลก

วันพฤหัสบดีที่ 21 สิงหาคม 2568
21/08/2568
พิมพ์
กรุงไทยหนุนธุรกิจฝ่าวิกฤตการค้าโลก เสริม 6 โซลูชันการเงิน พร้อมบริการโอนเงินท้องถิ่นกว่า 130 สกุลทั่วโลก
ธ.กรุงไทยตอกย้ำบทบาท “พันธมิตรทางธุรกิจของไทย” ด้วย 6 โซลูชันการเงินครบวงจร เสริมภูมิคุ้มกันให้ธุรกิจ ท่ามกลางวิกฤตการค้าโลก พร้อมทางเลือกทำธุรกรรมด้วยสกุลเงินท้องถิ่นกว่า 130 สกุลทั่วโลกลดความเสี่ยงจากความผันผวนของเงินดอลลาร์
ธนาคารกรุงไทย ตอกย้ำบทบาท “พันธมิตรทางธุรกิจของไทย” ด้วย 6 โซลูชันการเงินครบวงจร เสริมภูมิคุ้มกันให้ธุรกิจ ท่ามกลางวิกฤตการค้าโลก พร้อมทางเลือกทำธุรกรรมด้วยสกุลเงินท้องถิ่นกว่า 130 สกุลทั่วโลกลดความเสี่ยงจากความผันผวนของเงินดอลลาร์  ขยายโอกาสสู่ตลาดต่างประเทศ
นายรวินทร์ บุญญาสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย กล่าวว่า ผู้ประกอบการไทยต้องเผชิญกับสถานการณ์เศรษฐกิจโลกที่เต็มไปด้วยความไม่แน่นอนจากนโยบายทางการค้าภาษีนำเข้า และการเปลี่ยนแปลงของซัพพลายเชนโลก ธนาคารกรุงไทยจึงพัฒนาเครื่องมือทางการเงินที่ช่วยให้ธุรกิจไทยปรับตัวได้อย่างยั่งยืน ทั้งในด้านการลดต้นทุน ลดความเสี่ยงค่าเงิน และการขยายตลาดไปยังประเทศที่ยังมีศักยภาพ เช่น จีน เวียดนาม อินเดีย และประเทศในแถบตะวันออกกลาง เป็นต้น
นางวรานิช อุชชิน ผู้บริหารสายงานบริหารจัดการทางการเงินเพื่อธุรกิจ ธนาคารกรุงไทย กล่าวเสริมว่า ธนาคารพัฒนาโซลูชันทางการเงินที่ตอบโจทย์เฉพาะธุรกิจ ด้วยเครื่องมือดิจิทัลที่ช่วยเพิ่มประสิทธิภาพในการบริหารเงินระหว่างประเทศ เพื่อให้ลูกค้าสามารถแข่งขันและเติบโตได้อย่างยั่งยืนโดยล่าสุด ธนาคารได้ออกโซลูชันทางการเงินที่ช่วยผู้ประกอบการไทยฝ่าวิกฤติการค้าโลก ครอบคลุมทั้งธุรกรรมในประเทศและต่างประเทศ  ดังนี้
1.   สินเชื่อ Krungthai Trade Finance เสริมสภาพคล่องให้ลูกค้าที่มีธุรกรรมนำเข้าและส่งออกครบวงจร หลักประกันต่ำสุด 30% พร้อมวงเงิน FX Derivatives ไม่ต้องมีหลักทรัพย์ค้ำประกัน ผลิตภัณฑ์ Trade Finance รองรับทุกมิติการค้า เช่น วงเงิน L/C, Standby L/C, T/R, Import Financing, Packing Credit, รับซื้อตั๋วส่งออก (FPL, FPC), Foreign Exchange Derivatives และ Domestic T/R เป็นต้น
2.   บริการโอนเงินต่างประเทศผ่าน Krungthai BUSINESS แพลตฟอร์มดิจิทัลที่ช่วยให้ผู้ประกอบการโอนเงินไปต่างประเทศได้สะดวก ง่าย โดยไม่ต้องไปสาขา ครอบคลุม 19 สกุลเงินหลักทั่วโลก ได้เรทดีเสมือนเรทจากห้องค้าเงิน เชื่อมต่อกับ Smart FX API เสริมความคล่องตัวในการบริหารอัตราแลกเปลี่ยน และรองรับการเชื่อมต่อกับระบบ ERP ของลูกค้า
3.   บริการบัญชีเงินฝากเงินตราต่างประเทศ (FCD) จัดการบัญชีผ่าน Krungthai BUSINESS ได้ 24 ชั่วโมง สูงสุด 11 สกุลเงิน รองรับการใช้งานทุกอุปกรณ์ เพิ่มประสิทธิภาพในการบริหารสภาพคล่องและอัตราแลกเปลี่ยน รับอัตราดอกเบี้ยพิเศษในสกุลเงินหลัก
4.  บริการด้านอัตราแลกเปลี่ยน (FX) รองรับสกุลเงินท้องถิ่นกว่า 130 สกุลเงินทั่วโลก ช่วยลดความเสี่ยงจากความผันผวนของเงินดอลลาร์ และลดต้นทุนธุรกรรมระหว่างประเทศ พร้อมเครื่องมือบริหารความเสี่ยง เช่น FX Forward และ FX Option ที่ช่วยล็อกอัตราแลกเปลี่ยนล่วงหน้า วางแผนต้นทุนได้ชัดเจน เพิ่มความมั่นใจในการบริหารกระแสเงินสด ส่งเสริมทำธุรกรรมกับประเทศคู่ค้าด้วยสกุลเงินท้องถิ่น (Local Currency) อาทิ จีนหยวน (CNY) มาเลเซียริงกิต (MYR) อินโดนิเซียรูเปียห์ (IDR) อินเดียรูปี (INR), เวียดนามดอง (VND),  เกาหลีวอน (KRW) และ 3 สกุลเงินในตะวันออกกลาง ซาอุริยัลฯ (SAR) สหรัฐอาหรับเอมิเรตส์ดีแรห์ม (AED) กาตาร์ริยัล (QAR)  เป็นต้น
5. บริการ Krungthai SmartFX แพลตฟอร์มดิจิทัลสำหรับซื้อขายเงินตราต่างประเทศได้สูงสุด 16 สกุลเงิน สามารถล็อคอัตราแลกเปลี่ยนล่วงหน้าได้สูงสุด 1 ปี (หรือตามวงเงินที่ได้รับจากธนาคาร) ยืนยันธุรกรรมด้วยบริการ FX Confirmation ได้ตลอด 24 ชั่วโมง สมัครและใช้งานฟรี
6.  ผลิตภัณฑ์การลงทุน Structured Notes ให้เงินทำงานอย่างมีกลยุทธ์ ด้วยแผนการลงทุนที่ออกแบบตามความต้องการของธุรกิจ บริหารความเสี่ยงด้วยเครื่องมือการลงทุนที่หลากหลาย สร้างโอกาสรับผลตอบแทนจากเงินตราต่างประเทศ  อาทิ ลงทุนทอง หุ้นกู้อนุพันธ์ หุ้นกู้ที่มีอนุพันธ์แฝง  เป็นต้น พร้อมทีมผู้เชี่ยวชาญด้านตลาดเงินให้คำปรึกษาอย่างใกล้ชิด
ทั้งนี้ ธนาคารพร้อมเป็นพันธมิตรทางการเงินเคียงข้างธุรกิจไทยในทุกสถานการณ์เศรษฐกิจโลก ผู้ประกอบการที่สนใจ สอบถามข้อมูลเพิ่มเติมได้ที่ Krungthai Contact Center โทร. 02-111-1111

ที่มา : https://www.thaigov.go.th/news/contents/details/99958