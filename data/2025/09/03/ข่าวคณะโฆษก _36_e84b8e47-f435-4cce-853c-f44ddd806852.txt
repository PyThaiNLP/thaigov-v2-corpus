รัฐบาลไทย-ข่าวทำเนียบรัฐบาล-เกรียนคีย์บอร์ด..เบาได้เบา.. "จิรายุ" บอก..“เบาได้เบา”กรณีเกรียนคีย์บอร์ด ปล่อยข่าว ก.วัฒนธรรม จะส่งมอบวัตถุโบราณให้เขมร 20 ชิ้น ย้ำเป็นเรื่องเก่ามากๆตั้งแต่ 25ปี ที่แล้ว

วันศุกร์ที่ 4 กรกฎาคม 2568
04/07/2568
พิมพ์
เกรียนคีย์บอร์ด..เบาได้เบา.. "จิรายุ" บอก..“เบาได้เบา”กรณีเกรียนคีย์บอร์ด ปล่อยข่าว ก.วัฒนธรรม จะส่งมอบวัตถุโบราณให้เขมร 20 ชิ้น ย้ำเป็นเรื่องเก่ามากๆตั้งแต่ 25ปี ที่แล้ว
จะนำมาป้ายสีรัฐบาลเพื่ออะไร? แนะทำใจร่มๆระวังประเทศไทยจะสูญเสียโอกาสในการทวงคืนวัตถุ โบราณของสยามกลับคืนจำนวนมาก
วันนี้ ( 4 กรกฎาคม 2568 ) เวลา 08.00 น. นายจิรายุ  ห่วงทรัพย์ โฆษก ประจำสำนักนายกรัฐมนตรีเปิดเผยว่ากรณี ผู้ ไม่หวังดีปล่อยข่าว ว่ารัฐบาลโดยกระทรวงวัฒนธรรมจะส่งมอบวัตถุโบราณให้กับกัมพูชา 20 ชิ้นนั้นเป็นเรื่องเก่ามากๆตั้งแต่ปี พ.ศ. 2543 ซึ่งเมื่อ 25 ปีที่แล้วตอนนั้นกรมศุลกากรได้ตรวจยึดโบราณวัตถุ มีลักษณะคล้ายวัตถุโบราณของเขมรที่นำเข้าโดยผิดกฎหมายมาจากประเทศสิงคโปร์จำนวน 43 รายการ และต่อมากรมศิลปากรได้มีการตรวจสอบและในครั้งนั้นได้ส่งคืนตามข้อพิสูจน์ไปแล้ว 23 รายการจากนั้น รัฐบาลกัมพูชาได้ส่งคำร้องเพื่อขอรับคืนโบราณวัตถุที่เหลือ20 รายการ พร้อมทั้งส่งเอกสารและหลักฐานยืนยันสิทธิเรียกร้องในโบราณวัตถุดังกล่าว ซึ่งจากการตรวจสอบของกรมศิลปากร โดยคณะกรรมการหลายชุด ได้สรุปว่าโบราณวัตถุทั้ง 20 รายการ เป็นวัตถุที่มีแหล่งกำเนิดในกัมพูชา กระทรวงวัฒนธรรม จึงส่งมอบโบราณวัตถุ 20 รายการ คืนให้กัมพูชา ตามกฎหมายระหว่างประเทศ
นายจิรายุ กล่าวต่อไปว่าเรื่องนี้เป็นเรื่องตั้งแต่ 25 ปีที่แล้วไม่เข้าใจว่าเกรียนคีย์บอร์ดจะเอาเรื่องนี้มาโจมตีกระทรวงวัฒนธรรมทำไม ทั้งๆที่โบราณวัตถุของไทยที่อยู่ในต่างประเทศ   ประเทศไทยก็ขอให้ส่งคืนไม่ว่าจะจากยุโรปและในประเทศอื่นๆก็ได้รับส่งคืนมาเป็นจำนวนมากเช่นกัน
ตนจึงเชื่อว่า จะไม่เป็นประโยชน์ใดๆที่จะนำเรื่องนี้มา“บูลลี่”ใส่กันเพราะจะทำให้โบราณวัตถุของสยาม-ไทยที่อยู่ในต่างแดนจำนวนมาก จะไม่มีใครส่งให้ประเทศไทยสุดท้ายประเทศและคนไทยก็จะสูญเสียโบราณวัตถุสำคัญอีกจำนวนมากที่กำลังเรียกร้องขอให้นำส่งกลับประเทศไทย
“ อะไรเบาได้ก็เบาคิดถึงประโยชน์ของประเทศชาติเป็นสำคัญบ้าง และที่สำคัญเป็นเรื่องเก่าตั้งแต่ 25 ปีที่แล้วยังขุดขึ้นมา “บูลลี่” โดยไม่รู้ที่มาที่ไปของเรื่องสุดท้ายประเทศไทยก็จะเสียหายโบราณวัตถุจำนวนมากของสยาม-ไทยในต่างประเทศก็จะเป็นปัญหาตามมาอย่างแน่นอน”

ที่มา : https://www.thaigov.go.th/news/contents/details/98151