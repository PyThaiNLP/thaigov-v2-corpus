รัฐบาลไทย-ข่าวทำเนียบรัฐบาล-รมว.วัฒนธรรม “แพทองธาร” เปิดงาน “แห่เทียนโคราช ศาสตร์ศิลป์ถิ่นย่าโม” ชูพลัง Soft Power ผสานศิลป์ - เสหน์ประเพณีไทย สู่พลังสร้างเศรษฐกิจสร้างสรรค์

วันจันทร์ที่ 14 กรกฎาคม 2568
รมว.วัฒนธรรม “แพทองธาร” เปิดงาน “แห่เทียนโคราช ศาสตร์ศิลป์ถิ่นย่าโม” ชูพลัง Soft Power ผสานศิลป์ - เสหน์ประเพณีไทย สู่พลังสร้างเศรษฐกิจสร้างสรรค์
รมว.วัฒนธรรม “แพทองธาร” เปิดงาน “แห่เทียนโคราช ศาสตร์ศิลป์ถิ่นย่าโม” ชูพลัง Soft Power ผสานศิลป์ - เสหน์ประเพณีไทย สู่พลังสร้างเศรษฐกิจสร้างสรรค์
รมว.วัฒนธรรม “แพทองธาร” เปิดงาน “แห่เทียนโคราช ศาสตร์ศิลป์ถิ่นย่าโม” ชูพลัง Soft Power ผสานศิลป์ - เสหน์ประเพณีไทย สู่พลังสร้างเศรษฐกิจสร้างสรรค์
วันที่ 11 กรกฎาคม 2568 เวลา 18.00 น. นางสาวแพทองธาร ชินวัตร รัฐมนตรีว่าการกระทรวงวัฒนธรรม เป็นประธานพิธีเปิดงานประเพณีแห่เทียนพรรษา ประจำปี 2568 “แห่เทียนโคราช ศาสตร์ศิลป์ถิ่นย่าโม” จัดโดยเทศบาลนครนครราชสีมา จังหวัดนครราชสีมา และภาคีเครือข่าย โดยมีนายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม นายสุวัจน์ ลิปตพัลลภ อดีตรองนายกรัฐมนตรี นางสาวสุดาวรรณ หวังศุภกิจโกศล รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม นายเทวัญ ลิปตพัลลภ รัฐมนตรีช่วยว่าการกระทรวงศึกษาธิการ ผู้ว่าราชการจังหวัดนครราชสีมา นายกเทศมนตรีนครนครราชสีมา ตลอดจนหัวหน้าส่วนราชการ ประชาชน และสื่อมวลชน และในส่วน วธ. นายประสพ เรียงเงิน ปลัดกระทรวงวัฒนธรรม มอบหมายให้ นางโชติกา อัครกิจโสภากุล รองปลัดกระทรวงวัฒนธรรม นางศศิฑอณร์ สุวรรณมณี หัวหน้าผู้ตรวจราชการกระทรวงวัฒนธรรมและนางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม เข้าร่วม ณ บริเวณลานอนุสาวรีย์ท้าวสุรนารี จังหวัดนครราชสีมา
นางสาวแพทองธาร ชินวัตร กล่าวว่า รู้สึกดีใจอย่างยิ่งที่ได้มาร่วมงาน “แห่เทียนโคราช ศาสตร์ศิลป์ถิ่นย่าโม” ประเพณีแห่เทียนพรรษาประจำปี 2568 เพราะเมืองโคราช เมืองที่เต็มไปด้วยพลังของศิลปวัฒนธรรม และหัวใจของผู้คนที่รักบ้านเกิด ได้เห็นพลังของชาวโคราชในการร่วมกันสืบสานและต่อยอดวัฒนธรรมไทยอย่างวิจิตร งดงาม และร่วมสมัย ได้รับรายงานว่ามีผู้เข้าร่วมงานมากกว่าวันละ 50,000 คน และมีแนวโน้มเพิ่มขึ้นทุกปี ซึ่งสะท้อนให้เห็นถึงการเติบโตของงานและความทุ่มเทของทุกภาคส่วน ทั้งยังสามารถรักษาเอกลักษณ์อันทรงคุณค่าของงานไว้ได้อย่างต่อเนื่อง
ตลอดหลายปีที่ผ่านมาโคราชเติบโตด้านวัฒนธรรมมาอย่างต่อเนื่องจากการทำงานร่วมกันของคนในพื้นที่ หน่วยงานภาครัฐ ภาคประชาชนและสถาบันการศึกษา นำวัฒนธรรมเก่าแก่ที่สืบทอดจากบรรพบุรุษมาผสมผสานกับไอเดียของคนรุ่นใหม่ จนเกิดเป็นสิ่งใหม่ ๆ เช่น กางเกงแมวโคราช, Art Toy,เทศกาล Korat Street Art และแบรนด์แฟชั่นที่นำผ้าโคราชมาดีไซน์ร่วมสมัย ทั้งหมดนี้สะท้อนเอกลักษณ์ของโคราชได้อย่างชัดเจนและสร้างรายได้ให้กับชุมชน
“งานแห่เทียนจึงไม่ใช่แค่ประเพณี แต่เป็นเวทีของความคิดสร้างสรรค์ การรวมพลังและการส่งต่อคุณค่าจากรุ่นสู่รุ่น และวัฒนธรรมประเพณีเป็นของคนทุกเจเนอเรชัน เราเดินหน้าเติมสิ่งใหม่ แต่ต้องไม่ลืมรากฐานของตัวเองและเชื่อมั่นว่า ด้วยความร่วมมือของทุกฝ่ายและการสนับสนุนจากรัฐบาล วัฒนธรรมที่สวยงามของไทยจะสามารถแปรเปลี่ยนเป็นพลังทางเศรษฐกิจที่มั่นคง และเป็นแรงบันดาลใจให้กับคนทั้งประเทศ” นางสาวแพทองธาร ชินวัตร กล่าว

ที่มา : https://www.thaigov.go.th/news/contents/details/98376