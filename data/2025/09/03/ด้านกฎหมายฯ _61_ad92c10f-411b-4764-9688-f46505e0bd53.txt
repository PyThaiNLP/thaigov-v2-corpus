รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมเฝ้า ฯ รับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินมาทรงฟังปาฐกถา “สมเด็จเจ้าฟ้ามหาจักรีสิรินธร” 

วันจันทร์ที่ 18 สิงหาคม 2568
ปลัดกระทรวงยุติธรรม ร่วมเฝ้า ฯ รับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินมาทรงฟังปาฐกถา “สมเด็จเจ้าฟ้ามหาจักรีสิรินธร”
ปลัดกระทรวงยุติธรรม ร่วมเฝ้า ฯ รับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินมาทรงฟังปาฐกถา “สมเด็จเจ้าฟ้ามหาจักรีสิรินธร” เกี่ยวกับกฎหมายมนุษยธรรมระหว่างประเทศ ครั้งที่ 11
ในวันจันทร์ที่ 18 สิงหาคม 2568 เวลา 08.30 น. นางพงษ์สวาท นีละโยธิน ปลัดกระทรวงยุติธรรม ร่วมเฝ้า ฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินมาทรงฟังปาฐกถา “สมเด็จเจ้าฟ้ามหาจักรีสิรินธร” เกี่ยวกับกฎหมายมนุษยธรรมระหว่างประเทศ ครั้งที่ 11 โดยกระทรวงการต่างประเทศ และสภากาชาดไทยร่วมกันเป็นเจ้าภาพจัดขึ้น ณ กระทรวงการต่างประเทศ กรุงเทพมหานคร
โดยการปาฐกถา “สมเด็จเจ้าฟ้ามหาจักรีสิรินธร” มีกำหนด​จัดขึ้นทุก 2 ปี นับตั้งแต่ปี 2546 เพื่อส่งเสริมความรู้ ความเข้าใจเกี่ยวกับกฎหมายมนุษยธรรมระหว่างประเทศซึ่งรวมถึงกฎเกณฑ์และการจำกัดขอบเขตของความรุนแรงของการขัดกันทางอาวุธพร้อมเน้นย้ำการให้ความคุ้มครองผู้ที่เกี่ยวข้องและได้รับผลกระทบจากการสู้รบ ตลอดจนบทบาทและภารกิจของกาชาดสากลต่อสาธารณชน โดยเชิญผู้ทรงคุณวุฒิที่มีความรู้ความเชี่ยวชาญในด้านดังกล่าวมาแสดงปาฐกถา ตลอดจนให้ข้อคิดเห็นต่อการดำเนินงานด้านมนุษยธรรมในประเด็นที่กำลังเป็นที่สนใจทั้งในบริบทของไทยและนานาชาติ
โดยโอกาสนี้ ได้รับเกียรติจากนางมีรยานา สปอลยาริช เอ็กเกอร์ ประธานคณะกรรมการกาชาดระหว่างประเทศ (International Committee of the Red Cross : ICRC) มาแสดงปาฐกถาในหัวข้อ “การธำรงไว้ซึ่งความเป็นมนุษย์ในสงครามร่วมสมัย” เพื่อนำเสนอประสบการณ์การทำงานที่ท้าทายอันเป็นแรงบันดาลใจให้ประเทศไทยเดินหน้าสนับสนุนการปฏิบัติตามกฎหมายมนุษยธรรมระหว่างประเทศอย่างแข็งขันต่อไป

ที่มา : https://www.thaigov.go.th/news/contents/details/99849