รัฐบาลไทย-ข่าวทำเนียบรัฐบาล-​ผู้ตรวจฯ เศรษฐรัชต์ ตรวจราชการรอบ 2 ภาคใต้ชายแดน (นราธิวาส ยะลา ปัตตานี) 

วันพฤหัสบดีที่ 7 สิงหาคม 2568
07/08/2568
พิมพ์
​ผู้ตรวจฯ เศรษฐรัชต์ ตรวจราชการรอบ 2 ภาคใต้ชายแดน (นราธิวาส ยะลา ปัตตานี)
​ผู้ตรวจฯ เศรษฐรัชต์ ตรวจราชการรอบ 2 ภาคใต้ชายแดน (นราธิวาส ยะลา ปัตตานี)
วันที่ 24-25 กรกฎาคม 2568 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ ปีงบประมาณ พ.ศ. 2568 รอบที่ 2 และตรวจติดตามโครงการเหมืองแร่ดีคู่ชุมชน ณ สำนักงานอุตสาหกรรมจังหวัดนราธิวาส ยะลา และปัตตานี โดยมีนายเลอศักดิ์ กุลเสถียร อุตสาหกรรมจังหวัดนราธิวาส นายสมบัติ สุวรรณมณี อุตสาหกรรมจังหวัดยะลา และนายสงพงค์ เพ็งระวะ อุตสาหกรรมจังหวัดปัตตานี พร้อมด้วยเจ้าหน้าที่สำนักงานอุตสาหกรรม ให้การต้อนรับและรายงานผลการดำเนินงาน โดยผู้ตรวจ ได้กำชับเจ้าหน้าที่ให้กำกับ ดูแลโรงงานและเหมืองแร่ ให้เป็นไปตามกฎหมาย เร่งรัดการดำเนินงานตามตัวชี้วัดฯ ปฏิบัติงานภายใต้แนวทาง “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ตามนโยบายรัฐมนตรีว่าการกระทรวงอุตสาหกรรม นายเอกนัฏ พร้อมพันธุ์ และนโยบาย “อุตสาหกรรมเศรษฐกิจที่เติบโตอย่างยั่งยืนคู่ชุมชน” ของปลัดกระทรวงอุตสาหกรรม นายณัฐพล รังสิตพล
นอกจากนี้ ผู้ตรวจและคณะ ได้ลงพื้นที่ตรวจเยี่ยมเหมืองแร่หินอุตสาหกรรมชนิดหินปูนเพื่ออุตสาหกรรมก่อสร้าง ของห้างหุ้นส่วนจำกัด พีรพลศิลา ตั้งอยู่ ณ ตำบลลิดล อำเภอเมือง จ.ยะลา โดยผู้ตรวจราชการฯ ได้เน้นย้ำการประกอบกิจการตามนโยบาย MIND 4 มิติของกระทรวงอุตสาหกรรม เพื่อให้สถานประกอบการอยู่ร่วมกับชุมชนได้อย่างยั่งยืน
และเข้าเยี่ยมชมแพปูโชคอุดมรัชฏ์ปัตตานี ของห้างหุ้นส่วนจำกัด โชคอุดมรัชฏ์118 ประกอบกิจการแปรรูปอาหารทะเล เช่น ปูม้าแกะพาสเจอร์ไรส์ ตั้งอยู่ ณ ตำบลบานา อำเภอเมือง จังหวัดปัตตานี ผู้ประกอบการรายดังกล่าว ได้รับสินเชื่อของกองทุนพัฒนาเอสเอ็มอีตามแนวประชารัฐ โดยผู้ตรวจราชการได้แนะนำให้รักษามาตราฐานคุณภาพสินค้าอย่างต่อเนื่อง พัฒนาและต่อยอดผลิตภัณฑ์ต่อไป

ที่มา : https://www.thaigov.go.th/news/contents/details/99429