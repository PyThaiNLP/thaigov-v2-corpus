รัฐบาลไทย-ข่าวทำเนียบรัฐบาล-เว้นค่าเช่าที่ราชพัสดุ 7 จังหวัดชายแดน นาน 2 เดือน

วันพฤหัสบดีที่ 14 สิงหาคม 2568
13/08/2568
พิมพ์
เว้นค่าเช่าที่ราชพัสดุ 7 จังหวัดชายแดน นาน 2 เดือน
วันพุธ ที่ 13 ส.ค.68
รัฐบาลออกมาตรการ เว้นค่าเช่าที่ราชพัสดุเป็นเวลา 2 เดือน
เพื่อช่วยเหลือผู้ได้รับผลกระทบจากสถานการณ์ชายแดนไทย–กัมพูชา โดยเฉพาะในพื้นที่
ที่ไม่สามารถใช้ประโยชน์จากที่เช่าตามปกติได้ กรมธนารักษ์ กระทรวงการคลัง
ได้ประกาศงดเว้นค่าเช่าทุกรูปแบบ ครอบคลุม 7 จังหวัดชายแดน ได้แก่ สุรินทร์ ศรีสะเกษ อุบลราชธานี
บุรีรัมย์ สระแก้ว จันทบุรี และตราด ผู้เช่าที่อยู่ในพื้นที่ ตามประกาศของจังหวัดหรือ
กองอำนวยการป้องกันและบรรเทาสาธารณภัย สามารถยื่นคำร้องเข้าร่วมโครงการได้แล้วตั้งแต่วันนี้ ณ
สำนักงานธนารักษ์พื้นที่ รัฐบาลยืนยันว่า จะดูแลประชาชนในทุกมิติอย่างต่อเนื่อง
โดยเฉพาะในพื้นที่เปราะบาง เพื่อบรรเทาความเดือดร้อนอย่างเร่งด่วน
และฟื้นฟูคุณภาพชีวิตให้กลับคืนโดยเร็วที่สุด
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99649