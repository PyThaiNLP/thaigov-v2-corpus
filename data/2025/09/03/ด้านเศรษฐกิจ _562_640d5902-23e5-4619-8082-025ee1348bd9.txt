รัฐบาลไทย-ข่าวทำเนียบรัฐบาล-รองปลัดฯ ศุภกิจ นำทีม ก.อุตฯ ขับเคลื่อน “MIND Connect” ยกระดับบริหารภาครัฐ สร้างความเชื่อมั่นประชาชน

วันพฤหัสบดีที่ 21 สิงหาคม 2568
21/08/2568
พิมพ์
รองปลัดฯ ศุภกิจ นำทีม ก.อุตฯ ขับเคลื่อน “MIND Connect” ยกระดับบริหารภาครัฐ สร้างความเชื่อมั่นประชาชน
รองปลัดฯ ศุภกิจ นำทีม ก.อุตฯ ขับเคลื่อน “MIND Connect” ยกระดับบริหารภาครัฐ สร้างความเชื่อมั่นประชาชน
14 สิงหาคม 2568 นายศุภกิจ บุญศิริ รองปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการ เรื่อง “การเสริมสร้างและพัฒนาระบบบริหารจัดการภาครัฐด้วยเครือข่าย MIND Connect” เพื่อเสริมสร้างความรู้ความเข้าใจ พร้อมทั้งแลกเปลี่ยนประสบการณ์ที่สำคัญ และสร้างเครือข่ายนักปฏิบัติงานด้านการพัฒนาระบบบริหารจัดการภาครัฐของกระทรวงอุตสาหกรรม ให้พร้อมขับเคลื่อนและยกระดับการพัฒนาระบบราชการให้มีประสิทธิภาพ อันจะนำไปสู่ความเชื่อมั่นและการยอมรับจากประชาชน โดยมีนางสาวสุภัตรา เปี่ยมวัตถาภรณ์ หัวหน้ากลุ่มพัฒนาระบบบริหาร กล่าวรายงาน ผ่านสื่ออิเล็กทรอนิกส์ (Zoom Meeting) ณ ห้องประชุมจิตอาสา ชั้น 5 อาคาร สปอ. และผู้เข้าร่วมสัมมนา ณ โรงแรมเทวัญดารา บีชวิลล่า กุยบุรี จังหวัดประจวบคีรีขันธ์
รองปลัดฯ กล่าวว่า จากวัตถุประสงค์ของการสัมมนา นอกจากจะได้แลกเปลี่ยนเรียนรู้การเป็นเครือข่ายการทำงานของกระทรวงแล้ว ยังมีเครือข่ายในส่วนของจังหวัด และอีกหลากหลายภาคส่วนที่ต้องทำงานร่วมกัน อาทิ หน่วยงานราชการบริหารส่วนท้องถิ่น สถาบันการศึกษา หน่วยงานอิสระต่าง ๆ ดังนั้นการสัมมนาในครั้งนี้ จะเป็นเวทีในการระดมความคิดเห็น เพื่อพัฒนาระบบงานให้มี แบบแผนเป็นระบบนำไปสู่การเป็นเครื่องมือในการบริหารจัดการของกระทรวงอุตสาหกรรม เชื่อมต่อการทำงานในส่วนกลาง ส่วนจังหวัด และส่วนของเครือข่ายอย่างมีประสิทธิภาพมากยิ่งขึ้นต่อไป
สำหรับการสัมมนาครั้งนี้ มีผู้เข้าร่วมการสัมมนารวมทั้งสิ้นจำนวน 46 คน ประกอบด้วย เจ้าหน้าที่ของกลุ่มพัฒนาระบบบริหาร และหน่วยงานที่เกี่ยวข้องจากทุกส่วนราชการในสังกัดกระทรวงอุตสาหกรรม ได้แก่ สำนักงานปลัดกระทรวงอุตสาหกรรม กรมโรงงานอุตสาหกรรม กรมส่งเสริมอุตสาหกรรม กรมอุตสาหกรรมพื้นฐานและการเหมืองแร่ สำนักงานคณะกรรมการอ้อยและน้ำตาลทราย สำนักงานมาตรฐานผลิตภัณฑ์อุตสาหกรรม และสำนักงานเศรษฐกิจอุตสาหกรรม

ที่มา : https://www.thaigov.go.th/news/contents/details/99987