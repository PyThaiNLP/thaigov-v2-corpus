รัฐบาลไทย-ข่าวทำเนียบรัฐบาล-ธอส. จัดเต็ม ส่งโปรสินเชื่อบ้านดอกเบี้ยเริ่มต้นเพียง 0.89% ต่อปี ในงาน “Thailand Smart Money สุราษฎร์ธานี ครั้งที่ 11”

วันพฤหัสบดีที่ 21 สิงหาคม 2568
21/08/2568
พิมพ์
ธอส. จัดเต็ม ส่งโปรสินเชื่อบ้านดอกเบี้ยเริ่มต้นเพียง 0.89% ต่อปี ในงาน “Thailand Smart Money สุราษฎร์ธานี ครั้งที่ 11”
ธนาคารอาคารสงเคราะห์ (ธอส.) จัดโปรโมชันสุดพิเศษร่วมงาน  “Thailand Smart Money สุราษฎร์ธานี ครั้งที่ 11” ระหว่างวันที่ 22 – 24 สิงหาคม 2568 ณ เซ็นทรัล สุราษฎร์ธานี
ธนาคารอาคารสงเคราะห์ (ธอส.) ชวนชาวใต้เปิดประตูสู่โอกาสทางการเงิน จัดโปรโมชันสุดคุ้มร่วมงาน “Thailand Smart Money สุราษฎร์ธานี ครั้งที่ 11” นำโดยสินเชื่อบ้านอัตราดอกเบี้ยเริ่มต้นเพียง 0.89% ต่อปี, สลากออมทรัพย์ ธอส. ให้ผลตอบแทนสูง พร้อมลุ้นโชครางวัลใหญ่ และบ้านมือสองลดราคาสูงสุด 50% พร้อมสิทธิประโยชน์และของที่ระลึกภายในงานอีกมากมาย พบกันวันที่ 22 - 24 สิงหาคม 2568 ณ เซ็นทรัลสุราษฎร์ธานี
นายกมลภพ วีระพละ กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเพิ่มโอกาสให้ชาวใต้เข้าถึงบริการทางการเงินของธนาคารได้สะดวกมากขึ้น ธอส. จึงจัดโปรโมชันสุดพิเศษร่วมงาน  “Thailand Smart Money สุราษฎร์ธานี ครั้งที่ 11” ระหว่างวันที่ 22 – 24 สิงหาคม 2568 ณ เซ็นทรัล สุราษฎร์ธานี ประกอบด้วย
(1) สินเชื่อบ้านอัตราดอกเบี้ยพิเศษ นำโดย สินเชื่อปลูกสร้างที่อยู่อาศัยบนที่ดินตนเอง : สำหรับลูกค้าที่ต้องการปลูกสร้างที่อยู่อาศัยบนที่ดินที่เป็นกรรมสิทธิ์ของตนเอง กรณีลูกค้าที่มีความประสงค์ทำประกันชีวิตคุ้มครองสินเชื่อ (MRTA / MLTA) รับอัตราดอกเบี้ย 6 เดือนแรก เพียง 0.89% ต่อปี เดือนที่ 7 – 12 เท่ากับ 2.89% ต่อปี ปีที่ 2 เท่ากับ 3.39% ต่อปี, ปีที่ 3 เท่ากับ 3.70% ต่อปี (อัตราดอกเบี้ยเฉลี่ย 3 ปีแรก เท่ากับ 2.99%), ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR -1.00% ต่อปี, ลูกค้ารายย่อย เท่ากับ MRR-0.50% ต่อปี และซื้ออุปกรณ์ ฯ เท่ากับ MRR (ปัจจุบันอัตราดอกเบี้ย MRR ของ ธอส. อยู่ที่ 6.245% ต่อปี) ระยะเวลาผ่อนชำระสูงสุดนาน 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียงเดือนละ 2,500 บาท สินเชื่อบ้านสุขสันต์ปี 2568 : สำหรับลูกค้าที่ต้องการไถ่ถอนจำนองจากสถาบันการเงินอื่น พร้อมซื้ออุปกรณ์หรือสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัย หรือชำระหนี้พร้อมไถ่ถอนจำนอง กรณีลูกค้าที่มีความประสงค์ทำประกันชีวิตคุ้มครองสินเชื่อ (MRTA / MLTA) อัตราดอกเบี้ยคงที่ปีแรกเพียง 0.99% ต่อปี, ปีที่ 2 เท่ากับ 3.50% ต่อปี, ปีที่ 3 เท่ากับ 4.20% ต่อปี (อัตราดอกเบี้ยเฉลี่ย 3 ปีแรก เท่ากับ 2.90%), ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR -1.00% ต่อปี, ลูกค้ารายย่อย เท่ากับ MRR-0.50% ต่อปี และซื้ออุปกรณ์ ฯ / ชำระหนี้ ฯ เท่ากับ MRR ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียงเดือนละ 2,600 บาท สินเชื่อบ้านสวัสดิการ : สำหรับลูกค้าสวัสดิการที่หน่วยงานทำข้อตกลงโครงการสวัสดิการเงินกู้ที่อยู่อาศัยประเภทไม่มีเงินฝากกับธนาคาร ครอบคลุมการกู้ทุกวัตถุประสงค์ รวมถึงชำระหนี้พร้อมไถ่ถอนจำนอง อัตราดอกเบี้ยปีที่ 1 เท่ากับ 2.30% ต่อปี, ปีที่ 2 เท่ากับ 2.90% ต่อปี, ปีที่ 3 เท่ากับ 3.50% ต่อปี (อัตราดอกเบี้ยเฉลี่ย 3 ปีแรก เพียง 2.90%), ปีที่ 4 -5  เท่ากับ MRR-2% ต่อปี และ ปีที่ 6 จนถึงตลอดอายุสัญญา เท่ากับ MRR-1.00% ต่อปี และซื้ออุปกรณ์ ฯ / ชำระหนี้ ฯ เท่ากับ MRR กรณีกู้ 1 ล้านบาท ผ่อนชำระเงินงวดเพียงเดือนละ 3,200 บาท พิเศษ! ลูกค้าจะได้รับส่วนลดอัตราดอกเบี้ยปีแรกอีก 0.25% เพียงสมัครสมาชิกของเว็บไซต์ ซื้อที่อยู่อาศัย และ แจ้งความประสงค์การขอสินเชื่อผ่านเว็บไซต์ www.ghbankbigfamily.com และ สินเชื่อเพื่อที่อยู่อาศัย : สำหรับผู้ที่ต้องการกู้เพื่อซื้อ ปลูกสร้าง ต่อเติม หรือซ่อมแซม อัตราดอกเบี้ยปีที่ 1 เท่ากับ 2.50% ต่อปี, ปีที่ 2 เท่ากับ 3.10% ต่อปี, ปีที่ 3 เท่ากับ 4.00% ต่อปี (อัตราดอกเบี้ยเฉลี่ย 3 ปีแรก เท่ากับ 3.20%) และปีที่ 4 จนถึงตลอดอายุสัญญา เท่ากับ MRR-0.50% ต่อปี กรณีกู้ 1 ล้านบาท ผ่อนชำระเงินงวดเพียงเดือนละ 3,300 บาท ผู้ที่สนใจสามารถจองสิทธิ์ภายในงานผ่าน Line GHB Buddy ยื่นคำขอกู้ตั้งแต่วันที่ 22 สิงหาคม – 30 กันยายน 2568 และทำนิติกรรมภายในวันที่ 31 ตุลาคม 2568 พิเศษ!!! สำหรับลูกค้าที่มีวงเงินนิติกรรมสูงสุด 3 อันดับแรก รับของสมนาคุณฟรี เครื่องฟอกอากาศ อันดับละ 1 เครื่อง และอันดับที่ 4 – 10 รับ Gift Card TOPS มูลค่า 500 บาท จำนวน 2 ใบ อันดับละ 1 สิทธิ์ (เงื่อนไขเป็นไปตามที่ธนาคารกำหนด)
(2) สลากออมทรัพย์ ธอส. ที่ให้ผลตอบแทนดี และมีโอกาสในการถูกรางวัลสูง ประกอบด้วย สลากออมทรัพย์ ธอส. ชุด นาคราช 2 หน่วยละ 1,000 บาท อายุสลาก 3 ปี ผลตอบแทนหน้าสลาก 0.75% ต่อปี (เมื่อฝากครบกำหนด) ออกรางวัลทุกเดือน รวม 36 ครั้ง โดยมีรางวัลที่ 1 มูลค่า 3 ล้านบาท จำนวน 1 รางวัลต่อหมวด, รางวัลที่ 2 รางวัลละ 50,000 บาท จำนวน 4 รางวัลต่อหมวด, รางวัลที่ 3 รางวัลละ 5,000 บาท จำนวน 40 รางวัลต่อหมวด, รางวัลเลขท้าย 3 ตัว รางวัลละ 100 บาท (หมุน 1 ครั้ง),  รางวัลเลขท้าย 2 ตัว รางวัลละ 30 บาท (หมุน 1 ครั้ง) และรางวัลเลขท้าย 2 ตัว ของรางวัลที่ 1 รางวัลละ 30 บาท โดยมีโอกาสในการถูกรางวัลใหญ่สูงถึง 0.00045% (คิดเป็น 45 รางวัลต่อ 10 ล้านหน่วย)หากลูกค้าลงทุน 1 แสนบาท รับผลตอบแทนขั้นต่ำ 1.47% ต่อปี และหากลงทุน 1 ล้านบาท รับผลตอบแทนขั้นต่ำ 1.59% ต่อปี และ สลากออมทรัพย์ ธอส. ชุดพิมานมาศ ปี 2568 หน่วยละ  50,000 บาท อายุสลาก 2 ปี ผลตอบแทนหน้าสลาก 1.25% ต่อปี (เมื่อฝากครบกำหนด) ออกรางวัลทุกเดือน รวม 24 ครั้ง ประกอบด้วย รางวัลที่ 1 มูลค่า 3 ล้านบาท จำนวน 1 รางวัล (เสี่ยงหมวด), รางวัลที่ 2 มูลค่า 30,000 บาท จำนวน 25 รางวัล ต่อหมวด, รางวัลเลขท้าย 4 ตัว รางวัลละ 10,000 บาท (หมุน 1 ครั้ง), รางวัลเลขท้าย 3 ตัว รางวัลละ 2,000 บาท (หมุน 1 ครั้ง), รางวัลเลขท้าย 2 ตัว รางวัลละ 220 บาท (หมุน 1 ครั้ง) และรางวัลเลขท้าย 1 ตัว รางวัลละ 110 บาท (หมุน 1 ครั้ง) คิดเป็นโอกาสในการถูกรางวัลใหญ่สูงถึง 0.025% (คิดเป็น 25 รางวัลต่อ 1 แสนหน่วย) ผู้ที่สนใจสามารถจองสิทธิ์ ผ่าน Line GHB Buddy วันที่ 22 – 24 สิงหาคม 2568 และซื้อสลากออมทรัพย์ได้ตั้งแต่วันที่ 22 - 31 สิงหาคม 2568 ลูกค้าที่จองสิทธิ์และซื้อสลากออมทรัพย์ ธอส. ตามระยะเวลาที่กำหนด ณ สาขาธนาคารทั่วประเทศ หรือ Mobile Application : GHB ALL GEN ตั้งแต่ 250,000 บาท แต่ไม่ถึง 1,000,000 บาท ต่อรายการ จะได้รับ Gift Voucher จากร้าน Black Canyon มูลค่า 250 บาท ท่านละ 1 ใบ หรือจนกว่าของสมนาคุณจะหมด และลูกค้าที่ซื้อสลากออมทรัพย์ ธอส. ตั้งแต่ 1,000,000 บาท ขึ้นไป ต่อรายการ จะได้รับชุดเซ็ตกล่องสำหรับใส่อาหาร Super Lock มูลค่า 699 บาท ท่านละ 1 ชุด หรือจนกว่าของสมนาคุณจะหมด (เงื่อนไขเป็นไปตามที่ธนาคารกำหนด)
(3) บ้านมือสอง ธอส.  คุณภาพดี ทำเลเด่นหลากหลายประเภท ทั้งบ้านเดี่ยว บ้านแฝด และทาวน์เฮ้าส์ จากจังหวัดสุราษฎร์ธานีและพื้นที่ใกล้เคียงมาจำหน่ายกว่า 600 รายการ ในราคาพิเศษด้วยส่วนลดสูงสุดถึง 50% จากราคาปกติ โดยทรัพย์ที่มีราคาจำหน่ายต่ำสุดเพียง 305,000 บาท ได้แก่ บ้านเดี่ยว 1 ชั้น เนื้อที่ 49 ตารางวา ในอำเภอกาญจนดิษฐ์ จังหวัดสุราษฎร์ธานี และทรัพย์ที่มีราคาจำหน่ายสูงสุดเป็นบ้านเดี่ยว 1 ชั้น เนื้อที่ 120.10 ตารางวา ในอำเภอหัวหิน จังหวัดประจวบคีรีขันธ์ ราคา 9,700,000 บาท พิเศษ !! สำหรับลูกค้าที่จองซื้อทรัพย์ในงานและทำสัญญาจะซื้อจะขายภายในระยะเวลาที่ธนาคารกำหนด 10 ท่านแรก รับบัตรกำนัลแทนเงินสด มูลค่า 1,000 บาท จำนวน 10 รางวัล (1 ราย ต่อ 1 สิทธิ์เท่านั้น) สำหรับลูกค้าที่จองซื้อทรัพย์ภายในระยะเวลาการจัดงานและยื่นขอสินเชื่อภายใน 45 วัน นับถัดจากวันทำสัญญาจะซื้อจะขาย สามารถใช้โปรโมชันผลิตภัณฑ์สินเชื่อดอกเบี้ยพิเศษ 0% ต่อปี คงที่ 2 ปีแรก ทั้งนี้สามารถจองซื้อทรัพย์ได้ในงาน ตั้งแต่เวลา 10.00 – 20.00 และทำสัญญาจะซื้อจะขายได้ที่ทำการสาขาภูมิภาค ตั้งแต่วันที่ 25 – 29 สิงหาคม 2568 ผู้ที่สนใจสามารถดูรายการทรัพย์ได้ที่ Application : GHB ALL HOME หรือ www.ghbhomecenter.com
งาน “Thailand Smart Money สุราษฎร์ธานี ครั้งที่ 11” มีกำหนดจัดขึ้น ณ เซ็นทรัล สุราษฎร์ธานี” ระหว่างวันที่ 22 – 24 สิงหาคม 2568 ผู้ที่สนใจสามารถสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/99968