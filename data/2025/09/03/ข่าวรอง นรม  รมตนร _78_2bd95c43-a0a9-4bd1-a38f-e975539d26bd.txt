รัฐบาลไทย-ข่าวทำเนียบรัฐบาล-น้ำใจคนไทย!..รองนายกฯ ภูมิธรรม รักษาราชการแทนนายกฯ รับมอบสิ่งของ - เงินบริจาค จากองค์กรและภาคเอกชน เพื่อช่วยเหลือผู้ได้รับผลกระทบจากสถานการณ์บริเวณชายแดนไทย - กัมพูชา

วันพุธที่ 6 สิงหาคม 2568
06/08/2568
พิมพ์
น้ำใจคนไทย!..รองนายกฯ ภูมิธรรม รักษาราชการแทนนายกฯ รับมอบสิ่งของ - เงินบริจาค จากองค์กรและภาคเอกชน เพื่อช่วยเหลือผู้ได้รับผลกระทบจากสถานการณ์บริเวณชายแดนไทย - กัมพูชา
น้ำใจคนไทย!..รองนายกฯ ภูมิธรรม รักษาราชการแทนนายกฯ รับมอบสิ่งของ - เงินบริจาค จากองค์กรและภาคเอกชน เพื่อช่วยเหลือผู้ได้รับผลกระทบจากสถานการณ์บริเวณชายแดนไทย - กัมพูชา
วันนี้ (วันพุธที่ 6 สิงหาคม 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า วันนี้ (6 สิงหาคม 2568) เวลา 13.00 น. ณ ห้องสีม่วง ตึกไทยคู่ฟ้า ทำเนียบรัฐบาล นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เป็นประธานรับมอบสิ่งของช่วยเหลือผู้ประสบสาธารณภัยจากหน่วยงานและองค์กรภาคเอกชน ซึ่งการบริจาคครั้งนี้เป็นการบริจาคผ่านกองทุนเงินช่วยเหลือผู้ประสบสาธารณภัยสำนักนายกรัฐมนตรี  โดยมีนางยุพา ทวีวัฒนะกิจบวร ปลัดสำนักนายกรัฐมนตรี และนางชื่นชีวัน ลิมป์ธีระกุล รองปลัดสำนักนายกรัฐมนตรี เข้าร่วม
โอกาสนี้ รักษาราชการแทนนายกรัฐมนตรีรับมอบสิ่งของและเงินจากหน่วยงานและองค์กรภาคเอกชน เพื่อนำไปช่วยเหลือผู้ได้รับผลกระทบจากสถานการณ์บริเวณชายแดนไทย - กัมพูชา พร้อมกล่าวขอบคุณหน่วยงาน และองค์กรภาคเอกชนสำหรับการช่วยเหลือพี่น้องประชาชนที่ได้รับผลกระทบจากสถานการณ์บริเวณชายแดนไทย - กัมพูชา
สำหรับหน่วยงานและองค์กรภาคเอกชนที่บริจาคสิ่งของ - เงินบริจาค ช่วยเหลือผู้ที่ได้รับผลกระทบจากสถานการณ์บริเวณชายแดนไทย - กัมพูชา ประกอบด้วย
1. บริษัท ระบบขนส่งมวลชนกรุงเทพ จำกัด (มหาชน) หรือ รถไฟฟ้า BTS มอบเงินช่วยเหลือ จำนวน 50,000,000 บาท
2. มูลนิธิเรนวูด (ประเทศไทย) มอบเงินช่วยเหลือ จำนวน 2,573,888 บาท ประกอบด้วย เงินสด เครื่องมือแพทย์ และเครื่องอุปโภคบริโภค และ
3. สมาคมแต่จิ๋วแห่งประเทศไทย ชมรม 9 สมาคมจีน และสมาคมจีนอำเภอต่าง ๆ มอบเงินช่วยเหลือ จำนวน 2,490,000 บาท
ทั้งนี้ ในช่วงเช้า มูลนิธิเพื่อสัมพันธภาพไทย - จีน ร่วมกับบริษัท หยงซิง สตีล (ไทยแลนด์) จำกัด ได้มอบเงินช่วยเหลือ จำนวน 3,000,000 บาท เพื่อช่วยเหลือผู้ได้รับผลกระทบจากสถานการณ์บริเวณชายแดนไทย – กัมพูชาด้วย

ที่มา : https://www.thaigov.go.th/news/contents/details/99402