รัฐบาลไทย-ข่าวทำเนียบรัฐบาล-“นายกแพทองธาร” สักการะสิ่งศักดิ์สิทธิ์ประจำ วธ. เริ่มภารกิจขับเคลื่อนงานวัฒนธรรม ในตำแหน่ง รมว.วัฒนธรรม

วันศุกร์ที่ 4 กรกฎาคม 2568
“นายกแพทองธาร” สักการะสิ่งศักดิ์สิทธิ์ประจำ วธ. เริ่มภารกิจขับเคลื่อนงานวัฒนธรรม ในตำแหน่ง รมว.วัฒนธรรม
“นายกแพทองธาร” สักการะสิ่งศักดิ์สิทธิ์ประจำ วธ. เริ่มภารกิจขับเคลื่อนงานวัฒนธรรม ในตำแหน่ง รมว.วัฒนธรรม
“นายกแพทองธาร” สักการะสิ่งศักดิ์สิทธิ์ประจำ วธ. เริ่มภารกิจขับเคลื่อนงานวัฒนธรรม ในตำแหน่ง รมว.วัฒนธรรม
วันที่ 4 กรกฎาคม 2568 เวลา 09.29 น. นางสาวแพทองธาร ชินวัตร นายกรัฐมนตรีและรัฐมนตรีว่าการกระทรวงวัฒนธรรม เดินทางถึงอาคารวัฒนธรรมวิศิษฏ์ กระทรวงวัฒนธรรม เพื่อสักการะสิ่งศักดิ์สิทธิ์ประจำกระทรวง และสักการะสิ่งศักดิ์สิทธิ์ ณ ศูนย์วัฒนธรรมแห่งประเทศไทย เพื่อความเป็น สิริมงคลเนื่องในโอกาสได้รับพระบรมราชโองการโปรดเกล้าฯ แต่งตั้งให้ดำรงตำแหน่งรัฐมนตรีว่าการกระทรวงวัฒนธรรม เมื่อวันที่ 30 มิถุนายน 2568
นางสาวแพทองธาร ชินวัตร นายกรัฐมนตรีและรัฐมนตรีว่าการกระทรวงวัฒนธรรม เดินทางไปสักการะสิ่งศักดิ์สิทธิ์ประจำกระทรวงวัฒนธรรมด้านหน้าอาคารวัฒนธรรมวิศิษฏ์ กระทรวงวัฒนธรรม จำนวน 3 จุด 1.พระพุทธสิริวัฒนธรรโมภาส 2.พระสยามเทวาธิราช และ 3.ศาลตา – ยาย
จากนั้นนางสาวแพทองธาร ชินวัตร เดินทางไปสักการะสิ่งศักดิ์สิทธิ์ ณ ศูนย์วัฒนธรรมแห่งประเทศไทย จำนวน 5 จุด 1.พระพุทธชินราช (ณ ศาลาไทย) 2.พระพิฆเนศ 3.ศาลพระภูมิ 4.พ่อแก่ และ5.ศาลตา - ยาย (ด้านหน้าอาคารกรมส่งเสริมวัฒนธรรม)
ทั้งนี้ นายประสพ เรียงเงิน ปลัดกระทรวงวัฒนธรรม นำคณะผู้บริหารกระทรวงให้การต้อนรับและแนะนำผู้บริหารระดับสูง ณ ห้องโถง ชั้น 1 จากนั้นนางสาวแพทองธาร ชินวัตร นายกรัฐมนตรีและรัฐมนตรีว่าการกระทรวงวัฒนธรรม เดินทางไปยังห้องทำงานชั้น 7 ของอาคารวัฒนธรรมวิศิษฏ์ กระทรวงวัฒนธรรม

ที่มา : https://www.thaigov.go.th/news/contents/details/98175