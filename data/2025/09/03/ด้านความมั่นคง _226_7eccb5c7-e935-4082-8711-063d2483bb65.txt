รัฐบาลไทย-ข่าวทำเนียบรัฐบาล-"ภูมิธรรม" เผย ปธน.สหรัฐอเมริกา "โดนัลด์ ทรัมป์" ชื่นชมการตัดสินใจแก้ปัญหาของไทยเป็นการสร้างสันติภาพในอาเซียน และ ปธน.ฝรั่งเศส "มาครง" ชื่นชมการแก้ไขปัญหาและสนับสนุนให้บรรลุผล

วันอังคารที่ 29 กรกฎาคม 2568
29/07/2568
พิมพ์
"ภูมิธรรม" เผย ปธน.สหรัฐอเมริกา "โดนัลด์ ทรัมป์" ชื่นชมการตัดสินใจแก้ปัญหาของไทยเป็นการสร้างสันติภาพในอาเซียน และ ปธน.ฝรั่งเศส "มาครง" ชื่นชมการแก้ไขปัญหาและสนับสนุนให้บรรลุผล
"ภูมิธรรม" เผย ปธน.สหรัฐอเมริกา "โดนัลด์ ทรัมป์" ชื่นชมการตัดสินใจแก้ปัญหาของไทยเป็นการสร้างสันติภาพในอาเซียน และ ปธน.ฝรั่งเศส "มาครง" ชื่นชมการแก้ไขปัญหาและสนับสนุนให้ บรรลุผลอย่างเต็มที่
เมื่อวันที่ 28 ก.ค. 68 เวลา 21.30 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย รักษาราชการแทนนายกรัฐมนตรี เปิดเผยภายหลังได้พูดคุยทางโทรศัพท์กับนายโดนัลด์ ทรัมป์ ประธานาธิบดีสหรัฐอเมริกา เมื่อช่วงเวลาประมาณ 21:15 น. หลังจากที่ตนเดินทางถึงประเทศไทย
.
ประธานาธิบดีทรัมป์ได้โทรมาแสดงความชื่นชมยินดีว่าเป็นความกล้าหาญของประเทศไทยเราที่ได้เปิดใจทำให้เป็นตัวอย่างการรักษาสันติภาพให้เกิดขึ้นในสองประเทศ และชื่นชมสิ่งที่เราทำว่าจะเป็นประโยชน์อย่างยิ่งต่อประเทศเราทั้งสองที่ได้ร่วมมือกันในครั้งนี้
.
สิ่งสำคัญที่ได้ตอบไป และได้ยืนยันความร่วมมือกันทางยุทธศาสตร์ที่เป็นยุทธศาสตร์ร่วมกันในการแก้ปัญหา และชื่นชมท่านประธานาธิบดีทรัมป์ที่มีบทบาทและโอกาสร่วมกับ 2-3 ประเทศที่ช่วยทำให้เกิดการร่วมมือกันอย่างสันติสุข และเป็นการแก้ไขปัญหาที่มุ่งเน้นเรื่องของสันติสุขเป็นสำคัญ และขอบคุณว่าประธานาธิบดีทรัมป์เป็นส่วนหนึ่งที่ช่วยผลักดันเรื่องนี้
.
ท่านบอกว่า นี่แหละเป็นเป็นสิ่งที่จะทำให้เกิดประชาคมในโลกทั้งหมด ชื่นชมประเทศไทยที่ได้ก้าวข้ามการกระทำที่รุนแรง และที่สำคัญ เราจะไม่สูญเสียมากไปกว่านี้แล้ว และหลังจากนี้ก็จะมีการเริ่มคุยเรื่องเจรจาทางภาษี ซึ่งจะเป็นสิ่งที่เป็นประโยชน์และก็เป็นเป็นสิ่งที่เราจะได้รับอย่างดียิ่ง ทางอเมริกาจะทำให้ดีที่สุดเท่าที่มากและมากได้ เท่าที่เค้าจะดูแลได้ เขาก็ชื่นชมว่าต่อจากนี้ไป เขาก็อยากจะมาเห็นเมืองไทยในฐานะที่เราเป็นประเทศที่น่าชื่นชมและน่าจะมีสิ่งดี ๆ หลาย ๆ อย่าง ทั้งวัฒนธรรม ความรู้สึกดี ๆ ต่าง ๆ ซึ่งตนก็ขอบคุณเขาด้วยใจ บอกว่าสิ่งที่ได้รับจากเขาในครั้งนี้มีส่วนช่วยให้ประเทศไทยเราพ้นจากวิกฤตเรื่องนี้ และยังได้เชิญชวนเค้า
.
นายภูมิธรรม ยังได้กล่าวถึงในเรื่องการเจรจาภาษี เท่าที่ฟังน่าจะมีผลบวกเยอะ เพราะถือว่าเรื่องนี้ก็เป็นสิ่งที่เขาปรารถนาที่จะให้เราได้มีส่วนที่สร้างสันติภาพในอาเซียนด้วยกัน และเราได้มีการพูดคุยกับอาเซียนทั้งหมด ก็มีความรู้สึกดีต่อกัน สิ่งเหล่านี้เกิดขึ้นและเป็นประโยชน์จริง ๆ เขาชื่นชมสิ่งที่เรากล้าตัดสินใจ กล้าที่จะหาทางออก และเป็นสิ่งที่ดีกับประชาชนทั้งหมด ตนเชื่อว่าเรื่องการเจรจาทางภาษีเขาน่าจะเริ่มต้นจากความรู้สึกที่ดี ที่เป็นหุ้นส่วนทางยุทธศาสตร์ร่วมกัน ตนเชื่อว่าประชาชนไทยจะได้ประโยชน์จากสิ่งนี้
.
นอกจากนี้ ท่านแอมานุแอล มาครง ประธานาธิบดีฝรั่งเศส ก็ชื่นชมยินดีในการคุยกันและแก้ไขปัญหานี้ และสนับสนุนการทำให้บรรลุผลอย่างเต็มที่
.

ที่มา : https://www.thaigov.go.th/news/contents/details/98988