รัฐบาลไทย-ข่าวทำเนียบรัฐบาล-นายสุรพงษ์ ปิยะโชติ รัฐมนตรีช่วยว่าการกระทรวงคมนาคม สั่งการบริษัท ขนส่ง จำกัด เฝ้าติดตามสถานการณ์ความไม่สงบชายแดนไทย - กัมพูชา อย่างใกล้ชิด

วันพฤหัสบดีที่ 24 กรกฎาคม 2568
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม สั่งการบริษัท ขนส่ง จำกัด เฝ้าติดตามสถานการณ์ความไม่สงบชายแดนไทย - กัมพูชา อย่างใกล้ชิด
......
นายอรรถวิท รักจำรูญ กรรมการผู้จัดการใหญ่ บริษัท ขนส่ง จำกัด กระทรวงคมนาคม เปิดเผยว่า จากเหตุการณ์ความไม่สงบบริเวณชายแดนไทย - กัมพูชา นายสุรพงษ์ ปิยะโชติ รัฐมนตรีช่วยว่าการกระทรวงคมนาคม ได้สั่งการให้บริษัท ขนส่ง จำกัด (บขส.) เตรียมพร้อมจัดรถโดยสารอำนวยความสะดวกประชาชน หากได้รับการประสานจากหน่วยงานด้านความมั่นคง พร้อมทั้งให้ติดตามสถานการณ์อย่างใกล้ชิด ทั้งนี้ จากสถานการณ์ที่เกิดขึ้นทำให้ผู้ประกอบการรถร่วมบริการได้ประกาศหยุดเดินรถเส้นทางสายที่ 4 กรุงเทพฯ - บุณฑริก ตั้งแต่วันที่ 24 กรกฎาคม 2568 เป็นต้นไป จนกว่าสถานการณ์จะคลี่คลาย สามารถสอบถามข้อมูลเพิ่มเติมได้ที่ผู้กระกอบการที่ผู้โดยสารใช้บริการได้โดยตรง

ที่มา : https://www.thaigov.go.th/news/contents/details/98760