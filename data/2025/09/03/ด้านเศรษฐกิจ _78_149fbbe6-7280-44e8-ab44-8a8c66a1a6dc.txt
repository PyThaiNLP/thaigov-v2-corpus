รัฐบาลไทย-ข่าวทำเนียบรัฐบาล-บสย. ประชุมเชิงปฏิบัติการคณะกรรมการ จัดทำแผนยุทธศาสตร์ 5 ปี ยกระดับองค์กร เพิ่มศักยภาพช่วย SMEs ทุกมิติ

วันอังคารที่ 1 กรกฎาคม 2568
01/07/2568
พิมพ์
บสย. ประชุมเชิงปฏิบัติการคณะกรรมการ จัดทำแผนยุทธศาสตร์ 5 ปี ยกระดับองค์กร เพิ่มศักยภาพช่วย SMEs ทุกมิติ
บสย. จัดการประชุมเชิงปฏิบัติการคณะกรรมการ บสย. (Board Workshop) พร้อมด้วยคณะกรรมการ ผู้บริหารระดับสูง และผู้บริหารทุกฝ่ายงาน ณ โรงแรม สยามเคมปินสกี้ กรุงเทพฯ เมื่อวันที่ 30 มิถุนายน 2568
นายสุพัฒน์ เมธีวรพจน์ ประธานกรรมการ บรรษัทประกันสินเชื่ออุตสาหกรรมขนาดย่อม (บสย.) เป็นประธานการประชุมเชิงปฏิบัติการคณะกรรมการ บสย. (Board Workshop) พร้อมด้วยคณะกรรมการ ผู้บริหารระดับสูง และผู้บริหารทุกฝ่ายงาน โดยมี นายสิทธิกร ดิเรกสุนทร กรรมการและผู้จัดการทั่วไป กล่าวรายงานวัตถุประสงค์ของการประชุมเพื่อนำเสนอกรอบทิศทาง และกลยุทธ์การดำเนินงานของ บสย. พร้อมรับฟังนโยบาย ทิศทาง ความคิดเห็น ข้อเสนอแนะจากคณะกรรมการ บสย. สำหรับจัดทำแผนยุทธศาสตร์ ปี 2569 - 2573 และแผนปฏิบัติการประจำปี 2569 ณ โรงแรม สยามเคมปินสกี้ กรุงเทพฯ เมื่อวันที่ 30 มิถุนายน 2568
โดยกำหนดทิศทางการดำเนินงานที่มุ่งเน้นการดำเนินงานเชิงรุก และยกระดับองค์กรให้สามารถรองรับการเปลี่ยนแปลงสู่การเป็นตัวกลางเชื่อมโยง SMEs ให้เข้าถึงแหล่งเงินทุน (SMEs’ Gateway) และเป็นพันธมิตรที่ดีกับผู้ประกอบการ SMEs เพื่อช่วยเหลือ SMEs ให้สามารถเข้าถึงแหล่งเงินทุนและเติบโตได้อย่างยั่งยืน พร้อมสนับสนุนการขับเคลื่อนเศรษฐกิจของประเทศ ภายใต้ตำแหน่งเชิงยุทธศาสตร์ (Strategic Positioning) 3 ระยะ ประกอบด้วย ระยะสั้น (ปี 2569) Credit Mediator เป็นตัวกลางการเชื่อมโยง SMEs และสถาบันการเงิน ผ่านการใช้ข้อมูลและดิจิทัลแพลตฟอร์ม (Digital Platform) ระยะกลาง (ปี 2570-2571) National Strategic Credit Facilitator เป็นองค์กรค้ำประกันระดับชาติที่มีผลิตภัณฑ์ค้ำประกันที่หลากหลายและครบวงจรเป็นส่วนหนึ่งของระบบนิเวศทางการเงินของ SMEs และ ระยะยาว (ปี 2572-2573) National Facilitator for Financing Accessibility เป็นองค์กรค้ำประกันระดับชาติ ที่ให้การสนับสนุนทางการเงินและการเข้าถึงแหล่งเงินทุนที่หลากหลายอย่างยั่งยืน โดยให้ความสำคัญกับการพัฒนาผลิตภัณฑ์ค้ำประกันและช่องทางที่หลากหลายตอบโจทย์ผู้ประกอบการและผู้มีส่วนได้ส่วนเสีย การพัฒนาเครื่องมือ Alternative Credit Scoring Model ที่มีประสิทธิภาพตามระดับความเสี่ยงของลูกค้า การใช้ประโยชน์จาก Big Data และการใช้ Digital Disruptive & Digital Platform ควบคู่ไปกับการยกระดับการดำเนินงานตลอดทั้ง Customer Journey ภายใต้การปรับเปลี่ยนด้านเทคโนโลยีทางการเงิน
ทั้งนี้ คณะกรรมการได้มุ่งเน้น บทบาทที่สำคัญของ บสย. ในการช่วยเหลือ SMEs ที่มีอยู่ในระบบ และนอกระบบให้เข้าถึงแหล่งเงินทุน ภายใต้การปรับเปลี่ยนที่สำคัญที่มุ่งสู่การพัฒนาผลิตภัณฑ์ค้ำประกัน Commercial Product ที่ตอบโจทย์ลูกค้าทุกกลุ่ม โดยใช้เครื่องมือ Credit Scoring Model ที่มีประสิทธิภาพและแม่นยำ พร้อมสนับสนุนนโยบายภาครัฐเพื่อขับเคลื่อนเศรษฐกิจของประเทศต่อไป

ที่มา : https://www.thaigov.go.th/news/contents/details/98049