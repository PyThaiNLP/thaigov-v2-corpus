รัฐบาลไทย-ข่าวทำเนียบรัฐบาล-รองปลัดมหาดไทย สันติธร ประชุมคณะกรรมการกลางข้าราชการหรือพนักงานส่วนท้องถิ่น ครั้งที่ 7/2568

วันศุกร์ที่ 29 สิงหาคม 2568
29/08/2568
พิมพ์
รองปลัดมหาดไทย สันติธร ประชุมคณะกรรมการกลางข้าราชการหรือพนักงานส่วนท้องถิ่น ครั้งที่ 7/2568
รองปลัดมหาดไทย สันติธร ประชุมคณะกรรมการกลางข้าราชการหรือพนักงานส่วนท้องถิ่น ครั้งที่ 7/2568
เมื่อวันที่ 28 ส.ค. 68 เวลา 13.00 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมาย นายสันติธร ยิ้มละมัย รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น ประชุมคณะกรรมการกลางข้าราชการหรือพนักงานส่วนท้องถิ่น ครั้งที่ 7/2568 ผ่านระบบออนไลน์ โดยมี นายเดชอิศม์ ขาวทอง รัฐมนตรีช่วยว่าการกระทรวงมหาดไทย เป็นประธานการประชุม พร้อมด้วย ร้อยตำรวจโท ภพชนก ชลานุเคราะห์ อธิบดีกรมส่งเสริมการปกครองท้องถิ่น นายธนนท์ พรรพีภาส รองอธิบดีกรมส่งเสริมการปกครองท้องถิ่น ในฐานะเลขานุการ ก.จ. ก.ท. และ ก.อบต. ผู้ทรงคุณวุฒิ และเจ้าหน้าที่ที่เกี่ยวข้องเข้าร่วมประชุม
ที่ประชุมฯ ได้มีการรายงานผลการดำเนินการจัดซื้อจัดจ้างจ้างเหมาดำเนินการสอบแข่งขันเพื่อบรรจุบุคคลเป็นข้าราชการหรือพนักงานส่วนท้องถิ่นด้วยวิธีประกวดราคาอิเล็กทรอนิกส์ (e-bidding) และการกำหนดสูตรการสรรหา
สำหรับการประชุมคณะกรรมการกลางข้าราชการองค์การบริหารส่วนจังหวัด ครั้งที่ 7/2568 มีวาระการประชุมที่สำคัญ อาทิ การพิจารณาขอความเห็นชอบผลการประเมินผลงานทางวิชาการ เพื่อเลื่อนวิทยฐานะครูเชี่ยวชาญตามมาตรฐานทั่วไปเกี่ยวกับการประเมินผลงานข้าราชการครูและบุคลากรทางการศึกษาองค์การบริหารส่วนจังหวัด ตำแหน่งครู เพื่อให้มีหรือเลื่อนวิทยฐานะสูงขึ้น พ.ศ. 2561 การดำเนินการสรรหาข้าราชการหรือพนักงานส่วนท้องถิ่นเพื่อดำรงตำแหน่งสายงานผู้บริหารในรอบวันเสาร์สุดท้ายของเดือนตุลาคม 2568 การกำหนดค่าธรรมเนียมการสอบคัดเลือกและการคัดเลือกตำแหน่งสายงานผู้บริหาร และการคัดเลือกคณะกรรมการประเมินผลงานเพื่อให้มีหรือเลื่อนวิทยฐานะสูงขึ้น ตามมาตรฐานทั่วไปเกี่ยวกับการประเมินตำแหน่งและวิทยฐานะสำหรับข้าราชการหรือพนักงานครูและบุคลากรทางการศึกษาองค์กรปกครองส่วนท้องถิ่น พ.ศ. 2565 และที่แก้ไขเพิ่มเติม
สำหรับการประชุมคณะกรรมการกลางพนักงานเทศบาล ครั้งที่ 7/2568 มีวาระการประชุมที่สำคัญ อาทิ การดำเนินการสรรหาข้าราชการหรือพนักงานส่วนท้องถิ่นเพื่อดำรงตำแหน่งสายงานผู้บริหารในรอบวันเสาร์สุดท้ายของเดือนตุลาคม 2568 การกำหนดค่าธรรมเนียมการสอบคัดเลือกตำแหน่งสายงานผู้บริหาร การคัดเลือกคณะกรรมการประเมินผลงานเพื่อให้มีหรือเลื่อนวิทยฐานะสูงขึ้น ตามมาตรฐานทั่วไปเกี่ยวกับการประเมินตำแหน่งและวิทยฐานะสำหรับข้าราชการหรือพนักงานครู และบุคลากรทางการศึกษาองค์กรปกครองส่วนท้องถิ่น พ.ศ. 2565 และที่แก้ไขเพิ่มเติม การหารือการขอใช้บัญชีผู้ผ่านการสรรหาตำแหน่งสายงานผู้บริหาร และขอความเห็นชอบผลการประเมินผลงานทางวิชาการเพื่อเลื่อนวิทยฐานะครูเชี่ยวชาญตามมาตรฐานทั่วไปเกี่ยวกับการประเมินผลงานพนักงานครูเทศบาลตำแหน่งครูเพื่อให้มีหรือเลื่อนวิทยฐานะสูงขึ้น พ.ศ. 2561
สำหรับการประชุมคณะกรรมการกลางพนักงานส่วนตำบล ครั้งที่ 7/2568 มีวาระการประชุมที่สำคัญ อาทิ การดำเนินการสรรหาข้าราชการหรือพนักงานส่วนท้องถิ่นเพื่อดำรงตำแหน่งสายงานผู้บริหารในรอบวันเสาร์สุดท้ายของเดือนตุลาคม 2568 การกำหนดค่าธรรมเนียมการสอบคัดเลือกและการคัดเลือกตำแหน่งสายงานผู้บริหาร การคัดเลือกคณะกรรมการประเมินผลงานเพื่อให้มีหรือเลื่อนวิทยฐานะสูงขึ้นตามมาตรฐานทั่วไปเกี่ยวกับการประเมินตำแหน่งและวิทยฐานะสำหรับข้าราชการหรือพนักงานครูและบุคลากรทางการศึกษาองค์กรปกครองส่วนท้องถิ่น พ.ศ.2565 และที่แก้ไขเพิ่มเติม

ที่มา : https://www.thaigov.go.th/news/contents/details/100266