รัฐบาลไทย-ข่าวทำเนียบรัฐบาล-ศบ.ทก.ยังไม่ยุติ เดินหน้าประเมินสถานการณ์ชายแดนไทย-กัมพูชา อย่างรอบด้าน

วันอังคารที่ 19 สิงหาคม 2568
19/08/2568
พิมพ์
ศบ.ทก.ยังไม่ยุติ เดินหน้าประเมินสถานการณ์ชายแดนไทย-กัมพูชา อย่างรอบด้าน
วันอังคาร ที่ 19 ส.ค.68
กรณีข่าวเตรียมศูนย์เฉพาะกิจบริหารสถานการณ์บริเวณชายแดนไทย – กัมพูชา รัฐบาลขอย้ำว่า
ขณะนี้ยังไม่มีการยุติบทบาทของศูนย์ฯ และยังคงปฏิบัติภารกิจตามที่ได้รับมอบหมายอย่างต่อเนื่อง
เพื่อรักษาเสถียรภาพความมั่นคงในพื้นที่ชายแดนไทย–กัมพูชา ทั้งนี้ การดำเนินงานของศูนย์ฯ จะต้องมีการ
ประเมินสถานการณ์อย่างรอบคอบ รอบด้าน โดยพิจารณาจากข้อมูลเชิงยุทธศาสตร์และข้อเท็จจริงในพื้นที่
เพื่อให้การตัดสินใจสอดคล้องกับผลประโยชน์แห่งชาติและความปลอดภัยของพี่น้องประชาชน
โดยสภาความมั่นคงแห่งชาติจะเป็นผู้พิจารณาและกำหนดทิศทางตามลำดับและตามกรอบอำนาจหน้าที่ที่เกี่ยว
ข้องต่อไป
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99858