รัฐบาลไทย-ข่าวทำเนียบรัฐบาล-ปลัดกระทรวงยุติธรรม เข้าร่วมโครงการ “ราษฎรสุขใจ พลานามัยสมบูรณ์ แพทย์พระราชทาน” ณ เรือนจำกลางบางขวาง

วันพุธที่ 16 กรกฎาคม 2568
16/07/2568
พิมพ์
ปลัดกระทรวงยุติธรรม เข้าร่วมโครงการ “ราษฎรสุขใจ พลานามัยสมบูรณ์ แพทย์พระราชทาน” ณ เรือนจำกลางบางขวาง
ปลัดกระทรวงยุติธรรม เข้าร่วมโครงการ “ราษฎรสุขใจ พลานามัยสมบูรณ์ แพทย์พระราชทาน” ณ เรือนจำกลางบางขวาง
ในวันพุธที่ 16 กรกฎาคม 2568 เวลา 08.30 น. พลอากาศเอก สถิตย์พงษ์ สุขวิมล ราชเลขานุการในพระองค์ พระบาทสมเด็จพระวชิรเกล้าเจ้าอยู่หัว ประธานกรรมการและผู้อำนวยการพระคลังข้างที่ พร้อมด้วย ศาสตราจารย์เกียรติคุณ นายแพทย์เกษม วัฒนชัย ประธานกรรมการโครงการ “ราษฎรสุขใจ พลานามัยสมบูรณ์ แพทย์พระราชทาน” เดินทางเข้าตรวจเยี่ยมอาคารทันตวิทยาพัฒน์และจุดคัดกรองและบริการทางทันตกรรม พร้อมทั้งให้กำลังใจคณะทันตแพทย์ จิตอาสา คณะทำงาน และผู้เข้ารับบริการทันตกรรม โดยมี นางพงษ์สวาท นีละโยธิน ปลัดกระทรวงยุติธรรม พร้อมด้วย นายเกียรติศักดิ์ ตรงศิริ ผู้ว่าราชการจังหวัดนนทบุรี นายสหการณ์ เพ็ชรนรินทร์ อธิบดีกรมราชทัณฑ์ พร้อมด้วยผู้บริหารกรมราชทัณฑ์ ให้การต้อนรับ ณ เรือนจำกลางบางขวาง จังหวัดนนทบุรี
จากนั้น ศาสตราจารย์เกียรติคุณ นายแพทย์เกษม วัฒนชัย ประธานกรรมการโครงการ “ราษฎรสุขใจ พลานามัยสมบูรณ์ แพทย์พระราชทาน” เป็นประธานในพิธีเปิดโครงการ “ราษฎรสุขใจ พลานามัยสมบูรณ์ แพทย์พระราชทาน” โดยสำนักงานพระคลังข้างที่และแพทย์อาสา ครั้งที่ 11 ประจำปี 2568 พร้อมมอบชุดทันตกรรมป้องกันให้แก่อธิบดีกรมราชทัณฑ์ จำนวน 500 ชุด และมอบฟันเทียมพระราชทานให้แก่ผู้ต้องขัง จำนวน 74 ราย โดยมี นายอดุลย์ บุญลึก รองผู้อำนวยการพระคลังข้างที่ พร้อมด้วย นางพงษ์สวาท นีละโยธิน ปลัดกระทรวงยุติธรรม นายสหการณ์ เพ็ชรนรินทร์ อธิบดีกรมราชทัณฑ์ รองศาสตราจารย์ ทันตแพทย์ ดร.ไพโรจน์ หลินศุวนนท์ รองคณบดีฝ่ายโรงพยาบาล คณะทันตแพทยศาสตร์ จุฬาลงกรณ์มหาวิทยาลัย นายปราโมทย์ ทองศรี ผู้บัญชาการเรือนจำกลางบางขวาง ผู้บริหารหน่วยงานภาคี หัวหน้าส่วนราชการ แขกผู้มีเกียรติ และผู้ที่เกี่ยวข้อง เข้าร่วมฯ
สำหรับโครงการ “ราษฎรสุขใจ พลานามัยสมบูรณ์ แพทย์พระราชทาน” โดยสำนักงานพระคลังข้างที่และแพทย์อาสา ครั้งที่ 11 ประจำปี 2568 ดำเนินโครงการขึ้นเนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2568 โดยได้รับความร่วมมือจากสำนักงานพระคลังข้างที่ คณะแพทยศาสตร์โรงพยาบาลรามาธิบดี มหาวิทยาลัยมหิดล โรงพยาบาลบ้านแพ้ว (องค์การมหาชน) คณะทันตแพทย์ศาสตร์ จุฬาลงกรณ์มหาวิทยาลัย คลินิกศูนย์แพทย์พัฒนา ธนาคารไทยพาณิชย์ จำกัด (มหาชน) มูลนิธิสยามกัมมาจล เอสซีจี มูลนิธิเอสซีจี บริษัท เทเวศประกันภัย จำกัด (มหาชน) บริษัท ไทยเบฟเวอเรจ จำกัด (มหาชน) บริษัท ท่าอากาศยานไทย จำกัด (มหาชน) สมาคมราชกรีฑาสโมสร บริษัท ปตท จำกัด (มหาชน) กลุ่มบีเจซี บิ๊กซี บริษัท จีเอ็มเอ็ม แกรมมี่ จำกัด (มหชาชน) และทันตแพทย์และจิตอาสาจากโรงพยาบาลในสังกัดสำนักงานปลัดกระทรวงสาธารณสุข เพื่อให้บริการทางทันตกรรมแก่ผู้ต้องขัง ช่วยให้ผู้ที่ไม่สามารถเข้าถึงสิทธิการรักษาได้รับการบริการอย่างทั่วถึงและเท่าเทียมกัน โดยไม่เสียค่าใช้จ่าย และส่งผลให้ผู้ต้องขังมีคุณภาพชีวิตที่ดีขึ้น

ที่มา : https://www.thaigov.go.th/news/contents/details/98470