รัฐบาลไทย-ข่าวทำเนียบรัฐบาล-มหาดไทย เสริมกลไกที่มีสมรรถนะสูงแก่เจ้าหน้าที่ผู้ปฏิบัติงาน 31 จังหวัดชายแดน เสริมทักษะความรู้สู่การปฏิบัติงานพื้นที่แบบเชิงรุกและมีประสิทธิภาพด้วบหลักการ 5P

วันพุธที่ 20 สิงหาคม 2568
20/08/2568
พิมพ์
มหาดไทย เสริมกลไกที่มีสมรรถนะสูงแก่เจ้าหน้าที่ผู้ปฏิบัติงาน 31 จังหวัดชายแดน เสริมทักษะความรู้สู่การปฏิบัติงานพื้นที่แบบเชิงรุกและมีประสิทธิภาพด้วบหลักการ 5P
มหาดไทย เสริมกลไกที่มีสมรรถนะสูงแก่เจ้าหน้าที่ผู้ปฏิบัติงาน 31 จังหวัดชายแดน เสริมทักษะความรู้สู่การปฏิบัติงานพื้นที่แบบเชิงรุกและมีประสิทธิภาพด้วบหลักการ 5P
เมื่อวันที่ 19 ส.ค. 68 เวลา 09.00 น. นายชำนาญวิทย์ เตรัตน์ รองปลัดกระทรวงมหาดไทย หัวหน้ากลุ่มภารกิจด้านความมั่นคงภายใน เป็นประธานเปิดการสัมมนายกระดับสมรรถนะกลไกของกระทรวงมหาดไทย (Upskill/Reskill) ประจำปี 2568 พร้อมกล่าวปาฐกถาพิเศษหัวข้อ "บทบาทของ มท. ในการขับเคลื่อนดำเนินงานด้านการบริหารจัดการพื้นที่ชายแดน" ด้านความมั่นคง โดยมี นายมนันต์พล ประชาสันติ์ ผอ.กลุ่มงานยุทธศาสตร์ด้านความมั่นคงภายใน สำนักนโยบายและแผน สำนักงานปลัดกระทรวงมหาดไทย พร้อมด้วย ผู้เข้ารับการอบรมจากกลุ่มเป้าหมายจังหวัดชายแดนประเทศเพื่อนบ้าน 31 จังหวัด 127 อำเภอ และเจ้าหน้าที่ที่เกี่ยวข้อง รวม 220 คน ร่วมรับฟัง
นายชำนาญวิทย์ กล่าวว่า โครงการสัมมนายกระดับสมรรถนะกลไกของกระทรวงมหาดไทย (Upskill/Reskill) ประจำปี 2568 เพื่อเสริมสร้างความรู้ ทักษะ และทัศนคติของบุคลากรให้สอดคล้องกับสถานการณ์ปัจจุบัน เกี่ยวกับการบริหารจัดการพื้นที่ชายแดนที่มีความสำคัญทั้งด้านความมั่นคง เศรษฐกิจ สังคม และความสัมพันธ์ระหว่างประเทศ โดยมุ่งส่งเสริมการให้บุคลากรมีศักยภาพสูง สามารถปฏิบัติงานเชิงรุกและพร้อมรับมือกับภารกิจได้อย่างมีประสิทธิภาพ
"การบริหารจัดการพื้นที่ชายแดนจำเป็นต้องอาศัย "กลไกที่มีสมรรถนะสูง" ทั้งในเชิงนโยบาย การบูรณาการ และการปฏิบัติ โดยมีคุณลักษณะสำคัญ "5P" ได้แก่ การทำงานเชิงรุก (Proactive) การป้องกันภัยคุกคาม (Preventive) การคุ้มครองความปลอดภัย (Protective) ความพร้อมรับมือ (Prepared) และการยึดประชาชนเป็นศูนย์กลาง (People-Centered) ตลอดจนถึงการพัฒนากลไกของกระทรวงมหาดไทยให้เข้มแข็งและขับเคลื่อนภารกิจเพื่อความมั่นคงของชาติ" นายชำนาญวิทย์ กล่าว

ที่มา : https://www.thaigov.go.th/news/contents/details/99917