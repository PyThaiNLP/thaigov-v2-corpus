รัฐบาลไทย-ข่าวทำเนียบรัฐบาล-รมว.คลัง เตรียมรวบรวมความเห็นจากการเจรจาฝ่ายสหรัฐฯ ปรับข้อเสนอ  เพื่อให้สามารถปฏิบัติได้อย่างยั่งยืน และเป็นประโยชน์ต่อ 2 ประเทศ

วันอาทิตย์ที่ 6 กรกฎาคม 2568
06/07/2568
พิมพ์
รมว.คลัง เตรียมรวบรวมความเห็นจากการเจรจาฝ่ายสหรัฐฯ ปรับข้อเสนอ  เพื่อให้สามารถปฏิบัติได้อย่างยั่งยืน และเป็นประโยชน์ต่อ 2 ประเทศ
ภายหลังเดินทางเยือนสหรัฐอเมริกา เพื่อเจรจามาตรกรทางภาษีของสหรัฐอเมริกาว่า ในการเดินทางเยือนครั้งนี้ “ทีมไทยแลนด์” ได้ประชุมกับหลายฝ่าย และได้พบทั้งภาครัฐของสหรัฐอเมริกา
นายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง เปิดเผยภายหลังเดินทางเยือนสหรัฐอเมริกา เพื่อเจรจามาตรกรทางภาษีของสหรัฐอเมริกาว่า ในการเดินทางเยือนครั้งนี้ “ทีมไทยแลนด์” ได้ประชุมกับหลายฝ่าย และได้พบทั้งภาครัฐของสหรัฐอเมริกา ซึ่งเป็นระดับนโยบาย และภาคเอกชนของสหรัฐอเมริกาที่มีการลงทุนในประเทศไทย รวมถึงได้พบกับภาคการเกษตรของสหรัฐอเมริกา ที่ภาครัฐสหรัฐฯ ให้ความสำคัญ ทำให้ทีมไทยแลนด์ ทราบถึงรายละเอียดที่เกี่ยวข้อง สำหรับประเทศไทย ถือเป็นการพบกันอย่างเป็นทางการในระดับนโยบาย โดยได้พบกับทูตการค้าของสหรัฐอเมริกา ซึ่งเป็นผู้บริหารระดับสูงของผู้แทนการค้าสหรัฐฯ และได้พบรัฐมนตรีช่วยว่าการกระทรวงการคลังสหรัฐฯ รวมถึงเจ้าหน้าที่ผู้ปฏิบัติ ทำให้ได้รับความเห็นสะท้อนกลับ ที่สหรัฐอเมริกายังคงเชื่อมั่นว่า ประเทศไทยเป็นพันธมิตรเศรษฐกิจการค้ามาอย่างยาวนาน และเป็นประโยชน์ทั้ง 2 ฝ่าย
ในส่วนของรายละเอียดการเจรจานั้น การเข้าประชุมอย่างเป็นทางการในครั้งนี้ยังทำให้เข้าใจแนวคิดของทางฝ่ายสหรัฐ และแนวคิดของภาคส่วนอื่นๆที่มีผลต่อการตัดสินใจของรัฐบาลสหรัฐ โดยได้รับฟังทั้งข้อเสนอและข้อกังวลจากฝ่ายสหรัฐซึ่งมีส่วนที่เกี่ยวข้องกับทั้งอัตราภาษีและการกีดกันทางการค้าอย่างรอบด้าน โดยคณะทำงานจะนำความเห็นที่ได้ทั้งหมด กลับไปประกอบการทำงาน และเจรจาในระดับเทคนิคและส่งกลับไปให้ฝ่ายสหรัฐอเมริกาโดยเร็ว
“การเจรจาในครั้งนี้ มีข้อสรุปที่เป็นไปด้วยดี ซึ่งสหรัฐอเมริกา ได้ขอบคุณประเทศไทยที่กระตือรือร้นเข้าร่วมเจรจา และไทยจะรับข้อเสนอทั้งหมด กลับไปจัดทำข้อเสนอเพิ่มเติม เพื่อประโยชน์ทั้ง 2 ฝ่าย พร้อมยืนยันว่า จุดยืนของคณะทำงานฝ่ายไทย จะต้องได้ข้อตกลงที่ปฏิบัติได้อย่างยั่งยืน และได้ประโยชน์ทั้ง 2 ฝ่าย ซึ่งแม้การเจรจาจะยังต้องเดินหน้าต่อ เพื่อให้บรรลุประโยชน์สูงสุดของ 2 ประเทศ ซึ่งตนและคณะทำงาน จะยังทำงานหนักมากขึ้น เพื่อปรับเงื่อนไขของฝ่ายไทยให้ชัดเจน และสร้างความเข้าใจต่อสหรัฐอเมริกาว่า จะเป็นประโยชน์ต่อทั้ง 2 ฝ่าย เพื่อให้ได้ข้อตกลงที่เป็นประโยชน์ต่อไป”
สำนักงานรัฐมนตรี กระทรวงการคลัง
โทร 0-2126-5800

ที่มา : https://www.thaigov.go.th/news/contents/details/98218