รัฐบาลไทย-ข่าวทำเนียบรัฐบาล-เตือน โรคหน้าฝน “ผื่นกุหลาบ” ควรพบแพทย์

วันจันทร์ที่ 14 กรกฎาคม 2568
14/07/2568
พิมพ์
เตือน โรคหน้าฝน “ผื่นกุหลาบ” ควรพบแพทย์
วันศุกร์ ที่ 11 ก.ค.68
รัฐบาลเตือนคนไทย ระวังโรคผื่นกุหลาบ เจอบ่อยช่วงหน้าฝน ผู้หญิงเสี่ยงมากกว่าผู้ชาย โดยเฉพาะวัย
10 ถึง 35 ปี กรมการแพทย์ กระทรวงสาธารณสุข โรคผื่นกุหลาบระบาดง่ายในช่วงฤดูฝน
อาการเป็นผื่นแดงหรือสีน้ำตาล รูปวงรีหรือกลม ขึ้นตามลำตัว แขน หรือคอ มีลักษณะคล้ายต้นสน
บางรายอาจมีอาการคันร่วมด้วย แม้จะหายเองได้ใน 6 ถึง 8 สัปดาห์ แต่บางรายอาจเป็นนานถึง 5 เดือน
โดยเฉพาะสตรีมีครรภ์อาจมีความเสี่ยงภาวะแท้งลูกได้ หากมีผื่นผิดปกติขึ้นตามตัว หรือมีไข้ ปวดหัว
ปวดเมื่อยร่วมด้วย ให้รีบพบแพทย์ อย่าซื้อยาทาเอง เพราะผื่นกุหลาบคล้ายกับผื่นโรคอื่น ๆ
อาจวินิจฉัยผิดพลาดได้ โดยการรักษาส่วนใหญ่เน้นดูแลตามอาการ เช่น ทาครีมบำรุง ใช้ยาทาคัน
หรือยากินแก้แพ้ แต่ต้องอยู่ในการดูแลของหมอเท่านั้น
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/98367