รัฐบาลไทย-ข่าวทำเนียบรัฐบาล-ชวนทาน…ส้มโชกุนเบตง หลังขึ้นทะเบียน GI หรือ“ส้มเพชรยะลา” จ.ยะลา ส่งออกทั้งในและต่างประเทศ สร้างรายได้ ปีละกว่า 167 ล้านบาท

วันพฤหัสบดีที่ 26 มิถุนายน 2568
26/06/2568
พิมพ์
ชวนทาน…ส้มโชกุนเบตง หลังขึ้นทะเบียน GI หรือ“ส้มเพชรยะลา” จ.ยะลา ส่งออกทั้งในและต่างประเทศ สร้างรายได้ ปีละกว่า 167 ล้านบาท
ชวนทาน…ส้มโชกุนเบตง หลังขึ้นทะเบียน GI หรือ“ส้มเพชรยะลา” จ.ยะลา ส่งออกทั้งในและต่างประเทศ สร้างรายได้ ปีละกว่า 167 ล้านบาท
นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า กรมทรัพย์สินทางปัญญาประกาศขึ้นทะเบียนสิ่งบ่งชี้ทางภูมิศาสตร์ (GI) ขึ้นทะเบียน “ส้มโชกุนเบตง” เป็นรายการใหม่สินค้า GI รายการที่ 3 ของจังหวัดยะลา มีรสชาติของส้ม หวาน หอม เนื้อนุ่ม เป็นของดีของแดนใต้ ได้รับความนิยมเป็นอย่างมากจากผู้บริโภคและนักท่องเที่ยว โดยหลังจากขึ้นทะเบียน GI แล้ว จะช่วยสร้างมูลค่าและชื่อเสียงให้กับส้มโชกุนเบตง ทั้งยังเพิ่มรายได้ให้กับเกษตรกรผู้ปลูกส้มได้มากขึ้น ปัจจุบันมีรายได้ปี ละกว่า 167 ล้านบาท
นายอนุกูล กล่าวว่า ส้มโชกุนเบตง เป็นต้นกล้าส้มเขียวหวานจากประเทศจีน ที่ถูกนำมาปลูกในอำเภอเบตง ด้วยภูมิอากาศแบบร้อนชื้น มีฝนตกชุก และได้รับแสงแดดน้อย ส่งผลให้ส้มที่ปลูกมีลักษณะแตกต่างจากส้มเขียวหวานทั่วไป มีสีเขียวอมส้มเล็กน้อย ผลใหญ่ ผนังกลีบบาง ไม่มีกาก เนื้อผลมีสีเข้ม ฉ่ำน้ำ รสชาติหวานผสมเปรี้ยวนำเล็กน้อยเปลือกค่อนข้างหนาแต่ล่อน ปอกง่าย ตอนปอกมีกลิ่นหอมเฉพาะ ซึ่งมีความอร่อย แตกต่างจากส้มพันธุ์ดั้งเดิม ด้วยความโดดเด่นนี้ ทำให้เกษตรกรเริ่มหันมาเพาะปลูกส้มในพื้นที่อำเภอเบตงและอำเภอเมืองยะลากันเป็นจำนวนมาก เรียกขานกันปากต่อปากในชื่อ “ส้มโชกุนเบตง”
“รัฐบาลผลักดันสินค้าทางการเกษตรทั่วประเทศให้เพิ่มมูลค่าสูงมากขึ้นอย่างต่อเนื่อง ผ่านนโยบายของกระทรวงพาณิชย์ เป็นการขึ้นทะเบียนสินค้า GI เพื่อคุ้มครองสินค้าท้องถิ่นชุมชนที่มีเอกลักษณ์เฉพาะตัวและพื้นที่ผลิตสินค้าในท้องถิ่น สร้างมูลค่าเพิ่มให้กับสินค้า ทั้งยังส่งเสริมการจัดระบบควบคุมคุณภาพสินค้าเพิ่มสร้างความเชื่อมั่นให้แก้ผู้บริโภค เพื่อขยายตลาดส่งออกทั้งในประเทศและต่างประเทศได้อย่างมีประสิทธิภาพ” นายอนุกูล กล่าว

ที่มา : https://www.thaigov.go.th/news/contents/details/97855