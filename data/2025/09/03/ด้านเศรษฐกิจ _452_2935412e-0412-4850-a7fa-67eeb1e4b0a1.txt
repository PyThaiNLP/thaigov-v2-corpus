รัฐบาลไทย-ข่าวทำเนียบรัฐบาล-ถึงมือทหารแล้ว! สิ่งของอุปโภค-บริโภคในโครงการอุตสาหกรรมรวมใจส่งด่วน ส่งตรงความช่วยเหลือสู่แนวหน้า จ.บุรีรัมย์

วันอาทิตย์ที่ 10 สิงหาคม 2568
10/08/2568
พิมพ์
ถึงมือทหารแล้ว! สิ่งของอุปโภค-บริโภคในโครงการอุตสาหกรรมรวมใจส่งด่วน ส่งตรงความช่วยเหลือสู่แนวหน้า จ.บุรีรัมย์
ถึงมือทหารแล้ว! สิ่งของอุปโภค-บริโภคในโครงการอุตสาหกรรมรวมใจส่งด่วน ส่งตรงความช่วยเหลือสู่แนวหน้า จ.บุรีรัมย์
จังหวัดบุรีรัมย์ - 8 สิงหาคม 2568 เวลา 07.30น. ตามนโยบายของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ที่่ร่วมกับ แฟลซ เอ็กซ์เพลส ส่งด่วนความช่วยเหลือแก่ทหารในพื้นที่ชายแดนไทย-กัมพูชา โดยนายณัฐพล รังสิตพล ปลัดกระทรวงอุตสาหกรรม ได้มอบหมายให้ นายประสงค์ ผลส่ง อุตสาหกรรมจังหวัดบุรีรัมย์ เป็นผู้แทนกระทรวงอุตสาหกรรม ส่งมอบสิ่งของอุปโภค-บริโภค ในโครงการ “อุตสาหกรรมรวมใจส่งด่วน…ลำเลียงน้ำใจส่งถึงมือผู้ประสบภัยชาวไทย” เพื่อช่วยเหลือแทนคำขอบคุณแก่เจ้าหน้าที่ทหาร ซึ่งทำหน้าที่รั้วของชาติอย่างเข้มแข็ง โดยจัดเป็นถุงยังชีพ ของอุปโภค จำนวน 200 ถุง ของบริโภค จำนวน  200 ถุง และชุดทหารจำนวน 20 ชุด มีร้อยเอกสุธี วงศ์มี หัวหน้ากองบังคับการ มณฑลทหารราบที่ 26 เป็นผู้แทนรับมอบ ณ มณฑลทหารบกที่ 26 จังหวัดบุรีรัมย์
สำหรับโครงการ “อุตสาหกรรมรวมใจส่งด่วน ลำเลียงน้ำใจส่งถึงมือผู้ประสบภัยชาวไทย” เป็นความร่วมมือ ระหว่างกระทรวงอุตสาหกรรม และบริษัท แฟลช เอ็กซ์เพลส จำกัด ในการส่งต่อความช่วยเหลือถึงเจ้าหน้าที่ทหาร และผู้ประสบภัยในพื้นที่ชายแดนไทย-กัมพูชา โดยไม่มีค่าใช้จ่าย
สิ่งของในถุงยังชีพดังกล่าวประกอบด้วย เครื่องอุปโภคและบริโภคที่จำเป็นต่อการดำรงชีวิตของเจ้าหน้าที่ทหาร และประชาชน อาทิ โจ๊ก บะหมี่กึ่งสำเร็จรูป ปลากระป๋อง ขนม กาแฟ-โอวัลติน ยาสีฟัน แปรงสีฟัน สบู่ ยาสระผม แป้ง น้ำยาล้างจาน ผ้าอนามัย ผงซักฟอก เป็นต้น

ที่มา : https://www.thaigov.go.th/news/contents/details/99555