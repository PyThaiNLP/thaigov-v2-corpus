รัฐบาลไทย-ข่าวทำเนียบรัฐบาล- “ไทยคู่ฟ้า” รายงานสถานการณ์ชายแดนไทย-กัมพูชา เหตุการณ์ยังสงบ ส่วนหน้ารายงานไม่มีเหตุปะทะรุนแรงตลอดคืนจนถึงเช้านี้

วันพุธที่ 6 สิงหาคม 2568
06/08/2568
พิมพ์
“ไทยคู่ฟ้า” รายงานสถานการณ์ชายแดนไทย-กัมพูชา เหตุการณ์ยังสงบ ส่วนหน้ารายงานไม่มีเหตุปะทะรุนแรงตลอดคืนจนถึงเช้านี้
“ไทยคู่ฟ้า” รายงานสถานการณ์ชายแดนไทย-กัมพูชา เหตุการณ์ยังสงบ ส่วนหน้ารายงานไม่มีเหตุปะทะรุนแรงตลอดคืนจนถึงเช้านี้
วันนี้ (6 สิงหาคม 2568) เวลา 07.00 น. นายจิรายุ ห่วงทรัพย์ โฆษกประจำสำนักนายกรัฐมนตรี คณะกรรมการศูนย์เฉพาะกิจบริหารสถานการณ์ชายแดนไทย–กัมพูชา (ศบ.ทก.) เปิดเผยว่า ตั้งแต่ช่วงดึกของคืนที่ผ่านมา (วันอังคารที่ 5 กรกฎาคม 2568) จนถึงช่วงเช้าเวลา 07.00 น. ของวันนี้  ยังไม่มีรายงานเหตุการณ์รุนแรงใด ๆ ที่เกิดขึ้นตามแนวชายแดนไทย-กัมพูชา ในทุกพื้นที่ 7 จังหวัดชายแดน   ขณะเดียวกัน เจ้าหน้าที่ชุด EOD ยังคงเข้าตรวจสอบพื้นที่ เพื่อทำลายวัตถุระเบิดที่ยังตกค้าง  และส่วนราชการทั้งภาครัฐ ภาคเอกชน และประชาชน ยังคงให้การสนับสนุนอำนวยความสะดวกในพื้นที่รวบรวมพลเรือน
สำหรับการหารือภายใต้กรอบ GBC  โดยเมื่อค่ำคืนวานนี้  ณ เวลา 20.30 น. (ตามเวลาท้องถิ่นมาเลเซีย) คณะเลขานุการ ของไทย - กัมพูชา ยังคงประชุมและเจรจาอยู่อย่างต่อเนื่อง เพื่อลดช่องว่างในท่าทีของแต่ละฝ่ายต่อประเด็นต่างๆ เพื่อให้บรรลุข้อตกลงในเรื่องการปฏิบัติตามข้อตกลงหยุดยิง
โดยรัฐบาลหวังเป็นอย่างยิ่งว่า การประชุม GBC จะนำไปสู่การปฏิบัติตามข้อตกลงหยุดยิงให้เกิดผลในทางปฏิบัติอย่างยั่งยืน
#TruthFromThailand
#ทีมประเทศไทย

ที่มา : https://www.thaigov.go.th/news/contents/details/99372