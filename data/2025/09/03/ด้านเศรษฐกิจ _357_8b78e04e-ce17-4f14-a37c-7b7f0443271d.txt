รัฐบาลไทย-ข่าวทำเนียบรัฐบาล-กระทรวงคมนาคม สรุปสถานการณ์อุทกภัยบนโครงข่ายของกระทรวงคมนาคม ณ วันที่ 31 กรกฎาคม 2568 

วันพฤหัสบดีที่ 31 กรกฎาคม 2568
กระทรวงคมนาคม สรุปสถานการณ์อุทกภัยบนโครงข่ายของกระทรวงคมนาคม ณ วันที่ 31 กรกฎาคม 2568
....
กระทรวงคมนาคม รายงานสรุปสถานการณ์อุทกภัยบนโครงข่ายของกระทรวงคมนาคม ณ วันที่ 31 กรกฎาคม 2568 ดังนี้
1. สถานการณ์สภาพอากาศของกรมอุตุนิยมวิทยา ณ เวลา 06.00 น. ประเทศไทยมีฝนตกหนักบางพื้นที่ในภาคเหนือ 7 จังหวัด (ลำปาง แพร่ น่าน ตาก อุตรดิตถ์ พิษณุโลกและเพชรบูรณ์) ภาคตะวันออกเฉียงเหนือ 8 จังหวัด (บึงกาฬ สกลนคร นครพนม ชัยภูมิ ขอนแก่น มุกดาหาร อำนาจเจริญ และอุบลราชธานี) และภาคตะวันออก 3 จังหวัด (นครนายก จันทบุรี และตราด)
2. โครงข่ายคมนาคมทางถนนที่ได้รับผลกระทบสะสมระหว่างวันที่ 1 - 31 กรกฎาคม 2568 รวม 189 แห่ง ผ่านไม่ได้ 18 แห่ง เป็นทางหลวง 152 แห่ง และผ่านไม่ได้ 8 แห่ง ในพื้นที่ 3 จังหวัด ดังนี้
- จ. เชียงราย ได้แก่ ทล.1173 กม. 45+950 – 46+100 ถึง 47+133, ทล.1155 กม.45+950 – 46+400 ระยะทาง 0.450 กิโลเมตร ต.บ้านทรายทอง อ.ปอ, ทล.1093 กม.47+900 – 47+940 ระยะทาง 0.040 กิโลเมตร ต.ตับเต่า อ.เทิง
- จ. น่าน ได้แก่ ทล.1256 กม. ที่ 26+260 – 26+300 ระยะทาง 0.040 กม. ตำบลภูคา อำเภอปัว, ทล.1243 กม.59+100 ต.น้ำม่วน อ.เวียงสา,ทล.1243 กม.34+036 – 74+040 ต.เชียงของ อ.นาน้อย
จ.สุโขทัย ได้แก่ ทล.101 กม.82+450 – 84+500 ระยะทาง 2.050 กม. ตำบลธานี อำเภอเมือง, ทล.1195 กม.17+300 – 20+000 ระยะทาง 2.700 กม. ตำบลบ้านนา อำเภอศรีสำโรง
ขณะที่ทางหลวงชนบท ได้รับผลกระทบสะสม 37 แห่ง และผ่านไม่ได้ 10 แห่ง ในพื้นที่ 2 จังหวัด ดังนี้
- จ.น่าน ได้แก่ นน.4022 กม. ที่ 1+100 – 1+300 ระยะทาง 0.200 กม. ต.แสนทอง, นน.3007 กม. ที่ 8+700 – 10+000 ระยะทาง 1.300 กม. ต.ริม,นน.011 กม. ที่ 0+000 – 0+300 ระยะทาง 0.300 กม. ต.ศรีภูมิ อ.ท่าวังผา,นน.4020 กม. ที่ 10+500 – 10+900 ระยะทาง 0.400 กม. ต.นาปัง อ.ภูเพียง,นน.4020 กม. ที่ 31+690 – 32+200 ระยะทาง 0.510 กม. ต.ไหล่น่าน อ.เวียงสา,นน.3019 กม. ที่ 7+000 – 8+000 ระยะทาง 1.000 กม. ต.เมืองจัง,นน.021 กม. ที่ 0+000 – 0+300 ระยะทาง 0.300 กม. ต.ฝายแก้ว อ.ภูเพียง
- จ.แพร่ ได้แก่ พร.4013 กม. ที่ 27+725 – 27+800 ระยะทาง 0.075 กม., พร.4013 กม. ที่ 20+050 -20+350 ระยะทาง 0.300 กม. ตำบลทุ่งแล้ง อำเภอลอง,พร.001 กม. ที่ 0+480 – 1+185 ระยะทาง 0.705 กม. ตำบลทุ่งแค้ว อำเภอหนองม่วงไข่
กระทรวงคมนาคมได้ดำเนินการช่วยเหลือและแก้ปัญหาอย่างต่อเนื่อง โดยกรมเจ้าท่า กรมทางหลวง กรมทางหลวงชนบท ได้จัดเจ้าหน้าที่อำนวยความสะดวกด้านการจราจรติดตั้งป้ายเตือน ป้ายบอกระดับน้ำ ซ่อมแซมผิวทางชำรุดที่เกิดจากอุทกภัย ทำการซ่อมทางชั่วคราว และปักเสาตามแนวเขตทางในพื้นที่ที่ไม่สามารถสัญจรผ่านได้ รวมทั้งสนับสนุนอาหารน้ำดื่ม ระดมกำลังช่วยเหลือผู้ประสบภัยและเฝ้าระวังสถานการณ์อย่างใกล้ชิด หากระดับน้ำลดลงให้เร่งประเมินสถานการณ์ ล้างคราบโคลน และเร่งเข้าซ่อมแซมเบื้องต้นโดยเร็วที่สุด
ทั้งนี้ ประชาชนสามารถตรวจสอบรายละเอียดข้อมูลและติดตามสถานการณ์อุทกภัยบนโครงข่ายคมนาคม ได้ที่ www.mot.go.th : รายงานสถานการณ์อุทกภัยบนโครงข่ายคมนาคม Facebook : ประชาสัมพันธ์กระทรวงคมนาคม ติดต่อขอรับการช่วยเหลือ สอบถามข้อมูลการเดินทางเพิ่มเติม หรือแจ้งเหตุฉุกเฉินระหว่างการเดินทางได้ที่ สายด่วนกระทรวงคมนาคม 1356 ทล. 1586 ทช. 1146 และสอบถามข้อมูลการเดินทาง บขส. ได้ที่ Social booking (จองตั๋ว) โทรศัพท์ 0 2936 3660 หรือทาง Facebook Page : บขส. และ Line บขส. : @TCL99

ที่มา : https://www.thaigov.go.th/news/contents/details/99153