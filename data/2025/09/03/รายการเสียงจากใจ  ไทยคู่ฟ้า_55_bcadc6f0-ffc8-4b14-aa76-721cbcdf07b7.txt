รัฐบาลไทย-ข่าวทำเนียบรัฐบาล-อนุมัติ 2.6 แสนล้าน เสริมระบบบัตรทองปี 69 ดูแลสุขภาพประชาชน

วันจันทร์ที่ 18 สิงหาคม 2568
18/08/2568
พิมพ์
อนุมัติ 2.6 แสนล้าน เสริมระบบบัตรทองปี 69 ดูแลสุขภาพประชาชน
วันจันทร์ ที่ 18 ส.ค.68
รัฐบาลเดินหน้าเสริม ระบบบัตรทอง อนุมัติงบประมาณปี 2569 กว่า 2.6 แสนล้านบาท เพื่อยกระดับ
หลักประกันสุขภาพแห่งชาติ โดยรัฐบาลได้ขยายสิทธิประโยชน์ ให้ครอบคลุมมากยิ่งขึ้น อาทิ
บริการล้างไตผ่านช่องท้องเป็นทางเลือกแรก การดูแลผู้ป่วยติดบ้านติดเตียงในชุมชน
ร่วมกับองค์กรปกครองส่วนท้องถิ่น ส่งเสริมการแพทย์แผนไทยและสมุนไพร และนำเทคโนโลยี AI
มาใช้ในการอ่านภาพรังสี เพิ่มความแม่นยำและเข้าถึงเร็วขึ้น นอกจากนี้
ยังเพิ่มค่าพาหนะสำหรับช่วยเหลือผู้ป่วยบางกลุ่ม ให้สามารถเดินทางมารับบริการได้สะดวกยิ่งขึ้น
พร้อมทั้งปรับระบบตรวจสอบให้รัดกุม เพื่อให้ทุกบาทเกิดประโยชน์สูงสุด เพราะสุขภาพที่ดี
คือรากฐานของชีวิตที่มั่นคง รัฐบาลเดินหน้าพัฒนาระบบบัตรทองให้เป็นหลักประกันสุขภาพ
ที่ประชาชนเชื่อมั่นได้ในทุกช่วงวัย
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/99817