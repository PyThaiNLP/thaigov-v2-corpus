รัฐบาลไทย-ข่าวทำเนียบรัฐบาล-"วราวุธ" ส่งด่วน ทีม พม. จังหวัดสุพรรณบุรี ร่วมผู้ว่าฯ หน่วยงานในพื้นที่ เร่งช่วยเหลือเยียวยาผู้ประสบเหตุพลุระเบิด-ตั้งศูนย์ประสานงานที่วัดโพธิ์ท่าทราย

วันพฤหัสบดีที่ 31 กรกฎาคม 2568
"วราวุธ" ส่งด่วน ทีม พม. จังหวัดสุพรรณบุรี ร่วมผู้ว่าฯ หน่วยงานในพื้นที่ เร่งช่วยเหลือเยียวยาผู้ประสบเหตุพลุระเบิด-ตั้งศูนย์ประสานงานที่วัดโพธิ์ท่าทราย
"วราวุธ" ส่งด่วน ทีม พม. จังหวัดสุพรรณบุรี ร่วมผู้ว่าฯ หน่วยงานในพื้นที่ เร่งช่วยเหลือเยียวยาผู้ประสบเหตุพลุระเบิด-ตั้งศูนย์ประสานงานที่วัดโพธิ์ท่าทราย
วันที่ 30 กรกฎาคม 2568 ที่รัฐสภา นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงกรณีเกิดเหตุพลุระเบิดในพื้นที่ตำบลบ้านโพธิ์ อำเภอเมืองสุพรรณบุรี จังหวัดสุพรรณบุรี ว่า ขอแสดงความเสียใจต่อครอบครัวผู้เสียชีวิต และผู้ที่ได้รับบาดเจ็บ ตลอดจนผู้ที่อาศัยอยู่ในพื้นที่ใกล้เคียงที่บ้านเรือนอาจได้รับความเสียหาย ในการนี้ ได้มอบหมายให้ปลัดกระทรวงการพัฒนาสังคมและความมั่นคงมนุษย์ ซึ่งปลัด พม.ได้สั่งการให้ รองปลัดกระทรวงฯ เร่งลงพื้นที่ร่วมกับทีม พม.จังหวัดสุพรรณบุรี ร่วมประสานงานกับผู้ว่าราชการจังหวัดสุพรรณบุรี และหน่วยงานที่เกี่ยวข้องในพื้นที่ เพื่อเยียวยาและดูแลช่วยเหลือในเรื่องความปลอดภัยและสภาพจิตใจของพี่น้องประชาชน รวมถึงครอบครัวผู้ที่ได้รับบาดเจ็บและเสียชีวิต ซึ่งจากข้อมูลล่าสุดพบว่ามีผู้เสียชีวิตถึง 9 ราย และบาดเจ็บอีก 1 ราย อย่างไรก็ตามตนจะหารือกับผู้ว่าราชการจังหวัดสุพรรณบุรีถึงแนวทางการดูแลพี่น้องประชาชน และการป้องกันไม่ให้เกิดเหตุเช่นนี้อีก
ทางด้านศูนย์เร่งรัดจัดการสวัสดิภาพประชาชน (ศรส.) กระทรวง พม. รายงานว่า ทีม พม.จังหวัดสุพรรณบุรี ได้รุดลงพื้นที่ทันทีที่ได้รับรายงานกรณีเกิดเหตุพลุระเบิดขึ้นเมื่อเวลา 11.00 น. ในพื้นที่หมู่ที่ 1 ตำบลบ้านโพธิ์ อำเภอเมืองสุพรรณบุรี ซึ่งชุดปฏิบัติการเก็บกู้และทำลายวัตถุระเบิดหรือชุด EOD ได้เข้าตรวจสอบบริเวณจุดเกิดเหตุ เป็นบ้านที่ทำการประกอบพลุ และกันพื้นที่ห้ามไม่ให้ผู้ที่ไม่เกี่ยวข้องเข้าไปในพื้นที่ดังกล่าว พร้อมกันนี้ได้ประสานงานและทราบข้อมูลจากสำนักงานป้องกันและบรรเทาสาธารณภัยจังหวัดสุพรรณบุรี พบว่าขณะเกิดเหตุมีผู้เข้าไปทำพลุในบ้านหลังดังกล่าว 10 ราย และพบผู้บาดเจ็บ 1 รายนำส่งโรงพยาบาลเจ้าพระยายมราช และพบว่ายังมีผู้สูญหายอีก 9 คน โดยนายพิริยะ ฉันทดิลก ผู้ว่าราชการจังหวัดสุพรรณบุรี ได้ร่วมลงพื้นที่พร้อมหน่วยงานที่เกี่ยวข้อง ทีม ศรส.จังหวัดสุพรรณบุรี เพื่อตรวจสอบข้อเท็จจริงเกี่ยวกับเหตุความรุนแรงที่เกิดขึ้นและได้สั่งการให้เปิดศูนย์ประสานงานที่วัดโพธิ์ท่าทราย โดยทีม ศรส.จังหวัดสุพรรณบุรี คอยประสานอำนวยความสะดวกในการให้ความช่วยเหลือประชาชนที่ได้รับผลกระทบร่วมกับจังหวัด
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #พลุระเบิด #สุพรรณบุรี

ที่มา : https://www.thaigov.go.th/news/contents/details/99126