รัฐบาลไทย-ข่าวทำเนียบรัฐบาล-กยศ. เชิญชวนร่วมบริจาคโลหิตสำรอง เพื่อช่วยเหลือผู้บาดเจ็บในพื้นที่ชายแดน

วันจันทร์ที่ 28 กรกฎาคม 2568
28/07/2568
พิมพ์
กยศ. เชิญชวนร่วมบริจาคโลหิตสำรอง เพื่อช่วยเหลือผู้บาดเจ็บในพื้นที่ชายแดน
กยศ. เชิญชวนนักเรียน นักศึกษา ผู้กู้ยืม และประชาชนทั่วไป ร่วมบริจาคโลหิตเพื่อช่วยเหลือผู้ป่วยและสำรองโลหิตเนื่องจากสถานการณ์ความไม่สงบในพื้นที่ชายแดน สำหรับรักษาผู้บาดเจ็บในโรงพยาบาลและหน่วยงานสาธารณสุขในพื้นที่ชายแดนไทย - กัมพูชา
กองทุนเงินให้กู้ยืมเพื่อการศึกษา (กยศ.) ขอเชิญชวนนักเรียน นักศึกษา ผู้กู้ยืม และประชาชนทั่วไป ร่วมบริจาคโลหิตเพื่อช่วยเหลือผู้ป่วยและสำรองโลหิตเนื่องจากสถานการณ์ความไม่สงบในพื้นที่ชายแดน สำหรับรักษาผู้บาดเจ็บในโรงพยาบาลและหน่วยงานสาธารณสุขในพื้นที่ชายแดนไทย - กัมพูชา โดยเฉพาะจังหวัดอุบลราชธานี ศรีสะเกษ สุรินทร์ และบุรีรัมย์ ส่งผลให้มีความต้องการโลหิตเพิ่มมากขึ้น โดยสามารถร่วมบริจาคโลหิตได้ที่ ศูนย์บริการโลหิตแห่งชาติ สภากาชาดไทย และภาคบริการโลหิตแห่งชาติทั่วประเทศ
ทั้งนี้ กยศ. ได้มีการจัดกิจกรรมบริจาคโลหิตร่วมกับสถานศึกษาทั่วประเทศ ภายใต้ชื่อกิจกรรม “กยศ. รวมใจปันโลหิต ต่อชีวิตเพื่อนมนุษย์” มาอย่างต่อเนื่องตั้งแต่ปี 2557 รวมปริมาณโลหิตกว่า 64 ล้านซีซี เพื่อปลูกฝังจิตสำนึกสาธารณะ ส่งเสริมการทำความดี และความเสียสละเพื่อส่วนรวมให้แก่ นักเรียน นักศึกษาที่ได้รับโอกาสจากกองทุนเงินให้กู้ยืมเพื่อการศึกษาได้มีส่วนร่วมในการตอบแทนสังคมและประเทศชาติ

ที่มา : https://www.thaigov.go.th/news/contents/details/98942