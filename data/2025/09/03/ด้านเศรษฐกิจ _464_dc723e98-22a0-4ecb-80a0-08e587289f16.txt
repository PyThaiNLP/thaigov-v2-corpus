รัฐบาลไทย-ข่าวทำเนียบรัฐบาล-“คลัง-กอช.” ปล่อย MV เพลง “หวยเกษียณ” นวัตกรรมการออมใหม่ ภายใต้แนวคิด “ศุกร์ได้ลุ้น – สุขได้ออม”  

วันจันทร์ที่ 11 สิงหาคม 2568
11/08/2568
พิมพ์
“คลัง-กอช.” ปล่อย MV เพลง “หวยเกษียณ” นวัตกรรมการออมใหม่ ภายใต้แนวคิด “ศุกร์ได้ลุ้น – สุขได้ออม”
กองทุนการออมแห่งชาติ (กอช.) เผยแพร่มิวสิควิดีโอเพลง “หวยเกษียณ” เพื่อสร้างการรับรู้และส่งเสริมการออมของประชาชนทุกกลุ่มอาชีพ ภายใต้แนวคิด “ศุกร์ได้ลุ้น – สุขได้ออม” ใช้พฤติกรรมการเสี่ยงโชคของคนไทยให้กลายเป็นการออมเงินเพื่ออนาคตอย่างมั่นคง
วันนี้ (9 สิงหาคม 2568) กระทรวงการคลัง โดยกองทุนการออมแห่งชาติ (กอช.) เผยแพร่มิวสิควิดีโอเพลง “หวยเกษียณ” เพื่อสร้างการรับรู้และส่งเสริมการออมของประชาชนทุกกลุ่มอาชีพ ภายใต้แนวคิด “ศุกร์ได้ลุ้น – สุขได้ออม” ใช้พฤติกรรมการเสี่ยงโชคของคนไทยให้กลายเป็นการออมเงินเพื่ออนาคตอย่างมั่นคง
“สลาก กอช.” หรือที่หลายคนเรียกว่า “หวยเกษียณ” เป็นรูปแบบการออมใหม่ที่ให้สิทธิลุ้นเงินล้านทุกวันศุกร์ เวลา 17.00 น. ควบคู่ไปกับการสร้างวินัยทางการเงิน โดยไม่ต้องกังวลว่าเงินจะสูญหาย เพราะไม่ว่าท่านจะถูกรางวัลหรือไม่ เงินที่ใช้ซื้อสลากจะไม่สูญเปล่า แต่จะกลายเป็น“เงินออม” ทั้งหมดในบัญชีของท่าน พร้อมรับผลตอบแทนจากการลงทุน และคืนเงินทุกบาททุกสตางค์ที่ซื้อสลากมาตลอดชีวิตตอนท่านมีอายุครบ 60 ปี
ผู้ที่มีสัญชาติไทย อายุ 15 ปีขึ้นไป สามารถเข้าร่วมออมเงินกับ กอช. ผ่าน “สลาก กอช. – หวยเกษียณ” ได้ในเร็ว ๆ นี้ ถือเป็นอีกหนึ่งทางเลือกที่ตอบโจทย์ทั้ง “คนชอบลุ้น” และ “คนอยากเก็บเงิน” ไปพร้อมกัน
สามารถรับชมมิวสิควิดีโอเพลง “หวยเกษียณ” ได้แล้ววันนี้ผ่านทางเพจเฟซบุ๊ก ยูทูป อินสตาแกรม เอ็กซ์(ทวิตเตอร์) ของกระทรวงการคลังและช่องทางประชาสัมพันธ์ของกองทุนการออมแห่งชาติ (กอช.)
https://youtu.be/LaVRfrt1kDo?si=CeoMS_E7N2ihgJvX

ที่มา : https://www.thaigov.go.th/news/contents/details/99589