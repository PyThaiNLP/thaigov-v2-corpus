รัฐบาลไทย-ข่าวทำเนียบรัฐบาล-ไทยร่วมประชุมรัฐมนตรีสิ่งแวดล้อมอาเซียนกับประเทศคู่เจรจา ย้ำความร่วมมือแก้ปัญหาสิ่งแวดล้อมและ climate change

วันศุกร์ที่ 5 กันยายน 2568
ไทยร่วมประชุมรัฐมนตรีสิ่งแวดล้อมอาเซียนกับประเทศคู่เจรจา ย้ำความร่วมมือแก้ปัญหาสิ่งแวดล้อมและ climate change
ไทยร่วมประชุมรัฐมนตรีสิ่งแวดล้อมอาเซียนกับประเทศคู่เจรจา ย้ำความร่วมมือแก้ปัญหาสิ่งแวดล้อมและ climate change
วันที่ 4 กันยายน 2568 รัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้นางอรนุช หล่อเพ็ญศรี รองปลัดกระทรวงฯ ทำหน้าที่หัวหน้าคณะผู้แทนไทย พร้อมด้วยนายปวิช เกศววงศ์ รองอธิบดีกรมการเปลี่ยนแปลงสภาพภูมิอากาศและสิ่งแวดล้อม และผู้แทนกรมการเปลี่ยนแปลงสภาพภูมิอากาศและสิ่งแวดล้อม องค์การบริหารจัดการก๊าซเรือนกระจก กระทรวงการต่างประเทศ และกองการต่างประเทศ สำนักงานปลัดกระทรวงทรัพยากรธรรมชาติและสิ่งแวดล้อม เข้าร่วมการประชุมระดับรัฐมนตรีอาเซียนกับประเทศคู่เจราจาต่าง ๆ ณ ศูนย์การประชุมนานาชาติลังกาวี เมืองลังกาวี ประเทศมาเลเซีย
การประชุมครั้งนี้ ไทยและประเทศอาเซียนได้สะท้อนถึงความมุ่งมั่นในการทำงานร่วมกับประเทศคู่เจรจา เพื่อก้าวข้ามความท้าทายด้านสิ่งแวดล้อมและการเปลี่ยนแปลงสภาพภูมิอากาศอย่างยั่งยืน โดยมีการประชุมที่สำคัญ ได้แก่
1. การประชุมรัฐมนตรีสิ่งแวดล้อมอาเซียน-สหภาพยุโรป ครั้งที่ 1 (1st AEMDEC) โดยที่ประชุมได้แลกเปลี่ยนนโยบายและการดำเนินงานด้านสิ่งแวดล้อมและการเปลี่ยนแปลงสภาพภูมิอากาศ พร้อมทั้งร่วมกันรับรองแผนงานความร่วมมือปี ค.ศ. 2025–2026 และถ้อยแถลงข่าวร่วม (Joint Press Statement) ของ
การประชุมดังกล่าว
2. การประชุมรัฐมนตรีสิ่งแวดล้อมอาเซียน-ญี่ปุ่น ครั้งที่ 3 (3rd AJMDEC) ซึ่งที่ประชุมได้รับทราบความร่วมมือด้านสิ่งแวดล้อมและ climate change พร้อมรับรองเอกสารผลลัพธ์สำคัญ ได้แก่
- Joint Statement on the ASEAN-Japan Mutually Beneficial Partnership on Environment and Climate Change for Materializing New Growth
- แผนงานยุทธศาสตร์ด้านสภาพภูมิอากาศและสิ่งแวดล้อม ฉบับปรับปรุง ค.ศ. 2025 (SPACE 2025)
3. การประชุมรัฐมนตรีสิ่งแวดล้อมอาเซียนบวกสาม ครั้งที่ 19 (19th APT EMM) ซึ่งที่ประชุมได้รับทราบความก้าวหน้าความร่วมมือสำคัญ อาทิ การจัดการขยะพลาสติกในทะเล การผลิตและบริโภคที่ยั่งยืน รวมถึงความร่วมมือกับประเทศบวกสาม (จีน ญี่ปุ่น และสาธารณรัฐเกาหลี) โดยสมาชิกอาเซียนยังได้เสนอประเด็นความร่วมมือเพิ่มเติม เช่น การแก้ไขปัญหาการเปลี่ยนแปลงสภาพภูมิอากาศ การอนุรักษ์ความหลากหลายทางชีวภาพ มลพิษทางอากาศ การจัดการขยะ และการพัฒนาเทคโนโลยีเพื่อเสริมสร้างขีดความสามารถของภูมิภาค

ที่มา : https://www.thaigov.go.th/news/contents/details/100418