รัฐบาลไทย-ข่าวทำเนียบรัฐบาล-ปลัดดีอี ร่วมเปิดการประชุมเชิงปฏิบัติการ “The ASEAN Workshop on Regional Recommendations for Digital Platform Regulation”

วันพฤหัสบดีที่ 4 กันยายน 2568
ปลัดดีอี ร่วมเปิดการประชุมเชิงปฏิบัติการ “The ASEAN Workshop on Regional Recommendations for Digital Platform Regulation”
ปลัดดีอี ร่วมเปิดการประชุมเชิงปฏิบัติการ “The ASEAN Workshop on Regional Recommendations for Digital Platform Regulation”
วันที่ 4 กันยายน 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดการประชุมเชิงปฏิบัติการ “The ASEAN Workshop on Regional Recommendations for Digital Platform Regulation” ณ โรงแรมอีสติน แกรนด์ สาทร กรุงเทพฯ ร่วมด้วย Ms. Vannapha Phommathansy รองอธิบดีศูนย์บริหารรัฐดิจิทัล กระทรวงเทคโนโลยีและการสื่อสารแห่ง สปป.ลาว กล่าวต้อนรับ ในฐานะผู้ดำเนินการโครงการฯ ร่วมกับประเทศไทย
การประชุมเชิงปฏิบัติการฯ เป็นส่วนหนึ่งของโครงการ the Development of Guidelines for Digital Platform Regulation in ASEAN ดำเนินการโดยสำนักงานพัฒนาธุรกรรมทางอิเล็กทรอนิกส์ (ETDA) โดยมีวัตถุประสงค์ เพื่อจัดทำแนวทางการกำกับดูแลแพลตฟอร์มดิจิทัลของอาเซียน สำหรับการประชุมเชิงปฏิบัติการฯ จะมีการหารือประเด็นสำคัญเกี่ยวกับแพลตฟอร์มดิจิทัล ได้แก่ การเผยแพร่ข้อมูลบิดเบือนและข้อมูลเท็จ (Disinformation and Misinformation) การคุ้มครองผู้บริโภค (Consumer Protection) การฉ้อโกงและหลอกลวงทางออนไลน์ (Online Fraud and Scam) และการแข่งขันในตลาดดิจิทัล (Competition in Digital Markets) เป็นต้น
ในการนี้ ปลัดกระทรวงฯ ได้เน้นย้ำว่า การเติบโตของบริการแพลตฟอร์มดิจิทัลในอาเซียนนำมาซึ่งโอกาสและความท้าทายด้านการกำกับดูแลและกฎระเบียบ โดยทุกประเทศและทุกภาคส่วนจะต้องร่วมมือกันในการพัฒนาแนวทางกำกับดูแลแพลตฟอร์มดิจิทัลในระดับภูมิภาค เพื่อส่งเสริมการคุ้มครองผู้บริโภค การให้บริการอย่างมีความรับผิดชอบ และการแข่งขันที่เป็นธรรม
-------------------------------------------------

ที่มา : https://www.thaigov.go.th/news/contents/details/100389