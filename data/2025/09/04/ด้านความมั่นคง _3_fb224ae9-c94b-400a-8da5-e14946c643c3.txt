รัฐบาลไทย-ข่าวทำเนียบรัฐบาล-สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี พระราชทานพระราชวโรกาสให้ ผู้บริหารระดับสูงของกระทรวงมหาดไทยและสมาคมแม่บ้านมหาดไทย เฝ้าทูลละอองพระบาท

วันพฤหัสบดีที่ 4 กันยายน 2568
04/09/2568
พิมพ์
สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี พระราชทานพระราชวโรกาสให้ ผู้บริหารระดับสูงของกระทรวงมหาดไทยและสมาคมแม่บ้านมหาดไทย เฝ้าทูลละอองพระบาท
สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี พระราชทานพระราชวโรกาสให้ ผู้บริหารระดับสูงของกระทรวงมหาดไทยและสมาคมแม่บ้านมหาดไทย เฝ้าทูลละอองพระบาท
วันที่ 3 กันยายน 2568 เวลา 09.09 น. สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จลง ณ อาคารชัยพัฒนา สวนจิตรลดา พระราชวังดุสิต พระราชทานพระราชวโรกาสให้นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงมหาดไทย นำคณะผู้บริหารระดับสูงของกระทรวงมหาดไทย ผู้บริหารระดับกรม และหน่วยงานรัฐวิสาหกิจในสังกัดกระทรวงมหาดไทย สมาคมแม่บ้านมหาดไทย ผู้นำตำบลเข้มแข็งตามหลักปรัชญาของเศรษฐกิจพอเพียงดีเลิศระดับจังหวัด ผู้นำหมู่บ้านเศรษฐกิจพอเพียง “อยู่เย็น เป็นสุข” ดีเด่น ระดับจังหวัด ผู้นำอาสาพัฒนาชุมชนดีเด่น ระดับจังหวัด ผู้นำกลุ่ม/องค์กรชุมชนแกนหลักสำคัญในการพัฒนาหมู่บ้านดีเด่น ระดับจังหวัด ประจำปีงบประมาณ พ.ศ. 2567 และข้าราชการกรมการพัฒนาชุมชน เฝ้าทูลละอองพระบาททูลเกล้าทูลกระหม่อมถวายเงินโดยเสด็จพระราชกุศลตามพระราชอัธยาศัยสมทบกองทุนพัฒนาเด็กและเยาวชนในถิ่นทุรกันดาร และทูลเกล้าทูลกระหม่อมถวายหนังสือรายงานผลการดำเนินงานกองทุนพัฒนาเด็กชนบทในพระราชูปถัมภ์ หนังสือสูจิบัตร และหนังสือการน้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี สู่ปฏิบัติการปลูกผักสวนครัว เพื่อสร้างความมั่นคงทางอาหาร ประจำปีงบประมาณ พ.ศ. 2568
การนี้ ทรงฉายพระฉายาลักษณ์ร่วมกับคณะผู้เฝ้าทูลละอองพระบาทตามลำดับ
กระทรวงมหาดไทย ได้น้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ผู้ทรงบำบัดทุกข์ บำรุงสุข ให้ปวงอาณาราษฎร โดยทรงปฏิบัติพระราชกรณียกิจน้อยใหญ่เพื่อ “บำบัดทุกข์ บำรุงสุข” ให้กับประชาชน โดยมีโครงการที่เกี่ยวเนื่องด้วยพระราชดำริและในพระราชูปถัมภ์ อาทิ โครงการพัฒนาเด็กและเยาวชนในถิ่นทุรกันดาร ตามพระราชดำริ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โครงการเกษตรเพื่ออาหารกลางวัน ตามพระราชดำริ โครงการตามแนวพระราชดำริ “บ้านนี้มีรัก ปลูกผักกินเอง” โครงการอนุรักษ์พันธุกรรมพืชอันเนื่องมาจากพระราชดำริ (อพ.สธ.) และกองทุนพัฒนาเด็กชบท ในพระราชูปถัมปภ์ สมเด็จพระเทพรัตนราชสุดา ฯ สยามบรมราชกุมารี

ที่มา : https://www.thaigov.go.th/news/contents/details/100395