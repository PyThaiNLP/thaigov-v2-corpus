รัฐบาลไทย-ข่าวทำเนียบรัฐบาล-ผลโพลชี้ปชช.ส่วนใหญ่หนุนสันติวิธี 67.9% ต้องการเห็นการเจรจาแก้ปัญหาไทย–กัมพูชา ไม่ใช่สงคราม พร้อมเห็นด้วยกับแนวทางรัฐบาล 55% ที่เน้นนโยบายสันติวิธี


วันเสาร์ที่ 21 มิถุนายน 2568
21/06/2568
พิมพ์
ผลโพลชี้ปชช.ส่วนใหญ่หนุนสันติวิธี 67.9% ต้องการเห็นการเจรจาแก้ปัญหาไทย–กัมพูชา ไม่ใช่สงคราม พร้อมเห็นด้วยกับแนวทางรัฐบาล 55% ที่เน้นนโยบายสันติวิธี
ผลโพลชี้ปชช.ส่วนใหญ่หนุนสันติวิธี 67.9% ต้องการเห็นการเจรจาแก้ปัญหาไทย–กัมพูชา
ไม่ใช่สงคราม พร้อมเห็นด้วยกับแนวทางรัฐบาล 55% ที่เน้นนโยบายสันติวิธี
วันนี้ ( 21 มิถุนายน 2568 ) เวลา 09.30 น. นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี  เปิดเผยถึง ผลสำรวจความคิดเห็นของประชาชน โดยนอร์ทกรุงเทพโพล เรื่อง “ความขัดแย้งระหว่างไทย–กัมพูชา” พบว่า ประชาชน 68.1 % ทราบข้อมูลเกี่ยวกับความขัดแย้งไทย-กัมพูชา เป็นอย่างดีและติดตามข่าวสม่ำเสมอ
ขณะเดียวกัน ได้สอบถามผู้สำรวจถึงแนวทางแก้ไขความขัดแย้งว่า ควรดำเนินการเช่นไรมากที่สุด ซึ่งประชาชนผู้ให้สำรวจลงความเห็นว่า เน้นเจรจาด้วยสันติวิธี 67.9 % ทำสงคราม 25.4 % และไม่มีความเห็น 6.7 %
ทั้งนี้ เมื่อสอบถามถึงความเห็นต่อการดำเนินนโยบายโดยใช้แนวทางสันติวิธีของนายกรัฐมนตรี พบว่ามีประชาชนเห็นด้วย 55 % โดยมองว่าเป็นแนวทางที่เหมาะสม
“ผลสำรวจครั้งนี้สะท้อนให้เห็นถึงความห่วงใยและการมีส่วนร่วมของประชาชนต่อสถานการณ์ระหว่างประเทศ พร้อมทั้งสนับสนุนการดำเนินนโยบายของรัฐบาลที่ยึดหลักสันติวิธี ทั้งนี้ ขอยืนยันว่ารัฐบาลมีเป้าหมายเพื่อปกป้องผลประโยชน์สูงสุดของประเทศและธำรงไว้ซึ่งอธิปไตยของประเทศอย่างมั่นคง “ นางสาวศศิกานต์ ทิ้งท้าย

ที่มา : https://www.thaigov.go.th/news/contents/details/97687