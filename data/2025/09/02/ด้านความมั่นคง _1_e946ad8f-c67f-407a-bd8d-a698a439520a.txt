รัฐบาลไทย-ข่าวทำเนียบรัฐบาล-"ธีรรัตน์" ลงพื้นที่ตรวจเยี่ยม Pocket Park เขตบางกะปิ กรุงเทพฯ ย้ำเดินหน้ายกระดับพัฒนาคุณภาพชีวิตประชาชน เพิ่มพื้นที่สีเขียว ปอดของคนกรุงเทพฯ สร้างสภาพแวดล้อมที่เหมาะสมอย่างยั่งยืน


วันเสาร์ที่ 21 มิถุนายน 2568
21/06/2568
พิมพ์
"ธีรรัตน์" ลงพื้นที่ตรวจเยี่ยม Pocket Park เขตบางกะปิ กรุงเทพฯ ย้ำเดินหน้ายกระดับพัฒนาคุณภาพชีวิตประชาชน เพิ่มพื้นที่สีเขียว ปอดของคนกรุงเทพฯ สร้างสภาพแวดล้อมที่เหมาะสมอย่างยั่งยืน
"ธีรรัตน์" ลงพื้นที่ตรวจเยี่ยม Pocket Park เขตบางกะปิ กรุงเทพฯ ย้ำ เดินหน้ายกระดับพัฒนาคุณภาพชีวิตประชาชน เพิ่มพื้นที่สีเขียว ปอดของคนกรุงเทพฯ สร้างสภาพแวดล้อมที่เหมาะสมอย่างยั่งยืน
เมื่อวานนี้ (20 มิ.ย. 68) เวลา 15.30 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย รักษาราชการแทนรัฐมนตรีว่าการกระทรวงมหาดไทย เดินทางลงพื้นที่ตรวจเยี่ยมโครงการยกระดับสวนสาธารณะ Pocket Park เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งเป็นโครงการที่กรุงเทพมหานครได้รับการสนับสนุนงบประมาณจากรัฐบาล เพื่อขับเคลื่อนนโยบายยกระดับพัฒนาคุณภาพชีวิตพี่น้องประชาชน เพิ่มพื้นที่สีเขียวให้ชุมชนเมืองในพื้นที่กรุงเทพมหานคร
โดยจุดแรก นางสาวธีรรัตน์ และคณะ ได้ลงพื้นที่ตรวจเยี่ยมสวนบางกะปิภิรมย์ ซึ่งได้รับการสนับสนุนงบประมาณ เพื่อดำเนินการปรับปรุง พร้อมทั้งได้มอบแนวทางในการพัฒนาพื้นที่ให้เป็นจุดเชื่อมโยงของพี่น้องประชาชนทุกช่วงวัย เป็นแลนด์มาร์คสำคัญในการพักผ่อน สร้างความสุข สร้างการมีส่วนร่วมของชุมชน ตลอดจนมีศูนย์ฝึกอาชีพเพื่อส่งเสริมการสร้างอาชีพสร้างรายได้ พัฒนาคุณภาพชีวิตของพี่น้องประชาชนในพื้นที่อย่างยั่งยืน
จากนั้น นางสาวธีรรัตน์ และคณะ ได้เดินทางไปยังสวนบริเวณทางแยก ถนนศรีนครินทร์ - ถนนกรุงเทพกรีฑา ซึ่งได้รับงบประมาณสนับสนุนในการก่อสร้าง โดยได้เน้นย้ำถึงการบริหารจัดการพื้นที่ให้เกิดประโยชน์สูงสุด มีลานออกกำลังกาย จัดตั้งจุดน้ำดื่มสะอาดและห้องน้ำที่เพียงพอต่อการใช้งานเพื่อรองรับพี่น้องประชาชนที่เข้ามาใช้บริการในพื้นที่ ตลอดจนเปิดโอกาสให้ประชาชนได้เข้ามามีส่วนร่วมช่วยกันออกแบบ ให้สวนสาธารณะมีพื้นที่การใช้งานที่ตรงกับความต้องการของชุมชน อันจะเป็นการต่อยอดกลไกการรักษาดูแลพื้นที่ร่วมกันอีกด้วย
น.ส.ธีรรัตน์ กล่าวว่า สำหรับโครงการ Pocket Park หรือสวน 15 นาที เป็นความมุ่งมั่นตั้งใจของรัฐบาล ภายใต้การนำของ นางสาวแพทองธาร ชินวัตร นายกรัฐมนตรี โดยได้สนับสนุนงบประมาณให้กับกรุงเทพมหานคร ด้วยจุดมุ่งหมายที่จะทำให้กรุงเทพมหานคร เป็นเมืองน่าอยู่สำหรับทุกคน ซึ่งการสร้างสวนทั้ง 2 แห่งนี้ เป็นหนึ่งในจุดเริ่มต้นของการรังสรรค์สภาพแวดล้อมที่ดี และส่งเสริมคุณภาพชีวิตของประชาชนทุกช่วงวัยอย่างเท่าเทียม โดยตนในฐานะผู้รักษาราชการแทนรัฐมนตรีว่าการกระทรวงมหาดไทยซึ่งมีหน้าที่ในการกำกับดูแลกรุงเทพมหานคร จะได้นำนโยบายของรัฐบาลเดินหน้าเพิ่มพื้นที่สีเขียวขนาดเล็ก สร้างคุณภาพชีวิตของประชาชนทั้งในกรุงเทพมหานคร รวมถึงทุกจังหวัดทั่วประเทศให้ได้ใช้ชีวิตในสิ่งแวดล้อมที่เหมาะสมอย่างยั่งยืน
สำหรับสวนตามโครงการ Pocket Park ที่จะสร้างและปรับปรุงเพิ่มเติม ที่ได้รับการสนับสนุนงบประมาณจากรัฐบาล ได้แก่ สวนบ่อฝรั่ง สวนชุมชน ซ. พหลโยธิน 24 (เขตจตุจักร) สวนทางต่างระดับ ถ. พรานนก - พุทธมณฑลสาย 4 (เขตทวีวัฒนา) สวนเฉลิมพระเกียรติ 72 พรรษา (หอนาฬิกา) เขตคลองสาน สวนสายไหมเธียรสวน กสบ. ร่วมใจพัฒนา (เขตสายไหม) ซึ่งขณะนี้ กรุงเทพมหานคร โดยสำนักสิ่งแวดล้อม อยู่ระหว่างการดำเนินการพัฒนาเพื่อเป็นพื้นที่สำหรับการใช้สอยของพี่น้องประชาชน
การลงพื้นที่ในครั้งนี้ นายประพาส เหลืองศิรินภา ผู้อำนวยการสำนักสิ่งแวดล้อม กรุงเทพมหานคร พร้อมด้วย นางสาวปาจริยา มหากาญจนะ ผู้อำนวยการสำนักงานบริหารจัดการพื้นที่สีเขียว สำนักสิ่งแวดล้อม นายเสาวรัจ นิลเนตร และนางณัฐรดา กมลประเสริฐสุข ผู้ช่วยผู้อำนวยการ

ที่มา : https://www.thaigov.go.th/news/contents/details/97688