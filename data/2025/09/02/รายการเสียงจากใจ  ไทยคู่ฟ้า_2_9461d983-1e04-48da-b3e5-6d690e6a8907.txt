รัฐบาลไทย-ข่าวทำเนียบรัฐบาล-เดินหน้ายกระดับไทย เป็น ศูนย์กลางอัญมณีโลก


วันจันทร์ที่ 23 มิถุนายน 2568
23/06/2568
พิมพ์
เดินหน้ายกระดับไทย เป็น ศูนย์กลางอัญมณีโลก
วันอาทิตย์ ที่ 22 มิ.ย.68
รัฐบาลเดินหน้า ยกระดับไทยให้เป็นศูนย์กลางอัญมณีโลก หลังยอดส่งออก 4
เดือนแรกของปีนี้เพิ่มขึ้นมากกว่าเท่าตัว โดยเฉพาะเดือนเมษายนที่ผ่านมา ส่งออกอัญมณีและเครื่องประดับ
(ไม่รวมทองคำ) มูลค่ากว่า 23,000 ล้านบาท เพิ่มขึ้นร้อยละ 39 โดยตลาดหลัก อย่างอเมริกา อังกฤษ ญี่ปุ่น
เยอรมนี อิตาลี ล้วนมียอดนำเข้าสูงขึ้น ขณะที่สินค้าที่ขายดีมาก ได้แก่ เครื่องประดับแพลทินัม แพลทินัมแท่ง
พลอย และเครื่องประดับเงิน รัฐบาลย้ำ เดินหน้ายกระดับอุตสาหกรรมที่ไทยถนัด เพื่อสร้างรายได้ให้ประเทศ
สร้างงานให้คนไทย และยกระดับเศรษฐกิจอย่างยั่งยืน
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/97725