รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ เปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม 


วันจันทร์ที่ 23 มิถุนายน 2568
22/06/2568
พิมพ์
รัฐมนตรีฯ เอกนัฏ เปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม
รัฐมนตรีฯ เอกนัฏ เปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม
วันนี้ (21 มิถุนายน 2568) นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นประธานเปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม ณ สนามกีฬาแบดมินตัน บริษัท ปูนซิเมนต์ไทย จำกัด (มหาชน) บางซื่อ กรุงเทพฯ โดยมี นายณัฐพล รังสิตพล ปลัดกระทรวงอุตสาหกรรม กล่าวรายงาน และนายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม นายวิฤทธิ์ วิเศษสินธุ์  นายศุภกิจ บุญศิริ รองปลัดกระทรวงอุตสาหกรรม นายเอกนิติ รมยานนท์ นายกฤศ จันทร์สุวรรณ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม พร้อมด้วยผู้บริหารระดับสูงกระทรวงอุตสาหกรรม ข้าราชการ เจ้าหน้าที่ด้านประชาสัมพันธ์ของกระทรวงอุตสาหกรรม ผู้สื่อข่าวสายเศรษฐกิจอุตสาหกรรม เข้าร่วม และมีนายปรเมศวร์ นิสากรเสน ผู้ช่วยผู้จัดการใหญ่ บริษัท ปูนซิเมนต์ไทย จำกัด ให้การต้อนรับ
รัฐมนตรีว่าการกระทรวงอุตสาหกรรม กล่าวว่า เป็นโอกาสอันดีที่คณะผู้บริหาร ข้าราชการ เจ้าหน้าที่ด้านประชาสัมพันธ์ของกระทรวงอุตสาหกรรม ได้มีโอกาสร่วมกิจกรรมแข่งขันกีฬาแบดมินตันกับผู้สื่อข่าวสายเศรษฐกิจอุตสาหกรรม ซึ่งนอกจากจะเป็นการสร้างความสัมพันธ์อันดี สร้างความรัก ความสามัคคีต่อกันแล้ว ยังเป็นการส่งเสริมให้ทุกท่าน มีสุขภาพกายที่แข็งแรงสมบูรณ์ และรู้จักใช้เวลาว่างให้เป็นประโยชน์ และขอขอบคุณบริษัท ปูนซิเมนต์ไทย จำกัด (มหาชน) หรือ SCG ที่ได้ให้ความอนุเคราะห์ด้านสถานที่จัดกิจกรรม รวมถึงอำนวยความสะดวกด้านอื่น ๆ เป็นอย่างดี ขอขอบคุณผู้สื่อข่าวทุกท่าน ที่ได้สละเวลาในวันหยุดมาร่วมกิจกรรมกับพวกเราชาวกระทรวงอุตสาหกรรม และขอบคุณคณะผู้บริหาร และเจ้าหน้าที่ทุกหน่วยงานในสังกัดกระทรวงอุตสาหกรรม ที่ได้ร่วมกันจัดกิจกรรมกีฬาสัมพันธ์
ปลัดกระทรวงอุตสาหกรรม กล่าวว่า สำหรับกิจกรรมกีฬาแบดมินตันจะเป็นการแข่งขันทีมชายคู่ 8 คู่  หญิงคู่ 8 คู่ และคู่ผสม 12 คู่ โดยแบ่งออกเป็น 2 ทีม คือ ทีมม่วงซ่า ประกอบด้วย ผู้บริหาร ข้าราชการ และเจ้าหน้าที่ผู้ปฏิบัติ หน้าที่ด้านการประชาสัมพันธ์ในสังกัดกระทรวงอุตสาหกรรม ทีมฟ้าแซ่บ ประกอบด้วย ผู้สื่อข่าวสายเศรษฐกิจอุตสาหกรรม
สำหรับผลการแข่งขันกีฬาแบดมินตัน ปรากฎว่า ทีมสีฟ้า (นักข่าว) เป็นฝ่ายชนะ ส่วนการประกวดขบวนพาเหรดและกองเชียร์ ทีมสีม่วง (กระทรวงอุตฯ) เป็นฝ่ายชนะ

ที่มา : https://www.thaigov.go.th/news/contents/details/97711