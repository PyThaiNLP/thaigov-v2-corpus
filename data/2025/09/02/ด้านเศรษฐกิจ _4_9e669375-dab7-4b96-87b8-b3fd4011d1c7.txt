รัฐบาลไทย-ข่าวทำเนียบรัฐบาล-​รองปลัดฯ ศุภกิจ เดินหน้าสัมมนากฎหมายโรงงาน ยกระดับคน-ยกเครื่องกฎหมาย รองรับอุตฯ สมัยใหม่


วันอาทิตย์ที่ 22 มิถุนายน 2568
22/06/2568
พิมพ์
​รองปลัดฯ ศุภกิจ เดินหน้าสัมมนากฎหมายโรงงาน ยกระดับคน-ยกเครื่องกฎหมาย รองรับอุตฯ สมัยใหม่
​รองปลัดฯ ศุภกิจ เดินหน้าสัมมนากฎหมายโรงงาน ยกระดับคน-ยกเครื่องกฎหมาย รองรับอุตฯ สมัยใหม่
วันที่ 12 มิถุนายน 2568 นายศุภกิจ บุญศิริ รองปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการ เรื่อง การพัฒนาและการปรับปรุงแก้ไขกฎหมายว่าด้วยโรงงานและกฎหมายในส่วนที่เกี่ยวข้อง สำหรับบุคลากรผู้ปฏิบัติงานด้านกฎหมายของกระทรวงอุตสาหกรรม ประจำปีงบประมาณ พ.ศ. 2568 โดยมี นายวชิระ ไม้แพ ที่ปรึกษาด้านกฎหมาย นายสมชัย เอมบำรุง ผู้อำนวยการกองกฏหมาย สำนักงานปลัดกระทรวงอุตสาหกรรม นายจิรวัฒน์  บุปผาพรหม ผู้อำนวยการกองกฎหมาย กรมโรงงานอุตสาหกรรม ข้าราชการ และบุคลากรด้านกฎหมาย 7 หน่วยงานระดับกรม 1 รัฐวิสาหกิจ รวมทั้งธนาคารพ้ฒนาวิสาหกิจขนาดกลางและขนาดย่อมแห่งประเทศไทย เข้าร่วมเป็นเวลา 3 วัน ระหว่างวันที่ 12-14 มิถุนายน 2568 ณ โรงแรมคลาสสิค คามิโอ จังหวัดระยอง
การสัมมนาครั้งนี้ มีวัตถุประสงค์เพื่อพัฒนาศักยภาพบุคลากรต้านกฎหมายของกระทรวงอุดสาหกรรม รวมทั้งมีการพัฒนาและปรับปรุงแก้ไขกฎหมาย และการแลกเปลี่ยนเรียนรู้ การประเมินผลสัมฤทธิ์ตามกฎหมายว่าตัวยโรงงานและกฎหมายที่เกี่ยวข้อง ตลอดจนเปิดโอกาสให้บุคลากรผู้ปฏิบัติงานกฎหมายของกระทรวงอุตสาหกรรมที่มีบทบาทในการบังคับใช้กฎหมาย การให้คำปรึกษา การได้ระดมสมอง คิดวิเคราะห์ปัญหาทางกฎหมายเกี่ยวกับภาคอุตสาหกรรม นอกจากนี้ ยังเป็นการเสริมสร้างความรู้ ความเข้าใจ ตลอดจนการพัฒนาศักยภาพของบุคลากรผู้ปฏิบัติงานด้านกฎหมายอย่างต่อเนื่อง เพื่อให้มีความพร้อมในการบังคับใช้ได้อย่างถูกต้อง และปฏิบัติงานได้อย่างมีประสิทธิภาพ
รองปลัดฯ ศุภกิจ กล่าวว่า "กิจกรรมการสัมมนาด้านกฎหมายเป็นเวทีสำคัญที่เปิดโอกาสให้บุคลากรด้านกฎหมายของกระทรวงอุตสาหกรรม ได้แลกเปลี่ยนความรู้ และประสบการณ์ รวมถึงพัฒนาแนวทางการปรับปรุงกฎหมายให้มีความทันสมัยและสอดรับกับบริบทของภาคอุตสาหกรรมในปัจจุบัน ซึ่งจะเป็นรากฐานสำคัญในการเสริมสร้างความเข้มแข็งให้แก่การดำเนินภารกิจของกระทรวงอุตสาหกรรมในอนาคต"
พร้อมกันนี้ ได้รับเกียรติจากวิทยากรผู้เชี่ยวชาญด้านกฎหมาย จำนวน 3 ท่าน ได้แก่ นายวชิระ ไม้แพ นิติกรทรงคุณวุฒิ นายสมชัย เอมบำรุง ผู้อำนวยการกองกฎหมาย สำนักงานปลัดกระทรวงอุตสาหกรรม และนายจิรวัฒน์ บุปผาพรหม ผู้อำนวยการกองกฎหมาย กรมโรงงานอุตสาหกรรม เป็นวิทยากร ในการสัมมนา ที่มีหลากหลายรูปแบบทั้งการบรรยาย การอภิปราย การแลกเปลี่ยนเรียนรู้ ระดมความคิดเห็น และการจัดทำข้อเสนอแนะเพื่อยกระดับแนวทางการปฏิบัติงานด้านกฎหมาย

ที่มา : https://www.thaigov.go.th/news/contents/details/97703