รัฐบาลไทย-ข่าวทำเนียบรัฐบาล-ปลัด​กระทรวง​ยุติธรรม​ เข้าร่วมงาน Thai food fair ณ ศาลาไทย Vanco da gama garden, เบเลม โปรตุเกส


วันจันทร์ที่ 23 มิถุนายน 2568
ปลัด​กระทรวง​ยุติธรรม​ เข้าร่วมงาน Thai food fair ณ ศาลาไทย Vanco da gama garden, เบเลม โปรตุเกส
ปลัด​กระทรวง​ยุติธรรม​ เข้าร่วมงาน Thai food fair ณ ศาลาไทย Vanco da gama garden, เบเลม โปรตุเกส
ในวันศุก​ร์ที่​ 20 มิถุนายน​ 2568​ นางพงษ์สวาท นีละโยธิน ปลัดกระทรวงยุติธรรม เข้าร่วมงาน Thai food fair ณ ศาลาไทย Vanco da gama garden, เบเลม โปรตุเกส ตามคำเชิญของนางกนกวรรณ เพ่งสุวรรณ เอกอัครราชฑูตไทยประจำโปรตุเกส โดยมี นางยุพา ทวีวัฒนะกิจบวร ปลัดสำนักนายกรัฐมนตรี พร้อมด้วย​ นางจิรภา สินธุนาวา รองปลัดกระทรวงยุติธรรม นายสหการณ์ เพ็ชรนรินทร์ อธิบดีกรมราชทัณฑ์ และคณะเจ้าหน้าที่​กรมราชทัณฑ์ไทย เข้าร่วม
ทั้งนี้​ งาน Thai food fair ณ ศาลาไทย Vanco da gama garden, เบเลม โปรตุเกส​ ได้จัดขึ้นจากความร่วมมือระหว่างกระทรวงต่างประเทศโปรตุเกส และสถานฑูตไทย เพื่อ​ประชาสัมพันธ์อาหารไทยให้ชาวโปรตุเกสได้เข้าใจในวัฒนธรรมไทยผ่านเรื่องราวของอาหารไทย รวมทั้งทักษะฝีมือของคนไทยในด้านต่าง ๆ  เช่น การนวด รวมทั้งเป็นการประชาสัมพันธ์เพื่อ​ส่งเสริมการท่องเที่ยวในประเทศไทย รวมทั้งทำให้คนไทยที่พำนักอาศัยที่ประเทศโปรตุเกสได้ร่วมมือกันเสริมสร้างภาพลักษณ์ประเทศไทยในเวทีนานาชาติ แสดงให้เห็นถึงความเป็นเอกลักษณ์ และวัฒนธรรมของไทยผ่านศิลปะ และมาตรฐานการผลิตด้านอาหารไปสู่เวทีนานาชาติ​

ที่มา : https://www.thaigov.go.th/news/contents/details/97691