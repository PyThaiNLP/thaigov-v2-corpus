รัฐบาลไทย-ข่าวทำเนียบรัฐบาล-“ดร.เฉลิมชัย” นำคณะผู้บริหาร ทส. ลงนามถวายสักการะ สมเด็จพระสังฆราช เนื่องในวันคล้ายวันประสูติ


วันจันทร์ที่ 23 มิถุนายน 2568
“ดร.เฉลิมชัย” นำคณะผู้บริหาร ทส. ลงนามถวายสักการะ สมเด็จพระสังฆราช เนื่องในวันคล้ายวันประสูติ
“ดร.เฉลิมชัย” นำคณะผู้บริหาร ทส. ลงนามถวายสักการะ สมเด็จพระสังฆราช เนื่องในวันคล้ายวันประสูติ
วันที่ 23 มิถุนายน 2568 เวลา 10.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายอภิชาต ศักดิเศรษฐ์ ที่ปรึกษา รมว.ทส. และ นายจตุพร บุรุษพัฒน์ ปลัด ทส. นำคณะผู้บริหารระดับสูงในสังกัดกระทรวงฯ ร่วมลงนามถวายสักการะเบื้องหน้าพระรูป สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เนื่องในโอกาสวันคล้ายวันประสูติ วันที่ 26 มิถุนายน 2568 ทรงเจริญพระชนมายุครบ 98 พรรษา ณ พระตำหนักสมเด็จพระสังฆราช วัดราชบพิธสถิตมหาสีมาราม กรุงเทพมหานคร ด้วยความสำนึกในพระเมตตาธรรม และน้อมรำลึกในพระกรุณาธิคุณ ตลอดจนร่วมสืบสานแนวทางแห่งความเมตตา ปัญญา และธรรมาภิบาล ในการปฏิบัติราชการเพื่อประโยชน์สุขของประชาชนและประเทศชาติสืบไป พร้อมนำคณะผู้บริหาร ทส. เข้าเฝ้ากราบเจ้าประคุณสมเด็จพระมหาวีรวงศ์ เลขานุการสมเด็จพระสังฆราช ในโอกาสนี้ด้วย

ที่มา : https://www.thaigov.go.th/news/contents/details/97736