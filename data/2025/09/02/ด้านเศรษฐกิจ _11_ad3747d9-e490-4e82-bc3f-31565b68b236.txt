รัฐบาลไทย-ข่าวทำเนียบรัฐบาล-เลขาฯ ลอรี่ ถกงานโต๊ะกลม สมาคมสตาร์ทอัพไทย ขับเคลื่อนภาครัฐ แก้ปัญหาอุตสาหกรรมด้วยนวัตกรรม


วันอาทิตย์ที่ 22 มิถุนายน 2568
22/06/2568
พิมพ์
เลขาฯ ลอรี่ ถกงานโต๊ะกลม สมาคมสตาร์ทอัพไทย ขับเคลื่อนภาครัฐ แก้ปัญหาอุตสาหกรรมด้วยนวัตกรรม
เลขาฯ ลอรี่ ถกงานโต๊ะกลม สมาคมสตาร์ทอัพไทย ขับเคลื่อนภาครัฐ แก้ปัญหาอุตสาหกรรมด้วยนวัตกรรม
18 มิถุนายน 2568 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมงาน "Strategic Roundtable on the Future of Thai Startups" จัดโดยสมาคมการค้าสตาร์ทอัพไทย มีวัตถุประสงค์เพื่อหารือเกี่ยวกับการเปลี่ยนผ่านของประเทศไทยสู่เศรษฐกิจที่ขับเคลื่อนด้วยนวัตกรรม โดยมีเป้าหมายเพื่อรวบรวมผู้กำหนดนโยบาย สตาร์ทอัพเทคโนโลยีชั้นนำ นักลงทุน หน่วยงานภาครัฐ และผู้นำระบบนิเวศ เพื่อการหารือเชิงนโยบายอย่างจำกัดวง ณ โรงแรม Sindhorn Midtown Hotel Bangkok
เลขาฯลอรี่ กล่าวว่า “วันนี้กระทรวงอุตสาหกรรมได้รับฟังแนวคิดและโซลูชั่นใหม่ๆจากสตาร์ทอัพไทยที่ใช้เทคโนโลยี นวัตกรรม มาช่วยเพิ่มประสิทธิภาพในการขับเคลื่อนภาคอุตสาหกรรมของประเทศไทยไปสู่อนาคต หนึ่งในความร่วมมือที่เห็นเป็นรูปธรรมคือระบบ“มอก.Watch” ของกระทรวงอุตสาหกรรม โดยสำนักงานมาตรฐานผลิตภัณฑ์อุตสาหกรรม (สมอ.) ที่ได้รับการผลักดันสนับสนุนจากรัฐมนตรีเอกนัฏ พร้อมพันธุ์ ที่ต้องการปฎิรูปอุตสาหกรรมด้วยเทคโนโลยีและนวัตกรรม โดยได้รับความร่วมมือจากผู้เชี่ยวชาญสตาร์ทอัพด้านเทคโนโลยี Ai ร่วมออกแบบและพัฒนากลไกการกรองข้อมูลจากแพลตฟอร์มออนไลน์ขายสินค้าไม่ได้มาตรฐานเพื่อปกป้องผู้บริโภคจากสินค้าไม่ได้คุณภาพและมาตรฐาน รวมถึงการสวมสิทธิ์สินค้า เพื่อสร้างความมั่นใจในการซื้อสินค้าออนไลน์”
“ในอนาคตเราอาจจะได้เห็นการผนึกกำลังระหว่าง สตาร์ทอัพไทย และ SMEs ไทยมากขึ้น เพื่อขับเคลื่อนและยกระดับภาคอุตสาหกรรม โดยใช้ฐานเครือข่ายลูกค้าของ SMEs ผสานกับเทคโนโลยี ความคิดสร้างสรรค์ของสตาร์ทอัพไทย ตอบโจทย์ความท้าทายในโลกธุรกิจที่เปลี่ยนแปลงอย่างรวดเร็ว ถือเป็นยุทธศาสตร์สำคัญในการสร้างการเติบโตอย่างยั่งยืน และเพิ่มขีดความสามารถในการแข่งขันให้กับภาคอุตสาหกรรมของประเทศไทยในระยะยาว” เลขาฯ ลอรี่กล่าวปิดท้าย
ในงานดังกล่าวได้รวบรวมผู้นำจากสตาร์ทอัพไทยกว่า 25 บริษัทที่มีฐานผู้ใช้งานเกิน 1 ล้านราย, ยูนิคอร์นไทยและภูมิภาคอาเซียนที่มีมูลค่ากิจการเกิน 1 พันล้านดอลลาร์สหรัฐ, ผู้ก่อตั้งสตาร์ทอัพที่ดำเนินธุรกิจเกิน 10 ปี, ผู้บริหารด้านนโยบายดิจิทัล, หน่วยงานรัฐภาครัฐที่มีบทบาทกำหนดทิศทางเศรษฐกิจดิจิทัล, นักลงทุนสถาบัน และหน่วยงานพัฒนาระบบนิเวศระดับประเทศ ทั้งนี้ได้มีการหารือแลกเปลี่ยนเรื่อง Unlocking Thai Startup: Policy x Structure x Innovation: แนวทางการยกระดับสตาร์ทอัพไทยสู่เครื่องยนต์เศรษฐกิจใหม่ ภายใต้โครงสร้างและนโยบายที่เอื้อต่อการแข่งขันระดับโลก Public-Private Co-Creation Platform: แนวทางความร่วมมือใหม่ระหว่างภาครัฐและภาคเอกชน เพื่อลดอุปสรรคเชิงระบบ เพิ่มประสิทธิภาพ และสร้างสภาพแวดล้อมที่เอื้อต่อการขยายกิจการ Scale-up และ Capital Market Pathway: IPO & Exit: ข้อเสนอเชิงกลไกตลาดทุนและนโยบายด้านภาษี เพื่อเพิ่มโอกาสให้กับสตาร์ทอัพไทย ในการเข้าถึงทุนระยะยาว เพื่อวางรากฐานระบบนิเวศเศรษฐกิจดิจิทัลและนวัตกรรม  อันเป็นประโยชน์ต่อการขยายตัวทางเศรษฐกิจ และเพิ่มขีดความสามารถในการแข่งขันของประเทศต่อไป

ที่มา : https://www.thaigov.go.th/news/contents/details/97715