รัฐบาลไทย-ข่าวทำเนียบรัฐบาล-เลขาฯรมว.กษ.  ร่วมพิธีเปิดงาน “มหกรรมผ้าไหม ไหมไทยสู่เส้นทางโลก ครั้งที่ 14”


วันเสาร์ที่ 21 มิถุนายน 2568
เลขาฯรมว.กษ.  ร่วมพิธีเปิดงาน “มหกรรมผ้าไหม ไหมไทยสู่เส้นทางโลก ครั้งที่ 14”
เลขาฯรมว.กษ.  ร่วมพิธีเปิดงาน “มหกรรมผ้าไหม ไหมไทยสู่เส้นทางโลก ครั้งที่ 14”
นางสาวอนงค์นาถ จ่าแก้ว เลขานุการรัฐมนตรีว่าการกระทรวงเกษตรและสหกรณ์ เข้าร่วมพิธีเปิดงาน “มหกรรมผ้าไหม ไหมไทยสู่เส้นทางโลก ครั้งที่ 14”เพื่อเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินีเนื่องในโอกาสวันเฉลิมพระชนมพรรษา 47 พรรษา โดยมี นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เป็นประธาน ณ หอประชุมกองทัพเรือ ซึ่งการจัดงานในครั้งนี้มีวัตถุประสงค์เพื่อประชาสัมพันธ์ผ้าไหมไทย รวมถึงเป็นการส่งเสริมมรดกไทยให้ประชาชนได้ตระหนักถึงความสำคัญของการอนุรักษ์วัฒนธรรรมไทย และให้ความสนใจสวมใส่ผ้าไหมไทยมากยิ่งขึ้น รวมทั้งเป็นการเพิ่มมูลค่าให้ผ้าไหมไทยที่จะเป็นการสร้างโอกาสเชิงพาณิชย์ทั้งในประเทศและต่างประเทศอีกด้วย
ในโอกาสนี้ เลขานุการรัฐมนตรีว่าการกระทรวงเกษตรและสหกรณ์ พร้อมด้วยผู้แทนรัฐบาลไทย เอกอัครราชทูตและคู่สมรส อุปทูต และตัวแทนสถานทูตกงสุลกิตติมศักดิ์ จาก 88 ประเทศ พร้อมใจกันสวมใส่ชุดผ้าไหมไทยอันงดงามผ่านการแสดง 6 องก์ ได้แก่ รอยอารยะ มรดกแผ่นดินไทย เสียงแห่งผ้าไทย นาฏมวยไทย สีสันสยาม และเสียงกลองแห่งแผ่นดิน ซึ่งสะท้อนถึงความหลากหลายทางวัฒนธรรมที่ผสานเข้ากับผ้าไหมไทยอย่างลงตัว

ที่มา : https://www.thaigov.go.th/news/contents/details/97696