รัฐบาลไทย-ข่าวทำเนียบรัฐบาล-​ผู้ตรวจฯ เศรษฐรัชต์ เข้าตรวจเยี่ยมและให้คำแนะนำสถาบันไฟฟ้าและอิเล็กทรอนิกส์ ชี้แนวทางยกระดับการทำงานตามนโยบายกระทรวงอุตสาหกรรม


วันอาทิตย์ที่ 22 มิถุนายน 2568
22/06/2568
พิมพ์
​ผู้ตรวจฯ เศรษฐรัชต์ เข้าตรวจเยี่ยมและให้คำแนะนำสถาบันไฟฟ้าและอิเล็กทรอนิกส์ ชี้แนวทางยกระดับการทำงานตามนโยบายกระทรวงอุตสาหกรรม
​ผู้ตรวจฯ เศรษฐรัชต์ เข้าตรวจเยี่ยมและให้คำแนะนำสถาบันไฟฟ้าและอิเล็กทรอนิกส์ ชี้แนวทางยกระดับการทำงานตามนโยบายกระทรวงอุตสาหกรรม
วันที่ 20 มิถุนายน 2568 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม พร้อมคณะ  เข้าตรวจเยี่ยมและให้คำแนะนำแก่ สถาบันไฟฟ้าและอิเล็กทรอนิกส์ โดยมี นายณรัฐ รุจิรัตน์ ผู้อำนวยการสถาบันไฟฟ้าและอิเล็กทรอนิกส์ ให้การต้อนรับและนำเสนอผลการดำเนินงาน ณ สถาบันไฟฟ้าและอิเล็กทรอนิกส์ อำเภอเมือง จังหวัดสมุทรปราการ
ตามที่ปลัดกระทรวงอุตสาหกรรม (นายณัฐพล รังสิตพล) มอบหมายให้ผู้ตรวจราชการกระทรวงอุตสาหกรรม เข้าตรวจแนะนำสถาบันเครือข่าย กระทรวงอุตสาหกรรม โดยมีวัตถุประสงค์เพื่อให้ผู้ตรวจราชการกระทรวงอุตสาหกรรมรับทราบ บทบาท ภารกิจ โครงสร้าง ผลการดำเนินงาน โครงการต่างๆ ที่สถาบันเครือข่ายดำเนินการร่วมกับกระทรวงอุตสาหกรรม
ผู้ตรวจฯ เศรษฐรัชต์ ได้เน้นย้ำและสื่อสารแนวทางการดำเนินงานตามตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และตามนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของ ดร.ณัฐพล รังสิตพล ปลัดกระทรวงอุตสาหกรรม พร้อมทั้งได้มอบแนวทางที่จะยกระดับการดำเนินงานของสถาบันฯ และให้คำแนะนำเกี่ยวกับการพัฒนาบทบาท ภารกิจของสถาบันฯ

ที่มา : https://www.thaigov.go.th/news/contents/details/97702