รัฐบาลไทย-ข่าวทำเนียบรัฐบาล-รัฐบาลย้ำคำสั่งมอบงาน รองนายกฯ 3 คน  ดูงานกระทรวง แทน 8 รมต.ที่ลาออก  ส่วนรอง นรม. นายพีระพันธุ์  นายพิชัยฯ ใช้คำสั่งเดิมไม่ต้องประกาศซ้ำ ยืนยันไม่มีนัยยะใดๆ ทางการเมือง 


วันเสาร์ที่ 21 มิถุนายน 2568
21/06/2568
พิมพ์
รัฐบาลย้ำคำสั่งมอบงาน รองนายกฯ 3 คน  ดูงานกระทรวง แทน 8 รมต.ที่ลาออก  ส่วนรอง นรม. นายพีระพันธุ์  นายพิชัยฯ ใช้คำสั่งเดิมไม่ต้องประกาศซ้ำ ยืนยันไม่มีนัยยะใดๆ ทางการเมือง
รอง นรม. พีระพันธ์ุยังคงนั่งตำแหน่ง รองนายกฯ ควบ รมว. ก.พลังงาน เหมือนเดิม
วันนี้ ( 21 มิถุนายน 2568 ) เวลา  16.00 น.  นายจิรายุ  ห่วงทรัพย์ ที่ปรึกษาของนายกรัฐมนตรี เปิดเผยว่า ในการมอบหมายงานให้กับรองนายกรัฐมนตรีทั้ง 3 ท่าน ของพรรคเพื่อไทยนั้น เป็นไปตามที่รองนายกรัฐมนตรี นายอนุทิน ชาญวีรกูลลาออก ส่วนกรณีของนายพีระพันธุ์ สาลีรัฐวิภาคนั้น ไม่มีอะไรเปลี่ยนแปลง ยังคงคำสั่งเดิม ตามคำสั่งเดิมที่ได้มีการมอบหมายหน้าที่ดูแลงานไว้ก่อนหน้านี้แล้วไม่จำเป็นต้องประกาศซ้ำ ซึ่งหากดูจากคำสั่งฉบับล่าสุดนี้ จะเห็นได้ว่ารองนายกรัฐมนตรีอีกท่านของพรรคเพื่อไทย คือ นายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลังก็ยังคงคำสั่งเดิมไว้ ไม่ได้รับมอบหมายให้ดูแลกระทรวงใดเพิ่มเติม ซึ่งคำสั่งใหม่นี้เป็นเพียงมอบงานจาก 8 ตำแหน่งที่มีการลาออก ซึ่งมีทั้งรัฐมนตรีว่าการ และรัฐมนตรีช่วยว่าการ ที่จะต้องมีผู้ควบคุมดูแลบริหารราชการในห้วงที่ไม่มีผู้รับผิดชอบอยู่ ซึ่งการมอบหมายงานให้กับรองนายกรัฐมนตรีทั้ง 3 ท่านดังกล่าวนี้ไม่มีนัยยะสำคัญทางการเมืองใดๆ ทั้งสิ้น ซึ่งนายพีระพันธุ์ สาลีรัฐวิภาค รองนายกรัฐมนตรียังคงดำรงตำแหน่งรองนายกรัฐมนตรีและรัฐมนตรีว่าการกระทรวงพลังงานตามปรกติ นายจิรายุกล่าว

ที่มา : https://www.thaigov.go.th/news/contents/details/97693