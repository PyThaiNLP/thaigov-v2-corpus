รัฐบาลไทย-ข่าวทำเนียบรัฐบาล-ปลัดเกษตรฯ เข้าร่วมการประชุมคณะอนุกรรมการว่าด้วยเกษตรกรรม ป่าไม้ และประมง ครั้งที่ 15 ภายใต้กรอบ JTEPA ครั้งที่ 15 


วันศุกร์ที่ 20 มิถุนายน 2568
ปลัดเกษตรฯ เข้าร่วมการประชุมคณะอนุกรรมการว่าด้วยเกษตรกรรม ป่าไม้ และประมง ครั้งที่ 15 ภายใต้กรอบ JTEPA ครั้งที่ 15
ปลัดเกษตรฯ เข้าร่วมการประชุมคณะอนุกรรมการว่าด้วยเกษตรกรรม ป่าไม้ และประมง ครั้งที่ 15 ภายใต้กรอบ JTEPA ครั้งที่ 15
เมื่อวันที่ 19 มิถุนายน 2568 นายประยูร อินสกุล ปลัดกระทรวงเกษตรและสหกรณ์ พร้อมด้วยผู้บริหารระดับสูงกระทรวงเกษตรและสหกรณ์ เข้าร่วมการประชุมคณะอนุกรรมการว่าด้วยเกษตรกรรม ป่าไม้ และประมง
ครั้งที่ 15 (the 15th Meeting of the Sub-Committee on Agriculture, Forestry and Fisheries) ภายใต้
ความตกลงหุ้นส่วนเศรษฐกิจไทย–ญี่ปุ่น (Japan–Thailand Economic Partnership Agreement: JTEPA)
ณ จังหวัดฮอกไกโด ประเทศญี่ปุ่น จัดโดยกระทรวงเกษตร ป่าไม้ และประมงญี่ปุ่น (Ministry of Agriculture, Forestry and Fisheries: MAFF) การประชุมมีวัตถุประสงค์เพื่อติดตามการดำเนินการและแสวงหาความร่วมมือ
ด้านการเกษตรใหม่ โดยที่ประชุมได้รับทราบผลการประชุมคณะอนุกรรมการพิเศษร่วมด้านการเชื่อมโยงท้องถิ่น
สู่ท้องถิ่น (The Special Sub-Committee on Local to Local Linkage) และผลการประชุมคณะอนุกรรมการพิเศษว่าด้วยความปลอดภัยอาหาร (Special Sub - Committee on Food Safety Meeting) ซึ่งจัดขึ้นเมื่อวันที่ 18 มิถุนายน 2568 และร่วมกันหารือแนวทางการดำเนินงานผ่านโครงการความร่วมมือต่าง ๆ เพื่อความยั่งยืนและมั่นคงทางอาหาร รวมทั้งการเปลี่ยนแปลงสภาพภูมิอากาศ
นอกจากนี้ ฝ่ายญี่ปุ่นได้หารือแนวทางการดำเนินโครงการที่อยู่ภายใต้แผนความร่วมมือสีเขียวอาเซียน-ญี่ปุ่น (ASEAN-Japan MIDORI Cooperation Plan) ซี่งสอดคล้องกับนโยบายของกระทรวงเกษตรและสหกรณ์
ที่ให้ความสำคัญกับการปรับใช้เทคโนโลยีและนวัตกรรมทางการเกษตร โดยฝ่ายไทยได้นำเสนอการป้องกันและควบคุมการเผาในภาคเกษตรของกระทรวงเกษตรและสหกรณ์ ซึ่งเป็นหนึ่งในนโยบายสำคัญของกระทรวงฯ เพื่อลดปัญหา
ฝุ่นละออง PM2.5 ที่เกิดจากการเผาในพื้นที่เกษตรกรรม ทั้งนี้ ฝ่ายญี่ปุ่นพร้อมสนับสนุนการดำเนินความร่วมมือ
เพื่อนำไปสู่ความยั่งยืนและมั่นคงของภาคเกษตร

ที่มา : https://www.thaigov.go.th/news/contents/details/97682