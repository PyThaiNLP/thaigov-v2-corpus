รัฐบาลไทย-ข่าวทำเนียบรัฐบาล-​“เอกนัฏ” ร่วมคณะรัฐมนตรีศึกษางานศูนย์จิตอาสา 904 สืบสานแนวพระราชดำริเศรษฐกิจพอเพียง


วันอาทิตย์ที่ 22 มิถุนายน 2568
22/06/2568
พิมพ์
​“เอกนัฏ” ร่วมคณะรัฐมนตรีศึกษางานศูนย์จิตอาสา 904 สืบสานแนวพระราชดำริเศรษฐกิจพอเพียง
​“เอกนัฏ” ร่วมคณะรัฐมนตรีศึกษางานศูนย์จิตอาสา 904 สืบสานแนวพระราชดำริเศรษฐกิจพอเพียง
วันที่ 19 มิถุนายน 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมกิจกรรมศึกษาดูงานในหลักสูตรการฝึกปฏิบัติและเรียนรู้งานเศรษฐกิจพอเพียงของศูนย์ฝึกโรงเรียนจิตอาสา 904 (บางเขน) เขตบางเขน กรุงเทพมหานคร โดยมีนางสาวแพทองธาร ชินวัตร นายกรัฐมนตรีและรัฐมนตรีว่าการกระทรวงการคลัง เป็นผู้นำคณะรัฐมนตรีเข้าร่วมกิจกรรม ณ ศูนย์ฝึกโรงเรียนจิตอาสา 904 (บางเขน) เขตบางเขน กรุงเทพมหานคร
สำหรับศูนย์ฝึกโรงเรียนจิตอาสา 904 ถือเป็นต้นแบบของการพัฒนาและเสริมสร้างศักยภาพประชาชน ตามพระราชดำริของพระบาทสมเด็จพระเจ้าอยู่หัว ซึ่งมุ่งเน้นให้คนไทยมีคุณภาพชีวิตที่ดี ภายใต้ปรัชญาของเศรษฐกิจพอเพียง พร้อมยึดมั่นในพระราชปณิธาน “ประเทศชาติมั่นคง ประชาชนมีความสุข แก้ไขในสิ่งผิด สืบสานในพระราชปณิธาน” โดยกิจกรรมการฝึกปฏิบัติและดูงาน แบ่งออกเป็น 3 ส่วนหลัก ได้แก่ แปลงที่ 1 การแก้ไขปัญหาตามภูมิสังคม แปลงที่ 2 การจัดการและการเอาตัวรอดในภาวะวิกฤติ และแปลงที่ 3 การพึ่งพาตนเอง ซึ่งผู้เข้าร่วมจะได้เรียนรู้ทั้งภาคทฤษฎีและปฏิบัติจริงในการดำเนินชีวิตตามแนวทางเศรษฐกิจพอเพียง และการจัดการเกษตรทฤษฎีใหม่ตามแนวพระราชดำริ พร้อมทั้งซึมซับคุณค่าของวัฒนธรรม ภูมิปัญญาท้องถิ่น และการดำรงชีวิตอย่างมีจิตอาสา ซึ่งสามารถนำไปประยุกต์ใช้ในชีวิตประจำวัน รวมถึงขยายผลสู่ชุมชนและสังคมได้อย่างยั่งยืน

ที่มา : https://www.thaigov.go.th/news/contents/details/97709