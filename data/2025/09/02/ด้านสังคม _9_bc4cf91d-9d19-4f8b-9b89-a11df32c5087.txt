รัฐบาลไทย-ข่าวทำเนียบรัฐบาล-ดีอี -ETDA เปิดงาน Bangkok AI Week 2025 มหกรรม AI ระดับโลก


วันจันทร์ที่ 23 มิถุนายน 2568
ดีอี -ETDA เปิดงาน Bangkok AI Week 2025 มหกรรม AI ระดับโลก
ดีอี -ETDA เปิดงาน Bangkok AI Week 2025 มหกรรม AI ระดับโลก
วันที่ 23 มิถุนายน 2568 กระทรวงดิจิทัลเพื่อเศรษฐกิจและสังคม (ดีอี) โดย สำนักงานพัฒนาธุรกรรมทางอิเล็กทรอนิกส์ (สพธอ.) หรือ ETDA เปิดงาน Bangkok AI Week 2025 มหกรรม AI ระดับชาติครั้งยิ่งใหญ่ ซึ่งจัดขึ้น ตั้งแต่วันที่23 – 27 มิถุนายน 2568 ทั่วกรุงเทพฯ อาทิ House Samyan, Victor Club, Centara Grand, TK Park, Marriott Marquis และอื่นๆ
ทั้งนี้งานดังกล่าวจัดขึ้นภายใต้แนวคิด AI POWERED NATION เสริมสร้างโอกาสเศรษฐกิจดิจิทัลให้ประชาชนทุกกลุ่ม และยืนยันจุดยืนของไทยที่ไม่เพียงใช้ AI แต่ต้องพร้อมสร้างและกำหนดทิศทาง AI อย่างมีจริยธรรม จัดขึ้น ณ House Samyan, ชั้น 5 สามย่านมิตรทาวน์
สำหรับหัวข้อเสวนาภายในการเปิดกิจกรรม คือ ยุทธศาสตร์ AI ไทย: วางจุดยืนอย่างไรในเวทีโลก (AI Strategy Thailand: Where do we stand in the world?)
โดยมีผู้เชี่ยวชาญร่วมเสวนาให้ความรู้ และแลกเปลี่ยนประสบการณ์ ได้แก่ ดร.ศักดิ์ เสกขุนทด ปรึกษาอาวุโส สำนักงานพัฒนาธุรกรรมทางอิเล็กทรอนิกส์ (สพธอ.) หรือ ETDA นายพชร อารยะการกุล ประธานเจ้าหน้าที่บริหาร บริษัท บลูบิค กรุ๊ป จำกัด (มหาชน) นายแพทย์ปิยะฤทธิ์ อิทธิชัยวงศ์ CEO and Co-Founder, Preceptor AI วิศวกรด้าน AI และ AIGC Expert Fellows

ที่มา : https://www.thaigov.go.th/news/contents/details/97737