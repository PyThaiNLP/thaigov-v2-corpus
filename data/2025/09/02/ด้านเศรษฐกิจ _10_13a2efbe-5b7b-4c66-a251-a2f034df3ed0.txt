รัฐบาลไทย-ข่าวทำเนียบรัฐบาล-​ปลัดฯ ณัฐพล ร่วมแสดงความยินดีแก่ผู้เข้าร่วมการฝึกอบรมฯ เตรียมความพร้อมเป็นอุตสาหกรรมจังหวัด รุ่นที่ 1 


วันจันทร์ที่ 23 มิถุนายน 2568
22/06/2568
พิมพ์
​ปลัดฯ ณัฐพล ร่วมแสดงความยินดีแก่ผู้เข้าร่วมการฝึกอบรมฯ เตรียมความพร้อมเป็นอุตสาหกรรมจังหวัด รุ่นที่ 1
​ปลัดฯ ณัฐพล ร่วมแสดงความยินดีแก่ผู้เข้าร่วมการฝึกอบรมฯ เตรียมความพร้อมเป็นอุตสาหกรรมจังหวัด รุ่นที่ 1
20 มิถุนายน 2568 ดร.ณัฐพล รังสิตพล ปลัดกระทรวงอุตสาหกรรม ให้เกียรติเป็นประธานปิดการฝึกอบรมหลักสูตรพัฒนาสมรรถนะเจ้าหน้าที่สำนักงานอุตสาหกรรมจังหวัด : เตรียมความพร้อมเป็นอุตสาหกรรมจังหวัด รุ่นที่ 1 พร้อมด้วย นายพรยศ กลั่นกรอง อธิบดีกรมโรงงานอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายดุสิต อนันตรักษ์ รองอธิบดีกรมส่งเสริมอุตสาหกรรม และนายเตมีย์ พันธุวงค์ราช ผู้ช่วยปลัดกระทรวงอุตสาหกรรม ร่วมถ่ายภาพกับผู้เข้าร่วมฝึกอบรม ณ โรงแรมเดอะ ทวิน ทาวเวอร์ กรุงเทพฯ
การฝึกอบรมในวันสุดท้ายนี้ เป็นกิจกรรมการเสวนา “ระบบข้อมูล การบริหารจัดการข้อมูล การกำกับติดตามสถานประกอบการตาม พ.ร.บ. และกฎหมายที่เกี่ยวข้อง การบันทึกข้อมูลในระบบ” โดยมี นายวิฤทธิ์ วิเศษสินธุ์ รองปลัดกระทรวงอุตสาหกรรม นายธีรทัศน์ อิศรางกูร ณ อยุธยา รองอธิบดีกรมโรงงานอุตสาหกรรม นางสาวอารยา ไสลเพชร รองอธิบดีกรมอุตสาหกรรมพื้นฐานและการเหมืองแร่ นางพงษ์ศิริ วรรณศรี รองเลขาธิการสำนักงานมาตรฐานผลิตภัณฑ์อุตสาหกรรม และเจ้าหน้าที่ที่เกี่ยวข้องร่วมเสวนาแลกเปลี่ยนความรู้ และตอบข้อซักถาม
สำหรับหลักสูตรพัฒนาสมรรถนะเจ้าหน้าที่สำนักงานอุตสาหกรรมจังหวัด : เตรียมความพร้อมเป็นอุตสาหกรรมจังหวัด แบ่งเป็น 2 รุ่น ๆ ละ 40 คน โดยรุ่นที่ 1 จัดขึ้นระหว่างวันที่ 16-20 มิถุนายน 2568 และรุ่นที่ 2 จัดขึ้นระหว่างวันที่ 23-27 มิถุนายน 2568

ที่มา : https://www.thaigov.go.th/news/contents/details/97712