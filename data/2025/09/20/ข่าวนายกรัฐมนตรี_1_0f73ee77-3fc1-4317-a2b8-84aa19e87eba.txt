รัฐบาลไทย-ข่าวทำเนียบรัฐบาล-โปรดเกล้าฯ แต่งตั้ง คณะรัฐมนตรีชุดใหม่ “รัฐบาลนายกฯ อนุทิน”

วันศุกร์ที่ 19 กันยายน 2568
19/09/2568
พิมพ์
โปรดเกล้าฯ แต่งตั้ง คณะรัฐมนตรีชุดใหม่ “รัฐบาลนายกฯ อนุทิน”
ราชกิจจานุเบกษา เผยแพร่ประกาศพระบรมราชโองการโปรดเกล้าโปรดกระหม่อม แต่งตั้งรัฐมนตรี
วันนี้ 19 กันยายน 2568 เว็บไซต์ราชกิจจานุเบกษา เผยแพร่ประกาศพระบรมราชโองการโปรดเกล้าโปรดกระหม่อม แต่งตั้งรัฐมนตรี ดังนี้
พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการโปรดเกล้าโปรดกระหม่อม ให้ประกาศว่า ตามที่ได้ทรงพระกรุณาโปรดเกล้าโปรดกระหม่อมแต่งตั้ง นายอนุทิน ชาญวีรกูล เป็นนายกรัฐมนตรี ตามประกาศลงวันที่ 7 กันยายน พุทธศักราช 2568 แล้ว นั้น
บัดนี้ นายอนุทิน ชาญวีรกูล นายกรัฐมนตรี ได้เลือกสรรผู้ที่สมควรดำรงตำแหน่งรัฐมนตรี เพื่อบริหารราชการแผ่นดินสืบต่อไปแล้ว
อาศัยอำนาจตามความในมาตรา 158 ของรัฐธรรมนูญแห่งราชอาณาจักรไทย จึงทรงพระกรุณาโปรดเกล้าฯ แต่งตั้งรัฐมนตรี ดังต่อไปนี้
​​
นายพิพัฒน์ รัชกิจประการ
เป็นรองนายกรัฐมนตรีและรัฐมนตรีว่าการกระทรวงคมนาคม
นายโสภณ ซารัมย์
เป็นรองนายกรัฐมนตรี
นายบวรศักดิ์ อุวรรณโณ
เป็นรองนายกรัฐมนตรี
นายเอกนิติ นิติทัณฑ์ประภาศ
เป็นรองนายกรัฐมนตรีและรัฐมนตรีว่าการกระทรวงการคลัง
ร้อยเอก ธรรมนัส พรหมเผ่า
เป็นรองนายกรัฐมนตรีและรัฐมนตรีว่าการกระทรวงเกษตรและสหกรณ์
นายสุชาติ ชมกลิ่น
เป็นรองนายกรัฐมนตรีและรัฐมนตรีว่าการกระทรวงทรัพยากรธรรมชาติและสิ่งแวดล้อม
นายภราดร ปริศนานันทกุล
เป็นรัฐมนตรีประจำสำนักนายกรัฐมนตรี
นางสาวศุภมาส อิศรภักดี
เป็นรัฐมนตรีประจำสำนักนายกรัฐมนตรี
นายนภินทร ศรีสรรพางค์
เป็นรัฐมนตรีประจำสำนักนายกรัฐมนตรี
นายสันติ ปิยะทัต
เป็นรัฐมนตรีประจำสำนักนายกรัฐมนตรี
พลเอก ณัฐพล นาคพาณิชย์
เป็นรัฐมนตรีว่าการกระทรวงกลาโหม
พลโท อดุลย์ บุญธรรมเจริญ
เป็นรัฐมนตรีช่วยว่าการกระทรวงกลาโหม
นายวรภัค ธันยาวงษ์
เป็นรัฐมนตรีช่วยว่าการกระทรวงการคลัง
นายสีหศักดิ์ พวงเกตุแก้ว
เป็นรัฐมนตรีว่าการกระทรวงการต่างประเทศ
นายอรรถกร ศิริลัทธยากร
เป็นรัฐมนตรีว่าการกระทรวงการท่องเที่ยวและกีฬา
นายอัครา พรหมเผ่า
เป็นรัฐมนตรีว่าการกระทรวงการพัฒนาสังคมและความมั่นคงของมนุษย์
นายสุรศักดิ์ พันธ์เจริญวรกุล
เป็นรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม
นายอามินทร์ มะยูโซ๊ะ
เป็นรัฐมนตรีช่วยว่าการกระทรวงเกษตรและสหกรณ์
นายนเรศ ธำรงค์ทิพยคุณ
เป็นรัฐมนตรีช่วยว่าการกระทรวงเกษตรและสหกรณ์
นางสาวมัลลิกา จิระพันธุ์วาณิช
เป็นรัฐมนตรีช่วยว่าการกระทรวงคมนาคม
นายไชยชนก ชิดชอบ
เป็นรัฐมนตรีว่าการกระทรวงดิจิทัลเพื่อเศรษฐกิจและสังคม
นายอรรถพล ฤกษ์พิบูลย์
เป็นรัฐมนตรีว่าการกระทรวงพลังงาน
นางศุภจี สุธรรมพันธุ์
เป็นรัฐมนตรีว่าการกระทรวงพาณิชย์
นายอนุทิน ชาญวีรกูล
เป็นรัฐมนตรีว่าการกระทรวงมหาดไทยอีกตำแหน่งหนึ่ง
นายทรงศักดิ์ ทองศรี
เป็นรัฐมนตรีช่วยว่าการกระทรวงมหาดไทย
นายศักดิ์ดา วิเชียรศิลป์
เป็นรัฐมนตรีช่วยว่าการกระทรวงมหาดไทย
นางสาวศศิธร กิตติธรกุล
เป็นรัฐมนตรีช่วยว่าการกระทรวงมหาดไทย
พลตำรวจตรี รุทธพล เนาวรัตน์
เป็นรัฐมนตรีว่าการกระทรวงยุติธรรม
นางสาวตรีนุช เทียนทอง
เป็นรัฐมนตรีว่าการกระทรวงแรงงาน
นางสาวซาบีดา ไทยเศรษฐ์
เป็นรัฐมนตรีว่าการกระทรวงวัฒนธรรม
นางนฤมล ภิญโญสินวัฒน์
เป็นรัฐมนตรีว่าการกระทรวงศึกษาธิการ
นายองอาจ วงษ์ประยูร
เป็นรัฐมนตรีช่วยว่าการกระทรวงศึกษาธิการ
นายพัฒนา พร้อมพัฒน์
เป็นรัฐมนตรีว่าการกระทรวงสาธารณสุข
นายวรโชติ สุคนธ์ขจร
เป็นรัฐมนตรีช่วยว่าการกระทรวงสาธารณสุข
นายธนกร วังบุญคงชนะ
เป็นรัฐมนตรีว่าการกระทรวงอุตสาหกรรม
จ่าเอก ยศสิงห์ เหลี่ยมเลิศ
เป็นรัฐมนตรีช่วยว่าการกระทรวงอุตสาหกรรม
ทั้งนี้ ตั้งแต่บัดนี้เป็นต้นไป
ประกาศ ณ วันที่ 19 กันยายน พุทธศักราช 2568 เป็นปีที่ 10 ในรัชกาลปัจจุบัน
ผู้รับสนองพระบรมราชโองการ
อนุทิน ชาญวีรกูล
นายกรัฐมนตรี

ที่มา : https://www.thaigov.go.th/news/contents/details/100611