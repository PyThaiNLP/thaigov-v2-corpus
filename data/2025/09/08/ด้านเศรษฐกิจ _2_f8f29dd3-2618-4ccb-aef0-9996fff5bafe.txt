รัฐบาลไทย-ข่าวทำเนียบรัฐบาล-​ปลัดฯ ณัฐพล นำทีม ก.อุตฯ เปิดกิจกรรม “Ozone Flow Run : วิ่งโฟลว์ โกว์ให้สุด” รวมพลังนักวิ่งกว่า 1,000 คน รณรงค์รักษ์โลก ลดสารทำลายโอโซน

วันจันทร์ที่ 8 กันยายน 2568
07/09/2568
พิมพ์
​ปลัดฯ ณัฐพล นำทีม ก.อุตฯ เปิดกิจกรรม “Ozone Flow Run : วิ่งโฟลว์ โกว์ให้สุด” รวมพลังนักวิ่งกว่า 1,000 คน รณรงค์รักษ์โลก ลดสารทำลายโอโซน
​ปลัดฯ ณัฐพล นำทีม ก.อุตฯ เปิดกิจกรรม “Ozone Flow Run : วิ่งโฟลว์ โกว์ให้สุด” รวมพลังนักวิ่งกว่า 1,000 คน รณรงค์รักษ์โลก ลดสารทำลายโอโซน
วันที่ 7 กันยายน 2568 นายณัฐพล รังสิตพล ปลัดกระทรวงอุตสาหกรรม เป็นประธานเปิดกิจกรรม “Ozone Flow Run : วิ่งโฟลว์ โกว์ให้สุด” โดยมี นายศุภกิจ บุญศิริ รองปลัดกระทรวงอุตสาหกรรม นายพรยศ กลั่นกรอง อธิบดีกรมโรงงานอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางสาวฐิติลักษณ์ คำพา ผู้ว่าราชการจังหวัดราชบุรี นายสุนทร แก้วสว่าง นายธีรทัศน์ อิศรางกูร ณ อยุธยา นายปณตสรรค์ สูจยานนท์ รองอธิบดีกรมโรงงานอุตสาหกรรม นายดุสิต อนันตรักษ์ รองอธิบดีกรมส่งเสริมอุตสาหกรรม นายเตมีย์ พันธุวงค์ราช ผู้ช่วยปลัดกระทรวงอุตสาหกรรม นางสาวสาคร เลิศชุติมากุล นายกองค์การบริหารส่วนตำบลหนองกบ และนางจันทร์จิรา บางเสน อุตสาหกรรมจังหวัดราชบุรี คณะผู้บริหาร และเจ้าหน้าที่ที่เกี่ยวข้องเข้าร่วม ณ บึงกระจับ อำเภอบ้านโป่ง จังหวัดราชบุรี
การจัดกิจกรรมครั้งนี้มีวัตถุประสงค์เพื่อสร้างความตระหนักรู้ถึงคุณค่าของชั้นบรรยากาศโอโซนในการปกป้องโลกจากรังสีอัลตราไวโอเลต รวมถึงกระตุ้นให้สังคมเห็นความสำคัญของการจัดการปัญหาการทำลายชั้นบรรยากาศ ตลอดจนเผยแพร่ความรู้เกี่ยวกับพิธีสารมอนทรีออลฯ และบทบาทของประเทศไทยในการลดและเลิกใช้สารไฮโดรคลอโรฟลูออโรคาร์บอน (HCFCs) และลดการใช้สารไฮโดรฟลูออโรคาร์บอน (HFCs) ตามข้อกำหนดของพิธีสารมอนทรีออลฯ ฉบับแก้ไข
สำหรับกิจกรรมวิ่งแบ่งออกเป็น 2 ระยะ ได้แก่ Fun Run ระยะทาง 5 กิโลเมตร และมินิมาราธอน ระยะทาง 10 กิโลเมตร ซึ่งมีผู้เข้าร่วมกว่า 1,000 คน โดยผู้เข้าเส้นชัยทุกคนจะได้รับเหรียญรางวัลที่ผลิตจากกระดาษรีไซเคิล สามารถย่อยสลายได้เองตามธรรมชาติ และภายในยังบรรจุเมล็ดพันธุ์ไม้ฟอกอากาศที่สามารถนำไปปลูกต่อได้ ถือเป็นสัญลักษณ์ของการส่งต่อคุณค่าด้านสิ่งแวดล้อม นอกจากการวิ่งแล้ว ยังมีกิจกรรมเสริมเพื่อสร้างการมีส่วนร่วมและเรียนรู้ด้านสิ่งแวดล้อม อาทิ “Ozone Flow Quiz” การจัดนิทรรศการและตอบคำถามความรู้เกี่ยวกับโอโซน รวมถึงกิจกรรมรักษ์โลกที่เปิดโอกาสให้ผู้เข้าร่วมงานนำขวดพลาสติกจำนวน 20 ขวด มาแลกรับเสื้อที่ผลิตจากเส้นใยรีไซเคิล เพื่อร่วมกันสร้างคุณค่าใหม่ให้กับวัสดุเหลือใช้

ที่มา : https://www.thaigov.go.th/news/contents/details/100447