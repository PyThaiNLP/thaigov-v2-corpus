รัฐบาลไทย-ข่าวทำเนียบรัฐบาล-นายสรวงศ์ เทียนทอง อำลาตำแหน่งรัฐมนตรีว่าการกระทรวงการท่องเที่ยวและกีฬา

วันจันทร์ที่ 8 กันยายน 2568
นายสรวงศ์ เทียนทอง อำลาตำแหน่งรัฐมนตรีว่าการกระทรวงการท่องเที่ยวและกีฬา
นายสรวงศ์ เทียนทอง อำลาตำแหน่งรัฐมนตรีว่าการกระทรวงการท่องเที่ยวและกีฬา
วันที่ 8 กันยายน 2568 เวลา 12.30 น. ณ  กระทรวงการท่องเที่ยวและกีฬา นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา ได้เดินทางมาอำลาตำแหน่งและกล่าวขอบคุณคณะผู้บริหารและเจ้าหน้าที่กระทรวงฯ อย่างเป็นทางการ โดยมีนางสาวนัทรียา ทวีวงศ์ ปลัดกระทรวงการท่องเที่ยวและกีฬา พร้อมด้วยคณะผู้บริหาร ข้าราชการ และเจ้าหน้าที่จากทุกหน่วยงานในสังกัดกระทรวงฯ ร่วมมอบดอกไม้เพื่อแสดงความขอบคุณและให้กำลังใจ
บรรยากาศในการอำลาเต็มไปด้วยความอบอุ่นและความผูกพัน รมว.สรวงศ์ฯ ได้กล่าวถึงความร่วมมือและความมุ่งมั่นในการทำงานของเจ้าหน้าที่ทุกท่าน ที่ได้ร่วมกันขับเคลื่อนภารกิจด้านการท่องเที่ยวและกีฬาให้ก้าวหน้าตามนโยบายที่วางไว้ การทำงานร่วมกันตลอดระยะเวลาที่ผ่านมาเป็นส่วนสำคัญที่ทำให้สามารถบรรลุเป้าหมายต่างๆ และสร้างความสำเร็จให้แก่ประเทศ
ในช่วงท้ายของการอำลา ขณะที่ รมว.สรวงศ์ฯ กำลังก้าวขึ้นรถออกจากกระทรวงฯ ได้มีฝนตกปรอยๆ ทำให้บรรยากาศดูชุ่มฉ่ำและน่าจดจำ ซึ่งถือเป็นความประทับใจสุดท้ายที่สะท้อนถึงความสัมพันธ์อันดีระหว่างผู้นำและทีมงาน

ที่มา : https://www.thaigov.go.th/news/contents/details/100464