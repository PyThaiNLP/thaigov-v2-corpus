รัฐบาลไทย-ข่าวทำเนียบรัฐบาล-ผู้ตรวจฯ วัชรุน ปิดจ็อบตรวจราชการ ปีงบประมาณ 2568 รอบที่ 2 ร่วมหารือ ผู้ว่าฯ สระแก้ว แก้ปัญหาแรงงานภาคการผลิตจากสถานการณ์ชายแดนไทย-กัมพูชา

วันจันทร์ที่ 8 กันยายน 2568
08/09/2568
พิมพ์
ผู้ตรวจฯ วัชรุน ปิดจ็อบตรวจราชการ ปีงบประมาณ 2568 รอบที่ 2 ร่วมหารือ ผู้ว่าฯ สระแก้ว แก้ปัญหาแรงงานภาคการผลิตจากสถานการณ์ชายแดนไทย-กัมพูชา
ผู้ตรวจฯ วัชรุน ปิดจ็อบตรวจราชการ ปีงบประมาณ 2568 รอบที่ 2 ร่วมหารือ ผู้ว่าฯ สระแก้ว แก้ปัญหาแรงงานภาคการผลิตจากสถานการณ์ชายแดนไทย-กัมพูชา
วันที่ 26 - 28 สิงหาคม 2568 นายวัชรุน จุ้ยจำลอง ผู้ตรวจราชการกระทรวงอุตสาหกรรม ลงพื้นที่ตรวจราชการกลุ่มจังหวัดภาคตะวันออก 2 (จังหวัดนครนายก สระแก้ว และปราจีนบุรี) โดยมี นายปริญญา โพธิสัตย์ ผู้ว่าราชการจังหวัดสระแก้ว ให้การต้อนรับและร่วมหารือข้อราชการ พร้อมด้วย นายบุญรวย เลิศวนิชย์ทิพย์ อุตสาหกรรมจังหวัดนครนายก นายสุนัย พิริยสกุลพัฒน์ อุตสาหกรรมจังหวัดสระแก้ว นายวิเชียร ทองด้วง อุตสาหกรรมจังหวัดปราจีนบุรี คณะผู้บริหารและเจ้าหน้าที่สำนักงานอุตสาหกรรมจังหวัดในแต่ละพื้นที่เข้าร่วมและรายงานผลการดำเนินงานของอุตสาหกรรมแต่ละจังหวัด
โดย ผู้ตรวจฯ วัชรุน ได้เน้นย้ำให้สำนักงานอุตสาหกรรมจังหวัด ดำเนินการตามนโยบาย ดังนี้
1. บูรณาการทำงานร่วมกับหน่วยงานต่าง ๆ ในการขับเคลื่อนการพัฒนาอุตสาหกรรมในมิติเชิงพื้นที่
2. กำชับให้เจ้าหน้าที่กำกับดูแลสถานประกอบการโรงงานและเหมืองแร่ ให้ปฏิบัติตามกฎหมายและผ่านระบบ i-Auditor และติดตามการรายงานข้อมูลผ่านระบบ iSingle Form
3. ติดตามเรื่องร้องเรียนผ่าน “แจ้งอุต” ให้เร่งรัดการตอบรับและตรวจสอบข้อร้องเรียนโดยเร็ว
4. เน้นย้ำการตรวจกำกับดูแลโรงงานที่เคยออกคำสั่งตามมาตรา 37 และ 39 ตาม พ.ร.บ.โรงงาน
5. เร่งรัดติดตามโรงงานที่มีความเสี่ยงสูงและมีผลกระทบต่อชุมชนและสิ่งแวดล้อม
6. เร่งรัดการเบิกจ่ายงบประมาณให้เป็นไปตามเป้าหมาย
7. ยกระดับสถานประกอบการให้ได้รับการรับรองอุตสาหกรรมสีเขียวในระดับ 2-5 ตามเป้าหมายปีงบประมาณ 2568
8. เตรียมจัดทำข้อมูลนำเสนอโครงการ Flagship ปี 2570
พร้อมรับฟังข้อคิดเห็น ข้อเสนอแนะ ปัญหาอุปสรรคต่างๆ ของสำนักงานฯ เพื่อเสนอต่อผู้บริหารฯ พร้อมทั้งให้กำลังใจและชื่นชมเจ้าหน้าที่ที่ตั้งใจปฏิบัติงาน
นอกจากนี้ ผู้ตรวจฯ วัชรุน และคณะได้ลงพื้นที่เข้าตรวจเยี่ยมการประกอบกิจการ ดังนี้
1) โรงโม่หินเขาภูหีบ บริษัท พี.ที.เอ. คอนสตรัคชั่น จำกัด ตำบลไทยอุดม อำเภอคลองหาด จังหวัดสระแก้ว ประกอบกิจการทำเหมืองแร่หินอุตสาหกรรมชนิดหินปูนเพื่อเป็นวัตถุดิบที่ใช้ในอุตสาหกรรมก่อสร้าง

ที่มา : https://www.thaigov.go.th/news/contents/details/100466