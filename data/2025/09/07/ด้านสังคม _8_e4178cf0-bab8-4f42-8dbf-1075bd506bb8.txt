รัฐบาลไทย-ข่าวทำเนียบรัฐบาล-ดีอี จัดกิจกรรมสร้างการรับรู้ เพื่อรู้เท่าทันและรับมือกับข่าวปลอม ผู้นำชุมชน ครั้งที่ 4 จ.สกลนคร

วันเสาร์ที่ 6 กันยายน 2568
ดีอี จัดกิจกรรมสร้างการรับรู้ เพื่อรู้เท่าทันและรับมือกับข่าวปลอม ผู้นำชุมชน ครั้งที่ 4 จ.สกลนคร
ดีอี จัดกิจกรรมสร้างการรับรู้ เพื่อรู้เท่าทันและรับมือกับข่าวปลอม ผู้นำชุมชน ครั้งที่ 4 จ.สกลนคร
วันที่ 6 กันยายน 2568 ว่าที่ รต.ธนะสิทธิ์ เอี่ยมอนันชัย ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงาน การจัดกิจกรรมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 4 ภายใต้โครงการศูนย์ประสานงานและแก้ไขปัญหาข่าวปลอม (Anti Fake News Center: AFNC) โดยมี นายพรรณธนู วรรณกางซ้าย ที่ปรึกษารัฐมนตรีว่าการกระทรวงดีอี และผู้ที่เกี่ยวข้องเข้าร่วม ณ ห้องประชุม Starlight See Stars & Forest Resort จ.สกลนคร
สำหรับกิจกรรมครั้งนี้ จัดขึ้นเพื่อเป็นการสร้างความตระหนักรู้ เสริมสร้างทักษะการใช้งานเทคโนโลยีอย่างปลอดภัย สร้างภูมิคุ้มกัน และแนวทางป้องกันภัยทางออนไลน์ให้กับประชาชนทุกกลุ่ม โดยเน้นเป็นกลุ่มผู้นำชุมชน และประชาชนในพื้นที่ (เน้นกลุ่มผู้สูงอายุ) เนื่องจากเป็นกลุ่มเป้าหมายหลักที่จะมีส่วนช่วยในการขยายผลเพื่อสร้างการรับรู้ ในการรับข้อมูลข่าวสารอย่างมีวิจารณญาณ ก่อนจะเผยแพร่หรือส่งต่อในทางสื่อสังคมออนไลน์ โดยมุ่งเน้นการวิเคราะห์แยกแยะข่าวสาร ข่าวจริง ข่าวปลอม และข่าวบิดเบือน ผ่านกิจกรรมการบรรยาย และการจัดอภิปราย ในหัวข้อ “เสริมภูมิคุ้มกันข่าวปลอม: รวมพลังคนรุ่นใหญ่ วัยเก๋า” และการเสวนาในหัวข้อ “เชื่อมต่อชุมชน รู้เท่าทันโลกดิจิทัล : ป้องกันข่าวปลอม สร้างสังคมอบอุ่น” เพื่อสร้างความรู้ความเข้าใจและเตรียมความพร้อมในการรับมือกับข้อมูลข่าวสารที่คลาดเคลื่อนในปัจจุบัน

ที่มา : https://www.thaigov.go.th/news/contents/details/100434