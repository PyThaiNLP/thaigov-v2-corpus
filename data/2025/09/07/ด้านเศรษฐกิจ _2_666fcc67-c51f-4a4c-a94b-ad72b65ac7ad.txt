รัฐบาลไทย-ข่าวทำเนียบรัฐบาล-ผู้ตรวจฯ วัชรุน ลงพื้นที่ตรวจราชการประจำปีงบประมาณ 2568 รอบที่ 2 และร่วมตรวจราชการแบบบูรณาการ ขับเคลื่อนนโยบายสำคัญของรัฐบาล กลุ่มจังหวัดภาคตะวันออก 2 จังหวัดจันทบุรี ตราด

วันพฤหัสบดีที่ 4 กันยายน 2568
04/09/2568
พิมพ์
ผู้ตรวจฯ วัชรุน ลงพื้นที่ตรวจราชการประจำปีงบประมาณ 2568 รอบที่ 2 และร่วมตรวจราชการแบบบูรณาการ ขับเคลื่อนนโยบายสำคัญของรัฐบาล กลุ่มจังหวัดภาคตะวันออก 2 จังหวัดจันทบุรี ตราด
ผู้ตรวจฯ วัชรุน ลงพื้นที่ตรวจราชการประจำปีงบประมาณ 2568 รอบที่ 2 และร่วมตรวจราชการแบบบูรณาการ ขับเคลื่อนนโยบายสำคัญของรัฐบาล กลุ่มจังหวัดภาคตะวันออก 2 จังหวัดจันทบุรี ตราด
ระหว่างวันที่ 5 - 7 สิงหาคม 2568
นายวัชรุน จุ้ยจำลอง ผู้ตรวจราชการกระทรวงอุตสาหกรรม ลงพื้นที่ตรวจราชการกลุ่มจังหวัดภาคตะวันออก 2 และร่วมคณะสำนักงานปลัดสำนักนายกรัฐมนตรีเพื่อตรวจราชการแบบบูรณาการโดยมี นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรีให้การต้อนรับ พร้อมด้วยนายอภิรักษ์ อ่ำสุริยะ อุตสาหกรรมจังหวัดจันทบุรี นางสาวสุวรรณี ลิ้มจิตสมบูรณ์ อุตสาหกรรมจังหวัดตราด คณะผู้บริหารและเจ้าหน้าที่สำนักงานอุตสาหกรรมจังหวัดในแต่ละพื้นที่เข้าร่วมและรายงานผลการดำเนินงานของอุตสาหกรรมจังหวัด
โดย ผู้ตรวจฯ วัชรุน ได้เน้นย้ำให้สำนักงานอุตสาหกรรมจังหวัด ดำเนินการตามนโยบาย ดังนี้
1. บูรณาการทำงานร่วมกับหน่วยงานต่าง ๆ ในการขับเคลื่อนการพัฒนาอุตสาหกรรมในมิติเชิงพื้นที่
2. กำชับให้เจ้าหน้าที่กำกับดูแลสถานประกอบการโรงงานและเหมืองแร่ ให้ปฏิบัติตามกฎหมายและผ่านระบบ i-Auditor และติดตามการรายงานข้อมูลผ่านระบบ iSingle Form
3. ติดตามเรื่องร้องเรียนผ่าน “แจ้งอุต” ให้เร่งรัดการตอบรับและตรวจสอบข้อร้องเรียนโดยเร็ว
4. เน้นย้ำการตรวจกำกับดูแลโรงงานที่เคยออกคำสั่งตามมาตรา 37 และ 39 ตาม พ.ร.บ.โรงงาน
5. เร่งรัดติดตามโรงงานที่มีความเสี่ยงสูงและมีผลกระทบต่อชุมชนและสิ่งแวดล้อมให้เป็นไปตามเป้าหมาย
6. เร่งรัดการเบิกจ่ายงบประมาณให้เป็นไปตามเป้า และดำเนินการตาม มติ ครม. อย่างเคร่งครัด
7. ยกระดับสถานประกอบการให้ได้รับการรับรองอุตสาหกรรมสีเขียวในระดับ 2-5 ตามเป้าหมายปีงบประมาณ 2568
8. เตรียมจัดทำข้อมูลนำเสนอโครงการ Flagship ปี 2570 โดยให้ครอบคลุม สอดคล้องตามยุทธศาสตร์ชาติ และแผนแม่บทด้านต่างๆ ที่เกี่ยวข้อง
พร้อมรับฟังข้อคิดเห็น ข้อเสนอแนะ ปัญหาอุปสรรคต่างๆ ของสำนักงานฯ เพื่อเสนอต่อผู้บริหารฯ พร้อมทั้งให้กำลังใจและชื่นชมเจ้าหน้าที่ที่ตั้งใจปฏิบัติงาน
นอกจากนี้ ผู้ตรวจฯ วัชรุน และคณะได้ลงพื้นที่เข้าตรวจเยี่ยมการประกอบกิจการ ดังนี้
1) ห้องเย็นเกาฟง โรงงานแปรรูปทุเรียนเพื่อการส่งออก ประกอบกิจการรับซื้อ ขายปลีก ขายส่ง ผัก ผลไม้ อาหารสด แช่แข็ง อบแห้ง และแปรรูปทุกชนิด ตำบลเขาวัว อำเภอท่าใหม่ จันทบุรี
2) โรงแต่งแร่ทรายแก้ว บริษัท อินดัสเตรียล มินเนอรัล ดิวิลอปเม้นส์ จำกัด ประกอบกิจการแต่งแร่ทรายแก้วเพื่อเป็นวัตถุดิบที่ใช้ในอุตสาหกรรม ตำบลเขาบายศรี อำเภอท่าใหม่ จันทบุรี

ที่มา : https://www.thaigov.go.th/news/contents/details/100403