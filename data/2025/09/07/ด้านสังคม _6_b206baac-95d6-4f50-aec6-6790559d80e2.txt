รัฐบาลไทย-ข่าวทำเนียบรัฐบาล-ดีอี จัดกิจกรรม อบรมสร้างการรับรู้ฯ พร้อมรับมือ “ข่าวปลอม” ครั้งที่ 4 ณ จังหวัดสกลนคร

วันศุกร์ที่ 5 กันยายน 2568
ดีอี จัดกิจกรรม อบรมสร้างการรับรู้ฯ พร้อมรับมือ “ข่าวปลอม” ครั้งที่ 4 ณ จังหวัดสกลนคร
ดีอี จัดกิจกรรม อบรมสร้างการรับรู้ฯ พร้อมรับมือ “ข่าวปลอม” ครั้งที่ 4 ณ จังหวัดสกลนคร
วันที่ 5 กันยายน 2568 ว่าที่ ร.ต.ธนะสิทธิ์ เอี่ยมอนันชัย ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) กล่าวเปิดกิจกรรมเสริมสร้างการรับรู้เพื่อรู้เท่าทันและรับมือกับข่าวปลอม ในสถานศึกษา ครั้งที่ 4 ภายใต้โครงการศูนย์ประสานงานและแก้ไขปัญหาข่าวปลอม (Anti Fake News Center: AFNC) โดยมี นายพรรณธนู วรรณกางซ้าย ที่ปรึกษารัฐมนตรีว่าการกระทรวงดีอี และผู้ที่เกี่ยวข้องเข้าร่วม ณ โรงเรียนสว่างแดนดิน จังหวัดสกลนคร
สำหรับกิจกรรมครั้งนี้ จัดขึ้นเพื่อเป็นการสร้างความตระหนักรู้ เสริมสร้างทักษะการใช้งานเทคโนโลยีอย่างปลอดภัย สร้างภูมิคุ้มกัน และแนวทางป้องกันภัยทางออนไลน์ให้กับประชาชนทุกกลุ่ม โดยเน้นถึงเยาวชน นักเรียน และนักศึกษามีการใช้งานสื่อสังคมออนไลน์อย่างแพร่หลาย ซึ่งถือเป็นภารกิจสำคัญของกระทรวงดีอี เพื่อสร้างความเชื่อมั่นในการใช้งานเทคโนโลยีดิจิทัล และรู้เท่าทันสื่อสังคมออนไลน์ ที่มีบทบาทสำคัญในชีวิตประจำวัน โดยมุ่งเน้นการวิเคราะห์แยกแยะข่าวสาร ข่าวจริง ข่าวปลอม และข่าวบิดเบือนผ่านนิทรรศการและเกมเสริมทักษะที่เหมาะสมกับกลุ่มเป้าหมาย พร้อมบรรยายพิเศษหัวข้อ "วิธีรับมือข่าวปลอมในยุคดิจิทัล" โดยวิทยากรผู้เชี่ยวชาญ เพื่อสร้างความรู้ความเข้าใจและเตรียมความพร้อมในการรับมือกับข้อมูลข่าวสารที่คลาดเคลื่อนในปัจจุบัน

ที่มา : https://www.thaigov.go.th/news/contents/details/100427