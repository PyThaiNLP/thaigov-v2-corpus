รัฐบาลไทย-ข่าวทำเนียบรัฐบาล-​ผู้ตรวจฯ วัชรุน ลงพื้นที่ตรวจราชการ 5 จังหวัดภาคเหนือตอนล่าง เน้นอุตสาหกรรมยั่งยืนคู่ชุมชน

วันเสาร์ที่ 6 กันยายน 2568
06/09/2568
พิมพ์
​ผู้ตรวจฯ วัชรุน ลงพื้นที่ตรวจราชการ 5 จังหวัดภาคเหนือตอนล่าง เน้นอุตสาหกรรมยั่งยืนคู่ชุมชน
​ผู้ตรวจฯ วัชรุน ลงพื้นที่ตรวจราชการ 5 จังหวัดภาคเหนือตอนล่าง เน้นอุตสาหกรรมยั่งยืนคู่ชุมชน
วันที่ 18 – 22 สิงหาคม 2568
นายวัชรุน จุ้ยจำลอง ผู้ตรวจราชการกระทรวงอุตสาหกรรม ลงพื้นที่ตรวจราชการประจำปีงบประมาณ 2568 รอบที่ 2 กลุ่มจังหวัดภาคเหนือตอนล่าง 1 ณ จังหวัดเพชรบูรณ์ อุตรดิตถ์ ตาก สุโขทัย พิษณุโลก โดยมี นายพสุ สุครีวก อุตสาหกรรมจังหวัดเพชรบูรณ์ นายสิงห์คำ อายะชู อุตสาหกรรมจังหวัดอุตรดิตถ์ นางรินทร์รัตน์ดา ซึ้งสัมปทาน อุตสาหกรรมจังหวัดพิษณุโลก นายอดิศร จตุรพิรีย์ อุตสาหกรรมจังหวัดสุโขทัย และนางอรุณี คันธมาลา อุตสาหกรรมจังหวัดตาก คณะผู้บริหารและเจ้าหน้าที่สำนักงานอุตสาหกรรมจังหวัดในแต่ละพื้นที่ให้การต้อนรับและรายงานผลการดำเนินงานของอุตสาหกรรมจังหวัด
ผู้ตรวจฯวัชรุน ได้เน้นย้ำให้สำนักงานอุตสาหกรรมจังหวัดบูรณาการการทำงานร่วมกับหน่วยงานในจังหวัดอย่างใกล้ชิด และให้การดำเนินงานตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของ ดร.ณัฐพล รังสิตพล ปลัดกระทรวงอุตสาหกรรม พร้อมทั้งได้มอบแนวทางที่จะยกระดับการ ”ปรับปรุง” การดำเนินงานที่จะสร้างการ”เปลี่ยนแปลง” เพื่อ”ปกป้อง”ประชาชนและชุมชนโดยรอบจากมลพิษและปัญหาสิ่งแวดล้อม พร้อมทั้ง”ปราบปราม” ปฏิบัติการเชิงรุกกับผู้ที่ฝ่าฝืนและกระทำผิดกฎหมายอย่างจริงจังและเข้มงวด เพื่อให้อุตสาหกรรมสามารถที่จะดำรงอยู่คู่กับชุมชนอย่างยั่งยืน ต่อยอดการพัฒนาอุตสาหกรรมเศรษฐกิจควบคู่กับการปรับตัวให้เข้ากับวิถีใหม่ให้สามารถเติบโตได้อย่างยั่งยืน พร้อมรับฟังข้อคิดเห็น ข้อเสนอแนะ ปัญหาอุปสรรคต่างๆ ของสำนักงานฯ เพื่อเสนอต่อผู้บริหารฯ ตลอดจนให้กำลังใจและชื่นชมเจ้าหน้าที่ผปฏิบัติผู้ปฏิบัติงาน
นอกจากนี้ ผู้ตรวจฯ วัชรุน และคณะได้ตรวจเยี่ยมการประกอบกิจการและติดตามการดำเนินงานที่เกี่ยวข้องกับสำนักงานอุตสาหกรรมจังหวัด ดังนี้
1) บริษัท อัครา รีซอร์สเซส จำกัด (มหาชน) ตำบลท้ายดง อำเภอวังโป่ง จังหวัดเพชรบูรณ์ ประกอบกิจการเหมืองแร่ทองคำและเงิน
2) โรงงานบริษัทเอ็มแอนด์บีคอร์เปอเรชั่น ตำบลบ้านดารา อำเภอพิชัย จังหวัดอุตรดิตถ์ ดำเนินธุรกิจผลิตและจำหน่ายไข่ไก่ และผลิตภัณฑ์จากไข่ทุกชนิด (A-FRESH)
3) บริษัท Father Man Group จังหวัดสุโขทัย ประกอบธุรกิจแปรรูปผลไม้ อบแห้ง จำหน่ายทั้งในประเทศและส่งออก สร้างรายได้สู่ชุมชนอย่างยั่งยืน
4) เยี่ยมชมการพัฒนาน้ำขุมเหมืองแร่ โรงแต่งแร่เฟสสปาร์ ตำบลวังประจบ อำเภอเมืองตาก จังหวัดตาก
5) ติดตามการบริหารจัดการกากแคดเมี่ยม จังหวัดตาก

ที่มา : https://www.thaigov.go.th/news/contents/details/100436