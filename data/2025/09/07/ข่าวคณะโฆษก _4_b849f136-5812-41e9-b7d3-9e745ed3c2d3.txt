รัฐบาลไทย-ข่าวทำเนียบรัฐบาล-เลขา ฯ นายกรัฐมนตรี ยังคงปฏิบัติหน้าที่ บนตึกไทยคู่ฟ้า  

วันศุกร์ที่ 5 กันยายน 2568
05/09/2568
พิมพ์
เลขา ฯ นายกรัฐมนตรี ยังคงปฏิบัติหน้าที่ บนตึกไทยคู่ฟ้า
ทำเนียบรัฐบาลตามปกติ
วันนี้ (5 กันยายน 2568) นายจิรายุ ห่วงทรัพย์ โฆษกประจำสำนักนายกรัฐมนตรี ปฏิเสธกระแสข่าวที่ระบุว่ามีทีมงานของบางพรรคการเมือง เข้ามาสำรวจพื้นที่ภายในตึกไทยคู่ฟ้า ทำเนียบรัฐบาล เพื่อเตรียมจัดสถานที่นั่งทำงานของทีมงาน ยืนยันว่าขณะนี้ นายแพทย์ พรหมินทร์ เลิศสุริย์เดช เลขาธิการนายกรัฐมนตรี ยังคงปฏิบัติภารกิจบนตึกไทยคู่ฟ้า ทำเนียบรัฐบาล รวมทั้งคณะทำงานก็ยังปฏิบัติงานกันตามปกติ ซึ่งการบริหารราชการและการทำงานต่างๆ ในช่วงรัฐบาลรักษาการ จะยังคงดำเนินตามภารกิจและเพื่อประโยชน์ของพี่น้องประชาชน จนกว่าจะมีนายกรัฐมนตรีและรัฐบาลชุดใหม่เข้ามารับหน้าที่ต่อไป เพื่อการเปลี่ยนผ่านบริหารราชการแผ่นดินยังคงเป็นไปอย่างราบรื่นไร้รอยต่อ

ที่มา : https://www.thaigov.go.th/news/contents/details/100416