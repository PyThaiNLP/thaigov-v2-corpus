รัฐบาลไทย-ข่าวทำเนียบรัฐบาล-ที่ปรึกษารมว.เกษตรฯ เปิดสัมมนาอนุกรรมการกองทุนฯ ภาคเหนือ ย้ำทำบัญชีครัวเรือนคือทางออก เพื่อแก้ไขปัญหาหนี้สิน


วันพฤหัสบดีที่ 20 มีนาคม 2568
ที่ปรึกษารมว.เกษตรฯ เปิดสัมมนาอนุกรรมการกองทุนฯ ภาคเหนือ ย้ำทำบัญชีครัวเรือนคือทางออก เพื่อแก้ไขปัญหาหนี้สิน
ที่ปรึกษารมว.เกษตรฯ เปิดสัมมนาอนุกรรมการกองทุนฯ ภาคเหนือ ย้ำทำบัญชีครัวเรือนคือทางออก เพื่อแก้ไขปัญหาหนี้สิน
วันที่ 20 มีนาคม 2568 เวลา 10.00 น. นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ เป็นประธานพิธีเปิดโครงการสัมมนาการจัดทำแผนยุทธศาสตร์ระดับจังหวัดปึงบประมาณ 2568 และสร้างความเข้าใจบทบาทหน้าที่ของคณะอนุกรรมการกองทุนฟื้นฟูและพัฒนาเกษตรกรจังหวัด (ภาคเหนือ) ระหว่างวันที่ 19 - 21 มีนาคม 2568 โดยมีนายทรงพล วิชัยขัทคะ รองผู้ว่าราชการจังหวัดพิษณุโลก กล่าวให้การต้อนรับ และนายสไกร พิมพ์บึง เลขาธิการ กฟก. ได้กล่าวรายงานวัตถุประสงค์การสัมมนา ในการนี้เกษตรจังหวัดพิษณุโลกและหัวหน้าหน่วยงานในสังกัดกระทรวงเกษตรและสหกรณ์ ร่วมเป็นเกียรติในการเปิดสัมมนาในครั้งนี้ด้วยนายบุญสิงห์ วรินทร์รักษ์ ที่ปรึกษา รมว.เกษตรฯ เปิดเผยภายหลัง เป็นประธานพิธีเปิดการประชุมสัมมนาว่า การสัมมนาครั้งนี้ เป็นการการจัดทำแผนยุทธศาสตร์ ระดับจังหวัด และสร้างความเข้าใจบทบาทหน้าที่ของคณะอนุกรรมการกองทุนฟื้นฟูและพัฒนาเกษตรกรจังหวัด (ภาคเหนือ) โดยอนุกรรมการฯจังหวัดจะต้องทำงานร่วมกับสำนักงานสาขา ในด้านจัดการหนี้ฯ ด้านฟื้นฟูฯจึงจำเป็นต้องมีแผนยุทธศาสตร์ของตนเองซึ่งเป็นเครื่องมือสำคัญที่ใช้ในการทำงานสำคัญต่อการแก้ไขปัญหาหนี้สินและการส่งเสริมการฟื้นฟูอาชีพให้เกษตรกร ท้ายที่สุดนี้ ท่านที่ปรึกษา รมว.เกษตรฯ มีความยินดีเป็นอย่างยิ่งที่จะผลักดัน และสนับสนุนการแก้ไขปัญหาความเดือดร้อนของ
เกษตรกรให้ถึงที่สุด รวมไปจนถึงให้จัดทำบัญชีครัวเรือน เพื่อง่ายต่อการตรารสอบช่วยควบคุมรักษาการใช้จ่าย เพื่อจะได้แก้ไขปรับปรุงในการใช้จ่ายได้ทัน ช่วยในการวิเคราะห์แก้ไขปัญหาหนี้สินต่าง ๆ ได้ ในการนี้ท่านที่ปรึกษา รมว.เกษตรและสหกรณ์ได้มอบเช็คชำระหนี้แทนเกษตรกรและโฉนดที่ดินที่ได้รับการจัดการหนี้ให้เกษตรกร

ที่มา : https://www.thaigov.go.th/news/contents/details/94570