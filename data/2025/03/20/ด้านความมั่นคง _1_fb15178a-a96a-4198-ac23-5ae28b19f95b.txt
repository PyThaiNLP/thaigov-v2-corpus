รัฐบาลไทย-ข่าวทำเนียบรัฐบาล-“เฉลิมชัย“ รับ “นายกฯ แพทองธาร” ตรวจเยี่ยม ศกพ. ปลื้มค่าฝุ่น PM2.5 ลดลง 


วันพฤหัสบดีที่ 20 มีนาคม 2568
“เฉลิมชัย“ รับ “นายกฯ แพทองธาร” ตรวจเยี่ยม ศกพ. ปลื้มค่าฝุ่น PM2.5 ลดลง
“เฉลิมชัย“ รับ “นายกฯ แพทองธาร” ตรวจเยี่ยม ศกพ. ปลื้มค่าฝุ่น PM2.5 ลดลง
“เฉลิมชัย“ รับ “นายกฯ แพทองธาร” ตรวจเยี่ยม ศกพ. ปลื้มค่าฝุ่น PM2.5 ลดลง
วันที่ 19 มีนาคม 2568 เวลา 11.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นำคณะผู้บริหารระดับสูงในสังกัดกระทรวงฯ ให้การต้อนรับ นางสาวแพทองธาร ชินวัตร นายกรัฐมนตรี ในการติดตามการดำเนินงานรับมือและบริหารจัดการสถานการณ์ฝุ่นละออง PM2.5 ณ ศูนย์สื่อสารการแก้ไขปัญหามลพิษทางอากาศ (ศกพ.) ชั้น 7 อาคารกระทรวงทรัพยากรธรรมชาติและสิ่งแวดล้อม เพื่อรับทราบความสำเร็จในการรับมือและบริหารจัดการสถานการณ์ฝุ่นละออง PM2.5 ตามนโยบายรัฐบาล และภาพรวมสถานการณ์ฝุ่นละออง PM2.5 ในประเทศไทย
นายกรัฐมนตรี กล่าวว่า กระทรวงทรัพยากรธรรมชาติและสิ่งแวดล้อม ถือเป็นหน่วยงานหลักที่ได้บูรณาการการทำงานกับหลายหน่วยงานที่เกี่ยวข้อง ในการป้องกัน แก้ไขปัญหาไฟป่า หมอกควันและฝุ่นละออง PM2.5 อย่างจริงจัง ส่งผลให้ปีนี้ค่าเฉลี่ยฝุ่น PM2.5 ลดลงกว่าปีก่อนถึง 16% พร้อมเป็นห่วงสถานการณ์ฝุ่นควันในช่วงแล้งก่อนเข้าฤดูฝน 60 วันต่อจากนี้ โดยมอบหมายให้หน่วยงานที่เกี่ยวข้องปฏิบัติหน้าที่อย่างเต็มความสามารถ และแจ้งเตือนให้ประชาชนรับทราบเพื่อป้องกันผลกระทบต่อสุขภาพ นอกจากนี้ ได้เน้นย้ำในการทำความเข้าใจ พร้อมขอความร่วมมือกับประชาชนในพื้นที่ และการนำกฎหมายที่มีอยู่ มาบังคับใช้ให้จริงจังยิ่งขึ้น เพื่อให้ฝุ่นควันในประเทศลดลงอย่างต่อเนื่องและยั่งยืน

ที่มา : https://www.thaigov.go.th/news/contents/details/94535