รัฐบาลไทย-ข่าวทำเนียบรัฐบาล-ปลัดดีอี ประชุมคณะทำงานขับเคลื่อนการเข้าร่วมภาคีฯ การค้าข้ามพรมแดนแบบไร้กระดาษในเอเชีย-แปซิฟิก


วันพฤหัสบดีที่ 20 มีนาคม 2568
ปลัดดีอี ประชุมคณะทำงานขับเคลื่อนการเข้าร่วมภาคีฯ การค้าข้ามพรมแดนแบบไร้กระดาษในเอเชีย-แปซิฟิก
ปลัดดีอี ประชุมคณะทำงานขับเคลื่อนการเข้าร่วมภาคีฯ การค้าข้ามพรมแดนแบบไร้กระดาษในเอเชีย-แปซิฟิก
วันที่ 20 มีนาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ทำหน้าที่ประธานการประชุมคณะทำงานเฉพาะกิจเพื่อขับเคลื่อนการเข้าร่วมเป็นภาคีความตกลงว่าด้วยการอำนวยความสะดวกทางการค้าข้ามพรมแดนแบบไร้กระดาษในเอเชียและแปซิฟิก (Framework Agreement on Facilitation of Cross-border Paperless Trade in Asia and the Pacific: CPTA) ภายใต้ UNESCAP ครั้งที่ 1/2568 โดยมี นางสาวกัลยา ชินาธิวร ที่ปรึกษาด้านต่างประเทศกระทรวงดีอี และผู้ที่เกี่ยวข้องเข้าร่วม ณ ห้องประชุม 803 กระทรวงดิจิทัลเพื่อเศรษฐกิจและสังคม และผ่านสื่ออิเล็กทรอนิกส์
โดยที่ประชุมฯ ได้มีการหารือแนวทางการขับเคลื่อนการเข้าร่วมเป็นภาคี CPTA ร่วมกับหน่วยงานที่เกี่ยวข้อง เพื่อสนับสนุนการแลกเปลี่ยนและการยอมรับร่วมกันของข้อมูลและเอกสารทางการค้าในรูปแบบอิเล็กทรอนิกส์ระหว่างประเทศในภูมิภาคเอเชียและแปซิฟิก

ที่มา : https://www.thaigov.go.th/news/contents/details/94572