รัฐบาลไทย-ข่าวทำเนียบรัฐบาล-​รองปลัดฯ ศุภกิจ เปิดเวทีสัมมนา "MIND Network" เสริมแกร่งบุคลากร เดินหน้าพัฒนานโยบายเชิงพื้นที่


วันพฤหัสบดีที่ 20 มีนาคม 2568
20/03/2568
พิมพ์
​รองปลัดฯ ศุภกิจ เปิดเวทีสัมมนา "MIND Network" เสริมแกร่งบุคลากร เดินหน้าพัฒนานโยบายเชิงพื้นที่
​รองปลัดฯ ศุภกิจ เปิดเวทีสัมมนา "MIND Network" เสริมแกร่งบุคลากร เดินหน้าพัฒนานโยบายเชิงพื้นที่
วันที่ 17 มีนาคม 2568 นายศุภกิจ บุญศิริ รองปลัดกระทรวงอุตสาหกรรม เป็นประธานในพิธีเปิดการสัมมนาเชิงปฏิบัติการ "MIND Network : ปั้นเครือข่ายจอมยุทธ์ สปอ. ขับเคลื่อนนโยบายเชิงพื้นที่" โดยมีนายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายเศรษฐรัชต์  เลือดสกุล ผู้ตรวจราชการกระทรวงอุตสาหกรรม นางสุชาดา โพธิ์เจริญ ที่ปรึกษาปลัดกระทรวงอุตสาหกรรม นายทินวัฒน์ แก้วสวี ผู้อำนวยการกองยุทธศาสตร์และแผนงาน และนางสาวสุนีย์ โสภณ ผู้อำนวยการกองบริหารทรัพยากรบุคคล สำนักงานปลัดกระทรวงอุตสาหกรรม และเจ้าหน้าที่กระทรวงอุตสาหกรรมจากส่วนกลางและส่วนภูมิภาค เข้าร่วม ณ โรงแรม เอส ดี อเวนิว กรุงเทพฯ
การสัมมนาโครงการ MIND Network จัดขึ้นระหว่างวันที่ 17-18 มีนาคม 2568 มุ่งเน้นการสร้างเครือข่ายเจ้าหน้าที่ที่ปฏิบัติงานด้านนโยบาย ยุทธศาสตร์ และงบประมาณของสำนักงานปลัดกระทรวงอุตสาหกรรม พร้อมทั้งเสริมสร้างความเข้าใจในแนวทางและเป้าหมายของกระทรวง เพื่อให้สามารถจัดทำแผนปฏิบัติการด้านอุตสาหกรรมที่ตอบโจทย์การพัฒนาเชิงพื้นที่ และแนวทางจัดทำโครงการสำคัญ (Flagship) สำหรับปีงบประมาณ พ.ศ. 2570 นอกจากนี้ยังแนะนำการใช้งาน AI มาช่วยเพิ่มประสิทธิภาพการปฏิบัติงาน เช่น chatGPT, Gamma, Claude มีการทำกิจกรรมกลุ่มสัมพันธ์ รวมทั้งแบ่งกลุ่ม workshop และให้แต่ละกลุ่มนำเสนอผลงาน นั่นคือ โครงการแบบย่อ Flagship Project        ตามรายภูมิภาค
รองปลัดฯ ศุภกิจ  กล่าวว่า “กระทรวงอุตสาหกรรมได้ให้ความสำคัญกับการวางแผนและกำหนดยุทธศาสตร์ในทุกระดับ ซึ่งต้องรู้เขา คือ เข้าใจความต้องการที่แท้จริงของพื้นที่ รู้เรา คือ เข้าใจนโยบายรัฐมนตรีว่าการกระทรวงอุตสาหกรรม สู้ เซฟ สร้าง ปฏิรูปอุตสาหกรรมไทย และนโยบาย Mind 4 มิติ ของท่านปลัดกระทรวงอุตสาหกรรม เป็นอย่างดี โดยต้องมีการบูรณาการกับภาคส่วนที่เกี่ยวข้อง เพื่อสร้างอุตสาหกรรมเศรษฐกิจใหม่ ขับเคลื่อนเศรษฐกิจไทย และประเทศไทยให้เติบโตอย่างสมดุลและยั่งยืน"
ในปัจจุบันการพัฒนาอุตสาหกรรมของประเทศกำลังเผชิญกับความท้าทายที่ซับซ้อนจากการเปลี่ยนแปลงของเศรษฐกิจ เทคโนโลยี และแนวโน้มโลก ดังนั้น การกำกับดูแลและส่งเสริมอุตสาหกรรมในทุกระดับให้เกิดผลสัมฤทธิ์อย่างเป็นรูปธรรม จำเป็นต้องอาศัยบุคลากรที่มีความรู้ ความสามารถ และความเข้าใจในยุทธศาสตร์ชาติ นโยบายรัฐบาล และทิศทางของกระทรวงอุตสาหกรรม และจังหวัดของตนเองด้วย"

ที่มา : https://www.thaigov.go.th/news/contents/details/94551