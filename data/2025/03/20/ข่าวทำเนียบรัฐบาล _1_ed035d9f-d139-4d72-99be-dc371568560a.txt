รัฐบาลไทย-ข่าวทำเนียบรัฐบาล-ดร. นลินี ทวีสิน ชูศักยภาพไทย-ฮังการี เปิดงาน ‘Hungarian Gala of Taste & Culture  Beyond Horizons‘ เสริมสัมพันธ์การค้า การลงทุน การศึกษา การท่องเที่ยว และวัฒนธรรม


วันพฤหัสบดีที่ 20 มีนาคม 2568
20/03/2568
พิมพ์
ดร. นลินี ทวีสิน ชูศักยภาพไทย-ฮังการี เปิดงาน ‘Hungarian Gala of Taste & Culture  Beyond Horizons‘ เสริมสัมพันธ์การค้า การลงทุน การศึกษา การท่องเที่ยว และวัฒนธรรม
ดร. นลินี ทวีสิน ชูศักยภาพไทย-ฮังการี เปิดงาน ‘Hungarian Gala of Taste & Culture  Beyond Horizons‘ เสริมสัมพันธ์การค้า การลงทุน การศึกษา การท่องเที่ยว และวัฒนธรรม
วันที่ 17 มีนาคม 2568 ดร. นลินี ทวีสิน ประธานผู้แทนการค้าไทย เป็นประธานกล่าวเปิดงาน “Hungarian Gala of Taste & Culture: Beyond Horizons” ณ ห้อง Regency Ballroom โรงแรม Hyatt Regency Bangkok Sukhumvit
ภายในงาน ดร. นลินี ได้กล่าวถึงความสัมพันธ์อันแน่นแฟ้นระหว่างประเทศไทยและประเทศฮังการี ที่ครอบคลุมหลากหลายด้าน อาทิ การค้า การลงทุน การศึกษา และความเชื่อมโยงระหว่างประชาชน โดยได้ยกตัวอย่างความสำเร็จของการลงทุนของบริษัท ไทยเพรซิเดนท์ฟู้ดส์ จำกัด (มหาชน) ผู้ผลิตบะหมี่กึ่งสำเร็จรูป “มาม่า” ที่ได้ขยายฐานการผลิตไปยังประเทศฮังการี เพื่อเป็นศูนย์กลางการส่งออกสู่ตลาดยุโรป
ทั้งนี้ ดร. นลินี ยังได้เน้นย้ำถึงศักยภาพของทั้งสองประเทศในฐานะศูนย์กลางทางยุทธศาสตร์ของภูมิภาคของตน โดยฮังการีตั้งอยู่ในใจกลางยุโรปกลาง เป็นจุดเชื่อมโยงยุโรปกับภูมิภาคบอลข่าน ขณะที่ประเทศไทยเป็นศูนย์กลางของเอเชียตะวันออกเฉียงใต้ และเป็นสะพานเชื่อมโยงสู่ภูมิภาคอินโด-แปซิฟิก
ในโอกาสเดียวกัน น.ส.พจนา พะเนียงเวทย์ประธานหอการค้าฮังการี-ไทย กล่าวต้อนรับผู้เข้าร่วมงาน โดยเน้นย้ำพันธกิจของหอการค้าฮังการี-ไทย หรือ HunCham (The Hungary- Thai Chamber of Commerce) ในการเป็นสะพานเชื่อมโยงความร่วมมือด้านการค้า การลงทุน การท่องเที่ยว วัฒนธรรม และการศึกษา พร้อมประกาศเดินหน้าส่งเสริมความสัมพันธ์ระหว่างไทยและฮังการีให้แน่นแฟ้นยิ่งขึ้นในอนาคต ภายใต้แนวคิด “Beyond Horizons” ที่มุ่งเน้นการพัฒนาความร่วมมืออย่างยั่งยืนระหว่างทั้งสองประเทศ
งานครั้งนี้จัดขึ้นเพื่อเสริมสร้างความสัมพันธ์และแลกเปลี่ยนวัฒนธรรมระหว่างไทยและฮังการี ผ่านรสชาติและวัฒนธรรมที่เป็นเอกลักษณ์ พร้อมด้วยการแสดงศิลปวัฒนธรรม และอาหารฮังการีต้นตำรับ

ที่มา : https://www.thaigov.go.th/news/contents/details/94536