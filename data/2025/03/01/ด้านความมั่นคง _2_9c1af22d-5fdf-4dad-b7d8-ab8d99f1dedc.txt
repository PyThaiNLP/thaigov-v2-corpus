รัฐบาลไทย-ข่าวทำเนียบรัฐบาล-ธีรรัตน์ ร่วมเสวนา “ภัยพิบัติ การร่วมชะตากรรม และประตูสู่การพัฒนาจิตวิญญาณ” เน้นบทบาทรัฐ-ประชาชนในการรับมือวิกฤติ


วันเสาร์ที่ 1 มีนาคม 2568
01/03/2568
พิมพ์
ธีรรัตน์ ร่วมเสวนา “ภัยพิบัติ การร่วมชะตากรรม และประตูสู่การพัฒนาจิตวิญญาณ” เน้นบทบาทรัฐ-ประชาชนในการรับมือวิกฤติ
ธีรรัตน์ ร่วมเสวนา “ภัยพิบัติ การร่วมชะตากรรม และประตูสู่การพัฒนาจิตวิญญาณ” เน้นบทบาทรัฐ-ประชาชนในการรับมือวิกฤติ
นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เข้าร่วมงานเสวนา “ภัยพิบัติ การร่วมชะตากรรม และประตูสู่การพัฒนาจิตวิญญาณ” ซึ่งจัดขึ้นเมื่อวันศุกร์ที่ 28 กุมภาพันธ์ 2568 ณ Hall 1 ชั้น 5 สามย่านมิตรทาวน์ โดยมีตัวแทนจากภาคประชาชน ภาคประชาสังคม และผู้เชี่ยวชาญด้านภัยพิบัติร่วมแลกเปลี่ยนแนวคิดและประสบการณ์
ภายในงาน มีการพูดคุยถึงผลกระทบของภัยพิบัติในหลากหลายมิติ ทั้งด้านร่างกาย จิตใจ และสังคมของผู้ได้รับผลกระทบ ตลอดจนแนวทางในการฟื้นฟูชุมชนให้กลับมาเข้มแข็ง โดยมีวิทยากรจากหลายภาคส่วนร่วมแบ่งปันประสบการณ์ อาทิ คุณไมตรี จงไกรจักร คุณสมบัติ บุญงามอนงค์ คุณทิชา ณ นคร
นางสาวธีรรัตน์ ได้กล่าวถึงประสบการณ์ที่นางสาวแพทองธาร ชินวัตร นายกรัฐมนตรี ได้มีคำสั่งมอบหมายให้ปฏิบัติหน้าที่เป็นประธาน ศปช. ส่วนหน้า ซึ่งได้ลงพื้นที่จังหวัดเชียงราย จังหวัดเชียงใหม่ และจังหวัดใกล้เคียง และได้บริหารจัดการอยู่ในพื้นที่ตลอด 24 ชั่วโมง เป็นระยะเวลากว่าเดือนเศษ ซึ่งจังหวัดดังกล่าวเป็นหนึ่งในพื้นที่ที่ได้รับผลกระทบจากภัยพิบัติ จึงรับรู้ปัญหาความเดือดร้อนของประชาชนและข้อจำกัดในการทำงานของระบบราชการ
ในการทำงานครั้งนี้ให้มีประสิทธิภาพ ต้องมีการประสานความร่วมมือในหลายภาคส่วน และต้องกล้าตัดสินใจในสถานการณ์เฉพาะหน้า เป็นการสะท้อนบทบาทของภาครัฐในการบริหารจัดการวิกฤติ และการทำงานร่วมกับชุมชนเพื่อให้เกิดการฟื้นฟูอย่างมีประสิทธิภาพ

ที่มา : https://www.thaigov.go.th/news/contents/details/93952