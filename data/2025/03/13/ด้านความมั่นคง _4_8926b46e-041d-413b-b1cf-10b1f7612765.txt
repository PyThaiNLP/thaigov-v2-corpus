รัฐบาลไทย-ข่าวทำเนียบรัฐบาล-"ดร.เฉลิมชัย“ ยกระดับการท่องเที่ยว จ.ภูเก็ต เสริมศักยภาพโรงแรมกว่า 600 แห่ง เทียบเท่ามาตรฐาน GSTC ภายใต้โครงการ Green Hotel Plus Phuket Sandbox ต่อยอดการพัฒนาสู่เมืองยั่งยืน 


วันพฤหัสบดีที่ 13 มีนาคม 2568
"ดร.เฉลิมชัย“ ยกระดับการท่องเที่ยว จ.ภูเก็ต เสริมศักยภาพโรงแรมกว่า 600 แห่ง เทียบเท่ามาตรฐาน GSTC ภายใต้โครงการ Green Hotel Plus Phuket Sandbox ต่อยอดการพัฒนาสู่เมืองยั่งยืน
"ดร.เฉลิมชัย“ ยกระดับการท่องเที่ยว จ.ภูเก็ต เสริมศักยภาพโรงแรมกว่า 600 แห่ง เทียบเท่ามาตรฐาน GSTC ภายใต้โครงการ Green Hotel Plus Phuket Sandbox ต่อยอดการพัฒนาสู่เมืองยั่งยืน
"ดร.เฉลิมชัย“ ยกระดับการท่องเที่ยว จ.ภูเก็ต เสริมศักยภาพโรงแรมกว่า 600 แห่ง เทียบเท่ามาตรฐาน GSTC ภายใต้โครงการ Green Hotel Plus Phuket Sandbox ต่อยอดการพัฒนาสู่เมืองยั่งยืน
วันที่ 13 มีนาคม 2568 เวลา 14.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดการอบรมเสริมศักยภาพผู้ประกอบการและผู้ตรวจประเมินภายใต้โครงการ Green Hotel Plus Phuket Sandbox พร้อมกล่าวปาฐกถาพิเศษ “โอกาสและความท้าทายในการยกระดับมาตรฐานโรงแรมเพื่อความยั่งยืน" โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายกองเอกอดุลย์ ชูทอง รองผู้ว่าราชการจังหวัดภูเก็ต พร้อมด้วย ดร.พิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม ประธานมูลนิธิพัฒนาการท่องเที่ยวยั่งยืน ผู้บริหารระดับสูงในสังกัดกระทรวงฯ หัวหน้าส่วนราชการ และผู้ประกอบการโรงแรม  กว่า 500 คน เข้าร่วมงาน ณ ห้องบอลรูม โรงแรมรอยัลภูเก็ตซิตี้ จังหวัดภูเก็ต
ดร.เฉลิมชัย ได้เน้นย้ำว่าหัวใจสำคัญของจังหวัดภูเก็ต ขึ้นอยู่กับการท่องเที่ยว ซึ่งหากสามารถยกระดับการท่องเที่ยวให้เป็นที่ยอมรับของนานาชาติได้ถือว่าเป็นการเริ่มต้นที่ดีที่สุดที่จะนำไปสู่ความสำเร็จ และเป็นการพัฒนาควบคู่ไปกับการอนุรักษ์บนความสมดุลของธรรมชาติอย่างยั่งยืน พร้อมทั้งได้กล่าวแสดงความยินดีกับจังหวัดภูเก็ตที่ได้รับเลือกให้เป็นตัวแทนประเทศไทยในการเป็นเจ้าภาพจัดการประชุมการท่องเที่ยวยั่งยืนระดับโลก ในปี พ.ศ. 2569 และชื่นชมมูลนิธิพัฒนาการท่องเที่ยวยั่งยืน กรมการเปลี่ยนแปลงสภาพภูมิอากาศและสิ่งแวดล้อม และภาคีเครือข่ายที่ร่วมกันดำเนินโครงการ Green Hotel Plus Phuket Sandbox เพื่อยกระดับการจัดการโรงแรมในจังหวัดภูเก็ต กว่า 600 โรงแรม ให้ได้รับมาตรฐานเทียบเท่าเกณฑ์ของ GSTC  ภายในเดือนกุมภาพันธ์ 2569 เพื่อสนับสนุนการเป็นเจ้าภาพจัดการประชุมการท่องเที่ยวยั่งยืนระดับโลก ระหว่างวันที่ 31 มีนาคม - 4 เมษายน 2569 ทั้งยังเป็นการแสดงถึงศักยภาพและปักหมุดการเป็น Green Tourism Destination ของภูมิภาคอาเซียน ที่พร้อมต้อนรับนักท่องเที่ยวจากทั่วโลก ตลอดจนเป็นจังหวัดต้นแบบให้กับแหล่งท่องเที่ยวอื่น ๆ ในประเทศไทยต่อไปอีกด้วย

ที่มา : https://www.thaigov.go.th/news/contents/details/94339