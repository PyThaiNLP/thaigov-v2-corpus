รัฐบาลไทย-ข่าวทำเนียบรัฐบาล-กรมทางหลวงชนบท ขยายถนนสาย ตง.4024 อำเภอห้วยยอด จังหวัดตรัง เสร็จสมบูรณ์


วันพฤหัสบดีที่ 13 มีนาคม 2568
กรมทางหลวงชนบท ขยายถนนสาย ตง.4024 อำเภอห้วยยอด จังหวัดตรัง เสร็จสมบูรณ์
...
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า กรมทางหลวงชนบท (ทช.) ยกระดับมาตรฐานชั้นทางขยายความกว้างถนนสาย ตง.4024 แยก ทล.4225 - บ้านควนนกหว้า อำเภอห้วยยอด จังหวัดตรัง แล้วเสร็จและเปิดให้ประชาชนใช้สัญจรแล้ว ก่อสร้างเป็นผิวทางแอสฟัลท์ติกคอนกรีต ระยะทาง 2.550 กิโลเมตร แบ่งเป็น 2 ช่วง ได้แก่ ช่วงที่ 1 ขยายความกว้างผิวจราจรจากเดิม 8 เมตร เป็น 12 เมตร ตั้งแต่ กม. ที่ 8+450 - 9+750 ระยะทาง 1.300 กิโลเมตร และ กม. ที่ 10+350 - 11+100 ระยะทาง 0.650 กิโลเมตร ส่วนช่วงที่ 2 ขยายความกว้างผิวจราจรจากเดิม 8 เมตร เป็น 15 เมตร ตั้งแต่ กม. ที่ 9+750 - 10+350 ระยะทาง 0.600 กิโลเมตร รวมทั้งก่อสร้างสะพานบนสายทาง 1 แห่ง ก่อสร้างระบบระบายน้ำ ติดตั้งเครื่องหมายจราจร และอุปกรณ์อำนวยความปลอดภัย ใช้งบประมาณ 48.980 ล้านบาท ซึ่งช่วยยกระดับคุณภาพชีวิต เพิ่มความปลอดภัยในการเดินทาง ลดอุบัติเหตุบนท้องถนนโดยเฉพาะจุดเสี่ยง จุดอันตรายบริเวณทางโค้ง - ทางแยกอย่างยั่งยืน พร้อมสนับสนุนให้เป็นสายทางรองรับการท่องเที่ยวเชิงธรรมชาติ และการพัฒนาระบบโลจิสติกส์ การขนส่งสินค้าการเกษตรให้ได้รับความสะดวกรวดเร็วมากยิ่งขึ้น

ที่มา : https://www.thaigov.go.th/news/contents/details/94311