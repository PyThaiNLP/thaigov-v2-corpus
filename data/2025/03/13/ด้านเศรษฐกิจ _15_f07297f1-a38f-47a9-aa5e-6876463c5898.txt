รัฐบาลไทย-ข่าวทำเนียบรัฐบาล-​ที่ปรึกษาฯ ไพลิน หารือผู้บริหารบริษัท ครีเอตุส คอร์โปเรชั่น จำกัด เพิ่มประสิทธิภาพการทำงานให้กระทรวงอุตสาหกรรม 


วันพฤหัสบดีที่ 13 มีนาคม 2568
13/03/2568
พิมพ์
​ที่ปรึกษาฯ ไพลิน หารือผู้บริหารบริษัท ครีเอตุส คอร์โปเรชั่น จำกัด เพิ่มประสิทธิภาพการทำงานให้กระทรวงอุตสาหกรรม
​ที่ปรึกษาฯ ไพลิน หารือผู้บริหารบริษัท ครีเอตุส คอร์โปเรชั่น จำกัด เพิ่มประสิทธิภาพการทำงานให้กระทรวงอุตสาหกรรม
วันที่ 12 มีนาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม มอบหมายให้ นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม เป็นประธานในการให้คณะผู้บริหาร บริษัท ครีเอตุส คอร์โปเรชั่น จำกัด เข้าพบ เพื่อนำเสนอนวัตกรรมในการยกระดับประสิทธิภาพการปฏิบัติงานให้กับกระทรวงอุตสาหกรรม และภาคธุรกิจอุตสาหกรรมในประเทศ โดยมี นายรินทวัฒน์ สมบัติศิริ ผู้อำนวยการกองส่งเสริมเทคโนโลยีการผลิตและพื้นที่อุตสาหกรรม กรมโรงงานอุตสาหกรรม และเจ้าหน้าที่ที่เกี่ยวข้องเข้าร่วม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม (สปอ.)
บริษัท ครีเอตุส คอร์โปเรชั่น จำกัด เป็นบริษัทที่ดำเนินธุรกิจเกี่ยวกับการให้คำปรึกษา และออกแบบแนวทางแก้ไข (Solution) เพื่อเพิ่มประสิทธิภาพการทำงานและลดต้นทุนสำหรับธุรกิจค้าปลีก ค้าส่ง สถานที่ราชการ และสำนักงานต่าง ๆ เช่น โรงพยาบาล สนามบิน และธนาคาร โดยได้ดำเนินธุรกิจนานกว่า 43 ปี และเป็นผู้อยู่เบื้องหน้าและเบื้องหลังนวัตกรรมต่าง ๆ ในประเทศไทย เพื่อตอบโจทย์ความต้องการของลูกค้า บริษัทมีโซลูชั่นสำหรับโรงงานอุตสาหกรรมในด้านการจัดการคลังสินค้า การป้องกันการสูญเสีย ระบบอัดเศษวัสดุเหลือใช้ ระบบตรวจสอบโลหะต้องสงสัยในผลิตภัณฑ์ และเครื่องกั้นบุคคลเข้าออก เป็นต้น

ที่มา : https://www.thaigov.go.th/news/contents/details/94334