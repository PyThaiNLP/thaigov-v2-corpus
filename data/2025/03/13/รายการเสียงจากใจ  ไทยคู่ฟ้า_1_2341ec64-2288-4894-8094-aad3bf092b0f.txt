รัฐบาลไทย-ข่าวทำเนียบรัฐบาล-เตือนประชาชนอย่าซื้อสลากกินแบ่งรัฐบาลผ่านตู้อัตโนมัติ


วันพฤหัสบดีที่ 13 มีนาคม 2568
13/03/2568
พิมพ์
เตือนประชาชนอย่าซื้อสลากกินแบ่งรัฐบาลผ่านตู้อัตโนมัติ
วันพฤหัสบดี ที่ 13 มี.ค.68
รัฐบาลแจ้งเตือนประชาชน หลีกเลี่ยงการซื้อสลากผ่านตู้จำหน่ายสลากอัตโนมัติ
เนื่องจากไม่มีสลากใบจริง อาจเข้าข่ายกระทำผิด ตามพระราชบัญญัติการพนัน
และพระราชบัญญัติคอมพิวเตอร์ การจำหน่ายสลากในลักษณะดังกล่าว ถือเป็นการพนันสลากกินรวบ
ผู้ซื้อลอตเตอรี่ อาจเข้าข่ายร่วมเล่นการพนันโดยไม่รู้ตัว ส่วนผู้ให้เช่าพื้นที่ติดตั้งตู้จำหน่ายอาจมีความผิด
ในฐานะสนับสนุนการเล่นพนัน จึงขอให้ประชาชน เลือกซื้อสลากกินแบ่งรัฐบาล
ผ่านช่องทางที่ถูกต้องตามกฎหมาย เช่น แอปพลิเคชันเป๋าตัง ซึ่งจำหน่ายในราคา 80 บาท
และสามารถขึ้นเงินรางวัลได้อย่างมั่นใจ
สื่อสารภารกิจรัฐบาล กับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/94305