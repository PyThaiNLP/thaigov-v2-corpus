รัฐบาลไทย-ข่าวทำเนียบรัฐบาล-รองปลัดฯศุภกิจ เข้าร่วมการประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ 1/2568


วันพฤหัสบดีที่ 13 มีนาคม 2568
13/03/2568
พิมพ์
รองปลัดฯศุภกิจ เข้าร่วมการประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ 1/2568
รองปลัดฯศุภกิจ เข้าร่วมการประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ 1/2568
เมื่อวันที่ 11 มีนาคม 2568 นายศุภกิจ บุญศิริ รองปลัดกระทรวงอุตสาหกรรม เข้าร่วมการประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ 1/2568  โดยมีนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม เป็นประธานการประชุม ณ ห้องประชุม 301 ตึกบัญชาการ ทำเนียบรัฐบาล
โดยที่ประชุมได้รับทราบถึงความเป็นมาของคณะกรรมการขับเคลื่อนงานสิทธิมนุษยชนของประเทศไทย และผลการดำเนินงานที่สำคัญของคณะกรรมการขับเคลื่อนงานสิทธิมนุษยชนของประเทศไทย และได้มีการพิจารณาการแต่งตั้งผู้ทรงคุณวุฒิด้านสิทธิมนุษยชน การแต่งตั้งคณะอนุกรรมการภายใต้คณะกรรมการขับเคลื่อนงานสิทธิมนุษยชนของประเทศไทย และพิจารณาเกี่ยวกับแผนการดำเนินงานของคณะอนุกรรมการภายใต้คณะกรรมการขับเคลื่อนงานสิทธิมนุษยชนของประเทศไทย พร้อมพิจารณาเห็นชอบแผนการดำเนินงานของอนุกรรมการฝ่ายต่างๆ เพื่อขับเคลื่อนแผนสิทธิมนุษยชนแห่งชาติให้บรรลุเป้าหมาย
และยังได้รายงานเพิ่มเติมถึงธนาคารพัฒนาวิสาหกิจขนาดกลางและขนาดย่อมแห่งประเทศไทย หรือ SME D Bank  ที่เป็นองค์กรต้นแบบด้านสิทธิมนุษยชน ประจำปี 2567 ประเภทองค์กรรัฐวิสาหกิจ ด้วยผลงานโดดเด่น ที่ให้ความสำคัญกับสิทธิมนุษยชนของทุกกลุ่มผู้มีส่วนได้เสียอย่างจริงจังและต่อเนื่อง สนับสนุนและสร้างโอกาสให้แก่เอสเอ็มอีไทยทุกกลุ่ม เพื่อก้าวสู่ความสำเร็จอย่างยั่งยืน เกิดความเสมอภาค และลดความเหลื่อมล้ำอีกด้วย

ที่มา : https://www.thaigov.go.th/news/contents/details/94324