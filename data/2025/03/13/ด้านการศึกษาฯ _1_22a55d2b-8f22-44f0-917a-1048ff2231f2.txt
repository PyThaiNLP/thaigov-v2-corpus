รัฐบาลไทย-ข่าวทำเนียบรัฐบาล-ครูอุ้มโชว์ผลโอเน็ตเด็กไทย “คณิตศาสตร์-วิทยาศาสตร์” พุ่งขึ้นกว่าปี 67 เชื่อช่วยยกระดับคุณภาพการศึกษา 


วันพฤหัสบดีที่ 13 มีนาคม 2568
ครูอุ้มโชว์ผลโอเน็ตเด็กไทย “คณิตศาสตร์-วิทยาศาสตร์” พุ่งขึ้นกว่าปี 67 เชื่อช่วยยกระดับคุณภาพการศึกษา
พลตำรวจเอก เพิ่มพูน ชิดชอบ รมว.ศธ. เปิดเผยภายหลังการประชุมประสานภารกิจกระทรวงศึกษาธิการ ครั้งที่ 8/2568 ถึงผลการทดสอบ O-NET ป.6 และ ม.3 ของ สทศ. พบว่า วิชาคณิตศาสตร์และวิทยาศาสตร์มีคะแนนที่สูงกว่าปีที่ผ่านมา
จากการรายงานคะแนนผลสอบ O-NET ป.6 และ ม.3 ของ สทศ. พบว่า คะแนนวิชาคณิตศาสตร์และวิทยาศาสตร์ในปีนี้สูงทุกสังกัด และดีกว่าทุกปี รวมทั้งมีคะแนนสูงกว่าปีที่ผ่านมา
“ขอฝากให้ผู้บริหารทุกคน ได้ร่วมกันสร้างวัฒนธรรมขององค์กรและให้คุณค่าในการประเมินผล O-NET เพื่อวัดระดับการศึกษาของนักเรียน และนำผลมายกระดับคุณภาพสถานศึกษาด้วย ในส่วนที่จะนำคะแนน O-NET ไปใช้ในการสอบเข้ามหาวิทยาลัยหรือสอบเรียนต่อนั้น ขอให้เป็นไปตามความสมัครใจ เพราะเราเห็นว่าต้องประเมินอยู่แล้ว หากใช้ประกอบในการคัดกรองหรือชี้ให้เห็นถึงความถนัดของเด็ก ก็จะช่วยในการเลือกสาขาในการเรียนต่อได้ด้วย
นอกจากนี้ ได้ตั้งเป้าหมายการติดตามเด็กนอกระบบการศึกษาเชิงระบบ (THAILAND Zero Dropout) ในปีการศึกษานี้ว่า ต้องไม่มีเด็กหลุดจากระบบอีก ซึ่งจะมีเจ้าหน้าที่ฝ่ายปกครองเข้ามาช่วยในเรื่องของการติดตามเด็ก เพื่อให้ครูและบุคลากรทางการศึกษา ทำงานด้านการสอนอย่างเต็มที่” รมว.ศธ. กล่าว

ที่มา : https://www.thaigov.go.th/news/contents/details/94308