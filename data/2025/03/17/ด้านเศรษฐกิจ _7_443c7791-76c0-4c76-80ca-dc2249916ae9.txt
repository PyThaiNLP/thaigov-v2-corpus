รัฐบาลไทย-ข่าวทำเนียบรัฐบาล-​หัวหน้าผู้ตรวจราชการ อก. ร่วมตรวจราชการแบบบูรณาการ จังหวัดร้อยเอ็ด และขอนแก่น


วันจันทร์ที่ 17 มีนาคม 2568
17/03/2568
พิมพ์
​หัวหน้าผู้ตรวจราชการ อก. ร่วมตรวจราชการแบบบูรณาการ จังหวัดร้อยเอ็ด และขอนแก่น
​หัวหน้าผู้ตรวจราชการ อก. ร่วมตรวจราชการแบบบูรณาการ จังหวัดร้อยเอ็ด และขอนแก่น
วันที่ 12-13 มีนาคม 2568 นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม พร้อมด้วย หัวหน้าผู้ตรวจราชการสำนักนายกรัฐมนตรี ผู้ตรวจราชการกระทรวง/กรมต่าง ๆ ที่เกี่ยวข้อง เข้าร่วมประชุมตรวจราชการแบบบูรณาการ จังหวัดร้อยเอ็ด และขอนแก่น รอบที่ 1 ประจำปีงบประมาณ พ.ศ. 2568 ณ ศาลากลางจังหวัดร้อยเอ็ด และศาลากลางจังหวัดขอนแก่น พร้อมทั้งผ่านสื่ออิเล็กทรอนิกส์ โดยมี นายพิชัยยา ตุระซอง รองผู้ว่าราชการจังหวัดร้อยเอ็ด และ นายศิริวัฒน์ พินิจพานิชย์ รองผู้ว่าราชการจังหวัดขอนแก่น ให้เกียรติกล่าวต้อนรับคณะและกล่าวสรุปภาพรวมการดำเนินงานของจังหวัด ตามประเด็นการตรวจราชการแบบบูรณาการ ดังนี้
1. การป้องกันและแก้ไขปัญหาการเปลี่ยนแปลงสภาพภูมิอากาศ เพื่อมุ่งสู่การปล่อยก๊าซเรือนกระจกสุทธิเป็นศูนย์
2. การขับเคลื่อนนโยบาย Soft Power
3. การป้องกันและแก้ไขปัญหายาเสพติด และบุหรี่ไฟฟ้า
4. การขับเคลื่อนนโยบายพักชำระดอกเบี้ย 3 ปี "คุณสู้ เราช่วย"
ช่วงบ่าย ได้ลงพื้นที่ติดตามการดำเนินการป้องกันและแก้ไขปัญหายาเสพติด "ธวัชบุรีโมเดล" ณ มินิธัญญารักษ์ อ.ธวัชบุรี จ.ร้อยเอ็ด และศูนย์พักคอยผู้ผ่านการบำบัดยาเสพติด (CI : Community Isolation) อ.เมือง จ.ขอนแก่น และได้ลงพื้นที่ติดตามการลดก๊าซเรือนกระจกโดยใช้ระบบกระจายน้ำด้วยพลังงานแสงอาทิตย์ ณ เทศบาลตำบลท่าม่วง อ.เสลภูมิ จ.ร้อยเอ็ด
ทั้งนี้ หัวหน้าผู้ตรวจราชการกระทรวงอุตสาหกรรม ได้ชื่นชมและให้กำลังใจเจ้าหน้าที่ พร้อมทั้งได้ให้ข้อเสนอแนะเชิงพื้นที่ และข้อเสนอแนะเชิงนโยบาย เพื่อให้การขับเคลื่อนนโยบายที่สำคัญของประเทศมีประสิทธิภาพยิ่งขึ้น และเกิดประโยชน์สูงสุดแก่ประชาชน

ที่มา : https://www.thaigov.go.th/news/contents/details/94459