รัฐบาลไทย-ข่าวทำเนียบรัฐบาล-รัฐมนตรี​ว่าการ​กระทรวง​ยุติธรรม และปลัดกระทรวง​ยุติธรรม​ ร่วมพิธีเปิดโครงการ Mahabbah Ramadan อ้อมกอดแห่งรอมฎอนสู่เรือนจำ


วันอาทิตย์ที่ 16 มีนาคม 2568
16/03/2568
พิมพ์
รัฐมนตรี​ว่าการ​กระทรวง​ยุติธรรม และปลัดกระทรวง​ยุติธรรม​ ร่วมพิธีเปิดโครงการ Mahabbah Ramadan อ้อมกอดแห่งรอมฎอนสู่เรือนจำ
รัฐมนตรี​ว่าการ​กระทรวง​ยุติธรรม และปลัดกระทรวง​ยุติธรรม​ ร่วมพิธีเปิดโครงการ Mahabbah Ramadan อ้อมกอดแห่งรอมฎอนสู่เรือนจำ
ใน​​วันอาทิตย์ที่ 16 มีนาคม เวลา 17.30 น. นายวันมูหะมัดนอร์ มะทา ประธานสภาผู้แทนราษฎร เป็นประธานในพิธีเปิด โครงการ “Mahabbah Ramadan อ้อมกอดแห่งรอมฎอนสู่เรือนจำ” โดยมี พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย​ นางพงษ์สวาท นีละโยธิน ปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม ผู้แทนจากจุฬาราชมนตรี ร่วมเป็นเกียรติในพิธีดังกล่าว อีกทั้งมีผู้บริหารกรมราชทัณฑ์ และบุคลากรของส่วนราชการที่เกี่ยวข้อง เข้าร่วมในพิธีฯ ณ เรือนจำพิเศษมีนบุรี
​​เนื่องในโอกาสแห่งเดือนรอมฎอนอันประเสริฐที่มุสลิมทั่วโลกร่วมปฏิบัติศาสนกิจ เรือนจำพิเศษมีนบุรี สังกัด​กรมราชทัณฑ์​ กระทรวง​ยุติธรรม​ ได้จัดโครงการ “Mahabbah Ramadan อ้อมกอดแห่งรอมฎอนสู่เรือนจำ” ซึ่งมีเป้าหมายในการพัฒนาบุคลิกภาพ ฝึกความอดทนทั้งทางร่างกายและฝึกจิตใจของผู้ถือศีลอดให้มีความเห็นอกเห็นใจผู้อื่น มีความเสียสละ และรับผิดชอบต่อสังคม
​​ใน​โอกาส​นี้ รัฐมนตรี​ว่าการ​กระทรวง​ยุติธรรม ได้กล่าวให้โอวาท และสื่อสารส่งมอบความรักความห่วงใยในโอกาสแห่งเดือนรอมฎอนแก่ผู้ต้องขัง ว่า กรมราชทัณฑ์ กระทรวงยุติธรรม ได้ตระหนักในคุณค่า และให้ความสำคัญในการส่งเสริมให้ผู้ต้องขังได้รับการปฏิบัติอย่างเท่าเทียม ทั้งในด้านร่างกาย และจิตใจ รวมทั้งส่งเสริมให้เรือนจำ และทัณฑสถานต่าง ๆ นำหลักคำสอนทางศาสนามาใช้เป็นเครื่องมือที่สำคัญในกระบวนการพัฒนาพฤตินิสัยผู้ต้องขังให้สอดคล้องกับความเชื่อในศาสนาผู้ต้องขังแต่ละคน โดยผ่านกระบวนการจำแนกลักษณะผู้ต้องขัง และวางแผนการปฎิบัติรายบุคคลอย่างเหมาะสม ซึ่งมีเป้าหมายที่สำคัญที่สุด คือ การคืนคนดีมีคุณค่าสู่สังคม ดังคำขวัญที่ว่า "ราชทัณฑ์แก้ไข คนไทยให้โอกาส"

ที่มา : https://www.thaigov.go.th/news/contents/details/94423