รัฐบาลไทย-ข่าวทำเนียบรัฐบาล-​รมว.นฤมล ติดตามขับเคลื่อนงาน ส.ป.ก. เร่งออกโฉนดเพื่อการเกษตร ควบคู่โฉนดต้นไม้ เตรียม Kick off 1 เม.ย. 68 นี้


วันจันทร์ที่ 17 มีนาคม 2568
​รมว.นฤมล ติดตามขับเคลื่อนงาน ส.ป.ก. เร่งออกโฉนดเพื่อการเกษตร ควบคู่โฉนดต้นไม้ เตรียม Kick off 1 เม.ย. 68 นี้
​รมว.นฤมล ติดตามขับเคลื่อนงาน ส.ป.ก. เร่งออกโฉนดเพื่อการเกษตร ควบคู่โฉนดต้นไม้
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เป็นประธานการประชุมติดตามการดำเนินงานตามนโยบายสำคัญ ของสำนักงานการปฏิรูปที่ดินเพื่อเกษตรกรรม (ส.ป.ก.) โดยมี นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ นายธนดล สุวัณณะฤทธิ์ คณะที่ปรึกษารัฐมนตรีว่าการกระทรวงเกษตรและสหกรณ์ นายเศรษฐเกียรติ กระจ่างวงษ์ เลขาธิการ ส.ป.ก. ผู้บริหาร ผู้อำนวยการกอง สำนัก ส.ป.ก. เข้าร่วม ณ ห้องประชุม 134 กระทรวงเกษตรและสหกรณ์
รมว.นฤมล เปิดเผยว่า ได้เน้นย้ำในที่ประชุมให้ ส.ป.ก. เดินหน้าเร่งรัดการออกโฉนดเพื่อการเกษตรตามเป้าหมาย 22 ล้านไร่ เพื่อให้พี่น้องเกษตรกรสามารถนำไปต่อยอดในการเข้าถึงโอกาสการให้บริการของภาครัฐ การเข้าถึงแหล่งเงินทุนได้เพิ่มมากขึ้น พร้อมกันนี้ ให้เดินหน้าการออกโฉนดต้นไม้ในเขตปฏิรูปที่ดินควบคู่กันไป โดยเตรียม Kick off ในวันที่ 1 เม.ย.68 พร้อมกันทั่วประเทศ สำหรับปัญหาการนำที่ดิน ส.ป.ก. ไปใช้ไม่ถูกต้องตามวัตถุประสงค์นั้น ได้กำชับให้ ส.ป.ก. เร่งตรวจสอบและติดตามการใช้ประโยชน์ที่ดินในเขตปฏิรูปที่ดิน และรายงานให้ทราบ เพื่อดำเนินการยึดคืน และนำที่ดินมาจัดสรรให้เกิดประโยชน์กับเกษตรกรต่อไป เป็นไปตามเจตนารมณ์ของการปฏิรูปที่ดิน

ที่มา : https://www.thaigov.go.th/news/contents/details/94448