รัฐบาลไทย-ข่าวทำเนียบรัฐบาล-ดร.เฉลิมชัย” เปิดอบรม “การเสริมสร้างผู้บริหาร ทส. ยุคใหม่” รุ่นที่ 2 มุ่งเน้น ให้เป็นแบบอย่างของข้าราชการที่มีคุณภาพ ทำงานเพื่อประโยชน์สูงสุดของประชาชนและประเทศชาติ


วันจันทร์ที่ 17 มีนาคม 2568
ดร.เฉลิมชัย” เปิดอบรม “การเสริมสร้างผู้บริหาร ทส. ยุคใหม่” รุ่นที่ 2 มุ่งเน้น ให้เป็นแบบอย่างของข้าราชการที่มีคุณภาพ ทำงานเพื่อประโยชน์สูงสุดของประชาชนและประเทศชาติ
ดร.เฉลิมชัย” เปิดอบรม “การเสริมสร้างผู้บริหาร ทส. ยุคใหม่” รุ่นที่ 2 มุ่งเน้น ให้เป็นแบบอย่างของข้าราชการที่มีคุณภาพ ทำงานเพื่อประโยชน์สูงสุดของประชาชนและประเทศชาติ
ดร.เฉลิมชัย” เปิดอบรม “การเสริมสร้างผู้บริหาร ทส. ยุคใหม่” รุ่นที่ 2 มุ่งเน้น ให้เป็นแบบอย่างของข้าราชการที่มีคุณภาพ ทำงานเพื่อประโยชน์สูงสุดของประชาชนและประเทศชาติ
วันที่ 17 มีนาคม 2568 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดการฝึกอบรม หลักสูตร “การเสริมสร้างผู้บริหาร ทส. ยุคใหม่” รุ่นที่ 2 โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นางสุดฤทัย เลิศเกษม อธิบดีกรมประชาสัมพันธ์ คณะผู้บริหารหน่วยงานในสังกัดกระทรวงฯ ตลอดจนผู้เข้ารับการฝึกอบรม จำนวน 33 ราย เข้าร่วมในพิธี ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม ซึ่งหลักสูตรดังกล่าวจัดขึ้นโดยสถาบันการพัฒนาทรัพยากรธรรมชาติและสิ่งแวดล้อมอย่างยั่งยืน สำนักงานปลัดกระทรวงฯ ร่วมกับ สถาบันการประชาสัมพันธ์ กรมประชาสัมพันธ์ ในการพัฒนาหลักสูตรขึ้น เพื่อเสริมสร้างทักษะด้านการสื่อสาร และเพิ่มพูนองค์ความรู้ที่จำเป็นสำหรับผู้บริหารให้กับผู้ดำรงตำแหน่งอำนวยการสูงหรือเทียบเท่าของหน่วยงานภายใต้สังกัด ทส. โดยมีกำหนดการฝึกอบรมระหว่างวันที่ 16 - 21 มีนาคม 2568
ดร.เฉลิมชัย กล่าวว่า การฝึกอบรมหลักสูตรการเสริมสร้างผู้บริหาร ทส. ยุคใหม่ ถือเป็นหลักสูตรที่ให้ความสำคัญกับการพัฒนาผู้บริหารองค์กร ให้มีความรู้ความสามารถและมีความเชี่ยวชาญในภารกิจของกระทรวงทรัพยากรธรรมชาติและสิ่งแวดล้อมยิ่งขึ้น รวมถึงมีความสามารถในการสื่อสาร การสร้างความร่วมมือ การบูรณาการร่วมกันระหว่างภาครัฐ ภาคเอกชน และภาคประชาชน ได้อย่างมีประสิทธิภาพ โดยได้กำชับให้ผู้เข้ารับการอบรม เก็บเกี่ยวความรู้และประสบการณ์ จากการอบรมในครั้งนี้ให้ได้มากที่สุด เพื่อนำไปประยุกต์ใช้ในการทำงานต่อไป พร้อมทั้งขอให้ผู้เข้ารับการอบรมทุกคนเป็นแบบอย่างที่ดี ในการเป็นข้าราชการที่มีคุณภาพ ทำงานเพื่อประโยชน์สูงสุดต่อพี่น้องประชาชนและประเทศชาติสืบไป

ที่มา : https://www.thaigov.go.th/news/contents/details/94458