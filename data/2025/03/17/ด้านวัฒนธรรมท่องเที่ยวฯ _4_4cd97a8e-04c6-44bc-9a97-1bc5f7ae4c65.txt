รัฐบาลไทย-ข่าวทำเนียบรัฐบาล-​ผู้ช่วยรัฐมนตรีประจำกระทรวงวัฒนธรรมร่วมกิจกรรมตักบาตรข้าวเหนียว ณ จังหวัดเลย


วันจันทร์ที่ 17 มีนาคม 2568
​ผู้ช่วยรัฐมนตรีประจำกระทรวงวัฒนธรรมร่วมกิจกรรมตักบาตรข้าวเหนียว ณ จังหวัดเลย
​ผู้ช่วยรัฐมนตรีประจำกระทรวงวัฒนธรรมร่วมกิจกรรมตักบาตรข้าวเหนียว ณ จังหวัดเลย
ผู้ช่วยรัฐมนตรีประจำกระทรวงวัฒนธรรมร่วมกิจกรรมตักบาตรข้าวเหนียว ณ จังหวัดเลย
เมื่อวันที่ ๑๖ มีนาคม ๒๕๖๘ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรมร่วมกิจกรรมตักบาตรข้าวเหนียว ณ ถนนข้าวเหนียว วัดศรีคุนเมือง อำเภอเชียงคาน จังหวัดเลย โดยมี นางศศิฑอณร์ สุวรรณมณี หัวหน้าผู้ตรวจราชการกระทรวงวัฒนธรรม วัฒนธรรมจังหวัดเลย และวัฒนธรรมจังหวัดในภาคตะวันออกเฉียงเหนือ หัวหน้าส่วนราชการ ชาวชุมชนวัดศรีคุนเมือง (เชียงคาน) และสื่อมวลชน เข้าร่วม
ทั้งนี้ ตักบาตรข้าวเหนียว เป็นประเพณีที่ชาวเมืองเชียงคานทำกันมาอย่างยาวนาน เวลาที่เหมาะสมในการมาตักบาตรข้าวเหนียวคือ ช่วงเวลา ๐๕.๓๐ - ๐๗.๐๐ น. ซึ่งในทุกเช้า จะมีชาวบ้านมาปูเสื่อจับจองพื้นที่ใส่บาตรไปตลอดแนวถนนชายโขง
ในอดีตคนเชียงคานจะหยิบข้าวเหนียวขึ้นมาให้พอดีคำโดยไม่ต้องปั้นเป็นก้อนแล้วใส่ลงไปในบาตร ซึ่งจะใส่เฉพาะข้าวเท่านั้น หลังจากที่พระบิณฑบาตเสร็จแล้ว ชาวบ้านถึงจะนำกับข้าวที่ทำเสร็จใหม่ ๆ เดินตามไปจัด “จังหัน” ต่อที่วัด ซึ่งก็คือการตักอาหารใส่ถ้วยเล็ก ๆ แล้วนำไปวางบนถาดกลมลักษณะคล้ายขันโตกทางภาคเหนือ แยกไว้เป็นสำรับเพื่อให้พระแต่ละรูปได้ฉัน แต่ปัจจุบันสามารถใส่ข้าวเหนียวและกับข้าวลงในบาตรพร้อมกันได้เลยเพื่อความสะดวกนั่นเอง
นอกจากนี้ ผู้ช่วยรัฐมนตรีประจำกระทรวงวัฒนธรรม ยังได้เยี่ยมชมบริเวณริมโขง และบ้านตาอูบ มีลักษณะเป็นบ้าน ๒ ชั้น ชั้นล่างทำด้วยดินเหนียว โอบด้วยปูน ชั้นบนทำด้วยไม้ไผ่ขัดแตะและโอบด้วยวัสดุที่ทำจากดินเหนียว ขี้วัว ซึ่งยังพอเห็นร่องรอยอยู่ หลังคาเดิมเป็นไม้เกล็ด ต่อมาเป็นดินขอ และปัจจุบันเป็นสังกะสีที่เก่าแก่

ที่มา : https://www.thaigov.go.th/news/contents/details/94454