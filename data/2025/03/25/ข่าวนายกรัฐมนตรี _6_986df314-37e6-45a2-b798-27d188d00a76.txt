รัฐบาลไทย-ข่าวทำเนียบรัฐบาล-​นายกรัฐมนตรี “แพทองธาร” เผย ชี้แจงฝ่ายค้านตรงประเด็น   ระบุไม่กลัวข้อมูลไฮไลท์ฝ่ายค้าน  ย้ำ ทำทุกอย่างถูกต้องตามกระบวนของกฎหมาย


วันอังคารที่ 25 มีนาคม 2568
25/03/2568
พิมพ์
​นายกรัฐมนตรี “แพทองธาร” เผย ชี้แจงฝ่ายค้านตรงประเด็น   ระบุไม่กลัวข้อมูลไฮไลท์ฝ่ายค้าน  ย้ำ ทำทุกอย่างถูกต้องตามกระบวนของกฎหมาย
​นายกรัฐมนตรี “แพทองธาร” เผย ชี้แจงฝ่ายค้านตรงประเด็น   ระบุไม่กลัวข้อมูลไฮไลท์ฝ่ายค้าน  ย้ำ ทำทุกอย่างถูกต้องตามกระบวนของกฎหมาย
วันนี้ (25 มีนาคม 2568) เวลา 10.30 น. ณ อาคารรัฐสภา ถนนสามเสน เขตดุสิต กรุงเทพมหานคร นางสาวแพทองธาร ชินวัตร นายกรัฐมนตรี ให้สัมภาษณ์ผู้สื่อข่าวก่อนการประชุมสภาผู้แทนราษฎร (วันที่ 2)  ชุดที่ 26 ปีที่ 2 ครั้งที่ 26 (สมัยสามัญประจำปีครั้งที่สอง) เป็นพิเศษ  กรณีฝ่ายค้านยื่นญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล ว่า ภาพรวมการอิปรายฯ วันแรก ถือว่าดี นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหมตอบสนุกดี
สำหรับกรณีฝ่ายค้านคาดหวังให้ตอบชี้แจงยาว ๆ เช่น กรณีโรงแรมที่เขาใหญ่ นั้น นายกรัฐมนตรีกล่าวว่า ประเด็นสำคัญมันอยู่ที่เนื้อหา และต้องรักษาเวลาของสภาฯ  ซึ่งตนเองเป็นคนที่พูดตรงประเด็น พูดยืดยาวไม่ค่อยเป็น แต่ก็จะพยายามพูดให้ยาวขึ้น พร้อมกล่าวว่า คำชี้แจงที่ได้ตอบไปเคลียร์ทุกคำตอบ และรู้สึกดีใจที่หลายฝ่ายออกมาขยายผล ส่วนกรณีโรงแรมที่เขาใหญ่ ตนเองนั่งดูอยู่ ซึ่งนายวราวุธ  ศิลปอาชา รัฐมนตรีว่าการกระทรวงพัฒนาสังคมและความมั่นคงของมนุษย์ ได้ชี้แจง ถือว่าละเอียดพอสมควร และตนเองไม่ต้องการจะเสียเวลาสภาฯ มากกว่านี้  และวันนี้ฝ่ายรัฐบาลมีเวลาชี้แจง  3 ชั่วโมงครึ่ง
นายกรัฐมนตรีกล่าวถึงการอภิปรายของฝ่ายค้านที่ระบุว่าวันนี้จะมีไฮไลท์ มีหมัดเด็ด ว่า ไม่กลัว ความจริงไม่น่าจะมีอะไรที่ทำผิดหรือไม่โปร่งใส เพราะอย่างที่บอกไปเมื่อวาน บัญชีทุกบัญชีของครอบครัว ได้ถูกตรวจสอบตั้งแต่ปี2549 ทุกอย่างก็โปร่งใส ไม่มีอะไรผิดอยู่แล้ว การแจ้งบัญชีทรัพย์สิน ก็ทำตามกฎตามเกณฑ์ทั้งหมด และตนเองถามตลอดว่าถ้ามีการซื้อใหม่จะทำอย่างไร เพราะพยายามให้เคลียร์ตลอดอยู่แล้ว ซึ่งการอภิปรายในส่วนของตนเองนั้น คิดว่าครบแล้ว ถ้ามีอะไรก็บอกได้ เผื่อยังชี้แจงไม่ครบ
ส่วนการยื่นตรวจสอบเรื่องภาษีต่อกรมสรรพากร และจะมีการยื่นสอบจริยธรรมนัน นายกรัฐมนตรีกล่าวว่า พร้อมให้ยื่นตามกระบวนการ เพราะในส่วนของตนเองก็ทำตามกฎเกณฑ์ทุกอย่าง จะตรวจสอบอะไรก็ได้เลย ซึ่งรู้อยู่แล้วว่าเมื่อเข้ารับตำแหน่งการเมือง ก็จะต้องถูกตรวจสอบ
นายกรัฐมนตรีกล่าวถึง กรณี นายรังสิมันต์ โรม สส.บัญชีรายชื่อ พรรคประชาชน อภิปรายกรณีนายทักษิณ ชั้น 14 ว่า  ขอไปรวบรวมประเด็นก่อน ว่ามีตรงไหนควรจะตอบหรือไม่ตอบ เพราะเป็นหน้าที่ของกระทรวงยุติธรรม ตอบในรายละเอียดทั้งหมด และต้องดูว่ามีการอภิปรายอย่างไรบ้าง เพราะเรื่องชั้น 14 ตอนนั้น ตนเองยังไม่ได้เป็นนายกฯ
นายกรัฐมนตรีระบุ การอภิปรายวันแรก อยู่สภาประมาณ 20 กว่าชั่วโมง  แต่ก็โอเค เพราะรัฐมนตรีหลายท่านก็เหนื่อยกว่า แต่ก็ไม่เป็นไรช่วยกันผลัดกันชี้แจง และคิดว่าวันนี้คงจะอยู่ดึกพอสมควร
นายกรัฐมนตรีกล่าวถึง กรณีที่ชี้แจง พลเอก ประวิตร วงษ์สุวรรณ หัวหน้าพรรคพลังประชารัฐ ว่า สิ่งที่พูดไม่เป็นความจริง ต้องการตอบสั้นๆ ก่อน ส่วนรายละเอียดค่อยชี้แจงอีกที เพราะมีหลายคนพูดยาวๆ ตนเองไม่ต้องการพูดยาวเกินไป

ที่มา : https://www.thaigov.go.th/news/contents/details/94704