รัฐบาลไทย-ข่าวทำเนียบรัฐบาล-“บขส.” มอบของขวัญสงกรานต์ ลดค่าตั๋ว 10% เดินทางไปก่อน - กลับทีหลัง วันที่ 25 มีนาคม - 3 เมษายน และ 21 - 30 เมษายน 2568 ช่วยลดค่าใช้จ่าย - หนุนประชาชนใช้รถโดยสารสาธารณะ


วันอังคารที่ 25 มีนาคม 2568
“บขส.” มอบของขวัญสงกรานต์ ลดค่าตั๋ว 10% เดินทางไปก่อน - กลับทีหลัง วันที่ 25 มีนาคม - 3 เมษายน และ 21 - 30 เมษายน 2568 ช่วยลดค่าใช้จ่าย - หนุนประชาชนใช้รถโดยสารสาธารณะ
...
นายชัชวาล พรอมรธรรม กรรมการฯ รักษาการแทนกรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า เพื่อเป็นการเตรียมความพร้อมอำนวยความสะดวกและรองรับการเดินทางของประชาชนช่วงเทศกาลสงกรานต์ 2568 ตามนโยบายกระทรวงคมนาคม บขส. จัดกิจกรรมพิเศษมอบเป็น ของขวัญวันสงกรานต์ให้แก่ประชาชน “ปีใหม่ไทยกลับบ้านปลอดภัย ลด 10%” ให้กับผู้โดยสารที่ประสงค์จะเดินทางไปก่อน - กลับทีหลัง โดยรับส่วนลดค่าโดยสาร 10% (ไม่รวมค่าธรรมเนียม) ทุกเส้นทางทั่วประเทศ สำหรับการเดินทางระหว่างวันที่ 25 มีนาคม - 3 เมษายน หรือ 21 - 30 เมษายน 2568 เพื่อลดภาระค่าใช้จ่ายในการเดินทาง ช่วยกระจายปริมาณจราจรบนถนนและบรรเทาปัญหาการจราจรติดขัดในการเดินทางกลับภูมิลำเนาในช่วงเทศกาล ตลอดจนส่งเสริมให้ประชาชนเดินทางด้วยระบบขนส่งสาธารณะ
ผู้โดยสารสามารถสอบถามข้อมูลการเดินทางและจองตั๋ว บขส. ล่วงหน้าได้ที่ช่องทางออนไลน์ เว็บไซต์ บขส. Application E-ticket Facebook Page : บขส. Line : บขส.99 และช่องจำหน่ายตั๋วโดยสาร บขส. ทั่วประเทศ หรือ โทร. 0 2936 3660 ในวันและเวลาราชการ

ที่มา : https://www.thaigov.go.th/news/contents/details/94697