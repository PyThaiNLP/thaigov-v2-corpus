รัฐบาลไทย-ข่าวทำเนียบรัฐบาล-​ผู้ตรวจกฤศ ลุยอีสานตรวจราชการกลุ่มจังหวัดสนุก (สกลนคร นครพนม มุกดาหาร)


วันอังคารที่ 25 มีนาคม 2568
25/03/2568
พิมพ์
​ผู้ตรวจกฤศ ลุยอีสานตรวจราชการกลุ่มจังหวัดสนุก (สกลนคร นครพนม มุกดาหาร)
​ผู้ตรวจกฤศ ลุยอีสานตรวจราชการกลุ่มจังหวัดสนุก (สกลนคร นครพนม มุกดาหาร)
วันที่ 19 - 20 มีนาคม 2568 นายกฤศ จันทร์สุวรรณ ลงพื้นที่ภาคตะวันออกเฉียงเหนือตอนบน 2 (สกลนคร นครพนม และมุกดาหาร) โดยมี นายสมพร ปองไว้ อุตสาหกรรมจังหวัดนครพนม นางสาวภัทรานิษฐ์ ลืนคำ นักวิเคราะห์นโยบายและแผนชำนาญการพิเศษ รักษาราชการแทนอุตสาหกรรมจังหวัดมุกดาหาร และนายชาญชัย อนุสรณ์ อุตสาหกรรมจังหวัดสกลนคร ให้การต้อนรับ พาเยี่ยมชมพื้นที่ในสำนักงานอุตสาหกรรมจังหวัด และรายงานผลการดำเนินงานของ 3 สำนักงานอุตสาหกรรมจังหวัด (กลุ่มจังหวัดสนุก)
ผู้ตรวจราชการฯ ได้เน้นย้ำให้บูรณาการการทำงานร่วมกับหน่วยงานต่างๆ ทั้งภายในและภายนอกพร้อมกำชับเจ้าหน้าที่ให้กำกับ ดูแลสถานประกอบการ โรงงาน เหมืองแร่ ให้ปฏิบัติเป็นไปตามกฎหมายผ่านระบบ i-Auditor ติดตามการรายงานข้อมูลผ่านระบบ iSingleForm ติดตามเรื่องร้องเรียนบนแพลตฟอร์ม “แจ้งอุต” พร้อมทั้งเน้นย้ำให้ดำเนินงานตามนโยบายของรัฐมนตรีฯ “สู้ เซฟ สร้าง” ปฏิรูปอุตสาหกรรมไทย สู่เศรษฐกิจยุคใหม่ ทันสมัย สะอาด สะดวก โปร่งใส และนโยบายของปลัดกระทรวงอุตสาหกรรม “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” รวมถึงสร้างภาพลักษณ์และคุณค่าของภาคอุตสาหกรรมตามแนวอุตสาหกรรมวิถีใหม่ 4 มิติ ทั้งนี้ ได้ให้กำลังใจและชื่นชมเจ้าหน้าที่ที่ตั้งใจปฏิบัติงานอย่างเต็มที่ เพื่อให้เกิดประสิทธิภาพประสิทธิผลในการให้บริการแก่ผู้ประกอบการ และประชาชน
นอกจากนี้ผู้ตรวจกฤศฯ และคณะได้ลงพื้นที่ตรวจเยี่ยมสถานประกอบการโรงงาน บริษัท พรีเมียร์ควอลิตี้สตาร์ช (2012) จำกัด ณ อำเภอโพนนาแก้ว จังหวัดสกลนคร บริษัทฯ ประกอบกิจการผลิตแป้งมันสำปะหลัง ซึ่งเป็นโรงงานที่มีศักยภาพ ได้รับการรับรองอุตสาหกรรมสีเขียว (GI) ระดับ 3 ระบบสีเขียว (Green Systerm) มีการบริหารจัดการสิ่งแวดล้อมอย่างเป็นระบบ และเป็นสถานประกอบการที่ดำเนินงานตามนโยบาย MIND ของกระทรวงอุตสาหกรรม และเตรียมความพร้อมสถานประกอบการเพื่อเปลี่ยนผ่านภาคอุตสาหกรรมสู่การปล่อยก๊าซเรือนกระจกสุทธิเป็นศูนย์ (Net Zero Emissions) และได้รับฟังข้อคิดเห็นและปัญหาอุปสรรคต่างๆ  เพื่อนำมาพิจารณาในการกำหนดแนวทางสนับสนุนและแนวทางการดำเนินงานร่วมกันระหว่างภาครัฐและภาคเอกชนต่อไป

ที่มา : https://www.thaigov.go.th/news/contents/details/94691