รัฐบาลไทย-ข่าวทำเนียบรัฐบาล-“จิราพร” รมต.นร.  โต้ ส.ส.พรรคประชาชน หลังถูกพาดพิงปมดีลตั้งรัฐบาลแลกคดีเหมืองทองอัครา บอก เป็นพรรคอันดับ 1 เจรจาตั้งรัฐบาลไม่ได้เลยต้องเป็นฝ่ายค้าน


วันอังคารที่ 25 มีนาคม 2568
25/03/2568
พิมพ์
“จิราพร” รมต.นร.  โต้ ส.ส.พรรคประชาชน หลังถูกพาดพิงปมดีลตั้งรัฐบาลแลกคดีเหมืองทองอัครา บอก เป็นพรรคอันดับ 1 เจรจาตั้งรัฐบาลไม่ได้เลยต้องเป็นฝ่ายค้าน
“จิราพร” รมต.นร.  โต้ ส.ส.พรรคประชาชน หลังถูกพาดพิงปมดีลตั้งรัฐบาลแลกคดีเหมืองทองอัครา บอก เป็นพรรคอันดับ 1 เจรจาตั้งรัฐบาลไม่ได้เลยต้องเป็นฝ่ายค้าน
วันนี้ (24 มีนาคม 2568) เวลา 22.10 น. ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน เขตดุสิต กรุงเทพมหานคร นางสาวจิราพร สินธุไพร รัฐมนตรีประจำสำนักนายกรัฐมนตรี ชี้แจงกรณี ส.ส.พรรคประชาชนอภิปรายประเด็นเหมืองทองอัครา ว่า เป็นดีลตั้งรัฐบาลว่าประเด็นเหมืองทองอัคราที่ถูกอภิปรายเกิดขึ้นตั้งแต่รัฐบาลที่แล้ว และเกิดขึ้นก่อนที่ประเทศจะมีนายกรัฐมนตรีชื่อแพทองธาร ชินวัตร ขณะนี้เรื่องอยู่ในชั้นอนุญาโตตุลาการซึ่งยังไม่เป็นที่ยุติ ซึ่งทุกอย่างมีขั้นตอนกระบวนการ ดังนั้น ที่ท่านพูดถึงดีลตั้งรัฐบาล ตนเองไม่แน่ใจว่าท่านต้องใช้จินตนาการขนาดไหน ที่คิดว่ารัฐบาลนี้มีการดีลแลกประเทศ รัฐบาลนี้ตั้งขึ้นโดยเสียงข้างมากในสภาฯ พรรคเพื่อไทยรักษามารยาททางการเมืองให้พรรคอันดับ 1 ตั้งรัฐบาลก่อน โดยพรรคเพื่อไทยทั้ง 141 เสียงยกมือให้พรรคอันดับ 1 แต่เมื่อพรรคอันดับ 1 ตั้งรัฐบาลไม่ได้ ก็เป็นพรรคเพื่อไทยที่ต้องตั้งรัฐบาลตามกลไกรัฐสภา ดีลเหมืองทองอัคราจึงเป็นไปไม่ได้ และไม่มีการใช้อำนาจแทรกแซงเอื้อประโยชน์ใด ๆ
“เวลาที่จะตั้งรัฐบาลท่านต้องเจรจาเพื่อให้มีการตั้งรัฐบาล ซึ่งเป็นเรื่องปกติทางการเมือง แต่เมื่อดีลแล้วท่านตั้งรัฐบาลไม่ได้ วันนี้ท่านจึงเป็นฝ่ายค้าน จึงขอยืนยันว่าไม่มีดีลแลกประเทศ มีแต่ดีลแก้ปัญหาประเทศ” รัฐมนตรีประจำสำนักนายกรัฐมนตรี กล่าว

ที่มา : https://www.thaigov.go.th/news/contents/details/94695