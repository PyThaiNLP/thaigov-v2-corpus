รัฐบาลไทย-ข่าวทำเนียบรัฐบาล-ปลัดฯ ณัฐพล มอบรางวัลเชิดชูเกียรติให้ผู้ประกอบการ และสำนักงานอุตสาหกรรมจังหวัดดีเด่น ของปีงบประมาณ 67


วันอังคารที่ 25 มีนาคม 2568
25/03/2568
พิมพ์
ปลัดฯ ณัฐพล มอบรางวัลเชิดชูเกียรติให้ผู้ประกอบการ และสำนักงานอุตสาหกรรมจังหวัดดีเด่น ของปีงบประมาณ 67
ปลัดฯ ณัฐพล มอบรางวัลเชิดชูเกียรติให้ผู้ประกอบการ และสำนักงานอุตสาหกรรมจังหวัดดีเด่น ของปีงบประมาณ 67
วันที่ 13 มีนาคม 2568 ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดกิจกรรมชี้แจงสรุปผลการประเมินประสิทธิภาพและประสิทธิผล การดำเนินโครงการตามแผนงานยุทธศาสตร์ ของสำนักงานปลัดกระทรวงอุตสาหกรรม และพิธีมอบรางวัล Best Practice ภายใต้โครงการ OPOAI-C ปีงบประมาณ พ.ศ. 2567 โดยมี นายศุภกิจ บุญศิริ รองปลัดกระทรวงอุตสาหกรรม นายเกียรติศักดิ์ ตรงศิริ ผู้ว่าราชการจังหวัดนนทบุรี ผู้บริหารกระทรวงอุตสาหกรรม อุตสาหกรรมจังหวัดทั่วประเทศ ผู้ประกอบการที่ได้รับรางวัล
วิทยากร และเจ้าหน้าที่ที่เกี่ยวข้องเข้าร่วม ณ โรงแรมแกรนด์ริชมอนด์ จังหวัดนนทบุรี
ปลัดฯ ณัฐพล กล่าวแสดงความยินดีกับทุกท่านที่ได้รับรางวัลในวันนี้ ทั้งด้านผู้ประกอบการดีเด่น และสำนักงานอุตสาหกรรมจังหวัดดีเด่นซึ่งรางวัลดังกล่าวถือเป็นรางวัลแห่งความภาคภูมิใจ สำหรับผู้ประกอบการที่มีความมุ่งมั่นและพร้อมปรับตัวในการพัฒนาศักยภาพทางธุรกิจให้ทันต่อการเปลี่ยนแปลงในยุคปัจจุบัน ทั้งนี้ การมอบรางวัล Best Practices สำหรับผู้ประกอบการดีเด่น มีจำนวน 6 ราย ได้แก่
1) วิสาหกิจชุมชนแม่หญิงเบญจา จังหวัดกระบี่
2) วิสาหกิจชุมชนสกัดน้ำมันหอมระเหยนาทุ่ง จังหวัดชุมพร
3) วิสาหกิจชุมชนกลุ่มแปรรูปผลไม้ตำบลดอนยอ จังหวัดนครนายก
4) วิสาหกิจชุมชนสวนผาสุขมัลเบอร์รี่ จังหวัดปราจีนบุรี
5) วิสาหกิจชุมชนกะปิหวานตาลโตนด จังหวัดประจวบคีรีขันธ์
6) วิสาหกิจชุมชนกลุ่มผู้ปลูกข้าวโพดหวาน จังหวัดสุพรรณบุรี
ส่วนการมอบรางวัล Best Practices สำนักงานอุตสาหกรรมจังหวัดดีเด่น ในปีงบประมาณ 2567 มีจำนวน 6 จังหวัด ได้แก่
1) สำนักงานอุตสาหกรรมจังหวัดชุมพร
2) สำนักงานอุตสาหกรรมจังหวัดนครปฐม
3) สำนักงานอุตสาหกรรมจังหวัดแพร่
4) สำนักงานอุตสาหกรรมจังหวัดแม่ฮ่องสอน
5) สำนักงานอุตสาหกรรมจังหวัดสุพรรณบุรี
6) สำนักงานอุตสาหกรรมจังหวัดสุราษฎร์ธานี
การได้รับมอบรางวัลฯ แสดงให้เห็นถึงการขับเคลื่อนนโยบายต่าง ๆ ของกระทรวงอุตสาหกรรม ด้วยความมุ่งมั่นในการส่งเสริมเพื่อยกระดับขีดความสามารถทางการแข่งขันให้แก่ผู้ประกอบการผ่านทุกกลไกของหน่วยงาน ซึ่งเป็นอีกหนึ่งภารกิจที่สำคัญของกระทรวงอุตสาหกรรม ที่จะช่วยให้ผู้ประกอบการไปสู่ความสำเร็จทางธุรกิจ ตลอดจนการพัฒนาอุตสาหกรรมไทยไปสู่อุตสาหกรรมเศรษฐกิจที่เติบโตอย่างยั่งยืนต่อไป

ที่มา : https://www.thaigov.go.th/news/contents/details/94693