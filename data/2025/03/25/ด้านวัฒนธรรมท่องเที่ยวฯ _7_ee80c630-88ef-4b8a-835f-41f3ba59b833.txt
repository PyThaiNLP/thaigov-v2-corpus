รัฐบาลไทย-ข่าวทำเนียบรัฐบาล-​วธ.ย้าย-แต่งตั้ง-เลื่อน "วัฒนธรรมจังหวัด" ใหม่ 13 ราย เน้นพิสูจน์ผลงานเป็นรูปธรรมภายใน 6 เดือน


วันอังคารที่ 25 มีนาคม 2568
​วธ.ย้าย-แต่งตั้ง-เลื่อน "วัฒนธรรมจังหวัด" ใหม่ 13 ราย เน้นพิสูจน์ผลงานเป็นรูปธรรมภายใน 6 เดือน
​วธ.ย้าย-แต่งตั้ง-เลื่อน "วัฒนธรรมจังหวัด" ใหม่ 13 ราย เน้นพิสูจน์ผลงานเป็นรูปธรรมภายใน 6 เดือน
วธ.ย้าย-แต่งตั้ง-เลื่อน "วัฒนธรรมจังหวัด" ใหม่ 13 ราย เน้นพิสูจน์ผลงานเป็นรูปธรรมภายใน 6 เดือน
นายประสพ เรียงเงิน ปลัดกระทรวงวัฒนธรรม เปิดเผยว่า ได้ลงนามคำสั่งย้ายและแต่งตั้งวัฒนธรรมจังหวัดใหม่ จำนวน 13 ราย ดังนี้ ย้าย จำนวน 1 ราย ได้แก่ นายขัตติยา ชัยมณี จากวัฒนธรรมจังหวัดสกลนคร (ผู้อำนวยการระดับสูง) ไปดำรงตำแหน่งวัฒนธรรมจังหวัดบึงกาฬ (ผู้อำนวยการระดับสูง) และแต่งตั้งวัฒนธรรมจังหวัดใหม่  ซึ่งเป็นผู้ที่ผ่านกระบวนการสอบคัดเลือกและขึ้นบัญชีไว้ ตั้งแต่วันที่ 30 กันยายน 2567 ก่อนที่ตนเองมารับตำแหน่งปลัดกระทรวงวัฒนธรรม แต่ยังไม่ได้มีคำสั่งแต่งตั้ง จำนวน 1 ราย ได้แก่ นางพัชรนันท์ แก้วจินดา วัฒนธรรมจังหวัดบึงกาฬ จากผู้อำนวยการระดับต้น เป็นผู้อำนวยการระดับสูง โดยให้ไปดำรงตำแหน่งวัฒนธรรมจังหวัดเพชรบูรณ์
ปลัด วธ. กล่าวว่า นอกจากนี้ได้เลื่อนระดับจากนักวิชาการวัฒนธรรมชำนาญการพิเศษ แต่งตั้งให้เป็นผู้อำนวยการระดับสูง (วัฒนธรรมจังหวัด) อีก 11 ราย ดังนี้ 1.นางอารีรัตน์ สุนทรเสนาะ เป็นวัฒนธรรมจังหวัดสมุทรปราการ 2.นางสาววันทะนา เวารัมย์ เป็นวัฒนธรรมจังหวัดนนทบุรี 3.นางสุนทรี โพธิ์ทักษิณ เป็นวัฒนธรรมจังหวัดชุมพร 4.นางสาวสุริสา นิลนารถ เป็นวัฒนธรรมจังหวัดราชบุรี 5.นางกัญญพัชร นางาม เป็นวัฒนธรรมจังหวัดเพชรบุรี 6. นางสาวรินทร์ปภัส เหิกขุนทด เป็นวัฒนธรรมจังหวัดพระนครศรีอยุธยา 7.นางวิภาวรรณ ห้าวหาญ เป็นวัฒนธรรมจังหวัดสระบุรี 8.นางฐิติญา จั่นเอี่ยม เป็นวัฒนธรรมจังหวัดสุโขทัย 9.นางสาวกมลลักษณ์ บุญซื่อ เป็นวัฒนธรรมจังหวัดแม่ฮ่องสอน 10.นางประภาศรี บุตรอินทร์ เป็นวัฒนธรรมจังหวัดสกลนคร และ11.นางกนกนภัส พิมพา เป็นวัฒนธรรมจังหวัดชัยภูมิ
ปลัด วธ. กล่าวว่า การโยกย้ายและเลื่อนระดับแต่งตั้งครั้งนี้ พิจารณาจากความรู้ ความสามารถ ประสบการณ์ และความเหมาะสม โดยคาดหวังว่าผู้ที่ได้รับการแต่งตั้งให้เป็นวัฒนธรรมจังหวัดจะสามารถทำงานร่วมกับผู้ว่าราชการจังหวัดและเครือข่ายทางวัฒนธรรมพื้นที่ เพื่อขับเคลื่อนงานวัฒนธรรมตามนโยบายรัฐบาลและ วธ.และพื้นที่ให้ประสบผลสำเร็จได้อย่างมีประสิทธิภาพ ทั้งนี้ ผู้ที่ได้รับการเลื่อนระดับตำแหน่งให้เป็นวัฒนธรรมจังหวัดใหม่ทุกคนจะต้องเสนอโครงการเพื่อขับเคลื่อนงาน ตามนโยบาย วธ.ให้ประสบผลสำเร็จเห็นผลอย่างเป็นรูปธรรม ภายใน 6 เดือน พร้อมทั้งเสนอตัวชี้วัด เป้าหมายและวิธีการประเมินผลการดำเนินงานดังกล่าวของตนเองต่อผู้ว่าราชการจังหวัดและรายงานให้ส่วนกลางทราบ โดยอาจจะเป็นโครงการใหม่ หรือแนวทางการพัฒนายกระดับการดำเนินงานตามโครงการเดิมให้มีประสิทธิภาพมากยิ่งขึ้น ซึ่งตนจะมอบหมายให้ผู้ตรวจราชการกระทรวงวัฒนธรรมในพื้นที่ที่รับผิดชอบ เป็นผู้ให้คำแนะนำ ปรึกษา กำกับดูแลและติดตามประเมินผลการดำเนินงานอย่างใกล้ชิดด้วย

ที่มา : https://www.thaigov.go.th/news/contents/details/94703