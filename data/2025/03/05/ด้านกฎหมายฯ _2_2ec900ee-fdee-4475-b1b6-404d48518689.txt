รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกองทุนยุติธรรม ครั้งที่ 2/2568


วันพุธที่ 5 มีนาคม 2568
05/03/2568
พิมพ์
กระทรวงยุติธรรม ประชุมคณะกรรมการกองทุนยุติธรรม ครั้งที่ 2/2568
กระทรวงยุติธรรม ประชุมคณะกรรมการกองทุนยุติธรรม ครั้งที่ 2/2568
ในวันพุธที่ 5 มีนาคม 2568 เวลา 13.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ 1/2568 โดยมี นางพงษ์สวาท นีละโยธิน ปลัดกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ คณะกรรมการฯ ผู้ทรงคุณวุฒิ และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม 10-01 ชั้น 10 อาคารกระทรวงยุติธรรม และผ่านระบบการประชุมทางไกลผ่านจอภาพ (Video Conference)
ในการนี้ ที่ประชุมได้รับทราบรายงานผลการดำเนินงานของกองทุนยุติธรรม ประจำปีบัญชี 2568 สรุปผลการดำเนินงานตามมติ/ข้อสั่งการของคณะกรรมการกองทุนยุติธรรม รายงานความคืบหน้าทางคดี รายงานความคืบหน้าคดีและสถิติคดีแพ่ง กรณีฟ้องผู้หลบหนี รายงานความคืบหน้ากรณีกองทุนยุติธรรมเป็นผู้ถูกฟ้องคดี รายงานผลตามบันทึกข้อตกลงการประเมินผลการดำเนินงานกองทุนยุติธรรม ประจำบัญชี 2567 (ฉบับเบื้องต้น) รายงานผลการดำเนินงานของคณะอนุกรรมการตรวจสอบกองทุนยุติธรรม
นอกจากนี้ ที่ประชุมได้พิจารณา (ร่าง) รายงานประจำปีงบประมาณ พ.ศ. 2567 กองทุนยุติธรรม การปรับแผนดำเนินการประชาสัมพันธ์กองทุนยุติธรรม ประจำปีบัญชี 2568 ทบทวนแผนปฏิบัติการกองทุนยุติธรรม พ.ศ. 2566 – 2570 และ (ร่าง) แผนปฏิบัติการกองทุนยุติธรรม แผนการจ่ายงบประมาณกองทุนยุติธรรม ประจำปีงบประมาณ พ.ศ. 2569 การมอบหมายกรรมการผู้ทรงคุณวุฒิปฏิบัติหน้าที่ในคณะอนุกรรมการฯ
ทั้งนี้ ที่ประชุมได้มีการเตรียมการยกระดับการขับเคลื่อนงานยุติธรรมเพื่อให้ประชาชนได้เข้าถึงความยุติธรรมในทุกมิติ โดยยกระดับการให้บริการประชาชนใน 3 ประเด็นหลัก ได้แก่ การให้คำปรึกษาด้านกฎหมาย การเพิ่มองค์ความรู้ทางกฎหมายให้ประชาชน และการจัดหาทนายความ โดยให้ดำเนินการได้จากสำนักงานยุติธรรมจังหวัดทั่วประเทศ เพื่อให้ประชาชนได้รับความสะดวก รวดเร็วและเท่าเทียมในการเข้าถึงกระบวนการยุติธรรม

ที่มา : https://www.thaigov.go.th/news/contents/details/94069