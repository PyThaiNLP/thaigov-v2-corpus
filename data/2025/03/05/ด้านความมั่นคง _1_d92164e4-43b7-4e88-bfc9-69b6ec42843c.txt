รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินทรงประกอบพิธีสมโภชพระสมเด็จองค์ปฐม "พระพุทธเมตตา" วัดเทพประทาน (อธิพร) อ.สอยดาว จ.จันทบุรี


วันพุธที่ 5 มีนาคม 2568
05/03/2568
พิมพ์
พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินทรงประกอบพิธีสมโภชพระสมเด็จองค์ปฐม "พระพุทธเมตตา" วัดเทพประทาน (อธิพร) อ.สอยดาว จ.จันทบุรี
พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินทรงประกอบพิธีสมโภชพระสมเด็จองค์ปฐม "พระพุทธเมตตา" วัดเทพประทาน (อธิพร) อ.สอยดาว จ.จันทบุรี
เมื่อวันที่ 4 มี.ค. 68 เวลา 17.17 น. พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินทรงประกอบพิธีสมโภชพระสมเด็จองค์ปฐม "พระพุทธเมตตา" ณ วัดเทพประทาน (อธิพร) อ.สอยดาว จ.จันทบุรี
โอกาสนี้ นายอนุทิน ชาญวีรกูล รองนายกรัฐมนตรีและรมว.มหาดไทย นายอรรษิษฐ์ สัมพันธรัตน์ ปลัดกระทรวงมหาดไทย นางจิณณารัชช์ สัมพันธรัตน์ นายกสมาคมแม่บ้านมหาดไทย นายพงศ์รัตน์ ภิรมย์รัตน์ คณะที่ปรึกษารองนายกรัฐมนตรีและรมว.มหาดไทย นายพรพจน์ เพ็ญพาส อธิบดีกรมที่ดิน นายไชยวัฒน์ จุนถิระพงศ์ อธิบดีกรมการปกครอง นายภาสกร บุญญลักษม์ อธิบดีกรมป้องกันและบรรเทาสาธารณภัย นายสยาม ศิริมงคล อธิบดีกรมการพัฒนาชุมชน นายนฤชา โฆษาศิวิไลซ์ อธิบดีกรมส่งเสริมการปกครองท้องถิ่น นายพงษ์นรา เย็นยิ่ง อธิบดีกรมโยธาธิการและผังเมือง นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี นางวารุณี ไพศาลธนวัฒน์ นายกเหล่ากาชาดจังหวัดจันทบุรี/ประธานแม่บ้านมหาดไทยจังหวัดจันทบุรี นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ นางกุสุมาล พงษ์สิทธิถาวร นายกเหล่ากาชาดจังหวัดเชียงใหม่/ประธานแม่บ้านมหาดไทยจังหวัดเชียงใหม่ นายจักรพงศ์ คำจันทร์ ผู้ว่าการการประปาส่วนภูมิภาค น.ส.สุวรา ทวิชศรี ผู้ว่าการการประปานครหลวง นายวิลาศ เฉลยสัตย์ ผู้ว่าการการไฟฟ้านครหลวง นายชีระ วงศบูรณะ ผู้อำนวยการองค์การจัดการน้ำเสีย และนายบูรณิศ ยุกตะนันทน์ ผู้อำนวยการองค์การตลาด เฝ้าทูลละอองธุลีพระบาทรับพระราชทานของที่ระลึก
สมเด็จองค์ปฐม "พระพุทธเมตตา" ที่ประดิษฐาน ณ วัดเทพประทาน (อธิพร) แห่งนี้ จัดสร้างขึ้นเพื่อถวายเป็นพระราชกุศล เนื่องในโอกาสพระราชพิธีมหามงคลเฉลิมพระชนมพรรษา พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 7 รอบ 84 พรรษา ในปี 2554 เพื่อให้เป็นสมบัติของประเทศและชาวโลก กับทั้งเพื่อให้เป็นอนุสรณ์สถานสถิตคู่กับอาคารปฏิบัติธรรมเฉลิมพระเกียรติ 7 รอบปี 2550 ที่สร้างอุทิศถวายสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ณ วัดเทพประทาน (อธิพร) และได้รับอนุญาตจากสำนักงานปลัดสำนักนายกรัฐมนตรี และสำนักราชเลขาธิการ เมื่อวันที่ 16 ธันวาคม 2554 ให้เชิญตราสัญลักษณ์ในโอกาสพระราชพิธีมหามงคลเฉลิมพระชนมพรรษา 7 รอบ ประดับบนผ้าทิพย์พระสมเด็จองค์ปฐม ตามที่ขอพระราชทานผ่านราชเลขาธิการ เมื่อวันที่ 23 กันยายน 2554 โดยเริ่มดำเนินการตั้งแต่ปี 2554 ซึ่งเมื่อวันที่ 30 มีนาคม 2554 พระเจ้าวรวงศ์เธอ พระองค์เจ้าโสมสวลี กรมหมื่นสุทธนารีนาถ เสด็จทรงวางศิลาฤกษ์อาคารฐานพระสมเด็จองค์ปฐม พระพุทธเมตตา และได้ดำเนินการก่อสร้างจนแล้วเสร็จสมบูรณ์ ในปี 2566 รวมใช้เวลาจัดสร้าง 12 ปี

ที่มา : https://www.thaigov.go.th/news/contents/details/94045