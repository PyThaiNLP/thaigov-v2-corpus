รัฐบาลไทย-ข่าวทำเนียบรัฐบาล-รายการ “โอกาสไทยกับนายกแพทองธาร” วันอาทิตย์ที่ 2 มีนาคม 2568 เวลา 08.00 – 08.30 น. ทางสถานีวิทยุโทรทัศน์แห่งประเทศไทย NBT2HD และวิทยุเครือข่ายกรมประชาสัมพันธ์ทั่วประเทศ


วันพุธที่ 5 มีนาคม 2568
05/03/2568
พิมพ์
รายการ “โอกาสไทยกับนายกแพทองธาร” วันอาทิตย์ที่ 2 มีนาคม 2568 เวลา 08.00 – 08.30 น. ทางสถานีวิทยุโทรทัศน์แห่งประเทศไทย NBT2HD และวิทยุเครือข่ายกรมประชาสัมพันธ์ทั่วประเทศ
รายการ “โอกาสไทยกับนายกแพทองธาร” วันอาทิตย์ที่ 2 มีนาคม 2568 เวลา 08.00 – 08.30 น. ทางสถานีวิทยุโทรทัศน์แห่งประเทศไทย NBT2HD และวิทยุเครือข่ายกรมประชาสัมพันธ์ทั่วประเทศ
ถอดเทป
รายการ “โอกาสไทยกับนายกแพทองธาร”
วันที่อาทิตย์ที่ 2 มีนาคม 2568
เวลา 08.00 – 08.30 น.
ทางสถานีวิทยุโทรทัศน์แห่งประเทศไทย NBT2HD และวิทยุเครือข่ายกรมประชาสัมพันธ์ทั่วประเทศ
----------------------------------------
สวัสดี พี่น้องประชาชนที่รักทุกท่าน วันนี้กลับมาพบกันอีกครั้ง กับรายการ “โอกาสไทยกับนายกแพทองธาร” ก็อยากจะมาพูดเรื่องของเศรษฐกิจ กรณีตัวเลขออกมาจากทางสภาพัฒน์ฯ ที่หลายฝ่ายรู้สึกกังวลว่า ทําไมเศรษฐกิจของเราไม่โตหรือว่ารั้งท้ายในกลุ่มของอาเซียน ซึ่งจริง ๆ ก็มีข้ออธิบาย บอกได้ว่าเกิดอะไรขึ้นมาบ้างระหว่าง 10 กว่าปีที่ผ่านมา เราทําอะไรเพิ่มเติมได้บ้าง และรัฐบาลกําลังทําอะไรอยู่บ้าง
เศรษฐกิจไทยภาพใหญ่
อย่างปีที่แล้ว อย่างควอร์เตอร์ 4 เอง จีดีพีเราขยับขึ้นมากขึ้น เป็น 3.2% โอเวอร์ออลทั้งปีแล้ว ขึ้นมาที่ 2.5% แค่ไตรมาส 4 อย่างเดียวขึ้นเยอะมากพอสมควร เกิดจากนโยบาย ฟรีวีซ่า จากการลงทุนต่าง ๆ ของภาครัฐเกิดจากการลงทุนทางบีโอไอที่มีตัวเลขมากมาย ซึ่งเดี๋ยวจะแชร์ตัวเลขให้ฟังต่อ แล้วก็ตัวเลขที่ออกมาถามว่า แล้วทําไมจีดีพีของประเทศเราขึ้นน้อย เทียบกับอาเซียนเรารั้งท้าย จริง ๆ  10 กว่าปีที่ผ่านมา เราไม่ค่อยมีการลงทุนในภาคของอุตสาหกรรมใหม่ ๆ การเตรียมตัวของเรายังไม่ทันสถานการณ์ปัจจุบัน  ที่ดิฉันพูดในหลาย ๆ เวทีว่าคนไทยมีศักยภาพ รอแค่โอกาสเท่านั้น รอแค่การลงทุน รอแค่การเพิ่มเติม ไม่ว่าจะเป็นในเรื่องของทักษะของคน หรือว่าอุตสาหกรรมใหม่ ๆ ที่ประเทศต้องสนับสนุนต่อไป
อย่างเรื่องของอุตสาหกรรมใหม่ที่พูดถึง ไม่ว่าจะเป็นเซมิคอนดักเตอร์ ผลิตรถอีวีต่าง ๆ การพรีแพร์คนสําหรับอุตสาหกรรมอนาคตต้องมี อย่างเช่น ประเทศมาเลฯ มีการเตรียมตัวในเรื่องการทําเซมิคอนดักเตอร์มานานแล้ว  อย่างประเทศเวียดนามมีการฝึกคนเรื่องการเขียนซอฟต์แวร์มาเป็นเวลาสักพักแล้วเหมือนกัน  อันนี้คือรัฐบาลลงทุนอย่างจริงจังในการทําสิ่งนี้  แล้วก็มีภาคเอกชนเข้ามาช่วยกันในการหาวิธีเพื่อจะผลักดันคนให้พร้อมสําหรับอุตสาหกรรมแห่งอนาคต ซึ่งของเราเอง ยังไม่ได้มีในเรื่องตรงนี้อย่างจริงจังมาก เพิ่งพูดถึงการอัพสกิลรีสกิลเมื่อไม่กี่ปีมานี้เอง เป็นสิ่งหนึ่งที่ต้องทำต่อ เวลาผ่านไปเป็น 10 ปี เราจะไม่มูฟอุตสาหกรรมเราเลย อุตสาหกรรมเราตามคนอื่นเขาไม่ทัน แน่นอนว่าการลงทุนต่าง ๆ ภาครัฐลงทุนแล้ว ภาคเอกชนก็ต้องช่วยกัน อันนี้คือสิ่งที่ทุกฝ่ายต้องดัน GDP ประเทศขึ้นด้วยกัน ไม่ใช่ว่าฝ่ายใดฝ่ายหนึ่งเป็นคนดัน เราอาศัยความร่วมมือจากทุกฝ่ายจริง ๆ  เราก็อยากให้ SME ซึ่งเป็น 75% ของประเทศมีการลงทุนเพิ่มมากขึ้น
เพราะฉะนั้น ต้องอาศัยธนาคารพาณิชย์ต่าง ๆ ให้มีการปล่อยสินเชื่อให้กับประชาชนมากขึ้นเพื่อประชาชนจะได้นำเม็ดเงินไปพัฒนาอุตสาหกรรมของตัวเองจากเดิมที่มีอยู่แล้ว ไม่ต้องเป็นอุตสาหกรรมอนาคตก็ได้ ถ้าเราปล่อยสินเชื่อ ต้องผลักดันจีดีพีแน่นอน เป็นสิ่งที่สำคัญมาก ๆ ที่ต้องทำ  รัฐบาลชุดนี้เข้ามาทำงาน ตอนนี้ดิฉันนั่งเป็นนายกฯ ก็ประมาณ 5 เดือนกว่าเกือบหกเดือน เราดูในเรื่องของงบประมาณ งบประมาณค่อนข้างฟิตมาก ๆ มีจำกัดมาก ๆ งบส่วนใหญ่ที่รัฐได้มา ก็จะถูกนำไปใช้จ่ายกับงบประจำ ซึ่งก็พยายามรัดเข็มขัดให้ดี เพราะว่าไม่อยากให้มีการจ่าย เป็นการเพิ่มงบประจำ เพราะว่าเงินรายปีออกมา ก็จ่ายเฉพาะที่มันฟิกอยู่แล้ว Fixed Cost ต้องการนำเงินเหล่านี้ เป็นการลงทุนของภาครัฐมากกว่า อย่าเพิ่งเสียกำลังใจในเรื่องของ GDP เพราะว่าอย่างที่โต 2.5 ก็แปลว่าเราโตขึ้นจากปีที่แล้วที่เป็น 2.0% ก็เป็น 2.5% อันนี้ก็เป็น GDP ที่ขยับขึ้น และคิดว่าแน่นอนว่าภายใต้การนำของรัฐบาล พร้อมกับภาคเอกชนให้ความร่วมมือกัน GDP มีโอกาสโตขึ้นสูงมาก ๆ  อย่าเพิ่งท้อใจ นี่เพิ่งต้นปี เราต้องร่วมมือกันทุกฝ่าย ที่วันนี้นำมาเล่าให้ฟัง ก็อยากจะให้พี่น้องประชาชนเห็นว่า ต้องอาศัยหลาย ๆ สิ่ง หลาย ๆ อย่าง ในการช่วยผลักดัน GDP แล้วรัฐมองเห็นอะไร พร้อมที่จะรับมือกับเรื่องนี้อย่างไร
ทำให้ประเทศไทยเป็นจุดหมายของนักลงทุน
เป็นที่แน่นอนเรามีการลงทุนในภาครัฐที่เพิ่มมากขึ้นแน่นอนการหาเม็ดเงินใหม่ ๆ เข้ามาลงทุนอย่างที่เคยได้ยิน Google  Tiktok  NVIDIA เราได้ยินชื่อกันอยู่แล้วที่ว่าจะมาลงทุนมากมายในประเทศ ในปี พ.ศ. 2567 มีต่างชาติเข้ามาลงทุนในประเทศกว่า 1 ล้านล้านบาท สูงที่สุดในรอบ 10 ปี ซึ่งต้องขอชื่นชมทาง BOI ที่ประสานงานกับทางรัฐมาตลอด และเวลาที่เดินทางไปเมืองนอกจะเห็นได้เลยว่าเรามีเป้าหมายที่ชัดเจนว่าเราจะคุยกับใครและจะดึงใครบ้างมาลงทุน อย่างล่าสุดที่ไปดาวอส WEF ได้มีการพูดคุยและถามถึงประเด็นทางด้านความมั่นคง โดยตัวดิฉันเองได้ให้ความมั่นใจเลยว่าเราจะทำเรื่องนี้เต็มที่ ผลักดันเรื่องการลงทุนดิฉันต้องอยู่ครบเทอมเพื่อจะผลักดันการลงทุน ในส่วนนี้ต้องบอกให้เขามั่นใจว่าเราไม่ได้จะเปลี่ยนรัฐบาล ยุบสภา เกมการเมืองเป็นเรื่องหนึ่ง แต่ว่าคนที่ได้ผลกระทบมากที่สุดคือประชาชนกับประเทศชาติ เมื่อเป็นนายกรัฐมนตรีต้องตระหนักเรื่องนี้ หนักแน่นเข้าไว้ในทุก ๆ เรื่องที่เกิดขึ้น เพราะฉะนั้นเราหนึ่งคนเล่นเกมการเมืองทุกอย่างที่คุยไว้ไม่มีใครเขาเชื่อ การลงทุนทุกอย่างจะผลักดันได้ยากแต่ข้อดีของเราในหลาย ๆ เรื่องคืออะไร การมาตั้งโรงงานที่เราการใช้พื้นที่ในประเทศไทยประหยัดคอสกว่าประเทศอื่น ๆ ในประเทศเพื่อนบ้านเราถ้าเขาจะไปตั้งโรงงานฐานการผลิตที่ประเทศสิงคโปร์ กรณีสมมุติการจ้างงานแรงงานของเขาก็แพงกว่าเรา การใช้พื้นที่ต่าง ๆ ก็แพงกว่า ส่วนนี้คือด้านภูมิศาสตร์ที่เรามี และแข็งแรงอยู่แล้ว
ขอยกตัวอย่างอุตสาหกรรมที่จะมาลงทุนในบ้านเรา ตอนนี้จะมีอุตสาหกรรมในเรื่องของ ดิจิทัลเซมิคอนดักเตอร์  ยานยนต์ชิ้นส่วนรถยนต์ EV ตรงส่วนนี้มุ่งเน้นมากโรงงานที่มีอยู่แล้วในประเทศไทยไม่ว่าจะเป็นของญี่ปุ่นเอง หรือจีนเอง เขาก็เริ่มปรับเปลี่ยนจากรถยนต์ปกติให้เป็นรถยนต์ EV บางที่ก็เป็นไฮบริดก่อน และยังมีในเรื่องของอุตสาหกรรมพลังงาน ทั่วโลกจะมีการพิจารณาด้วยว่าการที่เราใช้พลังงานเยอะเราต้องรู้จัก Green energy หรือพลังงานสะอาด คือต้องรักโลกไปด้วยพร้อมพัฒนาโลกไปด้วยทุกอย่างต้องบาลานซ์กันให้ได้ จุดนี้สำคัญมากและเรื่องพลังงานก็จะเป็นส่วนที่เข้ามามีบทบาทอย่างมากในอนาคต เมื่อถามว่าลงทุนแล้วประเทศได้อะไร จะเกิดการจ้างงานที่มากขึ้น ค่าแรงก็แพงขึ้นมีรายได้จากส่วนนี้สูงขึ้น นี่คือการซัพพอร์ตในภาพรวมทั้งหมด เพราะฉะนั้น เวลาบริษัทต่างประเทศนำเงินมาลงทุนไม่ได้แค่ว่า GDP ประเทศขยับ แต่ลงไปถึงรากเล็ก ๆ คนเล็ก ๆ เพราะฉะนั้นได้ทั้งระบบจริง ๆ แต่บางคนคิดว่าฉันไม่มีสกิลการที่จะทำอุตสาหกรรมเหล่านี้ทำอย่างไร ซึ่งก็ได้มีการคุยกันไว้หมดแล้วว่าอุตสาหกรรมเหล่านี้จะมีเทรนคนด้วยพัฒนา สกิลของคนด้วย ในวันนี้เราอาจจะยังไม่มีสกิลมากพอ
ตัวดิฉันเองได้เน้นเรื่องการศึกษา การเพิ่มโอกาสให้กับเด็ก ๆ ในการเรียนต่ออย่างที่เคยพูดไว้ในเทปแรกไม่ว่าจะเป็นทุนการศึกษา (ODOS) ให้เด็ก ๆ ได้ไปเรียนรู้ในด้านของอุตสาหกรรมในอนาคต ในด้านของเทคโนโลยีที่ว่าของเรายังขาดตรงไหนบ้างเพิ่มโอกาสการศึกษาขึ้น ตอนนี้รัฐบาลต้องสนับสนุนก่อนว่าเด็ก ๆ ทุกคนต้องได้เรียนโดยให้เป็น Thailand Zero Dropout คือไม่มีใครถูกออกนอกระบบการศึกษาต้องให้ทุกคนเข้ามาในระบบการศึกษาเพื่อเพิ่มโอกาสให้กับตัวเอง เพิ่มโอกาสในการหารายได้เพิ่มโอกาสในการถูกจ้างงานในอนาคต
ต้องให้น้อง ๆ กลับเข้ามาในระบบการศึกษา มีการศึกษาที่ดีไว้เพื่อรอโอกาสที่กำลังจะมาถึง อย่างที่ได้เล่าและใครที่กำลังเรียนเรื่อง Packaging อยู่ ขอให้เรียนต่อไป เพราะมีประโยชน์อย่างแน่นอน อนาคตมาถึงแล้วไม่ต้องขอให้ลุย และอย่างในเรื่องของรถยนต์ ช่างซ่อมรถ เรื่องดังกล่าวมีมากกว่าการซ่อมมันมีในเรื่องของซอฟต์แวร์ด้วยว่าเราจะต้องลงระบบในรถเป็น เรื่องพวกนี้สำคัญเป็นอย่างมาก อย่างใครที่เรียนวิศวะคอมพิวเตอร์ก็จะมีความยาก ถึงแม้ตัวเองจะไม่ได้เรียนแต่ขอให้ทุกคนลุย เพราะตรงนี้ก็สำคัญอยู่แล้วและยิ่งสำคัญมากยิ่งขึ้นอีกเพราะฉะนั้นให้ตั้งใจเรียนกันเยอะ ๆ เพื่อเป็นทุนของประเทศ
พัฒนาการเกษตรยกระดับเศรษฐกิจไทย – สร้างมูลค่าเพิ่มให้ผลไม้ไทย
ต่อไปจะพูดเรื่องการเกษตร ขอพูดตัวเลขให้พี่น้องลองคิดภาพตาม เกษตรกรไทยมีประมาณ 10 ล้านคน พื้นที่การเกษตรไทยคิดเป็น 47 % นั้นแปลว่าเกือบครึ่งหนึ่งของประเทศไทยคือพื้นที่การเกษตรแต่รายได้เหล่านี้มีผลแค่ 9 % ของ GDP คือมันน้อยมากนั้นแปลว่าอะไร แปลว่าเกษตรกรทำงานหนักได้เงินน้อย ส่วนนี้คือสิ่งที่อยากเปลี่ยน อยากแบบหลับตาแล้วเปลี่ยนเลยมาก  แต่มีกระบวนการที่เยอะมากที่ต้องทำ เพราะฉะนั้นจะมาเล่าให้ฟังว่าทำอะไรได้บ้างอธิบายให้ฟังก่อนอย่างนี้
ข้าวในขณะนี้ในหลายประเทศส่งออกกันเพิ่มมากขึ้น ทำให้ราคาทั่วโลกตกลง  ซึ่งได้เรียกประชุมกับทางด้านรัฐมนตรีว่าการกระทรวงพาณิชย์  รัฐมนตรีว่าการกระทรวงเกษตรและสหกรณ์ เพื่อที่จะปรึกษาในเรื่องนี้และได้มีการออกมาตรการเรียบร้อยแล้ว  เพื่อที่จะช่วยเหลือพี่น้องชาวนา เข้าใจทุกอย่างว่าเมื่อทุกประเทศส่งออกราคาตก  เพราะเป็นภาพรวมของราคา แต่ความจริงแล้วส่งผลกระทบไปถึงเกษตรกรตัวเล็ก ๆ  ที่เขาก็ขายได้น้อยลง เงินในกระเป๋าก็น้อยลง  เพราะฉะนั้นอะไรที่ทำได้ก็อยากรีบทำ แล้วดิฉันก็ได้สั่งการแล้ว เรียกทุกคนมาหารือก็มีทางออกให้ เพราะฉะนั้นมั่นใจได้ว่าสินค้าตรงนี้จะราคาเพิ่มขึ้น
แต่อีกอย่างหนึ่งที่ต้องทำต่อไปเนื่องจากการวิจัยต่าง ๆ ด้วยการส่งออกรัฐบาลต้องหาตลาดเพิ่มขึ้น  อันนี้ทำอยู่แล้ว และทำแน่ คือ การวิจัยที่พูดถึง จำเป็นอย่างไร ทำไมจะต้องลง R&D  ทำไมจะต้องลงเรื่อง Research เรื่องวิจัยทุกประเทศมีการวิจัยลงเงินกับการวิจัยเยอะมากในการพัฒนาพันธุ์ข้าวพัฒนาพันธุ์พืชต่าง ๆ พัฒนาในเรื่องของการเลี้ยงสัตว์ต่าง ๆ เพื่อส่งออกเพื่อให้ได้คุณภาพที่ดีมากขึ้น  อย่างดิฉันได้ไปจังหวัดสงขลามา ก็ได้ไปคุยกับโรงงานใหญ่ ๆ ที่มีในเมืองนอกด้วยมากมาย เมื่อก่อนเราส่งออกกุ้งถึง 650,000 ตันต่อปี ซึ่งทุกวันนี้ท่านผู้ชมทราบไหมว่าเหลือเท่าไหร่ 250,000 มันจะลดได้ขนาดนั้น คือดิฉันคิดว่า โอ้โหทำไมลดขนาดนี้ และดูประเทศอื่น ๆ เพื่อนบ้านเมื่อก่อนเขาส่งออก 200,000 กว่าแต่ตอนนี้เขาไป 600,000 กว่า  รู้สึกไม่ดีก็ถามผู้รู้ว่าทำอย่างไรที่จะให้ตัวเลขกลับขึ้นมา คิดแค่นี้เลย เราจะได้ส่งออกได้เยอะ และพี่น้องประชาชนได้มีกินมีใช้ก็บอกเลยว่าแล้วก็ทำวิจัยเรื่องนี้มากขึ้นเพื่อที่จะให้เกิดพันธุ์กุ้งที่ดีมากพอ หรือว่าแตกเป็นพันธุ์อื่น ๆ ก็ได้ที่สามารถส่งออกได้และมีคุณภาพที่ดีพอให้ต่างชาติเข้ามารับซื้อกับเรา
เรื่องของการวิจัยได้หลายมุม เคยได้ยินมาบ้างแล้วเกษตรแม่นยำ  ดินแบบนี้ปลูกพืชแบบไหนดีที่สุด นี่คือหนึ่งในการวิจัย สมมติว่าดินแบบนี้ควรจะปลูกข้าวโพด ได้ข้าวโพดที่หวานที่สุด และข้าวโพดเสร็จแล้วปลูกอะไรต่อดีที่สุดอะไรถนอมหน้าดินดีที่สุด หรือวิจัยในห้องแล็บ เมล็ดพันธุ์แบบไหนที่ทำให้ข้าวโพดตัวเม็ดใหญ่ขึ้นเม็ดมันหวานขึ้นน้ำมากขึ้น ส่วนเรื่องวิจัยเรื่องของสัตว์นั้นไม่ใช่แค่ว่าสร้างพันธุ์ใหม่ตลอดเวลา  แต่ว่าการเลี้ยงใน สภาวะแวดล้อมแบบไหนทำให้ได้ผลผลิตที่มีมูลค่าเพิ่มมีคุณภาพเพิ่ม นี้คือสิ่งที่ต้องวิจัยใครกำลังทำอยู่กระทรวงเกษตรและสหกรณ์กำลังทำเรื่องนี้อยู่ พี่น้องเกษตรกรก็จะได้ไม่ต้องเหนื่อย การเกษตรเหล่านี้อาศัยแรงจากพี่น้องเกษตรกรทุก ๆ ท่าน อาศัยแรงงานแรงใจจากพี่น้องเกษตรกรทุกคน ที่สำคัญไม่จบแค่นี้ก็ต้องหาตลาดให้พี่น้องก็เกษตรกรได้ขายของด้วย เป็นสิ่งสำคัญมาก ๆ  การวิจัยพี่น้องประชาชนทำงานเท่าเดิมแต่ได้ตังค์มากขึ้น เพราะว่าโปรดักดีขึ้นสินค้าพรีเมี่ยมมากขึ้น มีคุณภาพมากขึ้น เพราะฉะนั้นขายได้แพงขึ้น ทำงานเท่าเดิมบางทีอาจจะได้ทำงานน้อยกว่าเดิม อันนี้ก็แล้วแต่การวิจัยออกมาว่าสินค้าชนิดนั้นเป็นอย่างไร
ผลไม้ไทย ชา กาแฟ พืชเศรษฐกิจใหม่
ต่อไปจะพูดในเรื่องของผลไม้พืชเศรษฐกิจใหม่ ไทยเป็นผู้ส่งออกสำคัญของโลกทั้งทุเรียนลำไย  มังคุด  มะม่วง จริง ๆ ต่างชาติชอบมาก คราวที่แล้ว สี จิ้นผิง ก็ชอบมะม่วงกับทุเรียนของเรา แต่ตอนนี้ทุกประเทศแม้กระทั่งจีนก็พยายามที่จะผลิตพยายามที่จะปลูกทุเรียน ผลิตทุเรียนแข่งขันกับเรา ไม่แปลกเลย เพราะของเรามีอะไรดีแน่นอนทุกคนต้องการแข่งขัน ในประเทศเราเองเปิดโรงงานนึงขายดีคนก็ทำต่อ เป็นเรื่องธรรมดามากๆ  เพราะฉะนั้นเราจะหยุดในเรื่องของการพัฒนาตนเองไม่ได้ ถึงบอกว่าการวิจัยเหล่านี้สำคัญเพื่อจะผลักดันต่อเราอยู่เฉยๆ ไม่ได้แน่นอนก็จะมีคนมาแข่งขันกันตลอดเวลาแน่นอน
ตอนนี้เราจะมีอำนาจในการต่อรอง สร้างความเชื่อมั่นให้กับต่างประเทศได้อย่างไรในเรื่องของการที่เราจะส่งออกคุณภาพสินค้าของเราต้องดีด้วย  อย่างที่เคยเล่าว่าเรื่องแลนด์บริดจ์  เรื่องรถไฟให้ฟัง  อันนี้คือสิ่งที่จะประหยัดในเรื่องของต้นทุนของเราและสามารถส่งสินค้าออกอยู่ในคุณภาพที่ดีเหมือนที่คนไทยได้ทานอันนี้คือเป็นสิ่งที่เราจะต้องเร่งทำในเรื่องนี้และเป็นเรื่องที่สำคัญมาก ๆ
เรามีความตั้งใจ ที่อยากจะเปลี่ยนในเรื่องของผลไม้ไทยให้มี Value ให้มีคุณภาพเพิ่มมากขึ้นเหมือนที่ทำไวน์ฝรั่งเศส องุ่นดูปลูกทั่วไปทำไมขายไวน์ขวดละเป็นแสนได้ สำคัญมาก ๆ ซึ่งเราก็อยากจะผลักดันต่อในเรื่องนี้ว่า เราจะทำยังไงให้ผลไม้ของเรามันแปรรูปและมีคุณค่าเพิ่มมากขึ้นแบบนี้ได้บ้าง อันนี้เราตั้งเป้าไว้ในใจว่าไวน์แพงมันสามารถเกิดขึ้นได้จริง ๆ จากผลไม้ที่เสียต้นทุนไม่เท่าไหร่ เราก็คิดเลยว่ามันมีกี่สเต็ปบ้างที่จะ add value เพิ่มมูลค่าของสินค้าต่าง ๆ ของไทยได้
ตอนนี้เราก็จะนิยมในเรื่องของปลูกชา ปลูกกาแฟ ไม่ว่าจะเป็นการปลูกพืชทดแทนด้วย กาแฟเดี๋ยวนี้ก็ได้ราคาที่ดีมาก แล้วก็จะมีแค่มีบางประเภทที่ขายแล้วได้ราคาแพง แต่จริง ๆ แล้วทางรัฐบาลเองก็อยากให้ปลูกกาแฟหลายพันธุ์มากขึ้น เฉพาะของประเทศไทยมากยิ่งขึ้น เพราะว่าความพิเศษในดิน น้ำ อากาศ ลมของเรา มันจะทำให้ผลิตภัณฑ์ของเราพิเศษ เพราะฉะนั้น พี่น้องที่ทำกาแฟ ได้มีโอกาสได้คุยกับทางภาคเหนือมา ก็ทำกันต่อ แล้วก็เข้าใจว่าบางกาแฟมันให้ค่าตอบแทนที่สูง แต่ว่าการคิดผลิตภัณฑ์ใหม่ ๆ คิดสายพันธุ์ใหม่ ๆ ก็เป็นโอกาสอย่างมากเช่นกัน อย่างสินค้าเกษตรของเรา ถ้าเราสามารถลองปลูกเมล็ดพันธุ์ใหม่ ๆ ให้ลองทำเรื่องของพันธุ์ใหม่ ๆ  เพราะว่าพอเราทำเสร็จ เราสามารถกำหนด standard ของเราได้ว่าโปรดักส์ของไทยเรา standard เป็นแบบนี้นะ เซ็ต standard ขึ้นมาเลย อย่างเช่นทุเรียนที่เราโด่งดัง ทุเรียนเขาต้องทานกันแบบนี้ เพราะว่าคนไทยทานแบบนี้ เรื่องพวกนี้แหละที่จะเพิ่มมูลค่าให้กับสินค้าเกษตรของไทย
อาหารไทยทั่วโลกต้องใช้วัตถุดิบไทย
ทุกท่านทราบไหมคะ ว่าร้านอาหารไทยมีเยอะมากทั่วโลก ดิฉันได้คุยกับฝรั่ง เขาก็จะพูดว่า ไม่เคยไปประเทศไทยหรอก แต่เคยทานอาหารไทย อันนี้ชอบมาก รู้สึกเลยว่าอาหารไทยเราดังจริง ๆ ไปในทุกที่ แต่ว่า ถ้าร้านอาหารไทยใช้วัตถุดิบจากประเทศไทย ซึ่งไม่ใช่ บางทีเขาก็ไปซื้อจากตลาด ณ ประเทศนั้น ซื้อในซูเปอร์ของเขา จริง ๆ ก็ต้องการให้ประเทศไทยสามารถส่งออกได้ พืช ผักสวนครัวของเรา ส่งไปทั่วโลกตามร้านอาหารเหล่านี้ได้ เกษตรกรต้องได้ประโยชน์จากการที่ส่งสินค้าไทยออกไป แล้วก็ทั่วโลกได้ลิ้มลอง ได้สัมผัส แล้วก็ได้เข้าใจถึงความเป็นไทยจริง ๆ
แล้วก็ตอนนี้การทำในเรื่องของ Thai SELECT จัดอันดับดาว ของสินค้าต่าง ๆ ในร้านอาหารไทยที่เมืองนอกด้วยว่า ร้านอาหารไหนมีรสชาติที่เป็นไทยแท้ แล้วก็ใช้วัตถุดิบจากประเทศไทยก็จะได้ดาวด้วย อย่างการที่เราทำเรื่องของ Thai SELECT ก็เป็นภาคต่อของครัวไทยสู่ครัวโลก ที่ทำมาแล้วตั้งแต่สมัยของรัฐบาลไทยรักไทย จริง ๆ แล้ว อาหารของเราคือซอฟต์พาวเวอร์ที่สําคัญ แล้วก็เป็นอาหารที่เขาเรียกว่า ย่อยง่าย ไม่ใช่แค่อาหารย่อยง่าย เป็นอาหารเข้าใจง่าย การเป็นซอฟต์พาวเวอร์แบบนี้ เขาเรียกว่าเป็น Gastrodiplomacy คือใช้อาหารเป็นทูตแทน เป็นทูตความสัมพันธ์ระหว่างประเทศแทน ซึ่งเกิดขึ้นจริง อย่างตัวดิฉันเอง เวลาได้คุยกับผู้นำต่างประเทศ ง่าย ๆ เลย เคยทานอาหารไทยไหม อาหารไทยจานไหนเป็นอาหารจานโปรด นี่แหละสิ่งพวกนี้ เป็นสิ่งที่เริ่มคุยก็ง่าย เป็นสิ่งที่ทุกคนรู้จักอยู่แล้ว เป็นซอฟต์พาวเวอร์ชั้นดี เป็นทูตชั้นดีมาก ๆ ของประเทศของเรา
นอกจากการส่งออกสินค้าไทยแล้ว การแปรรูปสินค้าไทยสําคัญมาก ๆ แปรรูปให้เป็นสิ่งที่ส่งออกไปได้ง่ายขึ้น shelf life นานมากขึ้น คือมีอายุยาวนานมากขึ้น ก็เป็นการเพิ่มโอกาส อย่างเช่น สมมุติเรามีเรื่องของสินค้าล้นตลาด ถ้าเราสามารถแปรรูปได้ให้เป็นสินค้าที่สามารถเก็บได้นานขึ้น อันนั้นก็เป็นโอกาสของเกษตรกรอีกเหมือนกันว่า พอเราแปรรูปได้แล้ว เราส่งออกไม่ต้องเสียสินค้าไป อุตส่าห์ปลูกมาตั้งนาน อันนี้ก็เป็นอีกหนึ่งโอกาสของคนไทย
ช่วงเล่าจากภาพ
ต่อไปนี้เป็นช่วงเล่าจากภาพ  รูปแรก เป็นรูปขนมตาล ขนมตาลในภาพที่เรามีอยู่ในหัวมันจะเป็นขนมถ้วยฟูสีเหลือง ๆ แล้วก็มีมะพร้าววางข้างบน ก็ตามอัธยาศัย ใครไม่ชอบมะพร้าวก็หยิบออกตามสไตล์ แต่ว่าอันนี้ มันคือขนมตาลเหมือนกันแต่เขาเรียกว่า ขนมลูกโหนด ของ ภาคใต้ ของจังหวัดพัทลุง อันนี้คืออร่อยมาก อร่อยแบบหนึบๆ ไม่ใช่เหมือนขนมใส่ไส้ จะนิ่มๆ อันนี้จะเหนียวๆนิดนึง บอกไม่ถูกว่าคืออะไร แต่อร่อยมาก ไปทาน ขนมตาลเวอร์ชั่นอันนี้ของพัทลุงเป็นแบบนั้น ยกนิ้วให้
ต่อไป เป็นรูปที่ชาวบ้านทำป้ายขึ้นมาให้เป็นการต้อนรับ สะพานนี้ที่ยืนอยู่เรียกว่า สะพานเฉลิมพระเกียรติ 80 พรรษาที่จังหวัดพัทลุง น่ารักมาก ๆ พี่น้องประชาชน แล้วก็คนแถวนั้นก็พูดว่า นี่นะตอนสมัยท่านทักษิณเป็นนายกฯ เคยให้งบ 700 ล้านบาทเพื่อจะสร้างสะพานแห่งนี้ขึ้น ลูกมาแล้ววันนี้ ได้งบอีกทีแน่นอน อันนี้ก็คิดว่าเอ็นดูชาวบ้านน่ารักมาก กดดันกันเลย ไม่ๆจริงแล้ว  ทุกจังหวัด ทุกที่ รัฐบาลต้องดูแลอยู่แล้ว
ดิฉันเองผู้เป็นนายกฯ ไม่เลือกว่าเป็นจังหวัดไหน คุณพ่อเคยทำหรือไม่ ไม่เกี่ยวกันนะทุกท่าน ทุกที่คือประเทศไทย ทุกจังหวัดคือประเทศไทย เพราะฉะนั้นนายกฯ จะต้องดูแล ประเทศไทยให้ดีที่สุด อันนี้คือสิ่งที่ต้องเกิดขึ้น ไม่มีข้อต่อรอง บอกพี่น้องทุกจังหวัดว่าเต็มที่ อย่างสะพาน แอบสื่อสารทางนี้อีกรอบ ทราบว่าไม่มีไฟเลยสักดวง เป็นห่วงจริง ๆ เดี๋ยวจะลองให้เขาดูว่าพัฒนาอย่างไรได้บ้าง ติดไฟแล้วไม่ไปทำลายแหล่งธรรมชาติ ที่เจ้าควายน้อยอยู่ เจ้านกอยู่ 128 สายพันธุ์จำได้ เกษตรกรตรงนั้นสอนมา
รูปต่อไป คนนี้เป็นศิลปินแห่งชาติ  เป็นการรำของภาคใต้ ชื่อว่า โนราห์ ตอนไปพัทลุงตอนแรก เขาอธิบายว่าเป็นโนราห์ตัวอ่อน ตัวอ่อนจริง ๆ ลูกเด็กเล็กแดงที่ไป ถามล่าสุด  5 ขวบ แก่กว่าลูกดิฉัน 1 ปีเท่านั้น ตัวอ่อน แล้วก็คือเขาฝึกมา เอาเท้าแตะที่ศีรษะได้ พลิกตัวเดินแบบสะพานโค้ง เป็นโนราห์ตัวอ่อน แต่รูปนี้ คนนี้เป็นศิลปินแห่งชาติ อันนี้ก็คือตอนที่ไปกับ ครม.สัญจร ได้ไปเดินเล่นที่ย่านเมืองเก่าของสงขลา แล้วก็เซอร์ไพรส์ไม่ว่าจะเป็นทะเล บรรยากาศดีมาก ๆ สงขลาเป็นอีกจังหวัดหนึ่ง ที่เราจะผลักดันต่อ แล้วก็มีเรื่องของ เขาก็เสนอมาว่าถ้ามีท่าเรือก็จะดี
อย่างภูเก็ตเอง มีท่าเรือเยอะ มีเรือยอร์ช เอาเรือยอร์ชมาซ่อมที่ภูเก็ตเยอะ ของเราซ่อมดี ท่าเรือดี ซึ่งถ้าสงขลาเรามีท่าเรืออีกสักที่ จะสามารถรับนักท่องเที่ยวได้เยอะขึ้น  เป็นเรื่องที่น่าสนใจ แต่ว่าต้องขอให้ทีมไปศึกษาก่อนว่าทำอะไรได้บ้าง จริง ๆ  ข้อมูลของพี่น้องชาวสงขลาน่าจะมีข้อมูลเยอะอยู่แล้ว ได้มีการติดต่อกับท้องถิ่นอยู่แล้ว เรื่องนี้น่าพัฒนาต่อ เป็นจังหวัดที่ศักยภาพเต็มเปี่ยม
พวกนี้ที่พูดมาทั้งหมด เป็นกำลังสำคัญแน่นอน ในการผลักดัน GDP ของเรา อันนี้คือเพิ่งเริ่มต้นเดือนที่สอง เองยังไม่จบเดือนที่สอง ทำต่อแน่นอน รัฐบาลผลักต่อแน่นอนเพื่อจะให้ GDP ของประเทศเพิ่มมากขึ้น GDP เพิ่มขึ้น นั่นแปลว่าเงินในกระเป๋าของพี่น้องประชาชนเพิ่มขึ้นด้วย คือสิ่งที่สำคัญที่สุด แล้วก็ตัวเลขเหล่านี้  เพื่อให้ประเทศอื่นได้รู้ด้วยว่า ประเทศไทยเรานะมีคุณภาพ มีศักยภาพ ขึ้นแล้ว GDP ช่วงนี้ที่ไม่ได้ขึ้นมานาน ก็ขึ้น กำลังค่อย ๆ ไปต่อ จริง ๆ ดิฉันเองก็อยากจะทำให้มันขึ้นแบบก้าวกระโดด ก็อยากจะอาศัยความร่วมมือจากทุกภาคส่วน เพื่อจะได้มี GDP ที่เพิ่มขึ้นอย่างก้าวกระโดด คิดว่าจริง ๆ ก็เป็นไปได้ แน่นอนว่ารัฐบาลอยากให้พี่น้องทุกคนรวย ๆ จะได้จับจ่ายใช้สอยกัน  เกิดประโยชน์ให้กับประเทศด้วย เพราะฉะนั้น WIN – WIN แน่นอน
มาถึงช่วงท้ายรายการแล้ว   ต้องขอบคุณพี่น้องประชาชนที่รักทุกท่าน ฝากติดตามรายการในตอนต่อ ๆ ไปด้วย จะพยายามเก็บประสบการณ์ มาเล่าให้ฟัง แล้วก็เก็บในเรื่องของโมเมนต์ต่าง ๆ ที่รู้สึกว่า พี่น้องประชาชนอยากได้คำตอบ เอามาตอบในนี้เลย ก็จะได้สามารถเอาข้อมูลจากดิฉันเลย บางทีสัมภาษณ์หลาย ๆ ที อาจจะไม่ได้ฟัง เพราะฉะนั้น อันนี้ก็เพื่อเป็นคลิป ขอบคุณที่ติดตามกันมา ขอกำลังใจกันเยอะๆ บางที ก็มีท้อบ้าง แต่ว่าไม่ท้อนานแน่นอน สู้ค่ะ
ยังไงก็ตามประเทศยังต้องการการพัฒนา การผลักดันอีกเยอะ คนยังต้องการการสนับสนุนอีกเยอะ ดิฉันเอง ในวันนี้ ที่มีโอกาสเป็นนายกรัฐมนตรี จะทำหน้าที่ให้เต็มที่ที่สุด เพราะฉะนั้นปีแห่งโอกาส ทุกคน ต้องมีความหวัง และได้ต้องรับโอกาสแน่นอน ขอบคุณค่ะ ////

ที่มา : https://www.thaigov.go.th/news/contents/details/94040