รัฐบาลไทย-ข่าวทำเนียบรัฐบาล-รองปลัดฯ ศุภกิจ ติดตามเร่งรัดการเบิกจ่าย และการใช้จ่ายงบประมาณ สำนักงานปลัดกระทรวงอุตสาหกรรม


วันพุธที่ 5 มีนาคม 2568
05/03/2568
พิมพ์
รองปลัดฯ ศุภกิจ ติดตามเร่งรัดการเบิกจ่าย และการใช้จ่ายงบประมาณ สำนักงานปลัดกระทรวงอุตสาหกรรม
รองปลัดฯ ศุภกิจ ติดตามเร่งรัดการเบิกจ่าย และการใช้จ่ายงบประมาณ สำนักงานปลัดกระทรวงอุตสาหกรรม
4 มีนาคม 2568 นายศุภกิจ บุญศิริ รองปลัดกระทรวงอุตสาหกรรม เป็นประธานการประชุมติดตามเร่งรัดการเบิกจ่าย และการใช้จ่ายงบประมาณสำนักงานปลัดกระทรวงอุตสาหกรรม (สปอ.) ครั้งที่ 1/2568 โดยมี นางสาวชลาริน นิลพิฤกษ์ ผู้อำนวยการกองกลาง นายทินวัฒน์ แก้วสวี ผู้อำนวยการกองยุทธศาสตร์และแผนงาน นางสาวเพียงใจ ไชยรังสินันท์ ผู้อำนวยการศูนย์เทคโนโลยีสารสนเทศและการสื่อสาร สปอ. และเจ้าหน้าที่ที่เกี่ยวข้องเข้าร่วม ณ ห้องประชุมชุณหะวัณ ชั้น 3 อาคาร สปอ. และการประชุมผ่านสื่ออิเล็กทรอนิกส์ (Zoom Meeting) โดยมีผู้แทนสำนักงานอุตสาหกรรมจังหวัด เข้าร่วมด้วย
ที่ประชุมได้รายงานการเบิกจ่าย และการใช้จ่ายเงินงบประมาณประจำปี พ.ศ. 2568 ซึ่ง สปอ. ได้รับจัดสรรงบประมาณภาพรวม 1,071.0869 ล้านบาท มียอดใช้จ่าย 531.1944 ล้านบาท คิดเป็นร้อยละ 49.59 จากเป้าหมายไตรมาสที่ 2 ร้อยละ 50.83 ยังต่ำกว่าเป้าหมาย อยู่ร้อยละ 1.24 จากการรายงานความคืบหน้าการดำเนินงาน คาดว่าสิ้นสุดเดือนมีนาคมนี้จะมีผลการใช้จ่ายเพิ่มขึ้น
รองปลัดฯ ศุภกิจ ได้กำชับให้ทุกหน่วยงานเร่งรัดการใช้จ่ายงบประมาณ เน้นย้ำโดยเฉพาะโครงการงบลงทุนให้เป็นไปตามแผนงาน และมติคณะรัฐมนตรีต่อไป

ที่มา : https://www.thaigov.go.th/news/contents/details/94062