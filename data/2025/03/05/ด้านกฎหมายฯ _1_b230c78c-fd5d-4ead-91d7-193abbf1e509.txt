รัฐบาลไทย-ข่าวทำเนียบรัฐบาล-กระทรวงยุติธรรม ร่วมประชุมคณะกรรมการพัฒนาการบริหารงานยุติธรรมแห่งชาติ ครั้งที่ 1/2568


วันพุธที่ 5 มีนาคม 2568
05/03/2568
พิมพ์
กระทรวงยุติธรรม ร่วมประชุมคณะกรรมการพัฒนาการบริหารงานยุติธรรมแห่งชาติ ครั้งที่ 1/2568
กระทรวงยุติธรรม ร่วมประชุมคณะกรรมการพัฒนาการบริหารงานยุติธรรมแห่งชาติ ครั้งที่ 1/2568
ในวันพุธที่ 5 มีนาคม 2568 เวลา 09.30 น. นายภูมิธรรม เวชยชัย รองนายกรัฐมนตรี เป็นประธานการประชุมคณะกรรมการพัฒนาการบริหารงานยุติธรรมแห่งชาติ (กพยช.) ครั้งที่ 1/2568 โดยมี พันตำรวจเอก ทวี สอดส่อง รัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม ในฐานะผู้แทนกระทรวงยุติธรรม พันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม คณะกรรมการฯ และเจ้าหน้าที่ที่เกี่ยวข้อง เข้าร่วม ณ ตึกบัญชาการ 1 ทำเนียบรัฐบาล
โดยที่ประชุมฯ ได้รับทราบความคืบหน้าการดําเนินงานของตามมติท่ีประชุม กพยช. ความคืบหน้าการดําเนินงานของคณะอนุกรรมการพัฒนาระบบงานยุติธรรม ความคืบหน้าการดําเนินงานตามพระราชบัญญัติกําหนดระยะเวลาการดําเนินงานในกระบวนการยุติธรรม พ.ศ. 2565
นอกจากนี้ ที่ประชุมได้พิจารณา (ร่าง) แผนแม่บทการบริหารงานยุติธรรมแห่งชาติ ฉบับที่ 4 (พ.ศ. 2566 - 2569) ฉบับปรับปรุง ร่างพระราชบัญญัติมาตรการแทนการฟ้องคดีอาญา พ.ศ. .... แนวทางการเฝ้าระวังและบําบัดฟื้นฟูผู้ติดยาเสพติด โดยใช้กลไกคณะกรรมการ
พัฒนาการบริหารงานยุติธรรมระดับจังหวัด (กพยจ.) และรายงานประจําปีคณะกรรมการพัฒนาการบริหารงานยุติธรรมแห่งชาติประจําปีงบประมาณ พ.ศ. 2567 ทั้งนี้ ฝ่ายเลขานุการจะได้นำข้อเสนอแนะนำ และข้อสังเกตของที่ประชุมไปดำเนินการให้เป็นไปตามมติที่ประชุมต่อไป

ที่มา : https://www.thaigov.go.th/news/contents/details/94068