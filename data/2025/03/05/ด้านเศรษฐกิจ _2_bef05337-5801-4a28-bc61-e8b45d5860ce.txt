รัฐบาลไทย-ข่าวทำเนียบรัฐบาล-​รองปลัดฯ บรรจง เคาะอนุมัติสินเชื่อกองทุน SME แก่ผู้ประกอบการ กทม. รวมวงเงิน 7.8 ล้านบาท 


วันพุธที่ 5 มีนาคม 2568
05/03/2568
พิมพ์
​รองปลัดฯ บรรจง เคาะอนุมัติสินเชื่อกองทุน SME แก่ผู้ประกอบการ กทม. รวมวงเงิน 7.8 ล้านบาท
​รองปลัดฯ บรรจง เคาะอนุมัติสินเชื่อกองทุน SME แก่ผู้ประกอบการ กทม. รวมวงเงิน 7.8 ล้านบาท
4 มีนาคม 2568 นายบรรจง สุกรีฑา รองปลัดกระทรวงอุตสาหกรรมประธานอนุกรรมการบริหารกองทุนพัฒนาเอสเอ็มอีตามแนวประชารัฐ ประจำกรุงเทพมหานคร ประชุมคณะอนุกรรมการบริหารกองทุนพัฒนาเอสเอ็มอีตามแนวประชารัฐประจำกรุงเทพมหานคร ครั้งที่ 2/2568 พร้อมด้วยนางสาวณิรดา วิสุทธิชาติธาดา ผู้ช่วยปลัดกระทรวง อุตสาหกรรม ในฐานะผู้อำนวยการสำนักงานกองทุนพัฒนาเอสเอ็มอีตามแนวประชารัฐเป็นอนุกรรมการและเลขานุการ โดยมี อนุกรรมการจากหน่วยงานรัฐและเอกชน อาทิ ผู้แทนสภาอุตสาหกรรมฯ สภาหอการค้าฯ สมาพันธ์เอสเอ็มอีกระทรวงพาณิชย์ กระทรวงการคลัง สำนักงานส่งเสริมวิสาหกิจขนาดกลางและขนาดย่อม ธนาคารพัฒนาวิสาหกิจขนาดกลางและขนาดย่อม (SME D Bank) และสมาคมธนาคารไทย ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม (สปอ.) และผ่านสื่ออิเล็กทรอนิกส์ (Zoom Meeting)
โดยที่ประชุมฯ ได้มีมติอนุมัติสินเชื่อแก่ผู้ประกอบการ SME จำนวน 4 ราย รวมวงเงินทั้งสิ้น 7,800,000 บาท ดังนี้ 1) โครงการสินเชื่อเพื่อเพิ่มขีดความสามารถของธุรกิจ (เสือติดปีก) จำนวน 1 ราย 2) โครงการสินเชื่อเสริมสภาพคล่องธุรกิจ (คงกระพัน) จำนวน 3 ราย ซึ่งเป็นการพิจารณาเป็นไปตามกรอบหลักเกณฑ์การให้สินเชื่อของกองทุนพัฒนาเอสเอ็มอีตามแนวประชารัฐ นอกจากนี้ยังได้มีมติรับรองรายงานการประชุมครั้งที่ 1/2568 เมื่อวันที่ 29 มกราคม 2568 และรับทราบเรื่องอื่นๆ ที่เกี่ยวข้องกับกองทุนฯ

ที่มา : https://www.thaigov.go.th/news/contents/details/94055