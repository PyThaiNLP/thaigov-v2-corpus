รัฐบาลไทย-ข่าวทำเนียบรัฐบาล-ด่วนรัฐบาลเตรียมจ่ายเงินเยียวยาน้ำท่วม 9,000 บาทผ่าน ธ. ออมสิน เริ่มโอน 12 มี.ค. นี้


วันพุธที่ 5 มีนาคม 2568
05/03/2568
พิมพ์
ด่วนรัฐบาลเตรียมจ่ายเงินเยียวยาน้ำท่วม 9,000 บาทผ่าน ธ. ออมสิน เริ่มโอน 12 มี.ค. นี้
ด่วนรัฐบาลเตรียมจ่ายเงินเยียวยาน้ำท่วม 9,000 บาทผ่าน ธ. ออมสิน เริ่มโอน 12 มี.ค. นี้
วันนี้ ( 5 มีนาคม 2568) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า ตามข้อสั่งการของนางสาวแพทองธาร ชินวัตร นายกรัฐมนตรี รัฐบาลได้เร่งดำเนินการช่วยเหลือผู้ประสบอุทกภัย โดยล่าสุด คณะรัฐมนตรีมีมติอนุมัติงบประมาณกลางเพิ่มเติม จำนวน 3,653.72 ล้านบาท ในการประชุม ครม.สัญจร ณ จังหวัดสงขลา เมื่อวันที่ 18 กุมภาพันธ์ที่ผ่านมา เพื่อใช้เป็นเงินเยียวยาผู้ได้รับผลกระทบจากน้ำท่วม นั้น
ล่าสุด สำนักงบประมาณได้ส่งหนังสือถึงกรมป้องกันและบรรเทาสาธารณภัย (ปภ.) เรียบร้อยแล้ว โดย ปภ. จะสามารถออกเช็คส่งมอบให้ธนาคารออมสินได้ภายในวันที่ 6 มีนาคมนี้ จากนั้นธนาคารออมสินจะเริ่มทยอยจ่ายเงินเยียวยาให้แก่ประชาชนที่ลงทะเบียนรับสิทธิ์ ตั้งแต่วันที่ 12 มีนาคม เป็นต้นไป
“รัฐบาลขอยืนยันถึงความจริงใจในการบรรเทาความเดือดร้อนของประชาชน และจะเดินหน้าทำงานอย่างสุดความสามารถเพื่อให้การเยียวยาครั้งนี้เกิดขึ้นโดยเร็วที่สุด เพื่อช่วยเหลือพี่น้องทุกคนให้ก้าวผ่านวิกฤตครั้งนี้ไปด้วยกัน” นางสาวศศิกานต์ กล่าว

ที่มา : https://www.thaigov.go.th/news/contents/details/94066