รัฐบาลไทย-ข่าวทำเนียบรัฐบาล-"อนุทิน" สั่งการผ่านวิทยุสื่อสารข่ายบังคับบัญชาบริหารจัดการช่วยเหลือประชาชนสถานการณ์ภัยพิบัติแผ่นดินไหวไหวทั่วประเทศ หลังระบบสื่อสารหลักล่ม เร่งสำรวจความเสียหาย – เตรียมพร้อมทีมกู้


วันศุกร์ที่ 28 มีนาคม 2568
28/03/2568
พิมพ์
"อนุทิน" สั่งการผ่านวิทยุสื่อสารข่ายบังคับบัญชาบริหารจัดการช่วยเหลือประชาชนสถานการณ์ภัยพิบัติแผ่นดินไหวไหวทั่วประเทศ หลังระบบสื่อสารหลักล่ม เร่งสำรวจความเสียหาย – เตรียมพร้อมทีมกู้
"อนุทิน" สั่งการผ่านวิทยุสื่อสารข่ายบังคับบัญชาบริหารจัดการช่วยเหลือประชาชนสถานการณ์ภัยพิบัติแผ่นดินไหวไหวทั่วประเทศ หลังระบบสื่อสารหลักล่ม เร่งสำรวจความเสียหาย –เตรียมพร้อมทีมกู้ภัย –แจ้งเตือนประชาชนเฝ้าระวังอาฟเตอร์ช็อก ทุกพื้นที่ถือเป็นพื้นที่ภั
วันนี้ (28 มี.ค. 68) นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในฐานะผู้บัญชาการป้องกันและบรรเทาสาธารณภัยแห่งชาติ สั่งการผ่านวิทยุสื่อสารข่ายบังคับบัญชาไปยังผู้ว่าราชการจังหวัด นายอำเภอ หัวหน้าส่วนราชการทั่วประเทศ ในการบริหารจัดการช่วยเหลือประชาชนสถานการณ์ภัยพิบัติแผ่นดินไหวไหวทั่วประเทศ หลังระบบสื่อสารหลักล่ม
"ให้เร่งสำรวจความเสียหายและจัดเตรียมทีมกู้ภัยซึ่งจะต้องเตรียมพร้อมทั้งของส่วนราชการเองและอาสาสมัครต่าง ๆ ให้พร้อม สแตนด์บายและพร้อมจะเข้าถึงจุดเสียหายตลอดเวลา และให้ออกข้อแนะนำต่าง ๆ ให้กับพี่น้องประชาชน โดยเฉพาะอย่างยิ่งในช่วง 24 ชม. จากนี้ไป ให้เฝ้าระวังเรื่องอาฟเตอร์ช๊อค ข้อปฏิบัติต่าง ๆ เช่น การไม่อยู่ในอาคารสูง การห้ามใช้ลิฟต์โดยเด็ดขาด การไม่อยู่ในพื้นที่เสี่ยง เช่น อยู่ใต้เสาไฟฟ้า ใต้ต้นไม้ใหญ่หรือใกล้สิ่งที่จะมีของร่วงหล่นได้ตลอดเวลา เป็นต้น และเร่งดูจัดระเบียบว่าในสถานการณ์แผ่นดินไหวต้องปฏิบัติตัวอย่างไรบ้าง ให้เร่งออกข้อแนะนำทั้งทางสื่อผ่านทางสื่อทุกสื่อให้มากที่สุดเท่าที่จะทำได้ แล้วเผยแพร่ไปให้กับพี่น้องประชาชนได้รับทราบ และให้สแตนด์บาย รองผู้ว่าราชการจังหวัด ปลัดจังหวัด หัวหน้าสำนักงานจังหวัด นายอำเภอ ปลัดอำเภอให้อยู่ในพื้นที่ ห้ามลา ห้ามขาด และพร้อมที่จะไปตรวจเยี่ยมความเสียหาย เยี่ยมให้กำลังใจพี่น้องประชาชนตลอดเวลาในเรื่องของการช่วยเหลือ ขณะนี้ให้ดำเนินการตามจังหวัดที่ประกาศภัยพิบัติ" นายอนุทิน สั่งการในช่วงต้น
นายอนุทิน กล่าวเพิ่มเติมว่า ตนในฐานะผู้บัญชาการกองบัญชาการป้องกันภัยแห่งชาติ ณ ขณะนี้ ให้ถือว่าให้ดำเนินการเปรียบเสมือนพื้นที่ภัยพิบัติและให้ดำเนินการในการที่จะจัดงบประมาณ จัดในเรื่องของการช่วยเหลือต่าง ๆ ตามระเบียบของการเป็นพื้นที่ภัยพิบัติ ขอให้ดำเนินการโดยทันทีและให้มีผลจากนี้เป็นต้นไป และให้ทำรายงานมายังปลัดกระทรวงมหาดไทยตลอดเวลาที่ท่านใช้ดุลยพินิจแล้วว่าเป็นสิ่งที่ควรจะต้องรายงานเข้ามา ขอบคุณครับ

ที่มา : https://www.thaigov.go.th/news/contents/details/94808