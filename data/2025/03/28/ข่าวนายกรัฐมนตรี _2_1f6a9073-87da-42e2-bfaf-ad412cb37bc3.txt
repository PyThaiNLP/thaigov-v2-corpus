รัฐบาลไทย-ข่าวทำเนียบรัฐบาล-​นายกฯ สั่งประกาศพื้นที่ฉุกเฉิน กทม.  หลังแผ่นดินไหวจากเมียนมาลามถึงกรุงเทพฯ ตึกถล่มเสียหาย


วันศุกร์ที่ 28 มีนาคม 2568
28/03/2568
พิมพ์
​นายกฯ สั่งประกาศพื้นที่ฉุกเฉิน กทม.  หลังแผ่นดินไหวจากเมียนมาลามถึงกรุงเทพฯ ตึกถล่มเสียหาย
​นายกฯ สั่งประกาศพื้นที่ฉุกเฉิน กทม.  หลังแผ่นดินไหวจากเมียนมาลามถึงกรุงเทพฯ ตึกถล่มเสียหาย
วันนี้ (28 มีนาคม 2568) เวลา 15.00 น. นางสาวแพทองธาร ชินวัตร นายกรัฐมนตรี แถลงกรณีเหตุแผ่นดินไหวว่า ต้นเหตุมาจากเมียนมาแล้วเข้ามาทางเหนือ มีเหตุแรงและมีเหตุการณ์ตึกถล่มแถวจตุจักร ได้รับรายงานและสั่งการให้กระทรวงมหาดไทยแจ้งให้กรุงเทพฯ เป็นพื้นที่ฉุกเฉินและได้แจ้งทั่วประเทศให้ทำเสมือนว่าเป็นเหตุการณ์ฉุกเฉินทั้งหมด เพื่อให้เมื่อมีเหตุการณ์ที่จะต้องช่วยเหลือประชาชนทำได้ทันที และตอนนี้ได้ให้ทาง DE ส่ง SMS และให้ส่ง SMS แจ้งพี่น้องประชาชนเกี่ยวกับเหตุการณ์การปฏิบัติตัวเบื้องต้น โดยทางรัฐบาลพยายามที่จะลงสื่อในทุกช่องทาง ทั้ง Facebook โทรทัศน์ เพื่อให้ประชาชนทราบเบื้องต้นว่าจะต้องปฏิบัติตัวอย่างไรต่อเหตุการณ์แผ่นดินไหว รวมทั้งสั่ง DE เกี่ยวกับ cell broadcast กระทรวงกลาโหม หน่วยงานความมั่นคงให้เตรียมพร้อมกำลังพลได้ดูแลความปลอดภัย และสั่งการให้กระทรวงทรัพยากรธรรมชาติและสิ่งแวดล้อมคาดการณ์สถานการณ์ ซึ่งแผ่นดินไหว โดยปกติแล้วจะมีอาฟเตอร์ช็อกที่เกิดขึ้นภายใน 2 ชั่วโมงหลังจากเกิดแผ่นดินไหวในครั้งแรก และอาฟเตอร์ช็อกใน 2 ชั่วโมงนี้ปกติแล้วจะค่อยๆ ลดความแรงน้อยลง ไม่เท่าครั้งแรก ให้พี่น้องประชาชนได้รับทราบข้อมูลผลกระทบข้อมูลว่าจะลดลงเรื่อยๆ ตามข้อมูลสถิติแล้วใน 24 ชั่วโมงสามารถเกิดเหตุได้อีก นอกจากนี้ กระทรวงคมนาคมดูแลเรื่องการเดินทาง ทั้งทางอากาศ รถยนต์ ส่วนที่สนามบินสุวรรณภูมิ ไม่มีเหตุการณ์น่าเป็นห่วงใดๆ เบื้องต้นได้ยุติการเข้า-ออกของเครื่องบิน 20 นาที ปัจจุบันเหตุการณ์ยังปกติอยู่ ด้านสาธารณสุข ให้เตรียมความพร้อมโรงพยาบาล หน่วยการแพทย์ฉุกเฉินในพื้นที่ที่อาจจะเกิดความเสี่ยง
ตอนนี้ ถ้าพี่น้องประชาชนอยากจะติดตามสถานการณ์ใดๆ ได้สั่งการให้ NBT เป็นศูนย์รวมข้อมูลทั้งหมด 24 ชั่วโมงนับตั้งแต่ตอนนี้เป็นต้นไป เพื่อได้หาข้อมูลได้ในช่องทางนี้ โดยนายกรัฐมนตรีจะรีบเดินทางกลับกรุงเทพฯ โดยด่วน ขอให้พี่น้องประชาชนทุกท่านไม่อยู่บนตึกสูง ใช้บันไดเท่านั้น ทุกหน่วยงานทราบและสั่งการทุกกระทรวงแล้ว ขอให้อยู่ในความสงบ อย่ากังวล พร้อมสั่งการให้โรงเรียนให้เด็กๆ กลับบ้านก่อน และหากมีอะไรคืบหน้า ทุกหน่วยมีการประสานงานกันหมด

ที่มา : https://www.thaigov.go.th/news/contents/details/94804