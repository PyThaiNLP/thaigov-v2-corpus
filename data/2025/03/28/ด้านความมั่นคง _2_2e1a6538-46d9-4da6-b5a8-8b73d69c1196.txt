รัฐบาลไทย-ข่าวทำเนียบรัฐบาล-"อรรษิษฐ์ สัมพันธรัตน์" นำประชุมคณะกรรมการผังเมือง ครั้งที่ 3/2568 เห็นชอบผังเมืองรวมเมืองสกลนคร และรายงานการประเมินผลผังเมืองรวมชุมชน/เมือง 7 ผัง ทั่วประเทศ


วันศุกร์ที่ 28 มีนาคม 2568
28/03/2568
พิมพ์
"อรรษิษฐ์ สัมพันธรัตน์" นำประชุมคณะกรรมการผังเมือง ครั้งที่ 3/2568 เห็นชอบผังเมืองรวมเมืองสกลนคร และรายงานการประเมินผลผังเมืองรวมชุมชน/เมือง 7 ผัง ทั่วประเทศ
"อรรษิษฐ์ สัมพันธรัตน์" นำประชุมคณะกรรมการผังเมือง ครั้งที่ 3/2568 เห็นชอบผังเมืองรวมเมืองสกลนคร และรายงานการประเมินผลผังเมืองรวมชุมชน/เมือง 7 ผัง ทั่วประเทศ
เมื่อวันที่ 27 มี.ค. 68 เวลา 13.30 น. นายอรรษิษฐ์ สัมพันธรัตน์ ปลัดกระทรวงมหาดไทย เป็นประธานการประชุมคณะกรรมการผังเมือง ครั้งที่ 3/2568 โดยมี นายพงษ์นรา เย็นยิ่ง อธิบดีกรมโยธาธิการและผังเมืองในฐานะกรรมการและเลขานุการคณะกรรมการผังเมือง พร้อมคณะกรรมการฯ ร่วมประชุม ณ ห้องราชบพิธ ชั้น 5 อาคารดำรงราชานุสรณ์ กระทรวงมหาดไทย
การประชุมในครั้งนี้ คณะกรรมการฯ ได้รับทราบรายงานผลการดำเนินการของคณะอนุกรรมการผังเมือง และประกาศกระทรวงมหาดไทย ให้ใช้บังคับผังเมืองรวมชุมชนอู่ทอง จังหวัดสุพรรณบุรี พ.ศ. 2567
นอกจากนี้ ที่ประชุมได้เห็นชอบผังเมืองรวมเมืองสกลนคร ตามมาตรา 26 แห่งพระราชบัญญัติการผังเมือง พ.ศ. 2562 และรายงานการประเมินผลผังเมืองรวมชุมชน/เมือง ตามมาตรา 34 แห่งพระราชบัญญัติการผังเมือง พ.ศ. 2562 จำนวน 7 ผัง ได้แก่
- ผังเมืองรวมชุมชนแม่ใจ จ.พะเยา พ.ศ. 2555
- ผังเมืองรวมชุมชนเชียงคำ-สบบง-บ้านทราย จ.พะเยา พ.ศ. 2562
- ผังเมืองรวมเมืองปากพนัง จ.นครศรีธรรมราช พ.ศ. 2555
- ผังเมืองรวมชุมชนจุฬาภรณ์ จ.นครศรีธรรมราช พ.ศ. 2555
- ผังเมืองรวมชุมชนท่าศาลา จ.นครศรีธรรมราช พ.ศ. 2562
- ผังเมืองรวมชุมชนเวียงฝาง จ.เชียงใหม่ พ.ศ. 2562
- ผังเมืองรวมชุมชนเกาะเต่า จ.สุราษฎร์ธานี พ.ศ. 2562
การประชุมครั้งนี้สะท้อนถึงความมุ่งมั่นของกระทรวงมหาดไทยในการส่งเสริมการพัฒนาเมืองและชุมชนให้เป็นไปอย่างมีทิศทาง โดยเน้นความเป็นระเบียบของโครงสร้างเมือง คำนึงถึงสิ่งแวดล้อม และรองรับการเติบโตของประชากร เพื่อพัฒนาเมืองของประเทศไทยอย่างยั่งยืน

ที่มา : https://www.thaigov.go.th/news/contents/details/94794