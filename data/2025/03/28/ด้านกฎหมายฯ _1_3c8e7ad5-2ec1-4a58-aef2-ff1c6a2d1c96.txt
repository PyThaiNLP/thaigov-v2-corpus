รัฐบาลไทย-ข่าวทำเนียบรัฐบาล-กระทรวงยุติธรรม ร่วมแสดงความยินดีเนื่องในโอกาสครบรอบ 61 ปี หนังสือพิมพ์เดลินิวส์


วันศุกร์ที่ 28 มีนาคม 2568
28/03/2568
พิมพ์
กระทรวงยุติธรรม ร่วมแสดงความยินดีเนื่องในโอกาสครบรอบ 61 ปี หนังสือพิมพ์เดลินิวส์
กระทรวงยุติธรรม ร่วมแสดงความยินดีเนื่องในโอกาสครบรอบ 61 ปี หนังสือพิมพ์เดลินิวส์
ในวันศุกร์ที่ 28 มีนาคม 2568 เวลา 13.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ร่วมแสดงความยินดีเนื่องในโอกาสครบรอบ 61 ปี หนังสือพิมพ์เดลินิวส์ โดยมี นายปารเมศ เหตระกูล กรรมการบริหารเดลินิวส์ และนางสาวนลิน รุจิรวงศ์ รองกรรมการ ผู้จัดการใหญ่ ฝ่ายกลยุทธ์องค์กรและการตลาด (EVP) พร้อมด้วยผู้บริหารหนังสือพิมพ์เดลินิวส์ และเดลินิวส์ออนไลน์ ให้การต้อนรับ ณ สำนักพิมพ์เดลินิวส์ อาคาร 1 ชั้น 1 ถนนวิภาวดีรังสิต กรุงเทพมหานคร
โอกาสนี้ ปลัดกระทรวง​ยุติธรรม​ มอบหมาย​ กองกลาง ในฐานะฝ่ายเลขานุการคณะทำงานโฆษกกระทรวงยุติธรรม เป็นผู้แทนร่วมแสดงความยินดี และสำนักงานปลัดกระทรวงยุติธรรม ได้ร่วมบริจาคเงินสมทบทุนมูลนิธิแสง-ไซ้กี เหตระกูล เนื่องในโอกาสดังกล่าวด้วย

ที่มา : https://www.thaigov.go.th/news/contents/details/94806