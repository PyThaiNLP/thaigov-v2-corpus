รัฐบาลไทย-ข่าวทำเนียบรัฐบาล-  สงกรานต์ 68 กลับบ้านปลอดภัย โดยสารไปกับ บขส. ไปก่อน-กลับทีหลัง รับโปรโมชันลดค่าสาร 10 %  ทุกเส้นทางทั่วประเทศ


วันศุกร์ที่ 28 มีนาคม 2568
28/03/2568
พิมพ์
สงกรานต์ 68 กลับบ้านปลอดภัย โดยสารไปกับ บขส. ไปก่อน-กลับทีหลัง รับโปรโมชันลดค่าสาร 10 %  ทุกเส้นทางทั่วประเทศ
สงกรานต์ 68 กลับบ้านปลอดภัย โดยสารไปกับ บขส. ไปก่อน-กลับทีหลัง รับโปรโมชันลดค่าสาร 10 %  ทุกเส้นทางทั่วประเทศ
วันนี้ (28 มีนาคม 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลมุ่งยกระดับการเดินทางของพี่น้องประชาชน ในช่วงเทศกาลสงกรานต์ 2568 ให้เป็นไปด้วยความปลอดภัยในทุกเส้นทาง โดยในช่วงเทศกาลสงกรานต์ของไทยทุกปี จะมีวันหยุดยาวต่อเนื่องหลายวัน ทำให้มีนักท่องเที่ยวทั้งชาวไทยและต่างชาติจำนวนมากเดินทางท่องเที่ยวและกลับภูมิลำเนาจำนวนมาก ดังนั้น
เพื่อการเดินทางท่องเที่ยวและกลับภูมิลำเนาของประชาชนเป็นไปด้วยความสะดวก ปลอดภัย พร้อมทั้งลดค่าใช้จ่ายในการเดินทาง โดย บริษัท ขนส่ง จำกัด (บขส.) กระทรวงคมนาคม ได้จัดทำโปรโมชันให้แก่ประชาชน ภายใต้แคมเปญ “ปีใหม่ไทยกลับบ้านปลอดภัย ลด 10%” (ไปก่อน – กลับทีหลัง)
มอบส่วนลดค่าโดยสาร 10% (ไม่รวมค่าธรรมเนียม) ทุกเส้นทางทั่วประเทศ ให้แก่ผู้โดยสารที่ซื้อตั๋วโดยสารผ่านช่องทางออนไลน์ ของ บขส. ได้แก่ Website : https://tcl99web.transport.co.th และ Application : E-ticket เดินทางระหว่างวันที่ 25 มีนาคม - 3 เมษายน 2568 หรือระหว่างวันที่ 21-30 เมษายน 2568
นายคารม  กล่าวว่า สำหรับมาตรการ “ปีใหม่ไทยกลับบ้านปลอดภัย ลด 10%” (ไปก่อน – กลับทีหลัง) มอบส่วนลดค่าโดยสาร 10%  จะเป็นหนึ่งในมาตรการที่รัฐบาลตั้งเป้าให้ประชาชนเดินทางกลับบ้านด้วยความปลอดภัยและประทับใจในการใช้บริการระบบขนส่งสาธารณะแบบไร้รอยต่อจากเดินทางในทุกมติ  อย่างไรก็ตามไม่เพียงแต่มาตรการด้านการอำนวยความสะดวกและลดค่าใช้จ่ายในการเดินทางให้กับประชาชน
รัฐบาลยังได้ดำเนินการกำหนดมาตรการคุมเข้ม ในการตรวจความพร้อมของยานพาหนะที่จะนำมาให้บริการประชาชน รวมถึงมีการตรวจเช็กความพร้อมของพนักงานขับรถในระบบขนส่งสาธารณะ ต้องไม่มีการเจ็บป่วย มีไข้ หรือเมื่อยล้า ทั้งจะมีการตรวจสอบควบคุมพฤติกรรมเสี่ยงต่าง ๆ เช่น  การใช้ความเร็ว การขับรถประมาทหวาดเสียว เพื่อให้มั่นใจได้ว่าประชาชนจะเดินทางกลับถึงจุดหมายภูมิลำเนาได้อย่างปลอดภัย
“เพื่อให้การเดินทางของพี่น้องประชาชนช่วงเทศกาลสงกรานต์มีความสะดวก สบาย ปลอดภัย รัฐบาลและทุกหน่วยงานภาครัฐพร้อมดูแลอำนวยความสะดวก บรรเทาปัญหาการจราจรติดขัดในการเดินทางกลับภูมิลำเนาในช่วงเทศกาลสงกรานต์ 2568 ของประชาชน โดยผู้สารสามารถสอบถามข้อมูลการเดินทางและจองตั๋ว บขส. ล่วงหน้าได้ที่ เว็บไซต์ บขส. https://tcl99web.transport.co.th, Application E-ticket, Facebook Page : บขส. (www.facebook.com/BorKorSor99), Line : บขส.99 (Id : @TCL99) และช่องจำหน่ายตั๋วโดยสาร บขส. ทั่วประเทศ หรือโทร. 0-2936-3660 ในวันและเวลาราชการ ”นายคารม ระบุ

ที่มา : https://www.thaigov.go.th/news/contents/details/94791