รัฐบาลไทย-ข่าวทำเนียบรัฐบาล-นายกฯ แพทองธาร เปิดทำเนียบต้อนรับนายกรัฐมนตรีโมทีแห่งอินเดีย  พร้อมประกาศยกระดับความสัมพันธ์สู่ความเป็นหุ้นส่วนทางยุทธศาสตร์ระหว่างกัน


วันศุกร์ที่ 28 มีนาคม 2568
นายกฯ แพทองธาร เปิดทำเนียบต้อนรับนายกรัฐมนตรีโมทีแห่งอินเดีย  พร้อมประกาศยกระดับความสัมพันธ์สู่ความเป็นหุ้นส่วนทางยุทธศาสตร์ระหว่างกัน
นายกฯ แพทองธาร เปิดทำเนียบต้อนรับนายกรัฐมนตรีโมทีแห่งอินเดีย  พร้อมประกาศยกระดับความสัมพันธ์สู่ความเป็นหุ้นส่วนทางยุทธศาสตร์ระหว่างกัน
วันนี้ (28 มีนาคม 2568) เวลา 11.00 น. นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า ตามคำเชิญของนางสาวแพทองธาร ชินวัตร นายกรัฐมนตรี เชิญนายนเรนทร โมที นายกรัฐมนตรีอินเดีย เดินทางเยือนประเทศไทยอย่างเป็นทางการ ระหว่างวันที่ 3 - 4 เมษายน 2568
โดยในวันพฤหัสบดีที่ 3 เมษายน 2568 ณ ทำเนียบรัฐบาล นายกรัฐมนตรีจะให้การต้อนรับอย่างเป็นทางการ พร้อมทั้งมีการหารือเต็มคณะ และร่วมเป็นสักขีพยานในพิธีลงนามความตกลงและบันทึกความเข้าใจ และการแถลงข่าวร่วม จากนั้นในเวลาประมาณ 13.00 น. นายกรัฐมนตรีจะเป็นเจ้าภาพเลี้ยงอาหารกลางวัน เพื่อเป็นเกียรติแก่นายกรัฐมนตรีอินเดีย ซึ่งการเยือนครั้งนี้จะเป็นโอกาสให้ทั้งสองฝ่ายได้หารือถึงแนวทางการเสริมสร้างความสัมพันธ์ทวิภาคี พหุภาคี ประเด็นภูมิภาค และขยายความร่วมมือในหลายๆ ด้าน
สำหรับการเยือนครั้งนี้ถือเป็นการเยือนประเทศไทยอย่างเป็นทางการครั้งแรกของนายกรัฐมนตรีอินเดีย และนับเป็นการเยือนไทยอย่างเป็นทางการของผู้นำอินเดียในรอบ 12 ปี ซึ่งระหว่างการเยือน นายกรัฐมนตรีแพทองธาร ชินวัตร และนายกรัฐมนตรีอินเดียจะประกาศยกระดับความสัมพันธ์ไทย-อินเดีย สู่ความเป็นหุ้นส่วนทางยุทธศาสตร์

ที่มา : https://www.thaigov.go.th/news/contents/details/94797