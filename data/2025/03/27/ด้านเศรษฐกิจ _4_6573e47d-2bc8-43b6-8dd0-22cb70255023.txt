รัฐบาลไทย-ข่าวทำเนียบรัฐบาล- เปิดแล้ว! “งานมหกรรมสินค้ามาตรฐานราคาโรงงาน” ชวนคนไทยช้อปสินค้าราคาถูก ลดค่าครองชีพ


วันพฤหัสบดีที่ 27 มีนาคม 2568
27/03/2568
พิมพ์
เปิดแล้ว! “งานมหกรรมสินค้ามาตรฐานราคาโรงงาน” ชวนคนไทยช้อปสินค้าราคาถูก ลดค่าครองชีพ
เปิดแล้ว! “งานมหกรรมสินค้ามาตรฐานราคาโรงงาน” ชวนคนไทยช้อปสินค้าราคาถูก ลดค่าครองชีพ
นายบรรจง สุกรีฑา รองปลัดกระทรวงอุตสาหกรรม ได้รับมอบหมายจาก นายณัฐพล รังสิตพล ปลัดกระทรวงอุตสาหกรรม เป็นประธานเปิดงาน “มหกรรมสินค้ามาตรฐานราคาโรงงาน” จัดโดยสำนักงานมาตรฐานผลิตภัณฑ์อุตสาหกรรม (สมอ.) โดยมีนางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายเอกภัทร วังสุวรรณ นายวิฤทธิ์ วิเศษสินธุ์ รองปลัดกระทรวงอุตสาหกรรม นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายอดิทัศน์ วะสีนนท์ อธิบดีกรมอุตสาหกรรมพื้นฐานและการเหมืองแร่ และผู้บริหารระดับสูงของกระทรวงอุตสาหกรรม เข้าร่วมเป็นเกียรติ และมีนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรมให้การต้อนรับ
เนื่องในโอกาสครบรอบ 56 ปี การสถาปนาสำนักงานมาตรฐานผลิตภัณฑ์อุตสาหกรรม ในระหว่างวันที่ 24-28 มีนาคม 2568 เพื่อให้ประชาชนได้ซื้อสินค้าที่มีคุณภาพ ได้มาตรฐาน ในราคาประหยัด เพื่อลดภาระค่าครองชีพให้ประชาชน เพิ่มช่องทางการจำหน่ายสินค้าให้แก่ผู้ประกอบการ SMEs ผู้ผลิตชุมชน ที่ผลิตสินค้าที่ได้มาตรฐาน และกระตุ้นให้เกิดการหมุนเวียนทางเศรษฐกิจ ณ บริเวณอาคาร สมอ.
งาน “มหกรรมสินค้าคุณภาพได้มาตรฐานราคาโรงงาน” ครั้งนี้นับเป็นครั้งที่ 5 มีผู้ประกอบการ จำนวน 61 ราย รวม 106 บูธ เข้าร่วมออกร้านจำหน่ายสินค้าคุณภาพดี มีมาตรฐาน ราคาโรงงาน ซึ่งถูกกว่าท้องตลาด 20 – 50% เช่น รถยนต์ รถจักรยานยนต์ เครื่องปรับอากาศ เครื่องฟอกอากาศ เครื่องซักผ้า พัดลม ทีวี ตู้เย็น เครื่องดูดฝุ่น เครื่องใช้ไฟฟ้า ปลั๊กพ่วง อุปกรณ์เครื่องมือช่าง อุปกรณ์เสริมโทรศัพท์มือถือ และพาวเวอร์แบงค์ และสินค้าอุปโภคบริโภคในครัวเรือน รวมถึงสินค้า OTOP ที่ได้รับการรับรองมาตรฐานผลิตภัณฑ์ชุมชน (มผช.) เช่น ผลไม้แปรรูป ผักและผลไม้ทอดกรอบ
และขอเชิญชวนประชาชนมาเลือกซื้อสินค้าคุณภาพมาตรฐานภายในงานได้ ตั้งแต่วันที่ 24 - 28 มีนาคม 2568 เวลา 08.30 - 18.00 น. ณ บริเวณโดยรอบอาคาร สมอ. ถนนพระรามที่ 6 เยื้องกับโรงพยาบาลรามาธิบดี หรือดูรายละเอียดเพิ่มเติมได้ที่ Facebook และ Tiktok สำนักงานมาตรฐานผลิตภัณฑ์อุตสาหกรรม @tisiofficial

ที่มา : https://www.thaigov.go.th/news/contents/details/94757