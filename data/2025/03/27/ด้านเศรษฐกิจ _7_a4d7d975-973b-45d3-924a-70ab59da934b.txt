รัฐบาลไทย-ข่าวทำเนียบรัฐบาล-“รองปลัดเกษตรฯ” เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 2/2568


วันพฤหัสบดีที่ 27 มีนาคม 2568
“รองปลัดเกษตรฯ” เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 2/2568
“รองปลัดเกษตรฯ” เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 2/2568
นางอัญชลี สุวจิตตานนท์ รองปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 2/2568 โดยมี ผู้บริหารในสังกัดกระทรวงเกษตรและสหกรณ์ และหน่วยงานที่เกี่ยวข้อง เข้าร่วม ณ ห้องประชุม 134 กระทรวงเกษตรและสหกรณ์ และผ่านระบบออนไลน์ Zoom meeting ว่า ที่ประชุม มีมติเห็นชอบในประเด็น ดังนี้ 1) ผลการปฏิบัติตามข้อเสนอแนะของสำนักตรวจสอบภายในพร้อมมอบนโยบายการปฏิบัติงานที่สอดคล้องกับรายงานผลการตรวจสอบ เพื่อให้เจ้าหน้าที่ใช้เป็นแนวทางในการปฏิบัติงานต่อไป 2) แผนการบริหารความเสี่ยงและคู่มือการบริหารความเสี่ยงของกองทุนหมุนเวียนฯ ประจำปีบัญชี 2568 ประกอบด้วย คู่มือบริหารความเสี่ยง แผนบริหารความเสี่ยง ด้านกลยุทธ ด้านการดำเนินงาน ด้านการเงิน และด้านการปฏิบัติตามกฎหมายและกฎระเบียบ และ 3) แนวทางการดำเนินการ การระงับจำนอง (ปลดจำนอง) และดำเนินการจดทะเบียนจำนองใหม่ โดยให้ ธ.ก.ส. มีอำนาจดำเนินการแทนสำนักปลัดกระทรวงเกษตรและสหกรณ์ ได้ตามแนวทางปฏิบัติของ ธ.ก.ส. ทั้งนี้ ได้มอบหมายให้ สำนักบริหารกองทุนเพื่อช่วยเหลือเกษตรกรและรับเรื่องร้องเรียน ทบทวนและเสนอปรับปรุงหนังสือมอบอำนาจให้ครอบคลุมและเป็นไปปัจจุบัน
นอกจากนี้ ที่ประชุมได้รับทราบรายงานผลการดำเนินงาน และผลการใช้จ่ายงบประมาณของกองทุนหมุนเวียนเพื่อการกู้ยืมเกษตรกรและผู้ยากจน ประจำปีงบประมาณ พ.ศ. 2568 ไตรมาสที่ 2 และรายงานข้อเสนอแนะของสำนักงานการตรวจเงินแผ่นดิน ในการตรวจสอบการเงินกองทุนหมุนเวียนเพื่อการกู้ยืมเกษตรกรและผู้ยากจน สำนักงานปลัดกระทรวงเกษตรและสหกรณ์ สำหรับปีสิ้นสุดวันที่ 30 กันยายน 2566 อีกด้วย

ที่มา : https://www.thaigov.go.th/news/contents/details/94771