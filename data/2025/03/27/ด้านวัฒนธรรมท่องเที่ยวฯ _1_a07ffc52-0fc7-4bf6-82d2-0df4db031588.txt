รัฐบาลไทย-ข่าวทำเนียบรัฐบาล-ปลัดกระทรวงวัฒนธรรมเป็นประธานในพิธีเปิดโครงการฝึกอบรมให้ความรู้ด้านกฎหมายที่เกี่ยวข้องกับการปฏิบัติงานของกระทรวงวัฒนธรรม ประจำปีงบประมาณ พ.ศ. ๒๕๖๘ รุ่นที่ ๒ 


วันพฤหัสบดีที่ 27 มีนาคม 2568
ปลัดกระทรวงวัฒนธรรมเป็นประธานในพิธีเปิดโครงการฝึกอบรมให้ความรู้ด้านกฎหมายที่เกี่ยวข้องกับการปฏิบัติงานของกระทรวงวัฒนธรรม ประจำปีงบประมาณ พ.ศ. ๒๕๖๘ รุ่นที่ ๒
ปลัดกระทรวงวัฒนธรรมเป็นประธานในพิธีเปิดโครงการฝึกอบรมให้ความรู้ด้านกฎหมายที่เกี่ยวข้องกับการปฏิบัติงานของกระทรวงวัฒนธรรม ประจำปีงบประมาณ พ.ศ. ๒๕๖๘ รุ่นที่ ๒ ณ โรงแรมโกลเด้น ทิวลิป ซอฟเฟอริน กรุงเทพฯ
ปลัดกระทรวงวัฒนธรรมเป็นประธานในพิธีเปิดโครงการฝึกอบรมให้ความรู้ด้านกฎหมายที่เกี่ยวข้องกับการปฏิบัติงานของกระทรวงวัฒนธรรม ประจำปีงบประมาณ พ.ศ. ๒๕๖๘ รุ่นที่ ๒ ณ โรงแรมโกลเด้น ทิวลิป ซอฟเฟอริน กรุงเทพฯ
วันที่ ๒๖ มีนาคม ๒๕๖๘ นายประสพ เรียงเงิน ปลัดกระทรวงวัฒนธรรม เป็นประธานในพิธีเปิดโครงการฝึกอบรมให้ความรู้ด้านกฎหมายที่เกี่ยวข้องกับการปฏิบัติงานของกระทรวงวัฒนธรรม ประจำปีงบประมาณ พ.ศ. ๒๕๖๘ รุ่นที่ ๒ โดยมีนางยุถิกา อิศรางกูร ณ อยุธยา รองปลัดกระทรวงวัฒนธรรม นางสาวอัญชลี ทำนุรัฐ ผู้อำนวยการกองกฎหมาย สำนักงานปลัดกระทรวงวัฒนธรรม ผู้บริหารกระทรวงวัฒนธรรม ข้าราชการระดับชำนาญการพิเศษ สังกัดสำนักงานวัฒนธรรมจังหวัด ๗๖ จังหวัด ข้าราชการและเจ้าหน้าที่กระทรวงวัฒนธรรมในส่วนกลาง รวมจำนวน ๙๕ คน เข้าร่วม ณ โรงแรมโกลเด้น ทิวลิป ซอฟเฟอริน กรุงเทพฯ
ทั้งนี้ กระทรวงวัฒนธรรมจัดโครงการฝึกอบรมให้ความรู้ด้านกฎหมายที่เกี่ยวข้องกับการปฏิบัติงานของกระทรวงวัฒนธรรม ประจำปีงบประมาณ พ.ศ. ๒๕๖๘ รุ่นที่ ๒ ขึ้น ระหว่างวันที่ ๒๖ - ๒๘ มีนาคม ๒๕๖๘
ณ โรงแรมโกลเด้น ทิวลิป ซอฟเฟอริน กรุงเทพฯ เพื่อให้ข้าราชการสำนักงานวัฒนธรรมจังหวัดทั่วประเทศได้มีความรู้ความเข้าใจในเนื้อหาและสาระสำคัญของหลักการกฎหมายที่เกี่ยวข้องกับการปฏิบัติงานและสามารถนำความรู้ที่ได้รับจากการฝึกอบรมไปประยุกต์ใช้ในการปฏิบัติงานและปฏิบัติราชการตามกฎหมายได้อย่างถูกต้อง ทำให้การขับเคลื่อนนโยบายและภารกิจของรัฐบาลและกระทรวงวัฒนธรรมเป็นไปอย่างเข้มแข็งและมีประสิทธิภาพ
สำหรับหลักสูตรการอบรมในโครงการฝึกอบรมฯ มีเนื้อหาสาระครอบคลุมกฎหมายที่เกี่ยวข้องกับการปฏิบัติราชการ ได้แก่ พระราชบัญญัติการจัดซื้อจัดจ้างและการบริหารพัสดุภาครัฐ พ.ศ. ๒๕๖๐ ระเบียบกระทรวงการคลังว่าด้วยการจัดซื้อจัดจ้างและการบริหารพัสดุภาครัฐ พ.ศ. ๒๕๖๐ ระเบียบกระทรวงการคลังว่าด้วยการเบิกจ่ายเงินจากคลัง การรับเงิน การจ่ายเงิน การเก็บรักษา และการนำเงินส่งคลัง พ.ศ. ๒๕๖๒ การดำเนินการทางวินัยของข้าราชการพลเรือนตามพระราชบัญญัติระเบียบข้าราชการพลเรือน พ.ศ. ๒๕๕๑ ความรับผิดละเมิดของเจ้าหน้าที่ ตามพระราชบัญญัติความรับผิดทางละเมิดของเจ้าหน้าที่ พ.ศ. ๒๕๓๙ และพระราชบัญญัติวิธีปฏิบัติราชการทางปกครอง พ.ศ. ๒๕๓๙
โดยมีวิทยากรจากกรมบัญชีกลาง สำนักงานคณะกรรมการข้าราชการพลเรือนและสำนักงานคณะกรรมการกฤษฎีกามาถ่ายทอดความรู้และประสบการณ์ในการปฏิบัติราชการ และระเบียบ กฎหมายเกี่ยวกับการจัดซื้อจัดจ้างและการบริหารพัสดุภาครัฐ การเบิกจ่ายเงินจากคลังและกฎหมายระเบียบข้าราชการพลเรือนและวิธีปฏิบัติราชการทางปกครอง เพื่อให้ข้าราชการสังกัดสำนักงานวัฒนธรรมจังหวัดทั้ง ๗๖ จังหวัด ข้าราชการและเจ้าหน้าที่สำนักงานปลัดกระทรวงวัฒนธรรมในส่วนกลางได้นำความรู้ไปใช้ประโยชน์ในการปฏิบัติราชการ

ที่มา : https://www.thaigov.go.th/news/contents/details/94752