รัฐบาลไทย-ข่าวทำเนียบรัฐบาล-เลขาฯรมว.กษ. เป็นประธานการแถลงข่าวเปิดตัวระบบขึ้นทะเบียนผู้ให้บริการทางการเกษตร สร้างความเข้มแข็งให้แก่เกษตรกรไทย เพิ่มขีดความสามารถการแข่งขันระดับโลก


วันพฤหัสบดีที่ 27 มีนาคม 2568
เลขาฯรมว.กษ. เป็นประธานการแถลงข่าวเปิดตัวระบบขึ้นทะเบียนผู้ให้บริการทางการเกษตร สร้างความเข้มแข็งให้แก่เกษตรกรไทย เพิ่มขีดความสามารถการแข่งขันระดับโลก
เลขาฯรมว.กษ. เป็นประธานการแถลงข่าวเปิดตัวระบบขึ้นทะเบียนผู้ให้บริการทางการเกษตร สร้างความเข้มแข็งให้แก่เกษตรกรไทย เพิ่มขีดความสามารถการแข่งขันระดับโลก
นางสาวอนงค์นาถ จ่าแก้ว เลขานุการรัฐมนตรีว่าการกระทรวงเกษตรและสหกรณ์ เปิดเผยภายหลังภายหลังเป็นประธานการแถลงข่าวเปิดตัว ระบบขึ้นทะเบียนผู้ให้บริการทางการเกษตร (Agri Service Provider) โดยมี นางสาวภัทราภรณ์ โสเจยยะ รองปลัดกระทรวงเกษตรและสหกรณ์ นายพีรพันธ์ คอทอง อธิบดีกรมส่งเสริมการเกษตร และเจ้าหน้าที่ที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ ว่า รัฐบาลมีวิสัยทัศน์ที่จะเป็นศูนย์กลางอาหาร (Agriculture & Food Hub) โดยเน้นการพัฒนาเกษตรกรให้มีความเข้มแข็งและยั่งยืน มุ่งสู่การเพิ่มขีดความสามารถในการแข่งขันในตลาดโลก กระทรวงเกษตรและสหกรณ์ ได้มีการขับเคลื่อนผ่านกลไกการยกระดับสินค้าเกษตรสู่การเพิ่มรายได้ และการเสริมแกร่งให้กับเกษตรกรและคนในภาคเกษตร เพื่อให้สอดคล้องกับแนวโน้มของปริมาณการใช้บริการทางการเกษตรผ่านเครื่องจักรกลและเทคโนโลยีการเกษตรปี 2567 สาขาบริการทางการเกษตร ซึ่งมีแนวโน้มของปริมาณการใช้บริการทางการเกษตร ผ่านเครื่องจักรกลและเทคโนโลยีการเกษตรสมัยใหม่มีการเติบโตเพิ่มขึ้นต่อเนื่อง ร้อยละ 0 . 3  -  1 . 3 จากเหตุปัจจัยข้อจำกัด คือ แรงงาน เวลา ทุน ดังนั้น การลงทุนซื้อเครื่องจักรกล หรือเทคโนโลยีการเกษตรสมัยใหม่ของเกษตรกรรายย่อยจะมีจุดคุ้มทุนที่ใช้ระยะเวลายาวนาน รวมถึงภาวะขาดแคลนแรงงาน และการเข้าสู่สังคมผู้สูงอายุ รวมทั้งกฎระเบียบมาตรฐานสินค้า ที่ต้องยกระดับกระบวนการผลิตเป็นเกษตรแม่นยำ Precision Farming รวมถึงแนวโน้มตลาดที่ทำให้ความต้องการใช้เครื่องจักรกลการเกษตรมีแนวโน้มเพิ่มมากขึ้น ตลอดจนการวางแนวทางการบริหารจัดการเศรษฐกิจแบ่งปันทรัพยากร (Sharing Economy) จะได้รับการตอบสนองเพิ่มขึ้น
นอกจากนี้ กระทรวงเกษตรและสหกรณ์ โดย กรมส่งเสริมการเกษตร ปฏิบัติหน้าที่นายทะเบียน สำหรับการขึ้นทะเบียนและปรับปรุงข้อมูลทะเบียนเกษตรกร ที่เป็นรากฐานสำคัญในการส่งเสริมการเข้าถึงสิทธิประโยชน์ต่าง ๆ จากภาครัฐ ในการยกระดับคุณภาพชีวิตของเกษตรกร อีกทั้งได้มีการพัฒนา“เครือข่ายบริการเครื่องจักรกลทางการเกษตรร่วมกันของชุมชน” ให้เกิดระบบ Sharing Economy ในท้องถิ่นเกษตรกรเข้าถึงการใช้เครื่องจักรกลการเกษตร โดยไม่ต้องลงทุนซื้อด้วยตนเอง ลดภาระการลงทุนซ้ำซ้อน เกิดการใช้เครื่องจักรกลทางการเกษตรอย่างคุ้มค่าการลงทุน และพัฒนาเครือข่ายบริการเครื่องจักรกลทางการเกษตรร่วมกันของชุมชนอย่างมีประสิทธิภาพโดยมีกลุ่มเป้าหมาย คือ เกษตรกรหรือกลุ่มเกษตรกรในพื้นที่ส่งเสริมการทำการเกษตรแปลงใหญ่ หรือศูนย์เรียนรู้การเพิ่มประสิทธิภาพการผลิตสินค้าเกษตร (ศพก.) หรือเกษตรกร Young Smart Farmer หรือ Smart Farmer หรือเครือข่ายวิสาหกิจชุมชน
เลขานุการรัฐมนตรีว่าการกระทรวงเกษตรและสหกรณ์ กล่าวเพิ่มเติมว่า กระทรวงเกษตรและสหกรณ์ได้ตระหนักถึงความสำคัญของการสร้างระบบฐานข้อมูลผู้ให้บริการทางการเกษตร เพื่อเป็นรากฐานในการส่งเสริมการเข้าถึงสิทธิประโยชน์ต่าง ๆ จากภาครัฐ และยกระดับคุณภาพชีวิตของเกษตรกรประกอบกับตามระเบียบคณะกรรมการนโยบายและแผนพัฒนาการเกษตรและสหกรณ์ ว่าด้วยการขึ้นทะเบียนเกษตรกรเกี่ยวกับการประกอบกิจการในด้านการเกษตร พ.ศ. 2567 เพื่อให้ภาครัฐมีฐานข้อมูลผู้ให้บริการทางการเกษตรประเภทต่าง ๆ เช่น ผู้ให้บริการเครื่องจักรกลทางการเกษตร โดรนเพื่อการเกษตร และบริการระบบอัตโนมัติ บริการเก็บเกี่ยวผลผลิตอีกด้วย
สำหรับคุณสมบัติผู้จดแจ้ง เป็นเกษตรกร กลุ่มเกษตรกร หรือ ผู้ประกอบการ ที่มีเครื่องจักรกลทางการเกษตรไว้ในครอบครอง และมีความประสงค์จะให้บริการ สามารถจดแจ้งผ่านออนไลน์ ได้ที่ระบบขึ้นทะเบียนผู้ให้บริการทางการเกษตร (Agri Service Provider) และยื่นแบบได้ที่สำนักงานเกษตรอำเภอทุกแห่งใกล้บ้านท่าน โดยจะแบ่งงานบริการเป็นหมวดหมู่ เช่น ก่อนการผลิต (บริการปรับหน้าดิน ยกร่อง ขุดร่องน้ำ) ระหว่างการผลิต (บริการโดรนเพื่อการเกษตร) หลังการผลิต (บริการเก็บเกี่ยวผลผลิตข้าว , พืชไร่, นักคัด , นักตัดผลไม้ , ขนส่งผลผลิต) งานบริการ (ระบบน้ำอัตโนมัติ) โดยผู้ให้ข้อมูลต้องไม่แจ้งข้อความอันเป็นเท็จ และยินยอมการให้ข้อมูลกับภาครัฐ เพื่อนำไปพัฒนาระบบต่อไป

ที่มา : https://www.thaigov.go.th/news/contents/details/94774