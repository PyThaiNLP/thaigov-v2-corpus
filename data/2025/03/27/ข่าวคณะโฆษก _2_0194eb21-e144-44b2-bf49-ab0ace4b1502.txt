รัฐบาลไทย-ข่าวทำเนียบรัฐบาล-ข้อสั่งการ นายกรัฐมนตรี 


วันพฤหัสบดีที่ 27 มีนาคม 2568
27/03/2568
พิมพ์
ข้อสั่งการ นายกรัฐมนตรี
นายกฯ ขอบคุณ ครม.และทุกส่วนราชการที่ร่วมกันชี้เแจง อภิปรายฯ พร้อมนำข้อแนะนำของฝ่ายค้านมาร่วมกันแก้ไขปัญหา
วันนี้ (27 มีนาคม 2568) นายกฯ ขอบคุณ ครม.และทุกส่วนราชการที่ร่วมกันชี้เแจง อภิปรายฯ พร้อมนำข้อแนะนำของฝ่ายค้านมาร่วมกันแก้ไขปัญหา และสั่งการนับจากนี้ขอให้ ครม. เร่งดำเนินการแก้ปัญหาเศรษฐกิจ ปากท้องและปัญหาทุกมิติของประเทศและประชาชนอย่างเร่งด่วน
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า  ในการประชุมคณะรัฐมนตรีครั้งที่ 12 ประจำปี 2568  วันพฤหัสบดีที่ 27 มีนาคม  2568 นายกรัฐมนตรี มีข้อสั่งการในการประชุม ดังนี้
นายกรัฐมนตรี ขอบคุณคณะรัฐมนตรีทุกท่าน  หัวหน้าส่วนราชการ ที่ช่วยกันชี้แจงทั้งในที่ประชุมสภาฯและ นอกที่  ประชุมฯ  เพื่อทำความเข้าใจกับประชาชน รวมทั้งหลายคำถามที่ฝ่ายค้านได้อภิปรายสอบถามหรือแนะนำนั้นขอให้ ครม.พิจารณาว่าเรื่องไหน ที่รัฐบาลต้องรับกลับมาดำเนินการ ก็ขอให้เร่งดำเนินการ เพื่อให้มีผลเป็นรูปธรรม
ขณะที่ นายกรัฐมนตรีเน้นย้ำการขับเคลื่อนนโยบายต่างๆ ของรัฐบาลในทุกส่วนราชการ และทุกองคาพยพ ของรัฐบาล  ที่จะทำให้เกิดเป็นรูปธรรมโดยเร็ว “ขอให้ ครม. และส่วนราชการไปพิจารณาเร่งดำเนินการ โดยเฉพาะเรื่องที่เกี่ยวข้องกับเศรษฐกิจ และปากท้องและความเดือดร้อนของประชาชน ที่สำคัญขอเน้นย้ำให้ทุกท่านช่วยกันขับเคลื่อนนโยบายรัฐบาลที่ได้แถลงไว้ต่อรัฐสภาให้เกิดผลเป็นรูปธรรมในทุก ๆ เรื่อง เพื่อประโยชน์ของประเทศและประชาชน” นายกรัฐมนตรีกล่าว

ที่มา : https://www.thaigov.go.th/news/contents/details/94759