รัฐบาลไทย-ข่าวทำเนียบรัฐบาล-เตือนประชาชน ระวังแก๊สหัวเราะ เป็นอันตรายต่อสุขภาพ


วันพฤหัสบดีที่ 27 มีนาคม 2568
27/03/2568
พิมพ์
เตือนประชาชน ระวังแก๊สหัวเราะ เป็นอันตรายต่อสุขภาพ
วันพฤหัสบดีที่ 27 มี.ค.68
รัฐบาลเดินหน้าปราบปราม การลักลอบจำหน่ายและใช้ แก๊สหัวเราะหรือ แก๊สไนตรัสออกไซด์
ในสถานบันเทิงอย่างจริงจัง หลังพบการแพร่ระบาดเพิ่มขึ้น โดยแก๊สชนิดนี้เป็นอันตรายต่อสุขภาพ
อาจทำให้หมดสติ เส้นประสาทเสื่อม และอาจถึงแก่ชีวิต จึงขอเตือนประชาชนและนักท่องเที่ยว
อย่าหลงเชื่อหรือทดลองใช้ เนื่องจากเป็นสารที่ถูกนำมาใช้ผิดวัตถุประสงค์ ผู้จำหน่ายมีความผิดตามกฎหมาย
โทษจำคุกสูงสุด 5 ปี ปรับไม่เกิน 10,000 บาท
รัฐบาลได้สั่งการให้หน่วยงานที่เกี่ยวข้องเร่งปราบปรามอย่างเข้มงวด หากพบเห็นการลักลอบจำหน่าย
ลูกโป่งแก๊สหัวเราะ แจ้งเบาะแสได้ที่สายด่วน 1135 หรือเพจเฟซบุ๊ก ปคบ. เตือนภัยผู้บริโภค ได้ตลอด 24
ชั่วโมง
สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/94748