รัฐบาลไทย-ข่าวทำเนียบรัฐบาล-“รมว.สรวงศ์” เปิดขบวนรถคาราวานส่งมอบอุปกรณ์มวย พร้อมส่งเสริมการสร้างงาน สร้างอาชีพ และอนุรักษ์มวยไทย ตามนโยบาย Soft Power


วันอังคารที่ 18 มีนาคม 2568
“รมว.สรวงศ์” เปิดขบวนรถคาราวานส่งมอบอุปกรณ์มวย พร้อมส่งเสริมการสร้างงาน สร้างอาชีพ และอนุรักษ์มวยไทย ตามนโยบาย Soft Power
“รมว.สรวงศ์” เปิดขบวนรถคาราวานส่งมอบอุปกรณ์มวย พร้อมส่งเสริมการสร้างงาน สร้างอาชีพ และอนุรักษ์มวยไทย ตามนโยบาย Soft Power
วันที่ 17 มีนาคม 2658 นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬาเป็นประธาน เปิดขบวนรถคาราวาน ส่งมอบอุปกรณ์มวย ภายใต้วิสัยทัศน์ “สร้างงานสร้างอาชีพ ส่งเสริมสนับสนุนรากฐาน และอนุรักษ์มวยไทยด้วยกลไกการเติบโตที่มีมาตรฐาน จากรากหญ้า สู่สากล เพื่อสร้างรายได้ ขับเคลื่อนเศรษฐกิจของประเทศไทยให้ยั่งยืนและมั่นคง” โดยมี นายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา นายต้น ณ ระนอง คณะทำงานรัฐมนตรีว่าการกระทรวงการท่องเที่ยวและกีฬา ดร.ก้องศักด ยอดมณี ผู้ว่าการการกีฬาแห่งประเทศไทย และผู้บริหารจากหน่วยงานที่เกี่ยวข้องเข้าร่วมงาน ณ อาคารเฉลิมพระเกียรติ 7 รอบ พระชนมพรรษา การกีฬาแห่งประเทศไทย
สำหรับการมอบอุปกรณ์มวย ให้กับหัวหน้าค่ายมวยไทยทั่วประเทศ ทั้งหมด 407 ค่าย 77 จังหวัดทั่วประเทศ เพื่อสร้างประชากรมวยไทยให้เพิ่มขึ้น และส่งเสริมให้ค่ายมวยมีมาตรฐานตามเกณฑ์มาตรฐานค่ายมวยไทยอาชีพ เพื่อต่อยอดในการสร้างอาชีพ สร้างรายได้ สำหรับโครงการนี้เป็นไปตามนโยบาย Soft power ของรัฐบาลที่พยายามผลักดันมวยไทย ให้ได้มาตรฐานระดับโลก

ที่มา : https://www.thaigov.go.th/news/contents/details/94464