รัฐบาลไทย-ข่าวทำเนียบรัฐบาล-รมช.เกษตรฯ ติดตามนโยบาย อสป. เร่งพัฒนาสะพานปลา-ขยายตลาดสินค้าประมง


วันอังคารที่ 18 มีนาคม 2568
รมช.เกษตรฯ ติดตามนโยบาย อสป. เร่งพัฒนาสะพานปลา-ขยายตลาดสินค้าประมง
รมช.เกษตรฯ ติดตามนโยบาย อสป. เร่งพัฒนาสะพานปลา-ขยายตลาดสินค้าประมง
นายอัครา พรหมผ่า รัฐมนตรีช่วยว่าการกระทรวงเกษตรและสหกรณ์ เป็นประธานการประชุมติดตามการขับเคลื่อนนโยบายกระทรวงเกษตรและสหกรณ์ โดยมี นายปรีดา ยังสุขสถาพร ผู้อำนวยการองค์การสะพานปลา และผู้บริหารที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ (123) ซึ่งที่ประชุมได้รับทราบผลการขับเคลื่อนภารกิจขององค์การสะพานปลา (อสป.) ซึ่งได้ดำเนินการศึกษาและวางแผนแนวทางการขับเคลื่อนภารกิจด้านการบริหารจัดการสะพานปลาและท่าเทียบเรือประมง รวมถึงการขยายโอกาสทางการตลาดสินค้าประมงทั้งในประเทศ และในต่างประเทศ เพื่อส่งเสริมอาชีพ และพัฒนารายได้ พร้อมทั้งเป็นการแก้ไขปัญหาและบรรเทาความเดือดร้อนพี่น้องในพื้นที่อีกด้วย
ในโอกาส รมช.อัครา ได้มอบนโยบายให้องค์การสะพานปลา ร่วมบูรณาการกับกรมประมง เพื่อหารือแนวทางการขับเคลื่อนภารกิจต่าง ๆ ที่มีความสอดรับกัน เพื่อพัฒนาผลผลิตสินค้าประมงคุณภาพดี และการส่งเสริมการตลาดแบบครบวงจรอย่างมีประสิทธิภาพต่อไป

ที่มา : https://www.thaigov.go.th/news/contents/details/94483