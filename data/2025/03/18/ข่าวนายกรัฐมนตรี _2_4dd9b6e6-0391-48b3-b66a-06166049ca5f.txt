รัฐบาลไทย-ข่าวทำเนียบรัฐบาล-ชาวประมงรุด..ขอบคุณ นายกฯ จริงใจแก้ปัญหาประมงไทยอย่างจริงจัง ส่งตัวแทนสมาคมประมงแห่งประเทศไทยเข้าขอบคุณถึงทำเนียบรัฐบาล หลังรัฐบาลแก้ปัญหาการจัดการทรัพยากรประมงทะเลที่ยั่งยืน


วันอังคารที่ 18 มีนาคม 2568
18/03/2568
พิมพ์
ชาวประมงรุด..ขอบคุณ นายกฯ จริงใจแก้ปัญหาประมงไทยอย่างจริงจัง ส่งตัวแทนสมาคมประมงแห่งประเทศไทยเข้าขอบคุณถึงทำเนียบรัฐบาล หลังรัฐบาลแก้ปัญหาการจัดการทรัพยากรประมงทะเลที่ยั่งยืน
ชาวประมงรุด..ขอบคุณ นายกฯ จริงใจแก้ปัญหาประมงไทยอย่างจริงจัง ส่งตัวแทนสมาคมประมงแห่งประเทศไทยเข้าขอบคุณถึงทำเนียบรัฐบาล หลังรัฐบาลแก้ปัญหาการจัดการทรัพยากรประมงทะเลที่ยั่งยืน
วันนี้ (18 มีนาคม 2568) นายจิรายุ ห่วงทรัพย์ โฆษกประจำสำนักนายกรัฐมนตรีเปิดเผยว่า วันนี้ (18 มีนาคม 2568) เวลา 09.30 น. ก่อนการประชุมคณะรัฐมนตรี (ครม.) ณ บริเวณด้านหน้า ตึกบัญชาการ 1 ทำเนียบรัฐบาล
นายบัญชา สุขแก้ว อธิบดีกรมประมง นำคณะกรรมการบริหารสมาคมการประมงแห่งประเทศไทย ประกอบด้วย นายมงคล  สุขเจริญคณา ประธานสมาคมการประมงแห่งประเทศไทย นายกำจร มงคลตรีลักษณ์ ที่ปรึกษากิตติมศักดิ์สมาคมการประมงแห่งประเทศไทย ดร.ปรีชา ศิริแสงอารำพี ที่ปรึกษาสมาคมการประมงแห่งประเทศไทย นางสุภาวดี โชคสกุลนิมิต ที่ปรึกษาสมาคมการประมงแห่งประเทศไทย เข้าพบนางสาวแพทองธาร ชินวัตร นายกรัฐมนตรี เพื่อขอบคุณนายกรัฐมนตรีและคณะรัฐมนตรี ที่มีมติอนุมัติโครงการนำเรือประมงออกนอกระบบ เพื่อการจัดการทรัพยากรประมงทะเลที่ยั่งยืน รวมทั้งมอบช่อดอกไม้และกระเช้าอาหารทะเลแห้งให้เป็นของที่ระลึก เพื่อเป็นการขอบคุณต่อความจริงใจในการแก้ไขปัญหาอย่างยั่งยืนให้กับพี่น้องชาวประมง
ทั้งนี้ นายกรัฐมนตรีกล่าวยืนยันว่า อะไรที่เป็นประโยชน์กับพี่น้องประชาชน รัฐบาลจะพยายามดำเนินการทำอย่างเต็มที่ รวมถึงจะเร่งผลักดันสนับสนุนการวิจัยและพัฒนา (Research and Development) เพื่อพัฒนาประมงไทยต่อไป

ที่มา : https://www.thaigov.go.th/news/contents/details/94473