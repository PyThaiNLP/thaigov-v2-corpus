รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ร่วมกิจกรรมเสริมสร้างสติ ปัญญา เพื่อการปฏิบัติหน้าที่ของบุคลากรกระทรวงยุติธรรม


วันอังคารที่ 18 มีนาคม 2568
18/03/2568
พิมพ์
รัฐมนตรีว่าการกระทรวงยุติธรรม ร่วมกิจกรรมเสริมสร้างสติ ปัญญา เพื่อการปฏิบัติหน้าที่ของบุคลากรกระทรวงยุติธรรม
รัฐมนตรีว่าการกระทรวงยุติธรรม ร่วมกิจกรรมเสริมสร้างสติ ปัญญา เพื่อการปฏิบัติหน้าที่ของบุคลากรกระทรวงยุติธรรม
ในวันอังคารที่ 18 มีนาคม 2568 เวลา 08.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ร่วมกิจกรรมเสริมสร้างสติ ปัญญา เพื่อการปฏิบัติหน้าที่ของบุคลากรกระทรวงยุติธรรม โดยมี นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายนิยม เติมศรีสุข ผู้ช่วยรัฐมนตรีประจำกระทรวงยุติธรรม นายยู่สิน จินตภากร ผู้ช่วยรัฐมนตรีประจำกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นายโกมล พรมเพ็ง รองปลัดกระทรวงยุติธรรม คณะผู้บริหาร และบุคลากรกระทรวงยุติธรรม เข้าร่วม ณ ห้องประชุมสนฉัตร ชั้น 3 อาคารกระทรวงยุติธรรม
โดยกิจกรรมในครั้งนี้ได้รับเกียรติจาก พระอาจารย์วิชัย กัมมสุทโธ จากสถานปฏิบัติธรรมป่าวิเวกสิกขาราม จังหวัดขอนแก่น เทศน์บรรยายธรรมให้กับบุคคลากรกระทรวงยุติธรรม เพื่อส่งเสริมให้เจ้าหน้าที่ในสังกัดกระทรวงยุติธรรมมีจิตสำนึกที่ดีในการปฏิบัติราชการ เกิดความสัมพันธ์อันดีภายในหน่วยงาน รวมทั้งกระตุ้นให้เกิดการตระหนักถึงคุณธรรมจริยธรรมอยู่เสมอในการปฏิบัติหน้าที่ราชการ โดยปัจจัยต่าง ๆ ในการทำบุญครั้งนี้จะนำไปร่วมจัดทำผ้าป่าสร้างวัดเพื่อเสริมสร้างความเป็นอยู่ของพระภิกษุสงฆ์ เพื่อให้บุคลากร​กระทรวง​ยุติธรรม​ได้ร่วมเป็นหนึ่งในการส่งเสริมและทำนุบำรุง​พระพุทธศาสนาอีกด้วย​

ที่มา : https://www.thaigov.go.th/news/contents/details/94484