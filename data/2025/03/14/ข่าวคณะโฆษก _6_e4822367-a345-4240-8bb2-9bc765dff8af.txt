รัฐบาลไทย-ข่าวทำเนียบรัฐบาล-เชิดชู..คนดี..ของสังคม เปิดต้นแบบคนดีผู้ซื่อสัตย์“พี่น้ำฝน”เก็บเงินแสนคืนเจ้าของ หลังสื่อสัมภาษณ์บอกใช้เงินหมื่นเฟส 1 ลงทุนเพื่อการต่อยอดของชีวิต


วันศุกร์ที่ 14 มีนาคม 2568
14/03/2568
พิมพ์
เชิดชู..คนดี..ของสังคม เปิดต้นแบบคนดีผู้ซื่อสัตย์“พี่น้ำฝน”เก็บเงินแสนคืนเจ้าของ หลังสื่อสัมภาษณ์บอกใช้เงินหมื่นเฟส 1 ลงทุนเพื่อการต่อยอดของชีวิต
เชิดชู..คนดี..ของสังคม เปิดต้นแบบคนดีผู้ซื่อสัตย์“พี่น้ำฝน”เก็บเงินแสนคืนเจ้าของ หลังสื่อสัมภาษณ์บอกใช้เงินหมื่นเฟส 1 ลงทุนเพื่อการต่อยอดของชีวิต
วันนี้ (14 มี.ค.68) นายจิรายุ ห่วงทรัพย์ ที่ปรึกษาของ นายกรัฐมนตรี กล่าวขอบคุณคนดีในสังคมและขอ ชื่นชมนายบุญกอง มั่นเมืองปัก หรือ“พี่น้ำฝน ”ที่อาศัยอยู่หมู่ 5 ตำบลหนองแวง อำเภอน้ำโสม จังหวัดอุดรธานี เป็นตัวอย่างของคนดีมีความซื่อสัตย์ เก็บเงินแสนได้ รีบนำเงินลงบันทึกประจำวันให้ตำรวจตามหาเจ้าของเงิน จนเจอเจ้าของเงิน สร้างความประทับใจต่อเจ้าของเงินและสังคมเป็นอย่างมาก  แม้จะมีฐานะยากจน แต่ก็ไม่เคยสร้างความเดือดร้อนให้กับสังคม
นายจิรายุ  ยังเปิดเผยว่า นายบุญกอง ยังเล่าให้ฟังว่า ได้ใช้ประโยชน์จากเงิน 10,000 จากโครงการกระตุ้นเศรษฐกิจผ่านผู้มีบัตรสวัสดิการแห่งรัฐ ไปซื้อจักรยาน นำไปต่อยอดในอาชีพเก็บของเก่านำไปขาย สร้างรายได้วันละ 500 – 600 บาท  เป็นต้นแบบชีวิตกลุ่มเปราะบาง ในโครงการกระตุ้นเศรษฐกิจตามนโยบายรัฐบาล ที่ให้ประโยชน์และโอกาสกับ คนไทย กลุ่มเปราะบาง อย่างแท้จริง ตรงตามวัตถุประสงค์ โดยเฉพาะ ผู้มีรายได้น้อยได้เข้าถึงเงินทุน นำเงินที่ได้รับไปประกอบอาชีพ สามารถเลี้ยงตนเองและครอบครัวได้อย่างยั่งยืน
“ขอชื่นชมตัวอย่างคนดีมีความซื่อสัตย์ ตัวอย่างของคนสู้ชีวิต นำเงินที่ได้รับไปใช้ให้เกิดประโยชน์สูงสุด รัฐบาลพร้อมส่งเสริมสนับสนุน พี่น้ำฝน นายบุญกอง  โดยจะประสานหน่วยงานที่เกี่ยวข้องในจังหวัดอุดรธานี ลงพื้นที่ให้ความช่วยเหลือต่อไป” นายจิรายุ กล่าว

ที่มา : https://www.thaigov.go.th/news/contents/details/94358