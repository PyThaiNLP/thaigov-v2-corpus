รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงวัฒนธรรม ตรวจเยี่ยมหอสมุดแห่งชาติ ยกระดับการให้บริการแหล่งเรียนรู้ทางวัฒนธรรม


วันศุกร์ที่ 14 มีนาคม 2568
​รัฐมนตรีว่าการกระทรวงวัฒนธรรม ตรวจเยี่ยมหอสมุดแห่งชาติ ยกระดับการให้บริการแหล่งเรียนรู้ทางวัฒนธรรม
​รัฐมนตรีว่าการกระทรวงวัฒนธรรม ตรวจเยี่ยมหอสมุดแห่งชาติ ยกระดับการให้บริการแหล่งเรียนรู้ทางวัฒนธรรม
รัฐมนตรีว่าการกระทรวงวัฒนธรรม ตรวจเยี่ยมหอสมุดแห่งชาติ ยกระดับการให้บริการแหล่งเรียนรู้ทางวัฒนธรรม
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ตรวจเยี่ยมหอสมุดแห่งชาติ โดยมี นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม นายประสพ เรียงเงิน ปลัดกระทรวงวัฒนธรรม ผู้บริหารกระทรวงวัฒนธรรม ผู้บริหารองค์การมหาชนในสังกัด และเจ้าหน้าที่ที่เกี่ยวข้อง เข้าร่วม ณ สำนักหอสมุดแห่งชาติ กรมศิลปากร เมื่อวันที่ 12 มีนาคม 2568
ทั้งนี้ กระทรวงวัฒนธรรม โดยกรมศิลปากร ได้ดำเนินการยกระดับการให้บริการของพิพิธภัณฑ์โบราณสถาน อุทยานประวัติศาสตร์ แหล่งเรียนรู้ทางวัฒนธรรมของไทยให้เป็นที่รู้จักไปทั่วโลก ผลักดันให้เศรษฐกิจวัฒนธรรม เป็นหนึ่งในปัจจัยหลักในการเพิ่มขีดความสามารถในการแข่งขันของประเทศ  สำหรับหอสมุดแห่งชาติ จัดตั้งขึ้นอย่างเป็นทางการเมื่อ พ.ศ. 2448 ตามพระราชดำริของพระบาทสมเด็จพระจุลจอมเกล้าเจ้าอยู่หัว ที่ทรงมีพระราชประสงค์ให้ขยายกิจการหอพระสมุดวชิรญาณ ซึ่งเดิมเป็นหอพระสมุดสำหรับราชสกุล ให้เป็นหอสมุดสำหรับบริการประชาชนทั่วไป โดยมีพันธกิจในการรวบรวมและอนุรักษ์มรดกทางปัญญาและประวัติศาสตร์ของประเทศไทย นอกจากนี้ หอสมุดแห่งชาติยังมีบทบาทสำคัญในการรวบรวมและจัดเก็บรักษาเอกสารโบราณและหนังสือหายากต้นฉบับ ซึ่งเป็นทรัพยากรสารสนเทศที่มีคุณค่าทางประวัติศาสตร์ ประกอบด้วย เอกสารภาษาไทย บาลี สันสกฤต และภาษาในเอเชียอื่น ๆ

ที่มา : https://www.thaigov.go.th/news/contents/details/94380