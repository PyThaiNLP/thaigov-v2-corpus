รัฐบาลไทย-ข่าวทำเนียบรัฐบาล-"รมช.อัครา" ประธานพิธีประกาศเกียรติคุณและมอบทุนการศึกษาบุตรบุคลากร กรมการข้าว "วันสถาปนากรมการข้าวครบรอบ 19 ปี " ชูสร้างอัตลักษณ์ข้าวหอมมะลิไทย สู่ตลาดโลกอย่างยั่งยืน


วันศุกร์ที่ 14 มีนาคม 2568
"รมช.อัครา" ประธานพิธีประกาศเกียรติคุณและมอบทุนการศึกษาบุตรบุคลากร กรมการข้าว "วันสถาปนากรมการข้าวครบรอบ 19 ปี " ชูสร้างอัตลักษณ์ข้าวหอมมะลิไทย สู่ตลาดโลกอย่างยั่งยืน
"รมช.อัครา" ประธานพิธีประกาศเกียรติคุณและมอบทุนการศึกษาบุตรบุคลากร กรมการข้าว "วันสถาปนากรมการข้าวครบรอบ 19 ปี " ชูสร้างอัตลักษณ์ข้าวหอมมะลิไทย สู่ตลาดโลกอย่างยั่งยืน
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธานพิธีประกาศเกียรติคุณและมอบทุนการศึกษาบุตรของบุคลากรกรมการข้าว เนื่องในงานวันคล้ายวันสถาปนากรมการข้าวครบรอบ 19 ปี ณ กรมการข้าวกรุงเทพมหานคร ว่า กระทรวงเกษตรและสหกรณ์ โดยกรมการข้าวได้ดำเนินงานเพื่อสนองนโยบายของรัฐบาลในการยกระดับชีวิตความเป็นอยู่ของพี่น้องชาวนาผ่านโครงการด้านข้าวต่าง ๆ มากมาย ได้แก่ โครงการเพิ่มประสิทธิภาพการผลิตข้าวของเกษตรกรผู้ประสบอุทกภัย ในการช่วยเหลือเกษตรกรผู้ปลูกข้าวที่ประสบอุทกภัยหลังน้ำลดให้มีรายได้ที่มากขึ้น ซึ่งสอดคล้องกับนโยบายรัฐบาลที่ต้องการยกระดับผลผลิตข้าวให้สูงขึ้นเท่ากับการลดต้นทุนต่อหน่วยผลผลิตที่ลดลง โดยนำองค์ความรู้และเทคโนโลยีการผลิตข้าว เช่น การกำหนดสูตรปุ๋ยและอัตราการใช้ตามเป้าหมายผลผลิตข้าวแทนสูตรและอัตราเดิมที่เกษตรกรใช้อยู่ อีกทั้งการใช้ปุ๋ยอินทรีย์ที่ขึ้นบัญชีนวัตกรรม หรือใช้ปุ๋ยอินทรีย์ที่ได้รับใบสำคัญการขึ้นทะเบียนปุ๋ยอินทรีย์ เพื่อเป็นการบรรเทาความเดือดร้อน ตลอดจนผลักดันการสร้างเอกลักษณ์ความโดดเด่นของข้าวหอมมะลิไทยออกสู่ครัวโลก
นอกจากนี้ ยังมีโครงการส่งเสริมศักยภาพการผลิตเมล็ดพันธุ์ข้าวของศูนย์ข้าวชุมชน เพื่อเป็นศูนย์กลางการผลิตและกระจายพันธุ์ดี พัฒนาการผลิตข้าวในชุมชน พร้อมทั้งพัฒนาและส่งเสริมชาวนาให้มี ความสามารถในการผลิต การจัดการผลผลิต และกระจายเมล็ดพันธุ์ข้าวคุณภาพดีไว้ใช้อย่างพอเพียงและต่อเนื่อง เพื่อสร้างเครือข่ายที่เข้มแข็งและพึ่งพาตนเอง รวมทั้งยังได้จัดให้มีโครงการส่งเสริมเกษตรแบบแปลงใหญ่ ที่ช่วยยกระดับประสิทธิภาพการผลิตข้าวผ่านการรวมกลุ่มของเกษตรกร ซึ่งรวมไปถึงการเตือนภัยการระบาดของศัตรูข้าว โดยแต่ละโครงการฯ ได้มีการขับเคลื่อนการดำเนินงานผ่านเจ้าหน้าที่ของกรมการข้าว ตลอดจนทุกภาคส่วนที่เกี่ยวข้องในการให้ความสนับสนุนอย่างเต็มที่และต่อเนื่อง
ในโอกาสนี้ รัฐมนตรีช่วยว่าการกระทรวงเกษตรและสหกรณ์ ได้มอบประกาศเกียรติคุณ "คนดีศรีข้าวศูนย์เมล็ดพันธุ์ข้าวดีเด่น" และ "ศูนย์วิจัยข้าวดีเด่น" แก่บุคลากรกรมการข้าวจำนวน 24 รางวัล และมอบทุนการศึกษาบุตรของบุคลากรกรมการข้าว จำนวน 71 ทุนการศึกษา อีกทั้งภายในงานมีการจัดนิทรรศการองค์ความรู้ด้านข้าวต่าง ๆ มากมาย อาทิ นิทรรศการโครงการพระราชดำริ ภายใต้หัวข้อ พระราชดำริพลิกชีวิต สร้างอาชีพ ความมั่นคงทางอาหารอย่างยั่งยืน นิทรรศการควบคุมศัตรูข้าวโดยชีววิธี รวมไปถึงการใช้ชีวภัณฑ์แบคทีเรียปฏิปักษ์ในการป้องกันโรคข้าว นิทรรศการการผลิตเมล็ดพันธุ์ข้าวคุณภาพดี สู่ความมั่นคงทางอาหารในอนาคต นิทรรศการส่งเสริมข้าวก้าวหน้า พัฒนาชาวนาด้วยนวัตกรรม นิทรรศการเชื่อมโยงผืนนาไทย สู่ตลาดข้าวยั่งยืน โดยจัดแสดงสินค้าข้าว GI และผลิตภัณฑ์แปรรูปจากข้าว นิทรรศการเทคโนโลยีการทำนาลดโลกร้อน ตลอดจนนิทรรศการการใช้เทคโนโลยีดิจิทัลและ AI เพื่อการพัฒนาการปลูกข้าวอย่างยั่งยืนอีกด้วย

ที่มา : https://www.thaigov.go.th/news/contents/details/94361