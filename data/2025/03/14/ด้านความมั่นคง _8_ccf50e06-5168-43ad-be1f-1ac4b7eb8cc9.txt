รัฐบาลไทย-ข่าวทำเนียบรัฐบาล-ธีรรัตน์ ให้ความสำคัญกับเศรษฐกิจฐานรากและ Soft Power ผ่านการสนับสนุนกองทุนสตรี เพื่อเพิ่มรายได้และยกระดับคุณภาพชีวิตประชาชน พร้อมลงพื้นที่ตรวจเยี่ยมศูนย์ OTOP อุบลฯ


วันศุกร์ที่ 14 มีนาคม 2568
14/03/2568
พิมพ์
ธีรรัตน์ ให้ความสำคัญกับเศรษฐกิจฐานรากและ Soft Power ผ่านการสนับสนุนกองทุนสตรี เพื่อเพิ่มรายได้และยกระดับคุณภาพชีวิตประชาชน พร้อมลงพื้นที่ตรวจเยี่ยมศูนย์ OTOP อุบลฯ
ธีรรัตน์ ให้ความสำคัญกับเศรษฐกิจฐานรากและ Soft Power ผ่านการสนับสนุนกองทุนสตรี เพื่อเพิ่มรายได้และยกระดับคุณภาพชีวิตประชาชน พร้อมลงพื้นที่ตรวจเยี่ยมศูนย์ OTOP อุบลฯ
วันที่ 14 มีนาคม 2568 น.ส.ธีรรัตน์ สำเร็จวาณิชย์ รมช.มหาดไทย ลงพื้นที่จังหวัดอุบลราชธานี เพื่อติดตามโครงการ OTOP และกองทุนพัฒนาบทบาทสตรี โดยมี นายภูษิต น้อยโสภากุล รองผู้ว่าราชการจังหวัดอุบลราชธานี นายกานต์ กัลป์ตินันท์ นายกองค์การบริหารส่วนจังหวัดอุบลราชธานี หัวหน้าส่วนราชการ และประชาชนร่วมต้อนรับ
รมช.มหาดไทย เยี่ยมชมและให้กำลังใจสมาชิกกองทุนพัฒนาบทบาทสตรีที่มาให้การต้องรับ และกลุ่มวิสาหกิจชุมชนผ้าไหมบ้านหนองบ่อ ได้แนะนำขั้นตอนการทอผ้าไหมตั้งแต่เริ่มต้นจนถึงผลิตภัณฑ์สำเร็จรูปที่มีคุณภาพ โดยมีจุดเด่น คือ มีการผลิตผ้าลายโบราณที่เป็นเอกลักษณ์ท้องถิ่น “ลายปราสาทผึ้ง” ที่ได้รับรางวัลชนะเลิศสุดยอดผ้าจังหวัดอุบลราชธานี ประจำปี 2567
จากนั้นได้ลงพื้นที่ศูนย์แสดงและจำหน่ายสินค้า OTOP อ. เมือง อุบลราชธานี เยี่ยมชมผลิตภัณฑ์ท้องถิ่นและสินค้ากลุ่มสตรี โดยมีการแลกเปลี่ยนพูดคุยกับกลุ่มสมาชิก พร้อมให้คำแนะนำด้านการพัฒนาและการตลาดเพื่อเพิ่มรายได้ให้ชุมชน
น.ส.ธีรรัตน์ ย้ำว่า การสนับสนุนกองทุนพัฒนาบทบาทสตรี เป็นตัวช่วยเสริมบทบาททางเศรษฐกิจ เพิ่มโอกาสพัฒนาทักษะและตลาดของกลุ่มสตรี ซึ่งรัฐบาลให้ความสำคัญกับเศรษฐกิจฐานราก Soft Power และเศรษฐกิจสร้างสรรค์ โดย OTOP CENTER จะเป็นศูนย์กลางสร้างงาน สร้างรายได้ และสืบสานภูมิปัญญาท้องถิ่น สร้างความเข้มแข็งให้ประชาชนตั้งแต่ระดับฐานรากได้อย่างยั่งยืน

ที่มา : https://www.thaigov.go.th/news/contents/details/94376