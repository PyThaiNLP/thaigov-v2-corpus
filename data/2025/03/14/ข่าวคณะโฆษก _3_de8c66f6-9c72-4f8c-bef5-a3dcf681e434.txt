รัฐบาลไทย-ข่าวทำเนียบรัฐบาล-อนุกูล” เผย ธ.ก.ส. เปิดตัว “สินเชื่อเกษตรวิวัฒน์” หนุนวัยใกล้เกษียณทำการเกษตรคู่ขนาน รองรับการเข้าสู่ Aging Society ผู้สนใจแจ้งความประสงค์ได้ ณ ธ.ก.ส. ทุกสาขา ตั้งแต่วันนี้  


วันศุกร์ที่ 14 มีนาคม 2568
14/03/2568
พิมพ์
อนุกูล” เผย ธ.ก.ส. เปิดตัว “สินเชื่อเกษตรวิวัฒน์” หนุนวัยใกล้เกษียณทำการเกษตรคู่ขนาน รองรับการเข้าสู่ Aging Society ผู้สนใจแจ้งความประสงค์ได้ ณ ธ.ก.ส. ทุกสาขา ตั้งแต่วันนี้
อนุกูล” เผย ธ.ก.ส. เปิดตัว “สินเชื่อเกษตรวิวัฒน์” หนุนวัยใกล้เกษียณทำการเกษตรคู่ขนาน รองรับการเข้าสู่ Aging Society ผู้สนใจแจ้งความประสงค์ได้ ณ ธ.ก.ส. ทุกสาขา ตั้งแต่วันนี้ เป็นต้นไป
วันนี้ (14 มีนาคม 2567) นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า รัฐบาล โดยธนาคารเพื่อการเกษตรและสหกรณ์การเกษตร (ธ.ก.ส.) เปิดตัว “สินเชื่อเกษตรวิวัฒน์” ให้กู้เพื่อซื้อที่ดินทำการเกษตรคู่ขนาน ส่งเสริมการดึงคนกลับเข้าสู่ภาคการเกษตร กรอบวงเงินรวม 3.75 หมื่นล้านบาท สานฝันบุคลากรภาครัฐและเอกชนที่มีรายได้ประจำอายุ 50 – 59 ปี ที่มีรายได้ประจำเป็นรายเดือน วงเงินกู้สูงสุดรายละไม่เกิน 8 ล้านบาท อัตราดอกเบี้ยต่ำ 5 ปีแรก MRR – 2 และปีที่ 6 เป็นต้นไป เท่ากับ MRR ผู้สนใจแจ้งความประสงค์ได้แล้ว ณ ธนาคารเพื่อการเกษตรและสหกรณ์การเกษตรทุกสาขา ตั้งแต่วันนี้เป็นต้นไป – วันที่ 31 มีนาคม 2572
นายอนุกูล กล่าวว่า โครงการสินเชื่อเกษตรวิวัฒน์ จัดขึ้นให้กับบุคลากรภาครัฐหรือพนักงานองค์กรเอกชน เพื่อนำไปเป็นค่าลงทุนซื้อที่ดินทางการเกษตรเพื่อประกอบอาชีพภาคการเกษตรและอาชีพที่เกี่ยวเนื่อง สามารถวางแผนการสร้างรายได้คู่ขนานจากการประกอบอาชีพเกษตรกรรม หรืออาชีพที่เกี่ยวกับการเกษตรในวัยก่อนและหลังเกษียณ รองรับการก้าวสู่สังคมผู้สูงอายุ (Aging Society) เพิ่มการเกษตรที่มีการใช้เทคโนโลยีและนวัตกรรม สร้างสินค้าเกษตรมูลค่าสูง ลดปัญหาโลกร้อนและฝุ่น PM 2.5 ผู้กู้ต้องมีเนื้อที่ไม่เกิน 20 ไร่ เงินกู้รายละไม่เกิน 8,000,000 บาท ผู้กู้ต้องนำรายได้เข้าบัญชี เพื่อหักชำระหนี้เป็นรายเดือน มีแผนการประกอบธุรกิจหรืออาชีพเกษตรกรรมหรืออาชีพที่เกี่ยวเนื่องในภาคเกษตรกรรม ตั้งแต่ก่อนและหลังเกษียณอายุ สามารถเริ่มดำเนินโครงการตามแผนที่วางไว้ได้ภายใน 3 เดือน นับถัดจากวันที่รับเงินกู้
รวมถึงมีแผนชำระเงินกู้ก่อนการเกษียณอายุด้วยเงินเดือนหรือรายได้ประจำ และแผนชำระเงินกู้หลังจากเกษียณอายุจากรายได้ในการประกอบอาชีพเกษตรกรรมและอาชีพที่เกี่ยวเนื่อง อัตราดอกเบี้ย MRR – 2 ต่อปี (ปัจจุบันอัตราดอกเบี้ย MRR เท่ากับร้อยละ 6.725 ต่อปี) หรือเท่ากับร้อยละ 4.725 ต่อปี ในช่วง 5 ปีแรก และปีที่ 6 เป็นต้นไป อยู่ที่ MRR ต่อปี กำหนดชำระคืนไม่เกิน 20 ปี นับตั้งแต่วันกู้ กรอบวงเงินสินเชื่อรวม 37,500 ล้านบาท
“โครงการสินเชื่อเกษตรวิวัฒน์ เป็นการส่งเสริมให้ผู้ที่มีรายได้ประจำที่เตรียมแผนเกษียณอายุมีรายได้คู่ขนานจากการทำการเกษตร เพื่อลดภาระค่าใช้จ่ายในการดำรงชีวิตหลังเกษียณแล้ว ช่วยให้ผู้ที่เป็นเกษตรกรในพื้นที่ใกล้เคียงมีรายได้เสริมจากการจ้างงานในการทำการเกษตรและดูแลพื้นที่เพาะปลูกให้กับผู้กู้ที่เข้าร่วมโครงการ   ซึ่งทำให้เกิดเงินหมุนเวียนในระบบเศรษฐกิจระดับชุมชนต่อ”  นายอนุกูล กล่าว

ที่มา : https://www.thaigov.go.th/news/contents/details/94350