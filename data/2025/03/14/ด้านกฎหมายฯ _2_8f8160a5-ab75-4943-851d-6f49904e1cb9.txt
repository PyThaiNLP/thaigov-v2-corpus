รัฐบาลไทย-ข่าวทำเนียบรัฐบาล-ปลัดกระทรวงยุติธรรม เป็นประธานในพิธีมอบโล่ข้าราชการพลเรือนดีเด่น และร่วมแสดงความยินดี เนื่องในวันสถาปนากรมคุมประพฤติ ครบรอบ 33 ปี


วันศุกร์ที่ 14 มีนาคม 2568
ปลัดกระทรวงยุติธรรม เป็นประธานในพิธีมอบโล่ข้าราชการพลเรือนดีเด่น และร่วมแสดงความยินดี เนื่องในวันสถาปนากรมคุมประพฤติ ครบรอบ 33 ปี
ปลัดกระทรวงยุติธรรม เป็นประธานในพิธีมอบโล่ข้าราชการพลเรือนดีเด่น และร่วมแสดงความยินดี เนื่องในวันสถาปนากรมคุมประพฤติ ครบรอบ 33 ปี
ในวันศุกร์ที่ 14 มีนาคม 2568 เวลา 09.00 น. นางพงษ์สวาท นีละโยธิน ปลัดกระทรวงยุติธรรม เป็นประธานในพิธีมอบโล่ข้าราชการพลเรือนดีเด่น และร่วมแสดงความยินดี เนื่องในวันสถาปนากรมคุมประพฤติ ครบรอบ 33 ปี โดยมี นายวัลลภ นาคบัว รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม นายสุริยา สิงหกมล อธิบดีกรมคุมประพฤติ นายเสกสรร สุขแสง อธิบดีกรมบังคับคดี พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน นายสหการณ์ เพ็ชรนรินทร์ อธิบดีกรมราชทัณฑ์ พร้อมด้วย​คณะผู้บริหารของหน่วยงาน​ในสังกัดกระทรวง​ยุติธรรม ณ โรงแรมแกรนด์ริชมอนด์ จังหวัดนนทบุรี
โอกาสนี้ ปลัดกระทรวงยุติธรรม ร่วมแสดงความยินดี เนื่องในวันสถาปนากรมคุมประพฤติ ครบรอบ 33 ปี โดยกระทรวงยุติธรรม ได้ร่วมบริจาคเงินมอบให้กองทุนสวัสดิการกรมคุมประพฤติ โดยมี นายสุริยา สิงหกมล อธิบดีกรมคุมประพฤติ เป็นผู้รับมอบ จากนั้นปลัดกระทรวงยุติธรรมให้เกียรติเป็นประธานในพิธีมอบโล่ข้าราชการพลเรือนดีเด่น และรับมอบเข็มเชิดชูเกียรติ “คุมประพฤติสดุดี”
ในการนี้ ปลัดกระทรวงยุติธรรม กล่าวว่า ขอแสดงความยินดีกับข้าราชการพลเรือนดีเด่นในครั้งนี้ ซึ่งจะเห็นได้ว่าการที่จะได้มาซึ่งรางวัลเกียรติยศเป็นสิ่งที่ไม่ได้มาโดยง่าย แต่ต้องพิสูจน์ให้เห็นเป็นที่ประจักษ์ถึงความมุ่งมั่น และตั้งมั่นในการปฏิบัติหน้าที่ราชการ ดังนั้น ขอให้สานความเป็นข้าราชการดีเด่นให้อยู่ตลอดไป และขอให้เป็นตัวอย่างแก่เพื่อนข้าราชการในการดำรงตน และปฏิบัติหน้าที่อย่างภาคภูมิต่อไป และในโอกาสนี้ที่กรมคุมประพฤติ ครบรอบสถาปนา 33 ปี แห่งการสร้างโอกาสในการคืนคนคุณภาพกลับสู่สังคม การทำหน้าที่ของกรมคุมประพฤตินั้นมีความสำคัญอย่างมาก ซึ่งเป็นการทำงานที่อยู่ในกระบวนการยุติธรรมอย่างแท้จริง และหวังเป็นอย่างยิ่งว่าในอนาคตกรมคุมประพฤติจะมีความเจริญก้าวหน้า และมั่นคงไปสู่มาตรฐานสากลต่อไป

ที่มา : https://www.thaigov.go.th/news/contents/details/94365