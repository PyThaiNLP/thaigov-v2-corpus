รัฐบาลไทย-ข่าวทำเนียบรัฐบาล-‘รมช.อิทธิ’ปล่อยพันธุ์กุ้งก้ามกรามฟื้นฟูระบบนิเวศเติมความอุดมสมบูรณ์สัตว์น้ำ “แม่น้ำบางปะกง”มุ่งสร้างความมั่นคงทางอาหาร


วันศุกร์ที่ 14 มีนาคม 2568
‘รมช.อิทธิ’ปล่อยพันธุ์กุ้งก้ามกรามฟื้นฟูระบบนิเวศเติมความอุดมสมบูรณ์สัตว์น้ำ “แม่น้ำบางปะกง”มุ่งสร้างความมั่นคงทางอาหาร
‘รมช.อิทธิ’ปล่อยพันธุ์กุ้งก้ามกรามฟื้นฟูระบบนิเวศเติมความอุดมสมบูรณ์สัตว์น้ำ “แม่น้ำบางปะกง”มุ่งสร้างความมั่นคงทางอาหาร
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ เป็นประธานเปิดกิจกรรมปล่อยพันธุ์กุ้งก้ามกราม เพื่อฟื้นฟูระบบนิเวศและเพิ่มความอุดมสมบูรณ์ของสัตว์น้ำในแม่น้ำบางปะกงและคลองสาขา จ.ฉะเชิงเทรา โดยกิจกรรมดังกล่าวจัดขึ้นในพื้นที่ 2 แห่ง คือวัดสามร่ม ต.บางเล่า อ.คลองเขื่อน จ.ฉะเชิงเทรา และวัดเตาเหล็ก ต.พนมสารคาม อ.พนมสารคาม จ.ฉะเชิงเทรา โดยมีนายภูผา ลิกค์ ผู้ช่วยเลขานุการรัฐมนตรีว่าการกระทรวงเกษตรและสหกรณ์ นายบัญชา
สุขแก้ว อธิบดีกรมประมง นายประสิทธิ์ อินทโชติ รองผู้ว่าราชการจังหวัดฉะเชิงเทรา ผู้บริหารกระทรวงเกษตรและสหกรณ์ประมงจังหวัด สมาคมกุ้งตะวันออกไทย หัวหน้าส่วนราชการและประชาชน เข้าร่วม
รัฐมนตรีช่วยเกษตรฯกล่าวว่ากระทรวงเกษตรและสหกรณ์ โดยกรมประมงมีแนวทางในการเร่งเพิ่มผลผลิตทรัพยากรสัตว์น้ำในแหล่งน้ำธรรมชาติฟื้นฟูทรัพยากรประมงมุ่งสร้างความมั่นคงทางอาหารยกระดับเศรษฐกิจฐานรากสู่ความยั่งยืนให้คงความอุดมสมบูรณ์ โดยเฉพาะอย่างยิ่งแหล่งน้ำในชุมชนที่ถือได้ว่าเป็นแหล่งอาหารโปรตีนสำคัญที่ประชาชนเข้าถึงได้ง่ายสามารถสร้างรายได้และลดรายจ่ายในครัวเรือนได้เป็นอย่างดีโดยกิจกรรมในครั้งนี้ขึ้นจัดขึ้นเพื่อฟื้นฟูสร้างความอุดมสมบูรณ์ของสัตว์น้ำให้กลับคืนมายังแม่น้ำบางปะกงและคลองสาขาต่างๆสำหรับพันธุ์กุ้งก้ามกรามที่นำมาปล่อยในวันนี้รวมจำนวนทั้งสิ้น 2,010,000 ตัวได้รับการสนับสนุนจากศูนย์วิจัยและพัฒนาการประมงน้ำจืดตาก
นายอิทธิ กล่าวเพิ่มเติมว่านอกจากนี้กรมประมงได้จัดทำโครงการบริหารจัดการทรัพยากรประมงกิจกรรมบริหารจัดการทรัพยากรประมงน้ำจืดการเพิ่มผลผลิตสัตว์น้ำในแหล่งน้ำชุมชนเพื่อเพิ่มรายได้และลดค่าใช้จ่ายประจำปี 2568 โดยคัดเลือกแหล่งน้ำที่มีความเหมาะสมขนาด 10 - 60 ไร่จำนวน 1,500 แห่งทั่วประเทศเข้าร่วมโครงการซึ่งจะมีการปล่อยสัตว์น้ำต่างๆทั้งหมด 7 ชนิดได้แก่พันธ์ุกุ้งก้ามกรามลูกปลายี่สกเทศลูกปลาเกล็ดเงิน (ปลาจีน) ลูกปลาตะเพียนขาวลูกปลาบ้าลูกปลานิลและลูกปลาบึกแห่งละ 77,600 ตัวรวมทั้งประเทศจำนวน 116,400,000 ตัวโดยมีวัตถุประสงค์เพื่อให้พันธุ์สัตว์น้ำจืดเศรษฐกิจเหล่านี้ได้เป็นแหล่งอาหารและสร้างรายได้ให้กับชุมชนโดยรอบและร่วมกันบริหารจัดการแหล่งน้ำเพื่อให้เกิดการใช้ประโยชน์อย่างยั่งยืน สำหรับจังหวัดฉะเชิงเทรามีแหล่งน้ำที่ได้รับการคัดเลือกเข้าร่วมโครงการ 33 แห่งใน 4 อำเภอได้แก่อำเภอสนามชัยเขตอำเภอท่าตะเกียบอำเภอพนมสารคามและอำเภอบ้านโพธิ์พันธุ์สัตว์น้ำที่นำมาปล่อยทั้งสิ้น 2.5 ล้านตัว
“การจัดกิจกรรมปล่อยกุ้งก้ามกรามในวันนี้นอกจากเป็นการสร้างความอุดมสมบูรณ์กลับคืนให้กับแม่น้ำบางปะกงและคลองสาขาต่างๆแล้วยังเป็นแหล่งสร้างรายได้จากการทำประมงในแหล่งน้ำจำหน่ายในชุมชนและจำหน่ายให้กับนักท่องเที่ยวผู้มาเยือนซึ่งถือป็นการกระตุ้นเศรษฐกิจประมงในพื้นที่ของจังหวัดฉะเชิงเทราและการท่องเที่ยวได้อีกทางหนึ่ง”รมช.อิทธิ กล่าว

ที่มา : https://www.thaigov.go.th/news/contents/details/94368