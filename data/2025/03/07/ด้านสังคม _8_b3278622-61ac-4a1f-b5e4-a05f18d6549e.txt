รัฐบาลไทย-ข่าวทำเนียบรัฐบาล-ศาลปกครองสูงสุด - ดีอี ร่วมเยี่ยมชมศูนย์ดิจิทัลชุมชน หนุนระบบงานคดีปกครองอิเล็กทรอนิกส์


วันศุกร์ที่ 7 มีนาคม 2568
ศาลปกครองสูงสุด - ดีอี ร่วมเยี่ยมชมศูนย์ดิจิทัลชุมชน หนุนระบบงานคดีปกครองอิเล็กทรอนิกส์
ศาลปกครองสูงสุด - ดีอี ร่วมเยี่ยมชมศูนย์ดิจิทัลชุมชน หนุนระบบงานคดีปกครองอิเล็กทรอนิกส์
วันที่ 6 มีนาคม 2568 นายประสิทธิ์ศักดิ์ มีลาภ ประธานศาลปกครองสูงสุด นายเวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (BDE) ในฐานะโฆษกกระทรวงดิจิทัลเพื่อเศรษฐกิจและสังคม (ดีอี) พร้อมด้วย นางสาวพิยะดา สุดกังวาน ที่ปรึกษาด้านการสื่อสารกระทรวงดีอี เข้าเยี่ยมชมศูนย์ดิจิทัลชุมชน โรงเรียนไทยนิยมสงเคราะห์ โดยมีผู้บริหารศูนย์ดิจิทัลชุมชน และเจ้าหน้าที่ที่เกี่ยวข้องร่วมให้การต้อนรับ ณ เขตบางเขน กรุงเทพ
การเยี่ยมชมครั้งนี้มีวัตถุประสงค์เพื่อติดตามความคืบหน้าการใช้ระบบงานคดีปกครองอิเล็กทรอนิกส์ ให้ประชาชนเข้าถึงการอำนวยความยุติธรรมทางปกครองผ่านศูนย์ดิจิทัลชุมชน โดยเฉพาะอย่างยิ่งประชาชน ในพื้นที่ห่างไกล และกลุ่มเปราะบาง ในการดำเนินการภายใต้บันทึกข้อตกลงความร่วมมือด้านการพัฒนาเทคโนโลยีและนวัตกรรมดิจิทัลเพื่อให้บริการประชาชน ระหว่างสำนักงานศาลปกครองกับกระทรวงดีอี มุ่งเน้นการนำเทคโนโลยีดิจิทัลมาใช้เพื่อความสะดวกรวดเร็วและมีประสิทธิภาพมากยิ่งขึ้นในการบริการประชาชน

ที่มา : https://www.thaigov.go.th/news/contents/details/94146