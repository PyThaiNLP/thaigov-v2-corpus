รัฐบาลไทย-ข่าวทำเนียบรัฐบาล-“รมว.สุดาวรรณ”เผยวธ.ผนึกก.ท่องเที่ยว-พาณิชย์ THACCA อนุกรรมการซอฟต์พาวเวอร์ด้านภาพยนตร์ฯ ยกทัพ 38 ผู้ประกอบการด้านภาพยนตร์-วีดิทัศน์ ลุยโรดโชว์ตลาดภาพยนตร์และโทรทัศน์นานาชาติฮ่องกง


วันศุกร์ที่ 7 มีนาคม 2568
“รมว.สุดาวรรณ”เผยวธ.ผนึกก.ท่องเที่ยว-พาณิชย์ THACCA อนุกรรมการซอฟต์พาวเวอร์ด้านภาพยนตร์ฯ ยกทัพ 38 ผู้ประกอบการด้านภาพยนตร์-วีดิทัศน์ ลุยโรดโชว์ตลาดภาพยนตร์และโทรทัศน์นานาชาติฮ่องกง
“รมว.สุดาวรรณ”เผยวธ.ผนึกก.ท่องเที่ยว-พาณิชย์ THACCA  อนุกรรมการซอฟต์พาวเวอร์ด้านภาพยนตร์ฯ ยกทัพ 38 ผู้ประกอบการด้านภาพยนตร์-วีดิทัศน์ ลุยโรดโชว์ตลาดภาพยนตร์และโทรทัศน์นานาชาติฮ่องกง ปี 2568 วันที่ 17 - 20 มี.ค.นี้
“รมว.สุดาวรรณ”เผยวธ.ผนึกก.ท่องเที่ยว-พาณิชย์ THACCA  อนุกรรมการซอฟต์พาวเวอร์ด้านภาพยนตร์ฯ ยกทัพ 38 ผู้ประกอบการด้านภาพยนตร์-วีดิทัศน์ ลุยโรดโชว์ตลาดภาพยนตร์และโทรทัศน์นานาชาติฮ่องกง ปี 2568 วันที่ 17 - 20 มี.ค.นี้ ณ เขตบริหารพิเศษฮ่องกงแห่งสาธารณรัฐประชาชนจีน เผยแพร่ Soft Power ภาพยนตร์ของไทยสู่ระดับนานาชาติ สร้างภาพลักษณ์ที่ดีและรายได้เข้าสู่ประเทศ  ส่งเสริมเศรษฐกิจชาติ
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า  กระทรวงวัฒนธรรม (วธ.) มุ่งขับเคลื่อน Soft Power ด้านภาพยนตร์ ละคร ซีรีส์ สารคดี และแอนิเมชันของประเทศไทยไปสู่ระดับนานาชาติและส่งเสริมและเผยแพร่ภาพยนตร์และวีดิทัศน์ในต่างประเทศตามนโยบายในการส่งเสริมอุตสาหกรรมภาพยนตร์และวีดิทัศน์ เพื่อเปิดโอกาสให้บุคลากรด้านภาพยนตร์และวีดิทัศน์ได้นำผลงานไปเผยแพร่และจัดจำหน่ายในระดับนานาชาติ รวมทั้งแลกเปลี่ยนองค์ความรู้และพัฒนาบุคลากรในตลาดอุตสาหกรรมภาพยนตร์และวีดิทัศน์ไทย ดังนั้น วธ.โดยสำนักงานปลัดกระทรวงวัฒนธรรม (สป.วธ.) ดำเนินกิจกรรมส่งเสริมและเผยแพร่ภาพยนตร์และวีดิทัศน์ในต่างประเทศ (Roadshow) ณ งานตลาดภาพยนตร์และโทรทัศน์นานาชาติฮ่องกง ประจำปี 2568 (Hong Kong International Film & TV Market (FILMART) 2025) ระหว่างวันที่ 17 - 20 มีนาคม 2568 ณ เขตบริหารพิเศษฮ่องกงแห่งสาธารณรัฐประชาชนจีน โดยเป็นกิจกรรมบูรณาการเป็นประจำทุกปีระหว่างกระทรวงวัฒนธรรม กระทรวงการท่องเที่ยวและกีฬา กระทรวงพาณิชย์ สมาคมด้านภาพยนตร์และวีดิทัศน์ สำนักงานส่งเสริมวัฒนธรรมสร้างสรรค์ (THACCA-Thailand Creative Culture Agency ) และคณะอนุกรรมการขับเคลื่อนอุตสาหกรรมด้านภาพยนตร์
สารคดีและแอนิเมชัน
รัฐมนตรีว่าการกระทรวงวัฒนธรรม กล่าวอีกว่า วธ.ได้ดำเนินการคัดเลือกผู้ประกอบด้านภาพยนตร์และวีดิทัศน์ของไทย เข้าร่วมกิจกรรมส่งเสริมและเผยแพร่ภาพยนตร์และวีดิทัศน์ในต่างประเทศ (Roadshow) ณ งานตลาดภาพยนตร์และโทรทัศน์นานาชาติฮ่องกง ประจำปี 2568  โดยมีผู้ประกอบการในอุตสาหกรรมภาพยนตร์และวีดิทัศน์ และสมาคมด้านภาพยนตร์และวีดิทัศน์ที่ผ่านเกณฑ์การพิจารณาเข้าร่วมการออกคูหาประชาสัมพันธ์ในนามประเทศไทย จำนวน 38 ราย ได้แก่  1.บริษัทไทย บรอดคาสติ้ง จำกัด 2. บริษัททรู ซีเจ ครีเอชั่นส์ จำกัด 3. บริษัทจีเอ็มเอ็ม ทีวี จำกัด 4. บริษัทเช้นจ์ 2561 จำกัด 5. บริษัทห้า คูณ หก เฮาส์ จำกัด 6. บริษัทแบรนด์ธิงค์ จำกัด 7. บริษัทจีดีเอช ห้าห้าเก้า จำกัด 8.บริษัทฮอลลีวู้ด (ไทยแลนด์) จำกัด 9. บริษัทสหมงคลฟิล์ม อินเตอร์เนชั่นแนล จำกัด 10. บริษัทอินโฟคัสเอเชีย จำกัด 11. บริษัทกันตนา โมชั่น พิคเจอร์ส จำกัด 12. บริษัทเฮโล โปรดักส์ชั่น จำกัด 13. บริษัทเอ็ม ดิสทริบิวชั่น จำกัด 14. บริษัทมณวิจิตร เอ็นเตอร์เทนเม้นท์ จำกัด 15. บริษัทเรติน่า ฟิล์ม โปรดักชั่น จำกัด 16. บริษัทล๊อคแมน 2011 จำกัด 17.บริษัทเบนีโทน ฟิล์มส์ จำกัด  18. บริษัทฟิล์ม เฟรม โปรดักชั่น จำกัด 19. บริษัทอิ๊กดราซิล กรุ๊ป จำกัด (มาชน) 20. บริษัทกันตนา โพสท์ โปรดักชั่น (ไทยแลนด์) จำกัด 21.บริษัทไวท์ ไลท์ สตูดิโอ จำกัด 22.บริษัทเดอะ สตูดิโอ พาร์ค  (ประเทศไทย) จำกัด 23.สมาพันธ์สมาคมภาพยนตร์แห่งชาติ 24.บริษัทไนท์ เอดจ์ พิคเจอร์ส คอร์ปอเรชั่น จำกัด 25. บริษัททรานส์ฟอร์เมชั่น ฟิล์ม จำกัด 26. บริษัทแบล็ค ดรากอน เอ็นเตอร์เทนเม้นท์ จำกัด 27. บริษัทยูเจ็ดสอง สตูดิโอ จำกัด 28.บริษัทเนชั่น กรุ๊ป (ไทยแลนด์) จำกัด (มหาชน) 29. บริษัทอสมท จำกัด (มหาชน) 30. บริษัทซอฟ สตูดิโอส์ จำกัด  31. บริษัทสตาร์ ฮันเตอร์ เอ็นเตอร์เทนเม้นท์ จำกัด 32. บริษัทกองทัพ โปรดักชั่น จำกัด 33.บริษัทเวลเคิร์ฟ จำกัด 34. บริษัทวากะ ครเอทีฟ จำกัด 35. บริษัทเอ็มจีวาย เอ็นเตอร์เทนเม้นท์ จำกัด 36. บริษัทมีเดียเพล็กซ์ อินเตอร์เนชั่นแนล จำกัด 37. บริษัทเอฟอาร์ที เอนเตอร์เทนเมนท์ จำกัด และ38. บริษัทบรอดคาซท์ ไทย เทเลวิชั่น จำกัด พร้อมด้วยสมาพันธ์สมาคมภาพยนตร์แห่งชาติ และสมาคมส่งเสริมคอนเทนต์วายไทย
“งานตลาดภาพยนตร์และโทรทัศน์นานาชาติฮ่องกง เป็นงานตลาดซื้อขายคอนเทนต์ระดับนานาชาติ ภายในงานมีผู้ประกอบการ นักธุรกิจ นักแสดง ผู้ผลิตและจัดจำหน่ายภาพยนตร์อย่างคับคั่ง มีการเจรจาการค้าและธุรกิจระหว่างผู่ประกอบการไทยกับนักธุรกิจ ผู้ผลิตภาพยนตร์ต่างชาติจากประเทศต่างๆ  การที่ไทยเข้าร่วมงานครั้งนี้เป็นการส่งเสริมอุตสาหกรรมภาพยนตร์และโทรทัศน์ของไทยให้สามารถแข่งขันกับต่างประเทศในเวทีนานาชาติได้ และเป็นการเผยแพร่ภาคอุตสาหกรรมภาพยนตร์และวีดิทัศน์ไทยไปสู่ผู้ที่เกี่ยวข้องในวงการอุตสาหกรรมภาพยนตร์และโทรทัศน์ทั่วโลก  ช่วยสร้างภาพลักษณ์ที่ดี สร้างมูลค่าทางเศรษฐกิจและรายได้ให้แก่ประเทศไทย ส่งเสริมเศรษฐกิจชาติ” นางสาวสุดาวรรณ กล่าว

ที่มา : https://www.thaigov.go.th/news/contents/details/94134