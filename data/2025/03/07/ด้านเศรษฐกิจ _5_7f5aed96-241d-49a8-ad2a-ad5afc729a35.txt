รัฐบาลไทย-ข่าวทำเนียบรัฐบาล-ขสมก. ปรับจุดจอดรับ - ส่งภายในท่าอากาศยานดอนเมือง รองรับการเดินทางของประชาชน  เพิ่มความสะดวก ปลอดภัย เริ่ม 1 มีนาคม นี้


วันศุกร์ที่ 7 มีนาคม 2568
ขสมก. ปรับจุดจอดรับ - ส่งภายในท่าอากาศยานดอนเมือง รองรับการเดินทางของประชาชน  เพิ่มความสะดวก ปลอดภัย เริ่ม 1 มีนาคม นี้
....
นายกิตติกานต์ จอมดวง จารุวรพลกุล ผู้อำนวยการองค์การขนส่งมวลชนกรุงเทพ (ขสมก.) กระทรวงคมนาคม กล่าวว่า ตามที่ท่าอากาศยานดอนเมือง (ทดม.) ได้ประกาศเปลี่ยนแปลงจุดจอดรับ - ส่งสำหรับรถโดยสารภายใน ทดม. ซึ่ง ขสมก. มีรถโดยสารที่ให้บริการประชาชน 4 เส้นทาง คือ สาย A1 ทดม. - หมอชิต 2 สาย A2 ทดม. - อนุสาวรีย์ชัยสมรภูมิ สาย A3 ทดม. - สวนลุมพินี และสาย A4 ทดม. - สนามหลวง เพื่อช่วยลดความหนาแน่นการจราจรภายในท่าอากาศยาน และเพิ่มประสิทธิภาพในการรองรับการเดินทางของประชาชนในการเชื่อมต่อการเดินทางสู่ระบบขนส่งสาธารณะอื่น ๆ ที่สอดคล้องกับกระแสความนิยมการท่องเที่ยวประเทศไทยของทั้งชาวไทยและต่างชาติ ให้สามารถเดินทางได้สะดวก ปลอดภัย โดยมีการปรับจุดรับ - ส่งรถโดยสาร ขสมก. ดังนี้
ผู้โดยสารขาเข้า จอดรับ - ส่งที่อาคาร Service Hall ช่องจอดที่ 1 - 2 และยกเลิกการรับ - ส่งบริเวณอาคารผู้โดยสารระหว่างประเทศ ชั้น 1 ประตู 6
ผู้โดยสารขาออก ยังคงจอดรับ - ส่งที่อาคารผู้โดยสารระหว่างประเทศ ชั้น 3 ประตู 6
สามารถสอบถามข้อมูลเส้นทางการเดินรถ ขสมก. เพิ่มเติมได้ที่ Call Center โทร. 1348 เฟซบุ๊กแฟนเพจ : ขสมก. พร้อมบวก และ www.bmta.co.th

ที่มา : https://www.thaigov.go.th/news/contents/details/94116