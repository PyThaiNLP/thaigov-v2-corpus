รัฐบาลไทย-ข่าวทำเนียบรัฐบาล-​“รมต.นร. ชูศักดิ์” เป็นประธานการประชุม ครน. ครั้งที่ 4/2568 รับทราบผลการเร่งรัดการเสนอกฎหมายตามกระบวนการ Fast-track 16 ฉบับ พร้อมชง ครม. ดันร่างกฎหมายสำคัญของรัฐบาล


วันศุกร์ที่ 7 มีนาคม 2568
07/03/2568
พิมพ์
​“รมต.นร. ชูศักดิ์” เป็นประธานการประชุม ครน. ครั้งที่ 4/2568 รับทราบผลการเร่งรัดการเสนอกฎหมายตามกระบวนการ Fast-track 16 ฉบับ พร้อมชง ครม. ดันร่างกฎหมายสำคัญของรัฐบาล
​“รมต.นร. ชูศักดิ์” เป็นประธานการประชุม ครน. ครั้งที่ 4/2568 รับทราบผลการเร่งรัดการเสนอกฎหมายตามกระบวนการ Fast-track 16 ฉบับ พร้อมชง ครม. ดันร่างกฎหมายสำคัญของรัฐบาลเข้าสู่กระบวนการ Fast-track เพิ่มเติม
วันนี้ (7 มีนาคม 2568) ณ ห้องประชุม 301 ตึกบัญชาการ 1 ทำเนียบรัฐบาล นายชูศักดิ์ ศิรินิล รัฐมนตรีประจำสำนักนายกรัฐมนตรี เป็นประธานการประชุมคณะกรรมการเร่งรัดการเสนอร่างพระราชบัญญัติ เพื่อขับเคลื่อนการดำเนินการตามนโยบายของรัฐบาล (ครน.) เพื่อติดตามความคืบหน้าของร่างพระราชบัญญัติที่เข้าสู่กระบวนการเร่งรัดการเสนอกฎหมาย (Fast-track) จำนวน 16 ฉบับ และเตรียมเสนอ ครม. พิจารณาร่างพระราชบัญญัติที่เป็นไปตามนโยบายของรัฐบาลและมีความสำคัญชุดใหม่ เพื่อเข้าสู่กระบวนการ Fast-track เพิ่มเติม เช่น ร่าง พ.ร.บ.ศูนย์กลางการประกอบธุรกิจทางการเงิน พ.ศ. …. ร่าง พ.ร.บ. ขจัดการเลือกปฏิบัติต่อบุคคล พ.ศ. .... ร่าง พ.ร.บ. ส่งเสริมและพัฒนาคุณภาพชีวิตคนพิการ (ฉบับที่ ..) พ.ศ. .... ร่าง พ.ร.บ. ส่งเสริมและคุ้มครองแรงงานอิสระ พ.ศ. …. ร่าง พ.ร.บ. หลักทรัพย์และตลาดหลักทรัพย์ (ฉบับที่ ..) พ.ศ. .... ร่าง พ.ร.บ. ส่งเสริมไฟฟ้าพลังงานแสงอาทิตย์ พ.ศ. .... ร่าง พ.ร.บ. โรงงาน (ฉบับที่ ..) พ.ศ. .... เป็นต้น
นอกจากนี้ นายสมคิด เชื้อคง รองเลขาธิการนายกรัฐมนตรีฝ่ายการเมือง ในฐานะรองประธานกรรมการได้กำชับส่วนราชการให้เร่งรัดการดำเนินการในส่วนที่เกี่ยวข้องในการเสนอกฎหมายเพื่อสอดรับกับการเสนอกฎหมายที่อยู่ในกระบวนการ Fast-track เช่น ร่างพระราชบัญญัติอาสาสมัครสาธารณสุขประจำหมู่บ้าน พ.ศ. .... เนื่องจากเป็นเรื่องที่รัฐบาลให้ความสำคัญในเพื่อนำมาบังคับใช้สนับสนุนการดำเนินงานตามนโยบายรัฐบาล และเสริมสร้างกลไกทางกฎหมายให้สอดรับกับความต้องการของประชาชนและภาคธุรกิจในปัจจุบัน

ที่มา : https://www.thaigov.go.th/news/contents/details/94144