รัฐบาลไทย-ข่าวทำเนียบรัฐบาล-นายกฯ แพทองธาร หารือผู้บริหารแพลตฟอร์มท่องเที่ยวสำคัญ trip.com พร้อมร่วมสนับสนุนนโยบาย  Amazing Thailand Grand Tourism and Sports Year 2025


วันพฤหัสบดีที่ 6 มีนาคม 2568
นายกฯ แพทองธาร หารือผู้บริหารแพลตฟอร์มท่องเที่ยวสำคัญ trip.com พร้อมร่วมสนับสนุนนโยบาย  Amazing Thailand Grand Tourism and Sports Year 2025
นายกฯ แพทองธาร หารือผู้บริหารแพลตฟอร์มท่องเที่ยวสำคัญ trip.com พร้อมร่วมสนับสนุนนโยบาย  Amazing Thailand Grand Tourism and Sports Year 2025
วันนี้ (6 มีนาคม 2568) เวลา 11.30 น. ตามเวลาท้องถิ่นกรุงเบอร์ลิน นางสาวแพทองธาร ชินวัตร นายกรัฐมนตรี พบหารือผู้บริหาร trip.com ผู้บริหารแพลตฟอร์มท่องเที่ยวครบวงจร
โดยนายกรัฐมนตรีขอบคุณที่บริษัทให้ความสำคัญ มีการจัดตั้งการดำเนินงานในประเทศไทย โดยรัฐบาลไทยให้ความสำคัญกับการดำเนินนโยบายด้านการท่องเที่ยว พร้อมรับฟังหากบริษัทฯ มีข้อเสนอแนะ ซึ่งจะทำให้ประเทศไทยพัฒนานโยบายด้านการส่งเสริมการท่องเที่ยวได้อย่างดีขึ้น พร้อมกล่าวเชื่อมั่นว่าในปีนี้ประเทศไทยจะเป็นจุดหมายสำคัญของนักท่องเที่ยว
ซึ่งผู้บริหาร trip.com พร้อมให้ความร่วมมือกับนายกรัฐมนตรี ทำงานร่วมกับกระทรวงการท่องเที่ยวและกีฬา และ ททท. เป็นอย่างดีเสมอมา ทำให้เกิดความสำเร็จจากความร่วมมือมากมาย พร้อมสนับสนุนการขายผ่านโซเชียลมีเดีย และสนับสนุนนโยบาย Amazing Thailand Grand Tourism and Sports Year 2025 ของรัฐบาลไทย มั่นใจในความพร้อมของไทย ซึ่งทำให้ประเทศไทยเป็นหนึ่งในจุดหมายปลายทางสำคัญด้านการท่องเที่ยวของโลก ด้วยความพร้อมและการสนับสนุนนอย่างมียุทธศาสตร์ของรัฐบาล เชื่อมั่นว่าปี 2025 จะเป็นปีสำคัญของการท่องเที่ยวไทย
ทั้งสองฝ่ายพร้อมร่วมมือเพื่อออกแพ็คเกจกระตุ้นการท่องเที่ยว กิจกรรมการท่องเที่ยวในประเทศไทย ให้ตรงตามความต้องการ เป็นไปตามกระแสนักท่องเที่ยวทั่วโลก
พร้อมกันนี้ ผู้บริหาร Trip.com ชื่นชมนายกรัฐมนตรีที่เป็นผู้นำรุ่นใหม่ รู้จักการใช้ประโยชน์จากโซเชียลมีเดีย และเป็นหนึ่งในผู้นำที่มีผู้ติดตาม และกดไลค์ มากในประเทศจีน

ที่มา : https://www.thaigov.go.th/news/contents/details/94106