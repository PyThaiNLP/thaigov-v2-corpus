รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงวัฒนธรรม ร่วมชมการแสดงบรรเลงดนตรีไทย และการแสดงโขน รามเกียรติ์ ชุด ร่มโพธิสมภารมารซื่อ โครงการดนตรีสำหรับประชาชน ปีที่ 68 "เหมันต์สุขสันต์ หฤหรรษ์สังคีต"


วันศุกร์ที่ 7 มีนาคม 2568
​รัฐมนตรีว่าการกระทรวงวัฒนธรรม ร่วมชมการแสดงบรรเลงดนตรีไทย และการแสดงโขน รามเกียรติ์ ชุด ร่มโพธิสมภารมารซื่อ โครงการดนตรีสำหรับประชาชน ปีที่ 68 "เหมันต์สุขสันต์ หฤหรรษ์สังคีต"
​รัฐมนตรีว่าการกระทรวงวัฒนธรรม ร่วมชมการแสดงบรรเลงดนตรีไทย และการแสดงโขน รามเกียรติ์ ชุด ร่มโพธิสมภารมารซื่อ โครงการดนตรีสำหรับประชาชน ปีที่ 68 "เหมันต์สุขสันต์ หฤหรรษ์สังคีต"
รัฐมนตรีว่าการกระทรวงวัฒนธรรม ร่วมชมการแสดงบรรเลงดนตรีไทย และการแสดงโขน รามเกียรติ์ ชุด ร่มโพธิสมภารมารซื่อ โครงการดนตรีสำหรับประชาชน ปีที่ 68 "เหมันต์สุขสันต์ หฤหรรษ์สังคีต"
เมื่อวันที่ 2 มีนาคม 2568 ที่ผ่านมา นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ร่วมรับชมการแสดงโครงการดนตรีสำหรับประชาชน ปีที่ 68 "เหมันต์สุขสันต์ หฤหรรษ์สังคีต" โดยร่วมชมการแสดงบรรเลงดนตรีไทยและการแสดงโขน เรื่อง รามเกียรติ์ ชุด ร่มโพธิสมภารมารซื่อ โดยมี นายประสพ เรียงเงิน ปลัดกระทรวงวัฒนธรรม นายพนมบุตร จันทรโชติ อธิบดีกรมศิลปากร นางรักชนก โคจรานนท์ ผู้ตรวจราชการกระทรวงวัฒนธรรม นายวิเชียร สุขสร้อย เลขานุการรัฐมนตรีว่าการกระทรวงวัฒนธรรม นักท่องเที่ยวไทย ชาวต่างชาติ ประชาชนและเด็กและเยาวชน ร่วมรับชมจำนวนมาก ณ สังคีตศาลา บริเวณพิพิธภัณฑสถานแห่งชาติ พระนคร
ทั้งนี้ กรมศิลปากร จัดการแสดงขึ้นเพื่อนำเสนอความบันเทิงและความรู้สู่ประชาชนมาอย่างต่อเนื่องเป็นปีที่ 68 โดยจัดการแสดงโขน ละคร การบรรเลงดนตรีไทย ดนตรีสากล ศิลปะการแสดงประเภทต่าง ๆ ที่แสดงออกถึงเอกลักษณ์ของท้องถิ่นและของชาติอันควรค่าแก่การอนุรักษ์และสืบทอดไว้ โดยการแสดงโครงการดนตรีสำหรับประชาชน ปีที่ 68 "เหมันต์สุขสันต์ หฤหรรษ์สังคีต" มีอีก 2 ครั้ง คือ ในวันที่ 9 มีนาคม 2568 โดยจะมีการแสดงบรรเลงดนตรีไทย การแสดงสร้างสรรค์ ชุดสกุณกินรีศรีสำอาง การแสดงระบำนาฏดุริยะแห่งภูพระบาท ละครนอก เรื่องแก้วหน้าม้า และรำฉุยฉายนางวิฬาร์แสนรู้ ตอนถวายลูก และในวันที่ 16 มีนาคม 2568 เป็นการแสดงวันปิดโครงการดนตรีสำหรับประชาชน ปีที่ 68 โดยจะมีการบรรเลงดนตรีสากล การแสดงฟ้อนลาวคำหอม ออกฟ้อนแพน ละคร เรื่องพระลอ ตอนตามไก่ และละคร เรื่องสุวรรณหงส์ ตอนกุมภณฑ์ถวายม้า
สำหรับ ประชาชน เด็กและเยาวชน ที่สนใจสามารถเข้าชมการแสดงได้ ณ สังคีตศาลาเวทีกลางแจ้ง บริเวณพิพิธภัณฑสถานแห่งชาติ พระนคร ติดตามรายละเอียดได้ทางเฟซบุ๊ก สำนักการสังคีต กรมศิลปากร และสอบถามรายละเอียดเพิ่มเติมได้ที่ โทร. 0 2224 1342 และ 0 2221 0171 โดยสำนักการสังคีต กรมศิลปากร กำหนดบัตรเข้าชมราคา 20 บาท (จำหน่ายบัตรก่อนเข้าชมการแสดง 1 ชั่วโมง)

ที่มา : https://www.thaigov.go.th/news/contents/details/94133