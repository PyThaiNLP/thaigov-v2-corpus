รัฐบาลไทย-ข่าวทำเนียบรัฐบาล-มท. 4 ธีรรัตน์ เดินหน้าต่อเนื่อง เปิดเวทีร่วมคิด ร่วมสร้าง สานพลังสตรี 4 ภาค ที่ จ.นครปฐม เป็นรุ่นที่ 3 (ภาคกลาง) พร้อมมอบแนวทางเสริมสร้างบทบาทสตรี


วันศุกร์ที่ 7 มีนาคม 2568
07/03/2568
พิมพ์
มท. 4 ธีรรัตน์ เดินหน้าต่อเนื่อง เปิดเวทีร่วมคิด ร่วมสร้าง สานพลังสตรี 4 ภาค ที่ จ.นครปฐม เป็นรุ่นที่ 3 (ภาคกลาง) พร้อมมอบแนวทางเสริมสร้างบทบาทสตรี
มท. 4 ธีรรัตน์ เดินหน้าต่อเนื่อง เปิดเวทีร่วมคิด ร่วมสร้าง สานพลังสตรี 4 ภาค ที่ จ.นครปฐม
เป็นรุ่นที่ 3 (ภาคกลาง) พร้อมมอบแนวทางเสริมสร้างบทบาทสตรี เน้นย้ำให้คณะทำงานทุกฝ่ายร่วมกันแลกเปลี่ยนเรียนรู้ผลสำเร็จ รวมทั้งปัญหาอุปสรรค เพื่อหาแนวทางการแก้ไข
มท. 4 ธีรรัตน์ เดินหน้าต่อเนื่อง เปิดเวทีร่วมคิด ร่วมสร้าง สานพลังสตรี 4 ภาค ที่ จ.นครปฐม
เป็นรุ่นที่ 3 (ภาคกลาง) พร้อมมอบแนวทางเสริมสร้างบทบาทสตรี เน้นย้ำให้คณะทำงานทุกฝ่ายร่วมกันแลกเปลี่ยนเรียนรู้ผลสำเร็จ รวมทั้งปัญหาอุปสรรค เพื่อหาแนวทางการแก้ไข สามารถนำไปประยุกต์ใช้
ในการดำเนินงานขับเคลื่อนกองทุนพัฒนาบทบาทสตรีให้บรรลุตามวัตถุประสงค์ เกิดการพัฒนาที่ยั่งยืนต่อไป
วันนี้ (7 มี.ค. 68) เวลา 10.00 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เป็นประธานเปิดโครงการเวทีร่วมคิด ร่วมสร้าง สานพลังสตรี 4 ภาค เดินหน้าขับเคลื่อนกองทุนพัฒนาบทบาทสตรีสู่ความยั่งยืน โดยมี นายไพโรจน์ โสภาพร รองอธิบดีกรมการพัฒนาชุมชน กล่าวรายงาน ร่วมด้วย นายอดิเทพ กมลเวชช์ ผู้ตรวจราชการกระทรวงมหาดไทย นายรณภพ เวียงสิมมา รองผู้ว่าราชการจังหวัดนครปฐม นางประภา ปานนิตยกุล ผู้อำนวยการสำนักงานกองทุนพัฒนาบทบาทสตรี ผู้บริหารกรมการพัฒนาชุมชน หัวหน้าคณะทำงานขับเคลื่อนกองทุนพัฒนาบทบาทสตรีจังหวัด นักวิชาการพัฒนาชุมชน และสมาชิก
กองทุนพัฒนาบทบาทสตรี กลุ่มเป้าหมายในพื้นที่ภาคกลาง จำนวน 25 จังหวัด และกรุงเทพมหานคร
รวมกว่า 500 คน เข้าร่วมงานด้วย ณ อาคารหอประชุมสิริวรปัญญา มหาวิทยาลัยราชภัฏนครปฐม
นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย กล่าวว่า รัฐบาลภายใต้การนำของ นางสาวแพทองธาร ชินวัตร นายกรัฐมนตรี ได้เน้นย้ำถึงบทบาทของสตรีในทุกมิติของสังคม โดยชี้ว่าประเทศไทยมี ซีอีโอหญิงมากเป็นอันดับสามของโลก และคณะรัฐมนตรี (ครม.) ชุดปัจจุบันก็มีผู้หญิงมากที่สุดในประวัติศาสตร์ เป็นการสะท้อนถึงการให้ความสำคัญในเรื่องความเท่าเทียมทางเพศ ไม่ว่าเพศใด ถ้ามีความรู้ ความสามารถก็จะนำพาให้ประเทศเจริญรุ่งเรืองได้ โดยรัฐบาลมีแผนจะยกระดับกองทุนพัฒนาบทบาทสตรีด้วยเทคโนโลยี เพื่อให้ผู้หญิงทุกคนสามารถเข้าถึงโอกาสทางเศรษฐกิจและการพัฒนาทักษะอาชีพ เพื่อให้สตรีมีความเข้มแข็ง สามารถสร้างแหล่งรายได้ที่มั่นคง และเป็นกำลังสำคัญในการพัฒนาชุมชน โดยทำงานร่วมกับคณะกรรมการบริหารกองทุนพัฒนาบทบาทสตรี และกรมการพัฒนาชุมชน ในการแก้ไขปัญหาและอุปสรรคในการบริหารจัดการกองทุนพัฒนาบทบาทสตรี เพื่อให้กองทุนฯ เป็นแหล่งเงินทุนที่สร้างโอกาส สร้างอาชีพ สร้างรายได้ พัฒนาคุณภาพชีวิตของสตรี และสร้างความมั่นคงให้ชุมชนได้อย่างยั่งยืนที่แท้จริง
ทั้งนี้ ภายหลังเสร็จสิ้นพิธีเปิด รัฐมนตรีช่วยว่าการกระทรวงมหาดไทย ยังได้เดินเยี่ยมชมนิทรรศการความรู้ด้านการบริหารจัดการกองทุน รวมถึงร่วมพูดคุยกับกลุ่มอาชีพ สมาชิกกองทุนพัฒนาบทบาทสตรีภาคกลาง ที่มาร่วมออกบูธจัดแสดงผลิตภัณฑ์ อาทิ กลุ่มขยายกิจการถั่วปั่นนมสด, กลุ่มหัตถกรรมชุมชนบ้านดอนรวกเล็ก, กลุ่มอาชีพผักปลอดภัย-ผัก/สลัด, กลุ่มผลิตขนมเปี๊ยะกุหลาบ, กลุ่มจักสานผักตบชวา เป็นต้น

ที่มา : https://www.thaigov.go.th/news/contents/details/94136