รัฐบาลไทย-ข่าวทำเนียบรัฐบาล-ปภ.ช. เตือน กทม. ปริมณฑล 1 - 2 วันนี้มีฝนลมแรง สั่งการทุกหน่วยงานบูรณาการดูแลสถานการณ์ในภาคเหนือ หลังค่าฝุ่นกลับมาสูงขึ้น 


วันศุกร์ที่ 7 มีนาคม 2568
07/03/2568
พิมพ์
ปภ.ช. เตือน กทม. ปริมณฑล 1 - 2 วันนี้มีฝนลมแรง สั่งการทุกหน่วยงานบูรณาการดูแลสถานการณ์ในภาคเหนือ หลังค่าฝุ่นกลับมาสูงขึ้น
ปภ.ช. เตือน กทม. ปริมณฑล 1 - 2 วันนี้มีฝนลมแรง สั่งการทุกหน่วยงานบูรณาการดูแลสถานการณ์ในภาคเหนือ หลังค่าฝุ่นกลับมาสูงขึ้น
วันนี้ (7 มีนาคม 2568) นายจิรายุ ห่วงทรัพย์ ที่ปรึกษากองบัญชาการป้องกันและบรรเทาสาธารณภัยแห่งชาติ (ปภ.ช.) เปิดเผยว่า สภาพอากาศใน 1 - 2 วันนี้จะมีอากาศแปรปรวน กรุงเทพมหานครจะมีฝนตกลงมาบางพื้นที่และมีลมกรรโชกแรง เนื่องจากเข้าสู่ฤดูร้อนที่มีอากาศเปลี่ยนแปลงเป็นระยะ
ขณะที่สถานการณ์ภาพรวมวันนี้ ภาคเหนือกลับมามีค่าฝุ่นละอองสูงขึ้นอีกครั้ง ต้องติดตามสถานการณ์อย่างใกล้ชิด โดยสำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือจิสด้า รายงานสถานการณ์จุดความร้อนในวันนี้ พบว่าประเทศไทยมีจุดความร้อน จำนวน  2,387 จุด โดย 5 อันดับแรกอยู่ในจังหวัดภาคเหนือทั้งหมด ได้แก่ ลำปาง ตาก น่าน ลำพูน และพะเยา
กรมควบคุมมลพิษ รายงานภาพทั่วประเทศรวมวันนี้ ส่วนใหญ่อยู่ในเกณฑ์ค่ามาตรฐาน โดยภาคใต้ กรุงเทพมหานครและปริมณฑล ภาคกลาง ภาคตะวันตกและภาคตะวันออก อยู่ในเกณฑ์ค่ามาตรฐาน/ ส่วนภาคอีสานและภาคเหนือ ยังเกินค่ามาตรฐาน โดยเฉพาะที่ จ.ลำพูน และ จ.น่าน ค่าสูงขึ้นอย่างต่อเนื่องขณะที่อัตราการระบายอากาศมีแนวโน้มต่ำลง ส่งผลให้กรุงเทพมหานครและปริมณฑล อาจมีค่าฝุ่นขยับสูงขึ้นในช่วงวันที่ 8 มีนาคมนี้ แต่หลังจากนั้น สถานการณ์จะคลี่คลาย
"ขอให้ทุกภาคส่วนช่วยกันบูรณาการร่วมกันแก้ปัญหาอย่างต่อเนื่อง รวมถึงยกระดับการปฏิบัติตามมาตรการต่าง ๆ เนื่องจากสถานการณ์ยังต้องเฝ้าระวัง โดยเฉพาะในพื้นที่ภาคเหนือ"

ที่มา : https://www.thaigov.go.th/news/contents/details/94126