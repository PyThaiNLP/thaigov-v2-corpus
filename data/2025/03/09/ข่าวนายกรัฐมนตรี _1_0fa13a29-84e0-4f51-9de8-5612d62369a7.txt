รัฐบาลไทย-ข่าวทำเนียบรัฐบาล-นายกรัฐมนตรี แสดงความเสียใจ เหตุ คนร้าย ระเบิด และยิงเจ้าหน้าที่ จ.ปัตตานี ยืนยัน ต้องเพิ่มกำลังเจ้าหน้าที่ดูแลเข้ม 


วันอาทิตย์ที่ 9 มีนาคม 2568
09/03/2568
พิมพ์
นายกรัฐมนตรี แสดงความเสียใจ เหตุ คนร้าย ระเบิด และยิงเจ้าหน้าที่ จ.ปัตตานี ยืนยัน ต้องเพิ่มกำลังเจ้าหน้าที่ดูแลเข้ม
นายกรัฐมนตรี แสดงความเสียใจ เหตุ คนร้าย ระเบิด และยิงเจ้าหน้าที่ จ.ปัตตานี ยืนยัน ต้องเพิ่มกำลังเจ้าหน้าที่ดูแลเข้ม
วันนี้ (9 มีนาคม 2568) เวลา 11.15 น. ณ ท่าอากาศยานสุวรรณภูมิ อำเภอบางพลี จังหวัดสมุทรปราการ นางสาวแพทองธาร ชินวัตร นายกรัฐมนตรี กล่าวถึงกรณีเกิดเหตุระเบิดเเละยิงเจ้าหน้าที่ทหารพรานในพื้นที่ อ.สายบุรี จ.ปัตตานี จนทำให้มีผู้เสียชีวิต และได้รับบาดเจ็บหลายรายว่า เบื้องต้นได้รับรายงานเรื่องนี้แล้ว  ขอแสดงความเสียใจกับครอบครัวของผู้เสียชีวิตที่ได้รับผลกระทบทุกคน หลังจากนี้ จะต้องมีการเยียวยาและให้ความช่วยเหลืออย่างเต็มที่ต่อไป รวมถึงได้สั่งการให้หน่วยงานที่เกี่ยวข้อง เข้าไปตรวจสอบและหาข้อมูลเพิ่มเติมแล้ว
นายกรัฐมนตรี กล่าวต่อว่า ในช่วงนี้เป็นเดือนรอมฎอน ซึ่งถือเป็นเดือนที่ชาวมุสลิมปฏิบัติการถือศีลอด และจะต้องมีการทำกิจกรรมในช่วงกลางคืน ได้กำชับให้เพิ่มกำลังเจ้าหน้าที่ในการดูแลประชาชนช่วงกลางคืนมากขึ้น และจะมีการหารือกับหน่วยงานที่เกี่ยวข้องว่ามีแนวทาง หรือ แผนเพิ่มกำลังเจ้าหน้าที่ได้มากน้อยแค่ไหน โดยยืนยันว่า จะต้องมีการเพิ่มจำนวนเจ้าหน้าที่เพื่อดูแลความปลอดภัยอย่างแน่นอน และเพิ่มมาตรการให้มากยิ่งขึ้น เพราะนอกจากการดูแลความปลอดภัย ยังเป็นการเพิ่มความมั่นคงทางจิตใจให้กับพี่น้องประชาชนอีกด้วย

ที่มา : https://www.thaigov.go.th/news/contents/details/94186