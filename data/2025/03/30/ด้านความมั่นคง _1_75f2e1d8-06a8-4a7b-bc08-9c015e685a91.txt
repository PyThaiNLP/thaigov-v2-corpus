รัฐบาลไทย-ข่าวทำเนียบรัฐบาล-มท.1 สั่งการเร่งช่วยเหลือผู้ประสบภัยแผ่นดินไหวอย่างเต็มกำลัง PEA จัดตั้งศูนย์อำนวยการสนับสนุนกรณีเหตุการณ์ไม่ปกติ


วันเสาร์ที่ 29 มีนาคม 2568
29/03/2568
พิมพ์
มท.1 สั่งการเร่งช่วยเหลือผู้ประสบภัยแผ่นดินไหวอย่างเต็มกำลัง PEA จัดตั้งศูนย์อำนวยการสนับสนุนกรณีเหตุการณ์ไม่ปกติ
มท.1 สั่งการเร่งช่วยเหลือผู้ประสบภัยแผ่นดินไหวอย่างเต็มกำลัง PEA จัดตั้งศูนย์อำนวยการสนับสนุนกรณีเหตุการณ์ไม่ปกติ
นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย กำชับทุกหน่วยงานในสังกัดเร่งให้ความช่วยเหลือประชาชนอย่างเต็มที่ จากเหตุแผ่นดินไหวที่มีศูนย์กลางในสาธารณรัฐแห่งสหภาพเมียนมา ซึ่งส่งผลกระทบถึงประเทศไทย โดยเน้นย้ำให้มีการบูรณาการร่วมกันอย่างเป็นระบบ
การไฟฟ้าส่วนภูมิภาค (PEA) จัดตั้งศูนย์อำนวยการสนับสนุนกรณีเหตุการณ์ไม่ปกติ (ศอส.) เพื่อตรวจสอบ แก้ไข และฟื้นฟูผลกระทบอันเกิดจากเหตุการณ์ไม่ปกติ โดยเตรียมความพร้อมด้านทรัพยากร ให้ปฏิบัติงานการจัดการในสภาวะฉุกเฉิน ลดผลกระทบและการฟื้นฟูอย่างยั่งยืน
PEA เตรียมเจ้าหน้าที่ และยานพาหนะด้านระบบไฟฟ้า Mobile Generator โคมไฟฟ้าส่องสว่าง เพื่อให้การสนับสนุนหน่วยงานราชการและเอกชนเพื่อเข้าไปช่วยเหลือเมื่อมีการร้องขอ นอกจากนี้ PEA ร่วมกับหน่วยงานราชการสำรวจพื้นที่ที่ได้รับความเสียหายของประชาชนในพื้นที่รับผิดชอบของ PEA 74 จังหวัดทั่วประเทศ
ทั้งนี้ PEA เฝ้าตรวจสอบและติดตามสถานการณ์แผ่นดินไหวอย่างใกล้ชิด พร้อมดำเนินการตรวจสอบเสถียรภาพของโครงข่ายไฟฟ้า เพื่อให้มั่นใจว่าการจ่ายไฟฟ้ายังคงเป็นปกติในพื้นที่ให้บริการ รวมถึงเตรียมความพร้อมสำหรับการให้ความช่วยเหลือเพิ่มเติมหากมีเหตุฉุกเฉินเกิดขึ้น
ข้อมูล : กฟภ.

ที่มา : https://www.thaigov.go.th/news/contents/details/94847