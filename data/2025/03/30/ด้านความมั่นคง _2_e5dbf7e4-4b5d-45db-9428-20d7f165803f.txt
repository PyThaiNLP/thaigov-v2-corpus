รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงรับผู้ได้รับบาดเจ็บจากเหตุแผ่นดินไหว ไว้เป็นคนไข้ในพระบรมราชานุเคราะห์


วันเสาร์ที่ 29 มีนาคม 2568
29/03/2568
พิมพ์
พระบาทสมเด็จพระเจ้าอยู่หัว ทรงรับผู้ได้รับบาดเจ็บจากเหตุแผ่นดินไหว ไว้เป็นคนไข้ในพระบรมราชานุเคราะห์
พระบาทสมเด็จพระเจ้าอยู่หัว ทรงรับผู้ได้รับบาดเจ็บจากเหตุแผ่นดินไหว ไว้เป็นคนไข้ในพระบรมราชานุเคราะห์
วันนี้ (29 มี.ค. 68) พล.อ.อ.สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ได้มีหนังสือถึงนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทยในฐานะผู้บัญชาการป้องกันและบรรเทาสาธารณภัยแห่งชาติ ความว่า ตามที่ เกิดเหตุแผ่นดินไหวบนบก ขนาด 8.2 ความลึก 10 กิโลเมตร จุดศูนย์กลางอยู่ที่สาธารณรัฐแห่งสหภาพเมียนมา เมื่อวันที่ 28 มีนาคม 2568 เวลาประมาณ 13.20 น. และส่งผลกระทบให้ประเทศไทยได้รับแรงสั่นไหวทุกภูมิภาค ทำให้มีผู้ได้รับบาดเจ็บจากเหตุการณ์ดังกล่าวเป็นจำนวนมาก นั้น
"การนี้ พระบาทสมเด็จพระเจ้าอยู่หัว ทรงรับผู้ได้รับบาดเจ็บจากเหตุดังกล่าวทั้งหมด ไว้เป็นคนไข้ในพระบรมราชานุเคราะห์"
การได้รับพระราชทานพระมหากรุณาธิคุณในครั้งนี้ ยังความปลื้มปีติและสำนึกในพระมหากรุณาธิคุณอันหาที่สุดมิได้แก่ประชาชนผู้ได้รับบาดเจ็บ และครอบครัว

ที่มา : https://www.thaigov.go.th/news/contents/details/94848