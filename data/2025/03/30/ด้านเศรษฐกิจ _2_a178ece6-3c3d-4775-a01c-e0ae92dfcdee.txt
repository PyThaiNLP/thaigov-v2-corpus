รัฐบาลไทย-ข่าวทำเนียบรัฐบาล-กรุงไทยลงพื้นที่เขตจตุจักร มอบเครื่องอุปโภคบริโภค ช่วยเหลือผู้ประสบภัยจากเหตุการณ์แผ่นดินไหว


วันอาทิตย์ที่ 30 มีนาคม 2568
30/03/2568
พิมพ์
กรุงไทยลงพื้นที่เขตจตุจักร มอบเครื่องอุปโภคบริโภค ช่วยเหลือผู้ประสบภัยจากเหตุการณ์แผ่นดินไหว
ธ.กรุงไทยลงพื้นที่เพื่อช่วยเหลือผู้ประสบภัย โดยผู้บริหารและพนักงาน ได้มอบเครื่องอุปโภคบริโภค และอาหารพร้อมทาน จำนวน 500 ชุด เพื่อบรรเทาความเดือดร้อนให้กับผู้ประสบภัย และส่งกำลังใจให้เจ้าหน้าที่และหน่วยงานกู้ภัย ณ กองอำนวยการร่วมเขตจตุจักร
ธนาคารกรุงไทย มีความห่วงใยพี่น้องประชาชนที่ได้รับผลกระทบจากเหตุการณ์แผ่นดินไหวครั้งใหญ่ เมื่อวันที่ 28 มีนาคม 2568 สร้างความเสียหายต่อชีวิต ทรัพย์สิน การประกอบอาชีพ และการดำรงชีพของลูกค้า ประชาชนเป็นวงกว้างในหลายพื้นที่โดยเฉพาะกรุงเทพมหานครและปริมณฑล ธนาคารจึงเร่งลงพื้นที่เพื่อช่วยเหลือผู้ประสบภัย โดยผู้บริหารและพนักงาน ได้มอบเครื่องอุปโภคบริโภค และอาหารพร้อมทาน จำนวน 500 ชุด เพื่อบรรเทาความเดือดร้อนให้กับผู้ประสบภัย และส่งกำลังใจให้เจ้าหน้าที่และหน่วยงานกู้ภัย ณ กองอำนวยการร่วมเขตจตุจักร
ธนาคารกรุงไทย ขอส่งกำลังใจให้พี่น้องประชาชนที่ได้รับผลกระทบจากเหตุการณ์ดังกล่าว และพร้อมเคียงข้างให้ความช่วยเหลือลูกค้าและประชาชนอย่างเต็มกำลัง เพื่อให้ผ่านพ้นวิกฤตครั้งนี้ไปได้อย่างรวดเร็ว โดยได้ออกมาตรการช่วยเหลือผู้ได้รับผลกระทบจากเหตุการณ์แผ่นดินไหว ครอบคลุมลูกค้าบุคคลรายย่อย ผู้ประกอบการเอสเอ็มอี และลูกค้าธุรกิจ เพื่อช่วยลดภาระทางการเงิน ทั้งการลดดอกเบี้ย และลดค่างวดชำระหนี้ พร้อมเสริมสภาพคล่องในการดำรงชีพ ตลอดจนการซ่อมแซมทรัพย์สินและที่อยู่อาศัยที่ได้รับความเสียหาย ลูกค้าที่ประสงค์เข้าร่วมมาตรการความช่วยเหลือของธนาคารสามารถติดต่อที่ ธนาคารกรุงไทย ทุกสาขาทั่วประเทศ ตั้งแต่บัดนี้จนถึงสิ้นปี 2568 สอบถามข้อมูลเพิ่มเติมได้ที่ Krungthai Contact Center โทร. 02-111-1111

ที่มา : https://www.thaigov.go.th/news/contents/details/94862