รัฐบาลไทย-ข่าวทำเนียบรัฐบาล-รมว.ยุติธรรม เปิดงานมหกรรมแก้หนี้ สร้างวิถีแห่งความเป็นธรรม ปี 2 ช่วยประชาชน-ข้าราชการ-ลูกหนี้ มีอยู่ มีกิน มีใช้


วันอาทิตย์ที่ 30 มีนาคม 2568
30/03/2568
พิมพ์
รมว.ยุติธรรม เปิดงานมหกรรมแก้หนี้ สร้างวิถีแห่งความเป็นธรรม ปี 2 ช่วยประชาชน-ข้าราชการ-ลูกหนี้ มีอยู่ มีกิน มีใช้
รมว.ยุติธรรม เปิดงานมหกรรมแก้หนี้ สร้างวิถีแห่งความเป็นธรรม ปี 2 ช่วยประชาชน-ข้าราชการ-ลูกหนี้ มีอยู่ มีกิน มีใช้
ในวันอาทิตย์ที่ 30 มีนาคม 2568 พันตำรวจเอก ทวี สอดส่อง รัฐมนตรีว่าการกระทรวงยุติธรรม เดินทางมาเป็นประธานพิธีเปิดงานมหกรรมแก้หนี้ สร้างวิถีแห่งความเป็นธรรม ปีที่ 2 ประจำปีงบประมาณ พ.ศ 2568 โดยมี พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม นางสาวเอมอร เสียง​ใหญ่​ อธิบดี​กรม​คุ้มครอง​สิทธิ​และ​เสรีภาพ​ และผู้บริหาร ข้าราชการระดับสูงในสังกัดกระทรวงกลาโหม และกระทรวงยุติธรรมร่วมให้การต้อนรับ พร้อมส่วนราชการที่เกี่ยวข้อง ภาคีเครือข่าย และองค์กรปกครองท้องถิ่น เข้าร่วมกิจกรรมด้วย มีประชาชนและข้าราชการ ร่วมกิจกรรม กว่า 1,000 คน ณ ห้องศรีสมาน 1 อาคารเอนกประสงค์ ชั้น 2 สำนักงานปลัดกระทรวงกลาโหม ศรีสมาน
รัฐมนตรีว่าการกระทรวงยุติธรรม กล่าวถึงการแก้หนี้ว่ามีการประสานกับหน่วยงานโดยตรง รวมทั้งหน่วยงานของกระทรวงยุติธรรม และหน่วยงานที่ดูแลโดย ผู้ว่าราชการจังหวัดทุกแห่ง
“การแก้หนี้เป็นวาระสำคัญของรัฐบาล ดังนั้นการจะทำให้ประชาชนมีความสุขได้อันดับแรก คือ การลดภาระของประชาชน สำหรับในปีนี้จะมีตัวชี้วัดผลที่มีผลเป็นรูปธรรม คือ หนี้ของประชาชน โดยเฉพาะก้อนแรก คือ หนี้กองทุนกู้ยืมเพื่อการศึกษา (กยศ.) ซึ่งจะดำเนินการปลดผู้ค้ำกว่า 7 ล้านคน และถ้ามาปรับโครงสร้างหนี้ก็จะสามาถยืดไปได้ รวมถึงหนี้อื่น ๆ ก็จะใช้วิถีแห่งความเป็นธรรมมากขึ้น ทั้งหนี้ในระบบและนอกระบบ รวมทั้งหนี้ข้าราชการ ซึ่งอันดับ 1 คือหนี้ข้าราชการครู ซึ่งจะต้องเข้ามาแก้เพื่อให้ข้าราชการได้รับความรู้ และจะทำอย่างไรเพื่อเป็นการช่วยลดภาระของข้าราชการ และคนไทยเป็นหนี้สินเชื่อส่วนบุคคลและบัตรเครดิตค่อนข้างสูง โดยประชากรไทยกว่า 66 ล้านคน ขณะนี้มีผู้ที่เป็นหนี้ประเภทดังกล่าวแล้วกว่า 55 ล้านคน
สำหรับการจัดงานในวันนี้ ประกอบด้วยกิจกรรมต่าง ๆ อาทิ การเผยแพร่ความรู้ทางกฎหมาย และการสร้างการตระหนักรู้เกี่ยวกับการวางแผนและสร้างวินัยทางการเงินให้แก่ประชาชน และข้าราชการ, การจัดนิทรรศการประชาสัมพันธ์ การให้คําปรึกษาทางกฎหมายหรือการเงิน และการให้บริการไกล่เกลี่ยข้อพิพาททั้งก่อนฟ้องและหลังศาลมีคําพิพากษา ฯลฯ มีจุดบริการทำสัญญาปรับโครงสร้างหนี้ กยศ. และหนี้จากธนาคาร และสถาบันการเงินต่าง ๆ โดยประชาชนและข้าราชการที่สนใจ สามารถเดินทางเข้าร่วมงานได้ในวันที่ 31 มีนาคม ได้อีก 1 วั

ที่มา : https://www.thaigov.go.th/news/contents/details/94875