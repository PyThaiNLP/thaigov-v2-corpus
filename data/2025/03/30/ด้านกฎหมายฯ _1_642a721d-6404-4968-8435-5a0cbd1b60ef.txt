รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ปิดโครงการประกวดความสามารถพิเศษผู้ต้องขัง ประจำปีงบประมาณ พ.ศ.2568 The Prison Talent Contest 2025 (รอบชิงชนะเลิศ) 


วันเสาร์ที่ 29 มีนาคม 2568
29/03/2568
พิมพ์
รัฐมนตรีว่าการกระทรวงยุติธรรม ปิดโครงการประกวดความสามารถพิเศษผู้ต้องขัง ประจำปีงบประมาณ พ.ศ.2568 The Prison Talent Contest 2025 (รอบชิงชนะเลิศ)
รัฐมนตรีว่าการกระทรวงยุติธรรม ปิดโครงการประกวดความสามารถพิเศษผู้ต้องขัง ประจำปีงบประมาณ พ.ศ.2568 The Prison Talent Contest 2025 (รอบชิงชนะเลิศ)
ในวันศุกร์ที่ 28 มีนาคม 2568 เวลา 18.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีปิดโครงการประกวดความสามารถพิเศษ ประจำปีงบประมาณ พ.ศ.2568 The Prison Talent Contest 2025 (รอบชิงชนะเลิศ) พร้อมมอบรางวัลให้กับผู้ชนะการประกวด โดยมี นายเกียรติศักดิ์ ตรงศิริ ผู้ว่าราชการจังหวัดนนทบุรี นายสหการณ์ เพ็ชรนรินทร์ อธิบดีกรมราชทัณฑ์ และผู้บริหารกรมราชทัณฑ์ และนายสมนึก ธนเดชากุล อดีตนายกเทศมนตรีนครนนทบุรี ร่วมในพิธีดังกล่าว ณ ลานอเนกประสงค์ท่าน้ำนนทบุรี จังหวัดนนทบุรี
โดยกรมราชทัณฑ์ จัดโครงการประกวดความสามารถพิเศษ ประจำปีงบประมาณ พ.ศ.2568 The Prison Talent Contest 2025 (รอบชิงชนะเลิศ) มีวัตถุประสงค์เพื่อส่งเสริมให้ผู้ต้องขังได้ใช้เวลาว่างให้เป็นประโยชน์ ผ่อนคลายความเครียดทางอารมณ์ เป็นการพัฒนาสุขภาพของผู้ต้องขัง ทั้งด้านร่างกายและจิตใจ ถือเป็นกิจกรรมนันทนาการต่าง ๆ ที่ทางเรือนจำ/ทัณฑสถานจัดขึ้น ซึ่งได้แก่ การร้องเพลง การเล่นดนตรีสากลและดนตรีไทย เป็นต้น โดยเมื่อได้รับการพัฒนาอย่างต่อเนื่อง และได้สะสมประสบการณ์ จะทำให้ผู้ต้องขังมีทักษะที่ถูกพัฒนามากยิ่งขึ้น สามารถนำมาเป็นอาชีพได้ในอนาคต ซึ่งการแข่งขันแสดงความสามารถพิเศษ มีผู้ต้องขังจากเรือนจำ / ทัณฑสถานทั่วประเทศ จำนวน 137 แห่ง ที่ผ่านการคัดเลือกทั้ง 3 ประเภท
โดยมีประเภทละ 3 ทีม ได้แก่ 1) ประเภทเงาเสียง 2) ประเภทวงดนตรีสากล และ 3) ประเภทวงดนตรีและการแสดงพื้นบ้าน พร้อมนี้ได้รับเกียรติจากผู้ทรงคุณวุฒิ และผู้เชี่ยวชาญเฉพาะด้านการร้องเพลงร่วมเป็นคณะกรรมการตัดสินการประกวดฯ อาทิ เท่ห์ อุเทน  ฝน ธนสุนทร มนต์สิทธิ์ คำสร้อย หนู มิเตอร์  แพท  พาวเวอร์แพท ปราโมทย์ วิเลปะนะ หนึ่ง จักรวาล แก้ว มณีทรัพย์  ใบเฟิร์น ไมค์ทองคำ ร่วมเป็นคณะกรรมการการตัดสินในครั้งนี้
สำหรับผลการประกวดความสามารถพิเศษ ประจำปีงบประมาณ พ.ศ. 2568 The Prison Talent Contest 2025 (รอบชิงชนะเลิศ)” ในครั้งนี้ ได้แก่
1) ประเภทเงาเสียง รางวัลชนะเลิศ เรือนจำกลางสมุทรปราการ รางวัลรองชนะเลิศอันดับ 1  เรือนจำจังหวัดบึงกาฬ และรางวัลรองชนะเลิศอันดับ 2  เรือนจำกลางคลองไผ่
2) ประเภทวงดนตรีสากล รางวัลชนะเลิศ เรือนจำกลางคลองไผ่ รางวัลรองชนะเลิศอันดับ 1 เรือนจำกลางเชียงราย และรางวัลรองชนะเลิศอันดับ 2 เรือนจำพิเศษกรุงเทพมหานคร
3) ประเภทวงดนตรีและการแสดงพื้นบ้าน รางวัลชนะเลิศ เรือนจำกลางขอนแก่น รางวัลรองชนะเลิศอันดับ 1 เรือนจำกลางนครราชสีมา และรางวัลรองชนะเลิศอันดับ 2 เรือนจำกลางชลบุรี

ที่มา : https://www.thaigov.go.th/news/contents/details/94845