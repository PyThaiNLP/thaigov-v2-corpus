รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์เนื่องในโอกาสครบรอบ 100 ปี แห่งการบังคับใช้


วันอังคารที่ 25 มีนาคม 2568
25/03/2568
พิมพ์
รัฐมนตรีว่าการกระทรวงยุติธรรม ประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์เนื่องในโอกาสครบรอบ 100 ปี แห่งการบังคับใช้
รัฐมนตรีว่าการกระทรวงยุติธรรม ประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์เนื่องในโอกาสครบรอบ 100 ปี แห่งการบังคับใช้
ในวันอังคารที่ 25 มีนาคม 2568 เวลา 16.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์เนื่องในโอกาสครบรอบ 100 ปี แห่งการบังคับใช้ ครั้งที่ 2/2568 โดยมี นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม พร้อมด้วยคณะกรรมการฯ และเจ้าหน้าที่ที่เกี่ยวข้อง เข้าร่วมการประชุม ณ ห้องประชุม 10-01 อาคารกระทรวงยุติธรรม และผ่านระบบการประชุมออนไลน์
โดยรัฐมนตรีว่าการกระทรวงยุติธรรม ได้กล่าวในความสำคัญว่า ประมวลกฎหมายแพ่งและพาณิชย์ (ป.พ.พ.) มีความสำคัญกับประชาชนเป็นอย่างมาก และดำเนินการอย่างเข้มแข็งมาตลอด และเป็นการส่งเสริมภาพลักษณ์ของกระทรวงยุติธรรม อาทิ เรื่องปัญหากฎหมายค้ำประกัน จึงขอฝากคณะกรรมการฯ อยากให้มีช่วงเวลาในการนำเสนอ และทำให้ประชาชนได้มีส่วนร่วม
ทั้งนี้ ที่ประชุมได้พิจารณาการทบทวนมติแต่งตั้งคณะอนุกรรมการศึกษาทบทวนและปรับปรุงประมวลกฎหมายแพ่งและพาณิชย์ตามที่ประชุมคณะกรรมการฯ ครั้งที่ 1/2568 เมื่อวันที่ 24 มกราคม 2568 ที่ได้มีมติเห็นชอบให้แต่งตั้งคณะอนุกรรมการเพื่อช่วยเหลือการดำเนินงานของคณะกรรมการฯ จำนวน 7 คณะ แต่เนื่องจากกฎหมายอื่นที่เกี่ยวข้องกับประมวลกฎหมายแพ่งและพาณิชย์มีอยู่เป็นจำนวนมากในหลายประเด็นจำเป็นต้องมีผู้ทรงคุณวุฒิเฉพาะด้าน และใช้ระยะเวลาในการศึกษาทบทวน วิเคราะห์ สังเคราะห์ เพื่อให้ได้ประเด็นซึ่งเป็นปัญหาสำคัญ และกระทบต่อประชาชนในปัจจุบัน จึงต้องพิจารณาศึกษาทบทวนฯ เพื่อดำเนินการในส่วนที่เกี่ยวข้องต่อไป

ที่มา : https://www.thaigov.go.th/news/contents/details/94720