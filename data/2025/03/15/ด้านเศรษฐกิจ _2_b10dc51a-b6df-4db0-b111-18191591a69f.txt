รัฐบาลไทย-ข่าวทำเนียบรัฐบาล-​เลขานุการฯ พงศ์พล เดินสายดันอุตสาหกรรมท้องถิ่น จ.เชียงราย สร้างมูลค่าสินค้าเกษตรแปรรูปอย่างยั่งยืน


วันเสาร์ที่ 15 มีนาคม 2568
15/03/2568
พิมพ์
​เลขานุการฯ พงศ์พล เดินสายดันอุตสาหกรรมท้องถิ่น จ.เชียงราย สร้างมูลค่าสินค้าเกษตรแปรรูปอย่างยั่งยืน
​เลขานุการฯ พงศ์พล เดินสายดันอุตสาหกรรมท้องถิ่น จ.เชียงราย สร้างมูลค่าสินค้าเกษตรแปรรูปอย่างยั่งยืน
10-11 มีนาคม 2568 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เดินสายตรวจเยี่ยมผู้ประกอบการและวิสาหกิจชุมชน ของจังหวัดเชียงราย ตามแนวทางเร่งสร้างสินค้าเกษตรมูลค่าสูง ของรัฐมนตรีเอกนัฏ พร้อมพันธุ์ ชูผลิตภัณฑ์ท้องถิ่นชูที่มีอัตลักษณ์ของจังหวัดเชียงราย  ผสานกระบวนการผลิตที่เป็นมิตรกับสิ่งแวดล้อม อาทิ ผลิตภัณฑ์ผ้าพิมพ์ลายจากพืช ECO PRINTING, สุรากลั่นจากผลไม้พื้นถิ่น อยู่ระหว่างการขอมาตรฐานผลิตภัณฑ์ชุมชน, สับปะรดภูแลสด และแปรรูป เน้นกากเป็นศูนย์ (Zero waste) รองรับ BCG  Economy ทั้งนี้ การตรวจเยี่ยมดังกล่าว เน้นการยกระดับอุตสาหกรรมในท้องถิ่นด้วย Soft Power สร้างมูลค่า และเพิ่มทางเลือกแหล่งทุนให้ผู้ประกอบการ
เลขานุการรัฐมนตรีว่าการกระทรวงอุตสาหกรรมฯ กล่าวว่า กระทรวงอุตสาหกรรมมีนโยบายที่จะต่อยอดผลิตภัณฑ์ชุมชนที่จะพัฒนาเศรษฐกิจระดับท้องถิ่นสู่ระดับประเทศ โดยการต่อยอดดังกล่าวจะช่วยสนับสนุนเศรษฐกิจในระดับฐานราก ในการสร้างรายได้และการจ้างงานภายในชุมชน ไม่ว่าจะเป็นกลุ่มเกษตรกร กลุ่มผู้ผลิตหัตถกรรม หรือผู้แปรรูปอาหาร นอกจากจะช่วยให้ประชาชนในท้องถิ่นมีคุณภาพชีวิตที่ดีขึ้น และมีส่วนร่วมในการอนุรักษ์ศิลปะ ภูมิปัญญาและวัฒนธรรมท้องถิ่น ทำให้ทรัพยากร ตลอดจนความรู้ท้องถิ่นยังคงมีอยู่และได้รับการพัฒนาสืบทอดต่อไปจากรุ่นสู่รุ่น
พร้อมทั้งติดตามผลการดำเนินงานการขับเคลื่อนนโยบายของกระทรวงอุตสาหกรรม ในพื้นที่จังหวัดเชียงรายอีกด้วย

ที่มา : https://www.thaigov.go.th/news/contents/details/94388