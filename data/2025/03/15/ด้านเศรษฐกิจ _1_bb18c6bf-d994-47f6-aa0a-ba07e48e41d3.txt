รัฐบาลไทย-ข่าวทำเนียบรัฐบาล-​ที่ปรึกษารัฐมนตรีฯ ”อรรถวิชช์“ ร่วมฉลองความสำเร็จโครงการยักษ์ใหญ่ Hornsea 3 EPCI ผลิตและติดตั้งแท่นขุดเจาะทางทะเล มูลค่าลงทุนหมื่นล้าน ช่วยจ้างงานเพิ่ม 1,000 คน


วันเสาร์ที่ 15 มีนาคม 2568
15/03/2568
พิมพ์
​ที่ปรึกษารัฐมนตรีฯ ”อรรถวิชช์“ ร่วมฉลองความสำเร็จโครงการยักษ์ใหญ่ Hornsea 3 EPCI ผลิตและติดตั้งแท่นขุดเจาะทางทะเล มูลค่าลงทุนหมื่นล้าน ช่วยจ้างงานเพิ่ม 1,000 คน
​ที่ปรึกษารัฐมนตรีฯ ”อรรถวิชช์“ ร่วมฉลองความสำเร็จโครงการยักษ์ใหญ่ Hornsea 3 EPCI ผลิตและติดตั้งแท่นขุดเจาะทางทะเล มูลค่าลงทุนหมื่นล้าน ช่วยจ้างงานเพิ่ม 1,000 คน
11 มีนาคม 2568 นายอรรถวิชช์ สุวรรณภักดี ประธานคณะที่ปรึกษาของรัฐมนตรีว่าการกระทรวงอุตสาหกรรม ด้านยุทธศาสตร์ เป็นประธานในพิธีเปิดงานฉลองความสำเร็จของโครงการ HORNSEA 3 EPCI และการส่งมอบชิ้นส่วนของบริษัท ไอเบล (ประเทศไทย) ผู้เชี่ยวชาญด้านการผลิตและติดตั้งแท่นขุดเจาะน้ำมันและก๊าซธรรมชาติทางทะเล โดยมี นายวีระ นันทเศรษฐ์ อุตสาหกรรมจังหวัดระยอง เข้าร่วม ณ นิคมอุตสาหกรรมมาบตาพุด จ.ระยอง
นายอรรถวิชช์ กล่าวว่า โครงการ Hornsea 3 EPCI เป็นอีกหนึ่งย่างก้าวสำคัญของบริษัท Aibel ประเทศไทย จำกัด นอกจากจะเป็นความภาคภูมิใจของประเทศไทยที่ได้มีส่วนร่วมในโครงการระดับโลกแล้ว ยังแสดงให้เห็นถึงศักยภาพและความสามารถของประเทศในการเป็นฐานการผลิตและส่งออกสินค้าอุตสาหกรรมหนักที่มีคุณภาพระดับโลก อีกทั้งยังเป็นส่วนสำคัญในการขับเคลื่อนเศรษฐกิจของประเทศในปี 2568
สำหรับโครงการ Hornsea 3 EPCI เป็นโครงการที่บริษัท Aibel ได้รับสัญญาว่าจ้างให้ดำเนินการผลิตและติดตั้งแท่น Main Access Platform (MAP) สำหรับโครงการ Hornsea 3 ซึ่งเป็นฟาร์มกังหันลมนอกชายฝั่งที่ใหญ่ที่สุดในโลก ตั้งอยู่นอกชายฝั่งของประเทศอังกฤษ และโครงการนี้ยังเป็นส่วนหนึ่งของนโยบาย "Thailand 4.0" ของรัฐบาลไทย ที่มุ่งเน้นการพัฒนาอุตสาหกรรมแห่งอนาคต และส่งเสริมการลงทุนในเทคโนโลยีและนวัตกรรมขั้นสูง นอกจากนี้โครงการ Hornsea 3 EPCI ยังเป็นโครงการที่มีมูลค่าการลงทุนกว่า 1 หมื่นล้านบาท และมีส่วนช่วยสร้างงานให้กับคนไทยกว่า 1,000 ตำแหน่ง

ที่มา : https://www.thaigov.go.th/news/contents/details/94387