รัฐบาลไทย-ข่าวทำเนียบรัฐบาล-​รองปลัดฯ บรรจง ขับเคลื่อนกิจกรรม KM. หยิบยก “ร่าง พ.ร.บ. จัดการกากอุตสาหกรรมโฉมใหม่“ ถ่ายทอดให้เจ้าหน้าแลกเปลี่ยนเรียนรู้ !


วันเสาร์ที่ 15 มีนาคม 2568
15/03/2568
พิมพ์
​รองปลัดฯ บรรจง ขับเคลื่อนกิจกรรม KM. หยิบยก “ร่าง พ.ร.บ. จัดการกากอุตสาหกรรมโฉมใหม่“ ถ่ายทอดให้เจ้าหน้าแลกเปลี่ยนเรียนรู้ !
​รองปลัดฯ บรรจง ขับเคลื่อนกิจกรรม KM. หยิบยก “ร่าง พ.ร.บ. จัดการกากอุตสาหกรรมโฉมใหม่“ ถ่ายทอดให้เจ้าหน้าแลกเปลี่ยนเรียนรู้ !
วันที่ 14 มีนาคม 2568 นายบรรจง สุกรีฑา รองปลัดกระทรวงอุตสาหกรรม เป็นประธานเปิดกิจกรรม MIND Community Meet Up ‘ชุมชนของฅน MIND’ ครั้งที่ 1 ในหัวข้อ "ร่างพระราชบัญญัติจัดการกากอุตสาหกรรม พ.ศ. …. กฎหมายใหม่ที่เจ้าหน้าที่กระทรวงอุตสาหกรรมต้องรู้" เพื่อการบริหารจัดการกากอุตสาหกรรมทั้งระบบ และแก้ไขปัญหาการลักลอบทิ้งกากอุตสาหกรรมอย่างครบวงจร โดยมี นางสาวสุภัตรา เปี่ยมวัตถาภรณ์ หัวหน้ากลุ่มพัฒนาระบบบริหาร สำนักงานปลัดกระทรวงอุตสาหกรรม (สปอ.) กล่าวรายงาน และเจ้าหน้าที่ สปอ.ในส่วนกลางเข้าร่วม ณ ห้องประชุมชุณหะวัณ ชั้น 3 อาคาร สปอ. และเจ้าหน้าที่ส่วนภูมิภาคในสำนักงานอุตสาหกรรมจังหวัดที่สนใจ เข้าร่วมประชุมผ่านสื่ออิเล็กทรอนิกส์ (Zoom Meeting)
รองปลัดฯ บรรจง กล่าวว่า การนำความรู้ ประสบการณ์ในการปฏิบัติราชการในต่างสายงาน ต่างหน่วยงาน ต่างพื้นที่ หรือต่างลักษณะงาน มาพูดคุยแลกเปลี่ยนข้อมูล ความรู้ ประสบการณ์ มีส่วนช่วยให้องค์กรสามารถจัดการกับสถานการณ์ หรือแก้ไขปัญหาในการปฏิบัติงานได้ นอกจากจะเกิดแนวทางปฏิบัติที่ดี ร่วมกันแล้ว ยังช่วยผลักดันและขับเคลื่อนการดำเนินงานตามภารกิจ สปอ. ให้บรรลุวิสัยทัศน์ และบรรลุเป้าหมายตัวชี้วัดต่าง ๆ ได้อย่างมีประสิทธิภาพอีกด้วย
สำหรับกิจกรรม MIND Community Meet Up ‘ชุมชนของฅน MIND’ ดังกล่าวดำเนินการอย่างต่อเนื่องเป็นปีที่ 3 โดยมีวัตถุประสงค์เพื่อให้ข้าราชการ เจ้าหน้าที่ สปอ. แลกเปลี่ยนข้อมูลข่าวสารต่าง ๆ เกิดการเรียนรู้ร่วมกัน อันจะช่วยพัฒนาความรู้ความสามารถ สร้างวิสัยทัศน์ ปรับเปลี่ยนทัศนคติ ให้สามารถประมวลผลความรู้นำไปประยุกต์ใช้ในการปฏิบัติราชการได้อย่างถูกต้อง รวดเร็ว และมีประสิทธิภาพ และทำให้ สปอ. กลายเป็นองค์กรแห่งการเรียนรู้อย่างไม่มีที่สิ้นสุด

ที่มา : https://www.thaigov.go.th/news/contents/details/94392