รัฐบาลไทย-ข่าวทำเนียบรัฐบาล-ดีอี จัดกิจกรรมอบรมใช้งาน e-Office ครั้งที่ 3 จ.ชลบุรี มุ่งขับเคลื่อน e-Document อปท.ทั่วประเทศ


วันเสาร์ที่ 15 มีนาคม 2568
ดีอี จัดกิจกรรมอบรมใช้งาน e-Office ครั้งที่ 3 จ.ชลบุรี มุ่งขับเคลื่อน e-Document อปท.ทั่วประเทศ
ดีอี จัดกิจกรรมอบรมใช้งาน e-Office ครั้งที่ 3 จ.ชลบุรี มุ่งขับเคลื่อน e-Document อปท.ทั่วประเทศ
เมื่อวันที่ 14 มีนาคม 2568 นางสาวพิยะดา สุดกังวาล ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) นำคณะผู้แทนจาก สำนักปลัดกระทรวงดีอี สำนักงานสถิติแห่งชาติ (สสช.) และ บมจ.โทรคมนาคมแห่งชาติ (NT)  จัดกิจกรรมการอบรมการใช้งานระบบเอกสารอิเล็กทรอนิกส์ (e-Office) ในส่วนภูมิภาค ครั้งที่ 3 ภายใต้โครงการขับเคลื่อนการใช้งาน e-Document ให้กับองค์กรปกครองส่วนท้องถิ่น 76 จังหวัด ณ โรงแรม การ์เด้นคลิฟ รีสอร์ท แอนด์ สปา พัทยา จังหวัดชลบุรี และผ่านระบบการประชุมทางไกล
สำหรับกิจกรรมดังกล่าว เป็นการสร้างความเข้าใจในการร่วมกันขับเคลื่อนการใช้งานระบบเอกสารอิเล็กทรอนิกส์ (e-Document) แก่องค์กรปกครองส่วนท้องถิ่น (อปท.) ใน จ.ชลบุรี เพื่อยกระดับคุณภาพชีวิตให้ประชาชนสามารถเข้าถึงบริการภาครัฐ ผ่านช่องทางดิจิทัลอย่างแพร่หลายเพื่อมุ่งสู่รัฐบาลดิจิทัล
นอกจากนี้ยังได้ร่วมหารือกับ นายชัยพร แพภิรมย์รัตน์ รองผู้ว่าราชการจังหวัดชลบุรี และเจ้าหน้าที่จากสำนักงานจังหวัดชลบุรี เพื่อร่วมขับเคลื่อนการใช้งานระบบ e-Office ภายใต้ GDCC ภายหลังจากที่ จ.ชลบุรีได้มีการร่วมลงนามบันทึกข้อตกลงความร่วมมือ MOU เรื่อง ความร่วมมือในการใช้งานระบบ e-Office ภายใต้งานบริการคลาวด์กลางภาครัฐ (GDCC) เพื่อขับเคลื่อนนโยบายรัฐบาลดิจิทัล ไปแล้วเมื่อเดือนกันยายน 2567 เพื่อขับเคลื่อนจ.ชลบุรี ซึ่งเป็นจังหวัดใหญ่ที่มีศักยภาพ รวมทั้งยังอยู่ในพื้นที่เขตเศรษฐกิจ EEC สู่การให้บริการประชาชนในรูปแบบไร้กระดาษต่อไป

ที่มา : https://www.thaigov.go.th/news/contents/details/94390