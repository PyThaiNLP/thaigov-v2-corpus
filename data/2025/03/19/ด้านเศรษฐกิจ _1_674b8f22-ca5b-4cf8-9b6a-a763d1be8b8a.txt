รัฐบาลไทย-ข่าวทำเนียบรัฐบาล-ทปษ.บุญสิงห์ ประชุมหารือร่วมกับกลุ่มเกษตรกรการก่อสร้างโครงการฝ่ายราษีไศล


วันพุธที่ 19 มีนาคม 2568
ทปษ.บุญสิงห์ ประชุมหารือร่วมกับกลุ่มเกษตรกรการก่อสร้างโครงการฝ่ายราษีไศล
ทปษ.บุญสิงห์ ประชุมหารือร่วมกับกลุ่มเกษตรกรการก่อสร้างโครงการฝ่ายราษีไศล
วันอังคารที่ 18 มี.ค. 68 เวลา 10:30 น.  ณ ห้องประชุม 115 กระทรวงเกษตรและสหกรณ์นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมหารือ พร้อมด้วย นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ นายเทวินทร์ นรินทร์ ผอ.สำนักบริหารกองทุนเพื่อช่วยเหลือเกษตรกรและรับเรื่องร้องเรียน นายชีวิน อินทรานุกูล ผอ.สำนักกฎหมายและที่ดิน ชป. และ นายอานนท์ ยิ้มแก้ว ผอ.ส่วนกรรมสิทธิ์ที่ดิน ชป. ประชุมหารือร่วมกับกลุ่มเกษตรกร  สกอ. และ สพอ. นำโดย นายศักดา กาญจนเสน นางบุรี อาจโยธา และสมาชิกกลุ่ม จำนวน 120 คน ณ ห้องประชุม 115 กระทรวงเกษตรและสหกรณ์ โดยมีประเด็นดังนี้ เรื่องฝายราษีไศล จังหวัดสุรินทร์ กรณีสำนักเลขาธิการคณะรัฐมนตรี มีหนังสือ แจ้งผลการพิจารณาของคณะกรรมการกลั่นกรองเรื่องเสนอคณะรัฐคณะรัฐมนตรี คณะที่ 5 (ด้านเศรษฐกิจและการเกษตร) พิจารณาแล้วมีมติมอบหมายให้กระทรวงเกษตรสหกรณ์ โดยกรมชลประทานดำเนินการรวบรวมข้อมูลและจัดทำรายละเอียดของผู้ที่ได้รับผลกระทบจากการก่อสร้างโครงการฝ่ายราษีไศลทั้งหมด 3 จังหวัดให้มีความชัดเจน เพื่อให้เห็นภาพรวมของงบประมาณที่ต้องจัดสรร เพื่อใช้ในการจ่ายค่าชดเชยทั้งหมด รวมถึงให้ตรวจสอบหลักเกณฑ์การกำหนดราคาค่าชดเชย ให้เป็นมาตรฐานเดียวกัน แล้วนำเสอนคณะรัฐมนตรีพิจารณา อีกครั้ง
มติที่ประชุม ขอให้กรมชลประทานรับไปดำเนินการในส่วนที่เกี่ยวข้องและรวบรวมข้อมูลทั้งหมด โดยรวบรวมข้อมูลการจัดสรรที่ดินแปลงอพยพ และพิจารณาหลักเกณฑ์ การกำหนดราคาจ่ายค่าชดเชย การตรวจสอบหลักฐาน ให้เป็นมาตรฐานเดียวกัน 2. จัดประชุมคณะทำงานในพื้นที่แต่ละจังหวัดที่ยังไม่ได้ประชุมเพื่อพิจารณาให้ความเห็นประกอบ

ที่มา : https://www.thaigov.go.th/news/contents/details/94511