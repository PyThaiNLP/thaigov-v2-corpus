รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงวัฒนธรรม ตรวจเยี่ยมพิพิธภัณฑสถานแห่งชาติ อุบลราชธานี


วันพุธที่ 19 มีนาคม 2568
​รัฐมนตรีว่าการกระทรวงวัฒนธรรม ตรวจเยี่ยมพิพิธภัณฑสถานแห่งชาติ อุบลราชธานี
​รัฐมนตรีว่าการกระทรวงวัฒนธรรม ตรวจเยี่ยมพิพิธภัณฑสถานแห่งชาติ อุบลราชธานี
รัฐมนตรีว่าการกระทรวงวัฒนธรรม ตรวจเยี่ยมพิพิธภัณฑสถานแห่งชาติ อุบลราชธานี
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ตรวจเยี่ยมพิพิธภัณฑสถานแห่งชาติ อุบลราชธานี โดยมีผู้บริหาร ข้าราชการ และเจ้าหน้าที่พิพิธภัณฑสถานแห่งชาติ อุบลราชธานี ให้การต้อนรับ ณ พิพิธภัณฑสถานแห่งชาติ อุบลราชธานี อำเภอเมือง จังหวัดอุบลราชธานี เมื่อวันที่ ๑๗ มีนาคม ๒๕๖๘
ทั้งนี้ กระทรวงวัฒนธรรม โดยกรมศิลปากร ได้ดำเนินการขับเคลื่อนนโยบายในการยกระดับการให้บริการของพิพิธภัณฑ์โบราณสถาน อุทยานประวัติศาสตร์ แหล่งเรียนรู้ทางวัฒนธรรมของไทยให้เป็นที่รู้จักไปทั่วโลก ผลักดันให้เศรษฐกิจวัฒนธรรมเป็นหนึ่งในปัจจัยหลักในการเพิ่มขีดความสามารถในการแข่งขันของประเทศช่วยสร้างอาชีพและรายได้ให้แก่ประชาชนและชุมชน ส่งเสริมเศรษฐกิจของประเทศให้เติบโตมากขึ้น
สำหรับพิพิธภัณฑสถานแห่งชาติ อุบลราชธานี เป็นพิพิธภัณฑ์ประจำจังหวัดแห่งแรกในภาคตะวันออกเฉียงเหนือที่กรมศิลปากรตั้งขึ้น ตั้งอยู่ที่อาคารศาลากลางหลังเดิมของจังหวัดอุบลราชธานี เป็นแหล่งเรียนรู้ประวัติศาสตร์ ความเป็นมาของจังหวัดอุบลราชธานี ตลอดจนโบราณคดี ศิลปวัฒนธรรม หัตถกรรม พุทธศาสนา การปกครองในจังหวัดอุบลราชธานี

ที่มา : https://www.thaigov.go.th/news/contents/details/94509