รัฐบาลไทย-ข่าวทำเนียบรัฐบาล-“วราวุธ” เผย เตรียมแถลงผลงานครบ 6 เดือนยืนยัน กระทรวง พม. มีความพร้อมดูแล พี่น้องประชาชน-กลุ่มเปราะบาง-สังคม


วันพุธที่ 19 มีนาคม 2568
“วราวุธ” เผย เตรียมแถลงผลงานครบ 6 เดือนยืนยัน กระทรวง พม. มีความพร้อมดูแล พี่น้องประชาชน-กลุ่มเปราะบาง-สังคม
“วราวุธ” เผย เตรียมแถลงผลงานครบ 6 เดือนยืนยัน กระทรวง พม. มีความพร้อมดูแล พี่น้องประชาชน-กลุ่มเปราะบาง-สังคม
วันที่ 19 มีนาคม 2568 ที่จังหวัดเชียงราย นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงความคืบหน้าการเตรียมแถลงผลงานรอบ 6 เดือน ของกระทรวงการพัฒนาสังคมและความมั่นคงของมนุษย์ ว่า ในฐานะรัฐมนตรีว่าการกระทรวงการพัฒนาสังคมและความมั่นคงของมนุษย์ ได้รับพระมหากรุณาที่คุณโปรดเกล้าฯ ให้ดำรงตำแหน่งรมว.พม. ในรัฐบาลของนางสาวแพทองธาร ชินวัตร นายกรัฐมนตรี เมื่อวันที่ 9 สิงหาคม 2567 และในวันที่ 9 เมษายนนี้จะครบ 6 เดือนที่เข้ามาดำรงตำแหน่งรัฐมนตรีว่าการกระทรวงการพัฒนาสังคมและความมั่นคงของมนุษย์ จึงได้เตรียมการแถลงผลงานรอบ 6 เดือน เพื่อให้พี่น้องประชาชนทราบว่า กระทรวง พม. ได้ขับเคลื่อนการทำงานต่อยอดมาตั้งแต่ปี 2566 ไปแล้วอย่างไรบ้าง และได้นำเสนอสิ่งดีๆ อย่างไรกับพี่น้องประชาชนและต่อสังคมอย่างไร ดังนั้น ในวันที่ 9 เมษายน 2568 เวลา 10.00 น. ที่กระทรวงการพัฒนาสังคมและความมั่นคงของมนุษย์ ตนจะได้แถลงผลงาน และทิศทางนโยบายในอนาคตว่าต่อจากนี้ กระทรวง พม. เตรียมความพร้อมที่จะดูแลพี่น้องประชาชน กลุ่มเปราะบาง สังคม อย่างไร
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #แถลงผลงาน

ที่มา : https://www.thaigov.go.th/news/contents/details/94525