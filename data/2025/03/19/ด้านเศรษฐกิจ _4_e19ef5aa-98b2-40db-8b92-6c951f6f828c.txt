รัฐบาลไทย-ข่าวทำเนียบรัฐบาล-‘รองปลัดฯ อัญชลี’ ประชุมติดตามแผนปฏิบัติงาน สนง.เกษตรและสหกรณ์จังหวัด ประจำปี 2568


วันพุธที่ 19 มีนาคม 2568
‘รองปลัดฯ อัญชลี’ ประชุมติดตามแผนปฏิบัติงาน สนง.เกษตรและสหกรณ์จังหวัด ประจำปี 2568
‘รองปลัดฯ อัญชลี’ ประชุมติดตามแผนปฏิบัติงาน สนง.เกษตรและสหกรณ์จังหวัด ประจำปี 2568
นางอัญชลี สุวจิตตานนท์ รองปลัดกระทรวงเกษตรและสหกรณ์ เป็นประธานการประชุมการติดตามงานตามแผนปฏิบัติงาน ของสำนักงานเกษตรและสหกรณ์จังหวัด ทั้ง 76 จังหวัด ประจำปีงบประมาณ พ.ศ. 2568 โดยที่ประชุมได้ติดตามงานสำคัญ อาทิ 1. การขับเคลื่อนงานสำคัญของสำนักงานเกษตรและสหกรณ์จังหวัด ประกอบด้วย การขับเคลื่อนงานพัฒนาการเกษตรและสหกรณ์ในส่วนภูมิภาคของคณะอนุกรรมการพัฒนาการเกษตรและสหกรณ์ระดับจังหวัด (อ.พ.ก.) การดำเนินงานภายใต้คณะกรรมการขับเคลื่อนงานด้านการเกษตรระดับจังหวัด และคณะทำงานขับเคลื่อนงานด้านการเกษตรระดับอำเภอ 2. การดำเนินงานโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง 3. การติดตามและรายงานผลการขับเคลื่อนงานด้านการเกษตรและสหกรณ์ในระดับพื้นที่  4. การเร่งรัดการเบิกจ่ายงบประมาณของสำนักงานเกษตรและสหกรณ์จังหวัด และ 5. การดำเนินงานศูนย์บริการเกษตรพิรุณราช

ที่มา : https://www.thaigov.go.th/news/contents/details/94515