รัฐบาลไทย-ข่าวทำเนียบรัฐบาล-​ปลัดเกษตรฯ ลงพื้นที่ตรวจเยี่ยมและติดตามโครงการสินค้าเกษตรและบริการมูลค่าสูง “1 ท้องถิ่น 1 สินค้าเกษตรมูลค่าสูง” กลุ่มแปลงใหญ่จิ้งหรีด จังหวัดสุโขทัย


วันพุธที่ 19 มีนาคม 2568
​ปลัดเกษตรฯ ลงพื้นที่ตรวจเยี่ยมและติดตามโครงการสินค้าเกษตรและบริการมูลค่าสูง “1 ท้องถิ่น 1 สินค้าเกษตรมูลค่าสูง” กลุ่มแปลงใหญ่จิ้งหรีด จังหวัดสุโขทัย
​ปลัดเกษตรฯ ลงพื้นที่ตรวจเยี่ยมและติดตามโครงการสินค้าเกษตรและบริการมูลค่าสูง “1 ท้องถิ่น 1 สินค้าเกษตรมูลค่าสูง” กลุ่มแปลงใหญ่จิ้งหรีด จังหวัดสุโขทัย
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังลงพื้นที่ตรวจเยี่ยมและติดตาม การดำเนินงานโครงการสินค้าเกษตรและบริการมูลค่าสูง “1 ท้องถิ่น 1 สินค้าเกษตรมูลค่าสูง” จังหวัดสุโขทัย ปีงบประมาณ พ.ศ. 2568 ด้านพืช แมลงเศรษฐกิจ และบริการเชิงสร้างสรรค์ ณ แปลงใหญ่จิ้งหรีด หมู่ที่ 3 ตำบลท่าชัย อำเภอศรีสัชนาลัย จังหวัดสุโขทัย โดยได้เยี่ยมชมกลุ่มแปลงใหญ่จิ้งหรีด อำเภอศรีสัชนาลัย จังหวัดสุโขทัย โดยมี นายศรัทธา ศรีทิพงศ์ เกษตรและสหกรณ์จังหวัดสุโขทัย และหัวหน้าส่วนราชการสังกัดกระทรวงเกษตรและสหกรณ์ จังหวัดสุโขทัย ร่วมให้การต้อนรับและให้ข้อมูลการส่งเสริมสนับสนุนกลุ่ม
ทั้งนี้ กลุ่มแปลงใหญ่จิ้งหรีด หมู่ที่ 3 ตำบลท่าชัย อำเภอศรีสัชนาลัย จังหวัดสุโขทัย มีสมาชิก จำนวน 36 ราย มีปริมาณการผลิต 24 ตัน/ปี เลี้ยงจิ้งหรีดสายพันธุ์ จิ้งหรีดขาว ทองดำ และจิ้งโกร่ง ในระบบโรงเรือน ได้รับการรับรองมาตรฐานฟาร์มเลี้ยงจิ้งหรีด GAP เป็นฟาร์มที่ได้มาตรฐานสากลด้านสุขอนามัยและการแปรรูปที่มีคุณภาพ มีการพัฒนานวัตกรรมเครื่องฆ่าเชื้อแผงไข่เอง มีการแปรรูปสินค้าจิ้งหรีด รวมทั้ง ต่อยอดผลิตภัณฑ์ใหม่ๆ เช่น จิ้งหรีดอบแห้ง ผงจิ้งหรีด จิ้งหรีดปรุงรส ข้าวเกรียบจิ้งหรีด และน้ำพริกจิ้งหรีด จำหน่ายทั้งในประเทศและส่งออกต่างประเทศ อีกทั้งเป็นแปลงเรียนรู้ตามระบบส่งเสริมการเกษตรแปลงใหญ่ “จิ้งหรีด” ซึ่งเป็นแปลงเรียนรู้และเป็นตัวอย่างของชุมชน โดยมีส่วนราชการที่เข้ามาสนับสนุนและบูรณาการการดำเนินงานร่วมกัน ได้แก่ สำนักงานเกษตรจังหวัดสุโขทัย สำนักงานเกษตรและสหกรณ์จังหวัดสุโขทัย สถานีพัฒนาอาหารสัตว์สุโขทัย สำนักงานตรวจบัญชีและสหกรณ์จังหวัดสุโขทัย สำนักงานปศุสัตว์จังหวัดสุโขทัย สำนักงานสหกรณ์จังหวัดสุโขทัย และองค์กรปกครองส่วนท้องถิ่น ฯลฯ รวมทั้งหน่วยงานวิชาการและสถาบันการศึกษาในพื้นที่

ที่มา : https://www.thaigov.go.th/news/contents/details/94529