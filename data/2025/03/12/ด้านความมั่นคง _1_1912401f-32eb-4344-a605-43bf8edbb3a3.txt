รัฐบาลไทย-ข่าวทำเนียบรัฐบาล-​“เฉลิมชัย” ประชุม คกก.อนุรักษ์และจัดการช้าง เร่งแก้ไขปัญหาช้างป่าให้เกิดผลเป็นรูปธรรมโดยเร็ว


วันอังคารที่ 11 มีนาคม 2568
​“เฉลิมชัย” ประชุม คกก.อนุรักษ์และจัดการช้าง เร่งแก้ไขปัญหาช้างป่าให้เกิดผลเป็นรูปธรรมโดยเร็ว
​“เฉลิมชัย” ประชุม คกก.อนุรักษ์และจัดการช้าง เร่งแก้ไขปัญหาช้างป่าให้เกิดผลเป็นรูปธรรมโดยเร็ว
“เฉลิมชัย” ประชุม คกก.อนุรักษ์และจัดการช้าง เร่งแก้ไขปัญหาช้างป่าให้เกิดผลเป็นรูปธรรมโดยเร็ว
วันที่11 มีนาคม 2568 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ในฐานะรองประธานกรรมการ เข้าร่วมการประชุมคณะกรรมการอนุรักษ์และจัดการช้าง ครั้งที่ 1/2568 พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) และ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช ทำหน้าที่กรรมการและเลขานุการ โดยมี นายประเสริฐ จันทรรวงทอง รองนายกรัฐมนตรี เป็นประธานการประชุมฯ และมีหน่วยงานที่เกี่ยวข้อง เข้าร่วมประชุมฯ ณ ห้องประชุมชั้น 2 สำนักงานเลขาธิการคณะรัฐมนตรี ทำเนียบรัฐบาล
โดยที่ประชุมฯ ได้รับทราบสถานการณ์ช้างเลี้ยงหรือช้างบ้านในปัจจุบัน ทั้งในด้านฐานข้อมูล สวัสดิภาพและโรคระบาด รวมถึงสถานการณ์ช้างป่าและความเสียหายที่เกิดจากช้างป่าในปัจจุบัน อีกทั้งได้รับทราบแนวทางการดำเนินงานกิจกรรมแก้ไขปัญหาช้างป่าออกนอกพื้นที่อนุรักษ์ และผลการดำเนินการแก้ไขปัญหาช้างป่าตามมาตราการ 6 ด้าน ภายใต้คณะกรรมการอนุรักษ์และจัดการช้าง นอกจากนี้ ที่ประชุมฯ ยังได้มีมติเห็นชอบปรับปรุงคำสั่งคณะกรรมการอนุรักษ์และจัดการช้าง การแต่งตั้งคณะอนุกรรมการอนุรักษ์และจัดการช้างเลี้ยงหรือช้างบ้าน การแต่งตั้งคณะอนุกรรมการอนุรักษ์และจัดการช้างป่า การแต่งตั้งผู้ทรงคุณวุฒิด้านอนุรักษ์สัตว์ป่าในคณะกรรมการอนุรักษ์และจัดการช้าง รวมถึงเห็นชอบในหลักการคำขอรับการสนับสนุนงบประมาณรายจ่ายประจำปีงบประมาณ พ.ศ. 2568 งบกลางเงินสำรองจ่ายเพื่อกรณีฉุกเฉินหรือจำเป็น โครงการแก้ไขปัญหาช้างป่าและลิงรบกวนประชาชน และร่างแผนปฏิบัติการแก้ไขปัญหาช้างป่าแห่งชาติ พ.ศ. 2568 – 2572

ที่มา : https://www.thaigov.go.th/news/contents/details/94270