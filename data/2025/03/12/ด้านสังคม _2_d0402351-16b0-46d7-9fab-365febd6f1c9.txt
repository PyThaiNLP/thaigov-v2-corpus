รัฐบาลไทย-ข่าวทำเนียบรัฐบาล-“วราวุธ” หารือโต๊ะกลมใน UN ยืนยัน ไทยส่งเสริมความเสมอภาคทางเพศ-เพิ่มศักยภาพให้ผู้หญิง ชี้ ไทยมีรัฐธรรมนูญที่ปกป้องสิทธิของผู้หญิง


วันพุธที่ 12 มีนาคม 2568
“วราวุธ” หารือโต๊ะกลมใน UN ยืนยัน ไทยส่งเสริมความเสมอภาคทางเพศ-เพิ่มศักยภาพให้ผู้หญิง ชี้ ไทยมีรัฐธรรมนูญที่ปกป้องสิทธิของผู้หญิง
“วราวุธ” หารือโต๊ะกลมใน UN ยืนยัน ไทยส่งเสริมความเสมอภาคทางเพศ-เพิ่มศักยภาพให้ผู้หญิง ชี้ ไทยมีรัฐธรรมนูญที่ปกป้องสิทธิของผู้หญิง
เมื่อวันที่ 11 มีนาคม 2568 (ตามเวลาท้องถิ่น) ที่สำนักงานใหญ่สหประชาชาติ (UN) นครนิวยอร์ก สหรัฐอเมริกา นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ในฐานะหัวหน้าคณะผู้แทนไทย นำคณะเข้าร่วมประชุมคณะกรรมาธิการว่าด้วยสถานภาพสตรีสมัยที่ 69 (Commission on the Status of Women) หรือการประชุม CSW 69 ปีนี้เป็นวาระครบรอบ 30 ปี ปฏิญญาปักกิ่งและแผนปฏิบัติการเพื่อความก้าวหน้าของสตรี ซึ่งในช่วงเช้าของการประชุม เวลา 10.00 น. นายวราวุธและคณะได้เข้าร่วมการประชุมโต๊ะกลมระดับรัฐมนตรี หัวข้อ กลไกระดับชาติในการส่งเสริมความเสมอภาคทางเพศและการเพิ่มศักยภาพให้กับผู้หญิงและเด็กผู้หญิง: การยืนยันความมุ่งมั่นในการจัดสรรทรัพยากรและการเร่งรัดการดำเนินการตามแผนปฏิบัติการปักกิ่ง พร้อมทั้งมีเป้าหมายเพื่อสนับสนุนการบรรลุเป้าหมายการพัฒนาที่ยั่งยืน (SDGs) โดยประชุมร่วมกัน 5 ประเทศ ได้แก่ ไทย, มอนเตเนโกร, ไนจีเรีย, โดมินิกัน รีพับลิค และตุรเคีย
นายวราวุธ เปิดเผยผลประชุมหารือว่า ในส่วนของประเทศไทยได้นำเสนอว่ารัฐบาลของไทยโดยเฉพาะอย่างยิ่งไทยเรามีรัฐธรรมนูญที่ปกป้องสิทธิของผู้หญิง และยังมีมาตรการต่างๆ ตามมาอีกมากมาย ไม่ว่าจะเป็นเรื่องกฎหมาย เราพูดถึงการดำเนินการปกป้องสิทธิและความปลอดภัยของนักกีฬาผู้หญิง ภายใต้โครงการ Safe Sport ที่จะดูแลนักกีฬาผู้หญิงให้รอดพ้นจากการถูกล่วงละเมิด เรามีศูนย์ที่จะปกป้องสตรีที่มีอยู่ทั่วประเทศ ภายใต้การกำกับดูแลของกระทรวงการพัฒนาสังคมและความมั่นคงของมนุษย์ และการสนับสนุนเศรษฐกิจสำหรับสตรีเพื่อความเสมอภาคทางรายได้
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว
#วราวุธศิลปอาชา #ศบปภ #วันสตรีสากล #สตรี #สหประชาชาติ #นิวยอร์ก
#สหรัฐอเมริกา #ประเทศไทย #ประชุมCSW #CSW #ปฏิญญาปักกิ่ง

ที่มา : https://www.thaigov.go.th/news/contents/details/94284