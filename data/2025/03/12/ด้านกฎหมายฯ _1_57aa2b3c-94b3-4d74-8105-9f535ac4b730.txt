รัฐบาลไทย-ข่าวทำเนียบรัฐบาล-รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 3/2568 พร้อมนำคณะผู้บริหารเข้าศึกษาดูงานสถาบันการสอบสวนคดีพิเศษ (DSI Academy)


วันพุธที่ 12 มีนาคม 2568
12/03/2568
พิมพ์
รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 3/2568 พร้อมนำคณะผู้บริหารเข้าศึกษาดูงานสถาบันการสอบสวนคดีพิเศษ (DSI Academy)
รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 3/2568 พร้อมนำคณะผู้บริหารเข้าศึกษาดูงานสถาบันการสอบสวนคดีพิเศษ (DSI Academy)
ในวันพุธที่ 12 มีนาคม 2568 เวลา 12.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ 3/2568 โดยมี นางพงษ์สวาท นีละโยธิน ปลัดกระทรวงยุติธรรม นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม นายยู่สิน จินตภากร
ผู้ช่วยรัฐมนตรีประจำกระทรวงยุติธรรม นางสาวศรินทร เลืองวัฒนะวณิช โฆษกกระทรวงยุติธรรม ฝ่ายการเมือง นายวัลลภ นาคบัว รองปลัดกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม นายโกมล พรมเพ็ง รองปลัดกระทรวงยุติธรรม คณะผู้บริหารส่วนราชการในสังกัดกระทรวงยุติธรรม ผู้แทนสำนักงานยุติธรรมจังหวัดทั่วประเทศ และเจ้าหน้าที่ที่เกี่ยวข้อง เข้าร่วมฯ ณ ห้องประชุมสถาบันการสอบสวนคดีพิเศษ (DSI Academy) เขตหนองจอก กรุงเทพมหานคร และผ่านระบบ​การประชุมทางไกล​ (Video​ Conference​)​
โดย รัฐมนตรีว่าการกระทรวงยุติธรรม ได้แจ้งประเด็น​สำคัญ​ต่อที่ประชุม​ในเรื่องการนำเทคโนโลยีสมัยใหม่หรือระบบ AI มาใช้ในการให้ความช่วยเหลือประชาชนด้านกฎหมาย เช่น การพัฒนาแอปพลิเคชันให้คำปรึกษากฎหมายของกรมคุ้มครองสิทธิและเสรีภาพ นอกจากนี้ ขอให้กระทรวงยุติธรรมเป็นหน่วยงานที่โปร่งใส ตรวจสอบได้ ซึ่งต้องให้ความสำคัญกับการสื่อสารเพื่อให้ประชาชนรับรู้การทำงานของหน่วยงานในสังกัดกระทรวงยุติธรรม โดยในช่วงที่ผ่านมาสังคมให้ความสนใจในประเด็นการควบคุมผู้ต้องขังของกรมราชทัณฑ์ การรับคดีที่อยู่ในความสนใจของสังคมเป็นคดีพิเศษของกรมสอบสวนคดีพิเศษ และทำอย่างไรให้ประชาชนมองกระทรวงยุติธรรมเป็นศูนย์กลางในการให้ความช่วยเหลือด้านกฎหมายและกระบวนการยุติธรรม
นอกจากนี้ รัฐมนตรีว่าการกระทรวงยุติธรรม ได้ให้ความสำคัญกับการขับเคลื่อนภารกิจการอำนวยความยุติธรรมในพื้นที่ต่าง ๆ ทั่วประเทศ ผ่านกลไกของสำนักงานยุติธรรมจังหวัด รวมทั้งการพัฒนาศักยภาพของบุคลากรในกระทรวงยุติธรรมในด้านต่าง ๆ ตลอดจนการเพิ่มสวัสดิการให้กับข้าราชการและเจ้าหน้าที่ของกระทรวงยุติธรรม
ทั้งนี้​ ที่ประชุมได้รับทราบรายงานงบประมาณรายจ่ายกระทรวงยุติธรรม รายงานผลการดำเนินงานตามข้อสั่งการรัฐมนตรีว่าการกระทรวงยุติธรรม และความคืบหน้าการขับเคลื่อนการพัฒนา (ร่าง) แผนแม่บทการบริหารงานยุติธรรม
โอกาสนี้ รัฐมนตรีว่าการกระทรวงยุติธรรม พร้อมด้วยปลัดกระทรวงยุติธรรม และคณะผู้บริหารกระทรวงยุติธรรม ได้ศึกษาดูงานสถาบันการสอบสวนคดีพิเศษ (DSI Academy) การบรรยายสถานการณ์ต่าง ๆ ในการปฏิบัติภารกิจพิเศษของเจ้าหน้าที่ อาทิ การนำเสนอระบบ CIS Dashboard การสาธิตระบบแผนที่อาชญากรรม (DSI Crimes Map) และชมการฝึกยุทธวิธี อาคารจำลองการฝึกยุทธวิธี (CQB) และพื้นที่ภายนอก การทดสอบยิงปืน พร้อมทั้งเยี่ยมชมหลักสูตรการฝึกอบรม (การบูรณาการระหว่างกรมสอบสวนคดีพิเศษ และหน่วยงานอื่น)

ที่มา : https://www.thaigov.go.th/news/contents/details/94303