รัฐบาลไทย-ข่าวทำเนียบรัฐบาล-“วราวุธ” หารือ ผู้บริหาร UNDP ยินดีทำงานร่วม พม.  คืบหน้ามาก สนใจ โครงการฝึกอาชีพคนพิการ มีงานทำ ที่พม. จับมือ เครือข่ายมหาวิทยาลัย พร้อมหนุนงานพัฒนาสตรีทุกมิติ ตามปฏิญญาปักกิ่ง


วันพุธที่ 12 มีนาคม 2568
“วราวุธ” หารือ ผู้บริหาร UNDP ยินดีทำงานร่วม พม.  คืบหน้ามาก สนใจ โครงการฝึกอาชีพคนพิการ มีงานทำ ที่พม. จับมือ เครือข่ายมหาวิทยาลัย พร้อมหนุนงานพัฒนาสตรีทุกมิติ ตามปฏิญญาปักกิ่ง
“วราวุธ” หารือ ผู้บริหาร UNDP ยินดีทำงานร่วม พม.  คืบหน้ามาก สนใจ โครงการฝึกอาชีพคนพิการ มีงานทำ ที่พม. จับมือ เครือข่ายมหาวิทยาลัย พร้อมหนุนงานพัฒนาสตรีทุกมิติ ตามปฏิญญาปักกิ่ง
วันที่ 10 มีนาคม 2568 เวลา 14.00 น. (ตามเวลาท้องถิ่น) ที่สำนักงานใหญ่สหประชาชาติ (UN) นครนิวยอร์ก สหรัฐอเมริกา นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ได้ร่วมหารือทวิภาคี กับ นายอาคิม สไตเนอร์ (Mr. Achim Steiner) ผู้บริหารสำนักงานโครงการพัฒนาแห่งสหประชาชาติ (United Nations Development Programme) หรือ UNDP ซึ่งได้เคยพบกันเมื่อปีที่แล้วครั้งที่มาประชุมสหประชาชาติที่นครนิวยอร์ก โดยได้หารือถึงความคืบหน้าตลอดหนึ่งปีที่ผ่านมาว่า กระทรวง พม. ได้ดำเนินการอะไรบ้างในหลายๆ มิติที่เกี่ยวกับ UNDP ซึ่งได้ดำเนินการในเรื่องต่างๆ เป็นจำนวนมาก อาทิ การดำเนินการฝึกอาชีพคนพิการจนมีงานทำที่ทางกระทรวง พม.ได้ดำเนินการร่วมกับมหาวิทยาลัยต่างๆ ทั่วประเทศ ซึ่งทาง UNDP ให้ความสนใจเรื่องดังกล่าวอย่างมาก และยินดีทำงานร่วมกับกระทรวง พม. ในอีกหลายมิติ
จากนั้นได้เข้าร่วมการประชุมหารือระดับสูงร่วมกับคณะกรรมาธิการระดับภูมิภาค (High-level interactive dialogue with regional commissions) หัวข้อ ผลลัพธ์ของการทบทวนระดับภูมิภาค เนื่องในโอกาสครบรอบ 30 ปี ปฏิญญาปักกิ่ง และการดำเนินการต่อไป โดยมีประเทศต่าง ๆ นำเสนอตัวอย่างความสำเร็จในการขับเคลื่อนการดำเนินงานตามปฏิญญาปักกิ่ง ในประเด็นสำคัญต่างๆ อาทิ งบประมาณที่คำนึงถึงมิติเพศสภาวะ (Gender Responsive Budgeting) หรือ GRB , การเสริมพลังสตรี , การสร้างสังคมที่ปลอดภัยแก่สตรี , การยุติความรุนแรงต่อสตรีและเด็กหญิง , การยุติความรุนแรงในที่ทำงาน , การส่งเสริมความเสมอภาคระหว่างเพศ , การลดช่องว่างทางเพศ ,การดำเนินการปกป้องสิทธิและความปลอดภัยของนักกีฬาผู้หญิง ภายใต้โครงการ Safe Sport, การใช้พลังงานสะอาด พลังงานสีเขียว , ช่องว่างระหว่างเพศ (gender gap) ที่คำนึงถึงความแตกต่างระหว่างคนหลากหลายเพศ , การสนับสนุนเศรษฐกิจสำหรับสตรีเพื่อความเสมอภาคทางรายได้ และปัญหาสตรีที่ได้รับผลกระทบจากความรุนแรงจากสงครามได้เรียนรู้ถึงตัวอย่างความสำเร็จของงานพัฒนาสตรีของประเทศเทศต่างๆ นับเป็นแนวปฏิบัติที่ดีที่ กระทรวง พม. จะนำไปเป็นแนวทางการขับเคลื่อนงานพัฒนาสตรีในมิติต่างๆ ของประเทศต่อไป
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #วันสตรีสากล #สตรี #สหประชาชาติ #นิวยอร์ก #สหรัฐอเมริกา #ประเทศไทย #ประชุมCSW #CSW #ปฏิญญาปักกิ่ง

ที่มา : https://www.thaigov.go.th/news/contents/details/94281