รัฐบาลไทย-ข่าวทำเนียบรัฐบาล-นายกรัฐมนตรีเป็นประธานการประชุมในโอกาสที่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีเสด็จพระราชดำเนิน เยือนต่างประเทศอย่างเป็นทางการ เป็นครั้งแรกในรัชกาลปัจจุบัน


วันพุธที่ 12 มีนาคม 2568
12/03/2568
พิมพ์
นายกรัฐมนตรีเป็นประธานการประชุมในโอกาสที่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีเสด็จพระราชดำเนิน เยือนต่างประเทศอย่างเป็นทางการ เป็นครั้งแรกในรัชกาลปัจจุบัน
นายกรัฐมนตรีเป็นประธานการประชุมในโอกาสที่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีเสด็จพระราชดำเนิน เยือนต่างประเทศอย่างเป็นทางการ เป็นครั้งแรกในรัชกาลปัจจุบัน
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า วันนี้ (12 มีนาคม 2568) เวลา 14.00 น. ณ ตึกภักดีบดินทร์ ทำเนียบรัฐบาล นางสาวแพทองธาร ชินวัตร นายกรัฐมนตรี เป็นประธานการประชุมคณะกรรมการเตรียมการถวายความสะดวกในโอกาสที่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินเยือนราชอาณาจักรภูฏานอย่างเป็นทางการ ตามคำทูลเชิญของสมเด็จพระราชาธิบดีแห่งภูฏาน โดยการเสด็จฯครั้งนี้เป็นการเสด็จฯเยือนต่างประเทศอย่างเป็นทางการ (State Visit) เป็นครั้งแรก ของรัชกาลปัจจุบัน
โดยมีผู้แทนจากหน่วยราชการในพระองค์และหน่วยงานที่เกี่ยวข้องเข้าร่วมประชุม ทั้งนี้ที่ประชุมฯ ได้มีรายงานถึงความสำคัญของการเตรียมความพร้อมด้านต่าง ๆ ให้การเสด็จ พระราชดำเนินเป็นไปด้วยความเรียบร้อยและสมพระเกียรติ
โดยได้มีการแต่งตั้งคณะกรรมการเตรียมการถวายความสะดวกในโอกาสที่พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินเยือนต่างประเทศอย่างเป็นทางการ โดย นายกรัฐมนตรีเป็นประธาน รองนายกฯรัฐมนตรีและรัฐมนตรีว่าการกระทรวงการต่างประเทศพร้อมทั้งส่วนราชการที่เกี่ยวข้อง
ทั้งนี้ นายกรัฐมนตรีได้มอบหมายให้นายอนุทิน ชาญวีรกูล รองนายกรัฐมนตรี เป็นรัฐมนตรีติดตามเกียรติยศในฐานะผู้แทนรัฐบาลในคณะผู้ติดตามเสด็จฯอย่างเป็นทางการ ตามแนวทางที่เคยปฏิบัติในโอกาสการเสด็จพระราชดำเนินเยือนต่างประเทศ เพื่อทำหน้าที่ประสานงานและดูแลการเตรียมการต่าง ๆ ให้เป็นไปด้วยความเรียบร้อยและสมพระเกียรติ

ที่มา : https://www.thaigov.go.th/news/contents/details/94294