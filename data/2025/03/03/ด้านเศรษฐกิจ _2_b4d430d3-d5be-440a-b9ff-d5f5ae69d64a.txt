รัฐบาลไทย-ข่าวทำเนียบรัฐบาล-รองปลัดถาวรฯ ร่วมกล่าวพิธีเปิดการประชุมเตรียมความพร้อมระดับภูมิภาคสำหรับการประชุมสุดยอดระบบอาหารแห่งสหประชาชาติ +4 เสริมสร้างความมั่นคงทางอาหาร พร้อมผลักดันการดำเนินงานระบบอาหาร


วันจันทร์ที่ 3 มีนาคม 2568
รองปลัดถาวรฯ ร่วมกล่าวพิธีเปิดการประชุมเตรียมความพร้อมระดับภูมิภาคสำหรับการประชุมสุดยอดระบบอาหารแห่งสหประชาชาติ +4 เสริมสร้างความมั่นคงทางอาหาร พร้อมผลักดันการดำเนินงานระบบอาหาร
รองปลัดถาวรฯ ร่วมกล่าวพิธีเปิดการประชุมเตรียมความพร้อมระดับภูมิภาคสำหรับการประชุมสุดยอดระบบอาหารแห่งสหประชาชาติ +4 เสริมสร้างความมั่นคงทางอาหาร พร้อมผลักดันการดำเนินงานระบบอาหารอย่างยั่งยืน
นายถาวร ทันใจ รองปลัดกระทรวงเกษตรและสหกรณ์ ในฐานะหน่วยงานประสานงานหลักของไทยกับองค์การอาหารและการเกษตรแห่งสหประชาชาติเปิดเผยภายหลังร่วมกล่าวพิธีเปิดการประชุมเตรียมความพร้อมระดับภูมิภาคสำหรับการประชุมสุดยอดระบบอาหารแห่งสหประชาชาติ 4 (Regional Preparatory Meeting for the United Nations Food Systems Summit 4 : UNFSS 4) โดยมี นายสเตฟานอส โฟติอู ผู้อำนวยการศูนย์ประสานงาน UNFSS (Mr.Stefanos Fotiou Director, UN Food Systems Coordination Hub) นายจอง จิน คิม ผู้ช่วยผู้อำนวยการใหญ่และผู้แทนระดับภูมิภาคของ FAO ประจำเอเชียและแปซิฟิก (Mr.Jong-Jin Kim Assistant Director General and Representative, FAO RAP) นางสาวลิน หยาง รองเลขาธิการบริหารคณะกรรมการเศรษฐกิจและสังคมแห่งเอเชียและแปซิฟิก (Ms.Lin Yang Deputy Excutive Secretary , Economic And Social Commission For Asia And The Pacific: ESCAP) และเจ้าหน้าที่ที่เกี่ยวข้องเข้าร่วม ณ องค์การสหประชาชาติ UN Convention Center, Bangkok Thailand ว่า ในปัจจุบันระบบอาหารโลกกำลังเผชิญกับความท้าท้ายทั้งในเรื่องภูมิรัฐศาสตร์ การเปลี่ยนแปลงสภาพภูมิอากาศ (Climate Change) รวมถึงปัญหาสังคมผู้สูงอายุ เป็นความท้าทายสำคัญที่เราต้องทำงานกันอย่างหนักเพื่อขับเคลื่อนระบบเกษตรและอาหารและไปสู่ความยั่งยืน ยืดหยุ่น และเป็นธรรม และการบรรลุเป้าหมายการพัฒนาที่ยั่งยืน กระทรวงเกษตรและสหกรณ์ได้มีการดำเนินงานอย่างเร่งด่วน เพื่อเสริมสร้างความเข้มแข็ง และการรับรู้การลงทุนรูปแบบใหม่ เพื่อสร้างความมั่นคงทางอาหารและความยั่งยืนแก่ประชากรโลก
รองปลัดกระทรวงเกษตรและสหกรณ์ กล่าวว่า เป้าหมายการพัฒนาที่ยั่งยืน (SDGs) โดยเฉพาะการยุติความหิวโหยและความยากจนจะไม่สามารถบรรลุได้ เว้นแต่จะมีการดำเนินการที่กล้าหาญและเร่งด่วนในการปรับปรุงการจัดการที่ดินเกษตร ดิน และทรัพยากรน้ำ ซึ่งที่ประชุมนานาชาติระดับรัฐมนตรี ว่าด้วยการจัดการทรัพยากรดิน และน้ำ เพื่อความมั่นคงทางอาหารอย่างยั่งยืน (The International Soil and Water Forum 2024) ที่ประเทศไทยเป็นเจ้าภาพร่วมกับ FAO เมื่อปลายปีที่แล้ว ผู้เข้าร่วมผู้เข้าร่วมระดับรัฐมนตรีและเจ้าหน้าที่ระดับสูง จาก 27 ประเทศจากทั่วโลกได้เห็นชอบปฏิญญาระดับรัฐมนตรีว่าด้วยการจัดการความขาดแคลนน้ำและการฟื้นฟูดิน เพื่อระบบ เกษตรและอาหารที่ยั่งยืนและยืดหยุ่น (Ministerial Declaration on managing water scarcity and reversing soil degradation for sustainable and resilient agrifood systems) เพื่อมุ่งมั่นการดำเนินการเร่งด่วนเพื่อเร่งการเปลี่ยนแปลงสู่ระบบเกษตรและอาหารที่มีประสิทธิภาพ ครอบคลุม ยืดหยุ่น และยั่งยืน โดยกระทรวงเกษตรและสหกรณ์ พร้อมที่จะแลกเปลี่ยนประสบการณ์ในการจัดการทรัพยากรดินและน้ำที่ยั่งยืนให้แก่ประเทศสมาชิก และหวังเป็นอย่างยิ่งว่าการประชุมในครั้งนี้ จะเป็นเวทีแลกเปลี่ยนเรียนรู้การดำเนินงานในการขับเคลื่อนระบบเกษตรและอาหารที่ยั่งยืนระหว่างกัน และเพื่อเตรียมความพร้อมในการประชุม the United Nations Food Systems Summit 4 (UNFSS 4) ในเดือนกรกฎาคมนี้ ที่เอธิโอเปีย อีกด้วย

ที่มา : https://www.thaigov.go.th/news/contents/details/93978