รัฐบาลไทย-ข่าวทำเนียบรัฐบาล-"ดร.เฉลิมชัย" เปิดงานวันสัตว์ป่าและพืชป่าโลก ประจำปี 2568 ชวนทุกภาคส่วนร่วมสนับสนุนการอนุรักษ์ทรัพยากรสัตว์ป่าและพืชป่า เพื่อร่วมปกป้องมนุษยชาติ


วันจันทร์ที่ 3 มีนาคม 2568
"ดร.เฉลิมชัย" เปิดงานวันสัตว์ป่าและพืชป่าโลก ประจำปี 2568 ชวนทุกภาคส่วนร่วมสนับสนุนการอนุรักษ์ทรัพยากรสัตว์ป่าและพืชป่า เพื่อร่วมปกป้องมนุษยชาติ
"ดร.เฉลิมชัย" เปิดงานวันสัตว์ป่าและพืชป่าโลก ประจำปี 2568 ชวนทุกภาคส่วนร่วมสนับสนุนการอนุรักษ์ทรัพยากรสัตว์ป่าและพืชป่า เพื่อร่วมปกป้องมนุษยชาติ
"ดร.เฉลิมชัย" เปิดงานวันสัตว์ป่าและพืชป่าโลก ประจำปี 2568 ชวนทุกภาคส่วนร่วมสนับสนุนการอนุรักษ์ทรัพยากรสัตว์ป่าและพืชป่า เพื่อร่วมปกป้องมนุษยชาติ
วันที่ 3 มีนาคม 2568 เวลา 10.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดงานวันสัตว์ป่าและพืชป่าโลก (Word Wildlife Day) ประจำปี 2568 ซึ่งตรงกับวันที่ 3 มีนาคม ของทุกปี ภายใต้แนวคิด "Wildlife Conservation Finance: Investing in People and Planet" หรือ "การเงินสำหรับการอนุรักษ์สัตว์ป่าและพืชป่า ลงทุนเพื่อปกป้องมนุษยชาติและโลก" พร้อมมอบเครื่องหมายพิทักษ์ทรัพยากรป่าไม้เพื่อเชิดชูเกียรติสำหรับผู้ปฏิบัติหน้าที่หรือช่วยเหลือด้านการอนุรักษ์และจัดการสัตว์ป่า โดยมี นายนิพนธ์ จำนงสิริศักดิ์ รองปลัดกระทรวงทรัพยากรธรรมชาติและสิ่งแวดล้อม นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช ผู้บริหารหน่วยงานในสังกัดกระทรวงฯ ตลอดจนประชาชน เยาวชน เข้าร่วมงาน ณ ลานกิจกรรม ชั้น 1 อาคารสืบ นาคะเสถียร กรมอุทยานแห่งชาติ สัตว์ป่า และพันธุ์พืช ซึ่งประกอบด้วย กิจกรรมทั้งด้านวิชาการ การเสวนา และนิทรรศการให้ความรู้ด้านการอนุรักษ์ทรัพยากรธรรมชาติ จากหน่วยงานพันธมิตรและผู้สนับสนุนกว่า 20 องค์กร การประกวดงูบอลไพธอนสวยงาม การแสดงผลงานจากการประกวดภาพวาดสัตว์ป่าและพืชป่าในบัญชีไซเตส กิจกรรมตอบคำถามชิงรางวัล และกิจกรรมสำรวจสัตว์ป่า
ดร.เฉลิมชัย กล่าวว่า งานวันสัตว์ป่าและพืชป่าโลกในปีนี้ เป็นโอกาสพิเศษที่ประเทศไทยได้ร่วมเป็นส่วนหนึ่งของการเฉลิมฉลองความสวยงามของธรรมชาติ ซึ่งประเทศไทยได้จัดงานวันสัตว์ป่าและพืชป่าโลกมาอย่างต่อเนื่องเป็นปีที่ 12 สานต่อการรับรองให้วันที่ 3 มีนาคม เป็นวันสัตว์ป่าและพืชป่าโลก ซึ่งเกิดขึ้นจากข้อเสนอของประเทศไทยในการประชุมภาคีอนุสัญญาว่าด้วยการค้าระหว่างประเทศซึ่งชนิดสัตว์ป่าและพืชป่าที่ใกล้สูญพันธุ์ (ไซเตส) ครั้งที่ 16 เมื่อปี 2556 ณ กรุงเทพมหามหานคร สำหรับปีนี้ไซเตสได้ให้ความสำคัญกับเรื่องของงบประมาณ ซึ่งถือเป็นปัจจัยสำคัญอย่างยิ่งในการขับเคลื่อนการบูรณาการของทุกภาคส่วน พร้อมทั้งได้เชิญชวนให้ทุกภาคส่วนร่วมกันอนุรักษ์สัตว์ป่า พืชป่า และทรัพยากรธรรมชาติ ให้อยู่คู่กับประเทศไทย รวมถึง เป็นแบบอย่างที่ดีให้กับนานาชาติด้านการอนุรักษ์ทรัพยากรธรรมชาติ เพื่อส่งต่อทรัพยากรธรรมชาติที่อุดมสมบูรณ์สู่คนรุ่นหลังต่อไป

ที่มา : https://www.thaigov.go.th/news/contents/details/93999