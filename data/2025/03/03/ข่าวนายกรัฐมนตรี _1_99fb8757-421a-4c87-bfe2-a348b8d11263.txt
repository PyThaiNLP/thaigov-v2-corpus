รัฐบาลไทย-ข่าวทำเนียบรัฐบาล-นายกรัฐมนตรี เผย ครม.ไฟเขียวงบกลางช่วยชาวประมงกว่า 1.6 พันล้านบาท และอนุมัติงบ 200 ล้านบาท จัดหาชุดเครื่องผลิตสารฝนหลวงสูตร 3 แก้ปัญหาฝุ่นละอองขนาดเล็ก


วันจันทร์ที่ 3 มีนาคม 2568
03/03/2568
พิมพ์
นายกรัฐมนตรี เผย ครม.ไฟเขียวงบกลางช่วยชาวประมงกว่า 1.6 พันล้านบาท และอนุมัติงบ 200 ล้านบาท จัดหาชุดเครื่องผลิตสารฝนหลวงสูตร 3 แก้ปัญหาฝุ่นละอองขนาดเล็ก
นายกรัฐมนตรี เผย ครม.ไฟเขียวงบกลางช่วยชาวประมงกว่า 1.6 พันล้านบาท และอนุมัติงบ 200 ล้านบาท จัดหาชุดเครื่องผลิตสารฝนหลวงสูตร 3 แก้ปัญหาฝุ่นละอองขนาดเล็ก
วันนี้ (3 มีนาคม 2568) เวลา 10.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ว่าคณะรัฐมนตรี (ครม.) อนุมัติตามที่กระทรวงเกษตรเสนอ เรื่องโครงการนำเรือประมงออกนอกระบบเพื่อการจัดการทรัพยากรประมงทะเลที่ยั่งยืน โดยอนุมัติงบกลางปี 2568 วงเงิน 1,622.60 ล้านบาท เพื่อดำเนินโครงการในการชดเชยเรือประมง จำนวน 923 ลำ ทั้งนี้ เป็นการจ่ายเงินเยียวยาให้แก่เรือประมงที่ประสงค์จะเลิกอาชีพทำการประมงและเรือประมงพาณิชย์ที่เหลืออยู่
นอกจากนี้  ครม. ยังได้อนุมัติงบประมาณงบกลางโครงการจัดหาชุดเครื่องผลิตสารฝนหลวงสูตร 3  น้ำแข็งแห้ง ประจำปีงบประมาณ 2568 วงเงิน 200 ล้านบาท ตามที่กระทรวงเกษตรและสหกรณ์เสนอ เพื่อติดตั้งในพื้นที่ของศูนย์ปฏิบัติการฝนหลวง 4 แห่ง ประกอบด้วย จังหวัดตาก พิษณุโลก บุรีรัมย์ และขอนแก่น เพื่อเพิ่มประสิทธิภาพการปฏิบัติการฝนหลวงในการป้องกันแก้ไขปัญหาภัยแล้งและการดัดแปลงสภาพอากาศให้บรรเทาปัญหาเรื่องฝุ่นละอองขนาดเล็ก

ที่มา : https://www.thaigov.go.th/news/contents/details/93982