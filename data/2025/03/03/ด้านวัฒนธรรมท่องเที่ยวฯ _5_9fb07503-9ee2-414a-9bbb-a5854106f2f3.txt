รัฐบาลไทย-ข่าวทำเนียบรัฐบาล-ข่าวดี “รมว.สุดาวรรณ” ชวนเด็กและเยาวชนประกวดสื่อสร้างเสน่ห์ไทย เปิดรับสมัครถึง 14 มี.ค. 68 นี้ เฟ้นหาเด็กไทยร่วมค่าย Young Creative Media Camp นักสร้างสื่อสร้างเสน่ห์ไทย 


วันจันทร์ที่ 3 มีนาคม 2568
ข่าวดี “รมว.สุดาวรรณ” ชวนเด็กและเยาวชนประกวดสื่อสร้างเสน่ห์ไทย เปิดรับสมัครถึง 14 มี.ค. 68 นี้ เฟ้นหาเด็กไทยร่วมค่าย Young Creative Media Camp นักสร้างสื่อสร้างเสน่ห์ไทย
ข่าวดี “รมว.สุดาวรรณ” ชวนเด็กและเยาวชนประกวดสื่อสร้างเสน่ห์ไทย เปิดรับสมัครถึง 14 มี.ค. 68 นี้ เฟ้นหาเด็กไทยร่วมค่าย Young Creative Media Camp นักสร้างสื่อสร้างเสน่ห์ไทย ส่งเสริมสื่อสร้างสรรค์ - สร้างภาพลักษณ์และวัฒนธรรมไทยสู่สากล
ข่าวดี “รมว.สุดาวรรณ” ชวนเด็กและเยาวชนประกวดสื่อสร้างเสน่ห์ไทย เปิดรับสมัครถึง 14 มี.ค. 68 นี้ เฟ้นหาเด็กไทยร่วมค่าย Young Creative Media Camp นักสร้างสื่อสร้างเสน่ห์ไทย ส่งเสริมสื่อสร้างสรรค์ - สร้างภาพลักษณ์และวัฒนธรรมไทยสู่สากล
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (วธ.) เปิดเผยว่า ตามนโยบายของกระทรวงวัฒนธรรมดำเนินการขับเคลื่อน 4 นโยบาย 3 แนวทาง 2 รูปแบบ 1 เป้าหมายในการใช้วัฒนธรรมขับเคลื่อนเศรษฐกิจ คือ การพัฒนาทุน ระบบนิเวศ คน และพัฒนาสินค้าและบริการทางวัฒนธรรม วธ.จึงมุ่งเน้นส่งเสริม สร้างสรรค์ ผลักดันทุนทางวัฒนธรรมให้เป็นทุนทางเศรษฐกิจ และเสริมพลังสร้างสรรค์ให้ “คน” เป็นปัจจัยสำคัญในการขับเคลื่อนเศรษฐกิจวัฒนธรรมและสังคม ดังนั้น สำนักงานปลัดกระทรวงวัฒนธรรม โดยกองเฝ้าระวังทางวัฒนธรรมจึงจัดกิจกรรมประกวดสื่อสร้างเสน่ห์ไทย เพื่ออนุรักษ์ ฟื้นฟู พัฒนา ต่อยอดศิลปะ วัฒนธรรม และส่งเสริมการนำภูมิปัญญาท้องถิ่นมาสร้างคุณค่า และมูลค่าเพิ่มทางเศรษฐกิจ รวมทั้งเสริมสร้างค่านิยม จิตสำนึก และวิถีชีวิตที่ดีงามให้เกิดขึ้นในสังคมไทย ตลอดจนเปิดโอกาสให้เด็กและเยาวชนได้ผลิตและเผยแพรสื่อสร้างสรรค์ในการสร้างภาพลักษณ์และวัฒนธรรมไทยสู่สากลขึ้น
นางสาวสุดาวรรณ กล่าวว่า ขอเชิญชวนน้องๆ เด็กและเยาวชนทั่วประเทศ รวมสมาชิกเป็นทีม ทีมละ 4 คน ประกอบด้วย เด็ก และ/หรือเยาวชน 3 คน และครูที่ปรึกษา 1 คน โดยเปิดรับสมัครตั้งแต่บัดนี้ถึงวันที่ 14 มีนาคม 2568 เวลา 16.30 น. โดยทีมที่สมัครต้องเข้ารับการอบรมพัฒนาศักยภาพเด็กและเยาวชนผลิตสื่อสร้างเสน่ห์ไทยและคัดเลือกให้เข้าร่วมกิจกรรมค่าย Young Creative Media Camp นักสร้างสื่อสร้างเสน่ห์ไทย จึงเป็นผู้มีสิทธิ์เข้าร่วมกิจกรรมประกวด ในรูปแบบคลิปวิดีโอ ความยาว 2 - 3 นาที ซึ่งมีรางวัลการประกวด ได้แก่ รางวัลสุดยอดสื่อสร้างเสน่ห์ไทย 1 รางวัล เงินรางวัล 50,000บาท และรางวัลสื่อสร้างเสน่ห์ไทยสร้างสรรค์ จำนวน 4 รางวัล รางวัลละ 20,000 บาท ทุกรางวัลจะได้รับเงินรางวัลพร้อมโล่รางวัลและเกียรติบัตรจากกระทรวงวัฒนธรรม
ทั้งนี้ ผู้สนใจสามารถส่งใบสมัครและแบบเสนอแนวคิดโครงร่างการผลิต (Storyboard) ได้ที่สำนักงานวัฒนธรรมจังหวัดในพื้นที่ตั้งของสถานศึกษา หากเป็นพื้นที่กรุงเทพมหานครส่งใบสมัครด้วยตนเองได้ที่กองเฝ้าระวังทางวัฒนธรรม สำนักงานปลัดกระทรวงวัฒนธรรม หรือทางไปรษณีย์อิเล็กทรอนิกส์ที่culture.thcharm@gmail.com สอบถามข้อมูลและดูรายละเอียดเพิ่มเติมได้ที่สายด่วนวัฒนธรรม 1765 และแฟนเพจเฟซบุ๊กกองเฝ้าระวังทางวัฒนธรรม เว็บไซต์ https://surveillance.m-culture.go.th/th หรือที่สำนักงานวัฒนธรรมจังหวัดทั่วประเทศ

ที่มา : https://www.thaigov.go.th/news/contents/details/93993