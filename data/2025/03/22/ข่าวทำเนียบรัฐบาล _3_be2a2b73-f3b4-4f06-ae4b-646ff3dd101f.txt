รัฐบาลไทย-ข่าวทำเนียบรัฐบาล-ดร.นลินี ทวีสิน รับมอบเครื่องอิสริยาภรณ์ The Order of the Star of Italy ตอกย้ำสายสัมพันธ์ไทย-อิตาลี


วันเสาร์ที่ 22 มีนาคม 2568
ดร.นลินี ทวีสิน รับมอบเครื่องอิสริยาภรณ์ The Order of the Star of Italy ตอกย้ำสายสัมพันธ์ไทย-อิตาลี
ดร.นลินี ทวีสิน รับมอบเครื่องอิสริยาภรณ์ The Order of the Star of Italy ตอกย้ำสายสัมพันธ์ไทย-อิตาลี
เมื่อวันที่ 21 มีนาคม 2568 ดร.นลินี ทวีสิน ประธานผู้แทนการค้าไทย ได้รับเกียรติจากรัฐบาลอิตาลีในการเข้ารับมอบเครื่องอิสริยาภรณ์ ตระกูล The Order of the Star of Italy ซึ่งถือเป็นหนึ่งในเครื่องอิสริยาภรณ์อันทรงเกียรติสูงสุดของอิตาลี ณ ทำเนียบเอกอัครราชทูตอิตาลีประจำประเทศไทย โดยมี นายเปาโล ดิออนิซี เอกอัครราชทูตอิตาลีประจำประเทศไทย เป็นผู้มอบเครื่องอิสริยาภรณ์ในครั้งนี้
ในโอกาสสำคัญดังกล่าว มีแขกผู้มีเกียรติจากทั้งภาครัฐและภาคเอกชนของไทยและอิตาลีเข้าร่วมงานอย่างคับคั่ง อาทิ นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม, นายพิชัย นริพทะพันธุ์ รัฐมนตรีว่าการกระทรวงพาณิชย์, ดร.ณหทัย ทิวไผ่งาม ผู้ช่วยรัฐมนตรีประจำสำนักนายกรัฐมนตรี ซึ่งเข้าร่วมแสดงความยินดีในฐานะตัวแทนรัฐบาลไทย รวมถึงผู้แทนจากสถานเอกอัครราชทูตอิตาลี หน่วยงานภาครัฐ องค์กรระหว่างประเทศ และภาคเอกชนไทย-อิตาลี
ดร.นลินี กล่าวว่า รู้สึกเป็นเกียรติอย่างยิ่งที่ได้รับเครื่องอิสริยาภรณ์ในครั้งนี้ และขอขอบคุณรัฐบาลอิตาลีที่ให้การยกย่อง พร้อมย้ำถึงความตั้งใจในการขับเคลื่อนและเสริมสร้างความสัมพันธ์ระหว่างไทยกับอิตาลีให้แน่นแฟ้นยิ่งขึ้นในทุกมิติ โดยเฉพาะความร่วมมือด้านเศรษฐกิจ การค้า การลงทุน และการแลกเปลี่ยนวัฒนธรรม ซึ่งเป็นกลไกสำคัญในการสร้างความใกล้ชิดและผลักดันให้ความร่วมมือระหว่างสองประเทศเติบโตอย่างยั่งยืน”

ที่มา : https://www.thaigov.go.th/news/contents/details/94628