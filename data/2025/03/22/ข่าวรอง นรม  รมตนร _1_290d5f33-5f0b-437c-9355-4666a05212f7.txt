รัฐบาลไทย-ข่าวทำเนียบรัฐบาล-​“รมต.ชูศักดิ์” เป็นประธานการประชุม ครน. เตรียมผลักดัน ร่าง พ.ร.บ. สำคัญตามนโยบายรัฐบาล จำนวน 14 ฉบับ เพื่อเข้าสู่กระบวนการเร่งรัดการเสนอกฎหมาย (Fast-track) 


วันศุกร์ที่ 21 มีนาคม 2568
21/03/2568
พิมพ์
​“รมต.ชูศักดิ์” เป็นประธานการประชุม ครน. เตรียมผลักดัน ร่าง พ.ร.บ. สำคัญตามนโยบายรัฐบาล จำนวน 14 ฉบับ เพื่อเข้าสู่กระบวนการเร่งรัดการเสนอกฎหมาย (Fast-track)
​“รมต.ชูศักดิ์” เป็นประธานการประชุม ครน. เตรียมผลักดัน ร่าง พ.ร.บ. สำคัญตามนโยบายรัฐบาล จำนวน 14 ฉบับ เพื่อเข้าสู่กระบวนการเร่งรัดการเสนอกฎหมาย (Fast-track) ให้ ครม. พิจารณา 27 มี.ค. 68 นี้
วันนี้ (21 มีนาคม 2568) ณ ห้องประชุม 301 ตึกบัญชาการ 1 ทำเนียบรัฐบาล นายชูศักดิ์ ศิรินิล รัฐมนตรีประจำสำนักนายกรัฐมนตรี เป็นประธานการประชุมคณะกรรมการเร่งรัดการเสนอร่างพระราชบัญญัติ เพื่อขับเคลื่อนการดำเนินการตามนโยบายของรัฐบาล (ครน.) เพื่อพิจารณาร่างพระราชบัญญัติที่เป็นไปตามนโยบายของรัฐบาลและมีความสำคัญ เพื่อเสนอ ครม. ให้เข้าสู่กระบวนการเร่งรัดการเสนอกฎหมาย (Fast-track) โดยที่ประชุมเห็นชอบให้เสนอร่างพระราชบัญญัติ จำนวน 14 ฉบับ ที่เป็นกฎหมายเพื่อขับเคลื่อนการดำเนินการตามนโยบายของรัฐบาลและมีความสำคัญ ให้เข้าสู่กระบวนการเร่งรัดการเสนอกฎหมาย (Fast-track) โดยจะเสนอในที่ประชุมคณะรัฐมนตรี วันที่ 27 มีนาคม 2568 นี้
นอกจากนี้ ที่ประชุมยังได้พิจารณาร่างพระราชบัญญัติส่งเสริมอุตสาหกรรมเกม พ.ศ. .... ซึ่งมีสาระสำคัญเกี่ยวกับการกำกับดูแลอุตสาหกรรมเกมเพื่อให้เกิดประสิทธิภาพ ส่งเสริมการพัฒนาอุตสาหกรรมเกม และอุตสาหกรรมเกี่ยวเนื่อง ตลอดห่วงโซ่คุณค่า รวมถึงการกระตุ้นการลงทุน และการประกอบกิจการเกมภายในประเทศ สร้างกลไกให้ผู้ประกอบวิชาชีพและผู้ประกอบการ สามารถเข้าถึงแหล่งทุนที่จำเป็นในการดำเนินธุรกิจ และสร้างการเติบโต ซึ่งสอดคล้องกับนโยบายระยะกลางและระยะยาวของรัฐบาลในการสร้างโอกาสต่อยอดจากอุตสาหกรรม และการยกระดับภูมิปัญญาไทยไปสู่วัฒนธรรมสร้างสรรค์ (Creative Culture) เพื่อส่งเสริม Soft Power ของประเทศ โดยนายชูศักดิ์ ศิรินิล รัฐมนตรีประจำสำนักนายกรัฐมนตรี ในฐานะประธานคณะกรรมการ ได้เร่งรัดหน่วยงานให้ดำเนินการในส่วนที่เกี่ยวข้องเพื่อเสนอคณะรัฐมนตรีพิจารณาโดยเร็ว และให้บรรจุร่างกฎหมายดังกล่าวเข้าสู่บัญชีร่างพระราชบัญญัติที่ต้องเร่งรัดการเสนอกฎหมาย (Fast-track) ที่จะเสนอคณะรัฐมนตรีในวันที่ 27 มีนาคม 2568 นี้ด้วย

ที่มา : https://www.thaigov.go.th/news/contents/details/94612