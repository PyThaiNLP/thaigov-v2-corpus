รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เปิดอาคารละหมาด และร่วมกิจกรรมละศีลอด ในเดือนรอมฎอนอันประเสริฐ ประจำปีฮิจเราะห์ศักราช 1446 ที่เรือนจำจังหวัดนราธิวาส


วันอาทิตย์ที่ 23 มีนาคม 2568
23/03/2568
พิมพ์
รัฐมนตรีว่าการกระทรวงยุติธรรม เปิดอาคารละหมาด และร่วมกิจกรรมละศีลอด ในเดือนรอมฎอนอันประเสริฐ ประจำปีฮิจเราะห์ศักราช 1446 ที่เรือนจำจังหวัดนราธิวาส
รัฐมนตรีว่าการกระทรวงยุติธรรม เปิดอาคารละหมาด และร่วมกิจกรรมละศีลอด ในเดือนรอมฎอนอันประเสริฐ ประจำปีฮิจเราะห์ศักราช 1446 ที่เรือนจำจังหวัดนราธิวาส
ในวันเสาร์ที่ 22 มีนาคม 2568 พันตำรวจเอก ทวี  สอดส่อง รัฐมนตรีว่าการกระทรวงยุติธรรม เป็นประธานเปิดอาคารละหมาด และกิจกรรมละศีลอด ในเดือนรอมฎอนอันประเสริฐ ประจำปี 2568 ฮิจเราะห์ศักราช 1446 ที่เรือนจำจังหวัดนราธิวาส อำเภอเมืองนราธิวาส พร้อมทั้งกล่าวว่า รัฐบาลได้ให้ความสำคัญเกี่ยวกับเรื่องวัฒนธรรม ศาสนา และมีความเข้าใจ โดยในเรือนจำผู้ต้องราชทัณฑ์ที่นับถือศาสนาอิสลามได้ปฏิบัติศาสนกิจในเดือนอันประเสริฐ อีกทั้งผู้ต้องราชทัณฑ์ได้ปฎิบัติตามศาสนาที่ตนเองนับถือ พร้อมระบุผู้ที่ได้ปฏิบัติศาสนกิจถือเป็นผู้ที่มีเกียรติ เชื่อว่าจะทำให้พบสิ่งที่ดี
โดยก่อนเข้าสู่ช่วงการละศีลอดได้มีตัวแทนผู้ต้องราชทัณฑ์อ่านคัมภีร์อัลกุรอาน จากนั้นในเวลา 18.26 น. รัฐมนตรีว่าการกระทรวงยุติธรรม พร้อมด้วยพลเอก พิพัฒน์ ทองเล็ก ผู้ช่วยรัฐมนตรีประจำสำนักนายกรัฐมนตรี (นายภูมิธรรม เวชยชัย) นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม พลเอก วิชาญ สุขสง ที่ปรึกษารัฐมนตรีว่าการกระทรวงยุติธรรรม พลตำรวจโท พัฒนวุธ อังคะนาวิน ที่ปรึกษารัฐมนตรีว่าการกระทรวงยุติธรรม นายยุทธนา นาคเรืองศรี รองอธิบดีกรมราชทัณฑ์ นายนิพนธ์ นราพิทักษ์กุล อดีตผู้ว่าราชการจังหวัดปัตตานีและอดีตสมาชิกวุฒิสภา นายวิชาญ ชัยเศรษฐสัมพันธ์ รองผู้ว่าราชการจังหวัดนราธิวาส พลตำรวจตรี ไมตรี สันตยากุล ผู้บังคับการตำรวจภูธรจังหวัดนราธิวาส นายอับดุลอาซิซ เจ๊ะมามะ รองประธานคณะกรรมการอิสลามประจำจังหวัดนราธิวาส นายกมลศักดิ์ ลีวาเมาะ สส.จังหวัดนราธิวาส นายกูเซ็ง  ยาวอหะซัน นายก อบจ.นราธิวาส ผู้นำศาสนา หัวหน้าส่วนราชการ และผู้เกี่ยวข้อง ได้ร่วมรับประทานอาหารเพื่อละศีลอด และได้เปิดโอกาสให้ตัวแทนผู้ต้องราชทัณฑ์ทั้งชายและหญิง ได้นั่งร่วมโต๊ะรับประทานอาหารด้วย

ที่มา : https://www.thaigov.go.th/news/contents/details/94632