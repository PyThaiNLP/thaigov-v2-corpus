รัฐบาลไทย-ข่าวทำเนียบรัฐบาล-"อนุทิน" ร่วมชมงานโฮม กันทร์ HOME KAN เปิดพื้นที่สร้างสรรค์ สร้างสีสันต์ สร้างสุข เมืองกันทรลักษ์ ชื่นชมการรวมพลังทุกภาคส่วนเพื่อความสุขที่ยั่งยืนของประชาชน ณ สวนสาธารณะหนองกวางดีด


วันอาทิตย์ที่ 23 มีนาคม 2568
23/03/2568
พิมพ์
"อนุทิน" ร่วมชมงานโฮม กันทร์ HOME KAN เปิดพื้นที่สร้างสรรค์ สร้างสีสันต์ สร้างสุข เมืองกันทรลักษ์ ชื่นชมการรวมพลังทุกภาคส่วนเพื่อความสุขที่ยั่งยืนของประชาชน ณ สวนสาธารณะหนองกวางดีด
"อนุทิน" ร่วมชมงานโฮม กันทร์ HOME KAN เปิดพื้นที่สร้างสรรค์ สร้างสีสันต์ สร้างสุข เมืองกันทรลักษ์ ชื่นชมการรวมพลังทุกภาคส่วนเพื่อความสุขที่ยั่งยืนของประชาชน ณ สวนสาธารณะหนองกวางดีด อ.กันทรลักษ์ จ.ศรีสะเกษ
เมื่อวันที่ 22 มี.ค. 68 เวลา 17.30 น. นายอนุทิน ชาญวีรกูล รองนายกรัฐมนตรีและรมว.มหาดไทย พร้อมด้วย นายบุญจง วงศ์ไตรรัตน์ ผู้ช่วยรัฐมนตรีประจำกระทรวงมหาดไทย นายอรรษิษฐ์ สัมพันธรัตน์ ปลัดกระทรวงมหาดไทย พร้อมผู้บริหารระดับสูงของกระทรวงมหาดไทย ร่วมเยี่ยมชมงาน "โฮม กันทร์ HOME KAN : ปลุกพลัง สร้างสรรค์ เปลี่ยนเมือง กันทรลักษ์ให้เป็นจริง" ณ สวนสาธารณะหนองกวางดีด อ.กันทรลักษ์ จ.ศรีสะเกษ โดยมี น.ส.ไตรศุลี ไตรสรณกุล เลขานุการรมว.มหาดไทย และโฆษกกระทรวงมหาดไทย และทีมคณะผู้จัดงานให้การต้อนรับและนำชม
โอกาสนี้ นายอนุทิน และคณะ เดินให้กำลังใจผู้ประกอบการชาวกันทรลักษ์หลากหลายช่วงวัยที่มาร่วมออกร้านแสดงฝีมือ แสดงพลังความสามารถ ทั้งโซน Coffee Culture Zone, Local Tasting, Music Festival, Art & Culture Blend ชมรม To Be No.1 โรงเรียนกันทรลักษ์วิทยา พร้อมเยี่ยมชมบูธการไฟฟ้าส่วนภูมิภาค บูธกรมการปกครอง บูธการประปาส่วนภูมิภาค และร้าน OTOP กรมการพัฒนาชุมชน
สำหรับงานโฮม กันทร์ HOME KAN ได้ริเริ่มจัดขึ้น โดย น.ส.ไตรศุลี ไตรสรณกุล (กวาง) เลขานุการ รมว.มหาดไทยและโฆษกกระทรวงมหาดไทย ร่วมกับเครือข่ายคนรุ่นใหม่ชาวอำเภอกันทรลักษ์ ดึงพลังคนกันทรลักษ์ทุกภาคส่วน รังสรรค์พื้นที่สวนสุขภาพใจกลางเมือง คือ สวนสุขภาพหนองกวางดีด เป็นพื้นที่จัดงาน ระหว่างวันที่ 21-22 มี.ค. 68 ที่ผ่านมา โดยมีผู้ร่วมเที่ยวชมงานอย่างล้นหลาม
ทั้งนี้ คำว่า โฮม ในภาษาอีสาน แปลว่า รวม ดังนั้น คำว่า "โฮมกัน" คือ มารวมกัน อีกทั้ง โฮม ยังแปลว่า “บ้าน” กัน คือ “กันทรลักษ์” จึงหมายความรวมว่า “บ้านของพวกเรา” การที่ผู้คนมา “โฮมกัน” จะได้นำเสนอ แสดงความคิดเห็น แลกเปลี่ยนความรู้ ผ่าน การพูดคุย การเขียน ผ่านตัวอักษร ผ่านการร้องเพลง การแสดง การค้าขาย โดยการมาเยือนของนายอนุทิน และคณะ ในครั้งนี้ จึงถือเป็นโอกาสสำคัญที่ชาวกันทรลักษ์ได้ต้อนรับและแลกเปลี่ยนกับผู้นำคนสำคัญ ซึ่งนายอนุทิน ได้ร่วมเขียนแชร์บนกระดานพื้นที่ออกแบบเมืองกันทรลักษ์ ภายในบริเวณงานอีกด้วย
ในการเยี่ยมชมงานครั้งนี้ นายสิริพงศ์ อังคสกุลเกียรติ ผช.รัฐมนตรีประจำกระทรวงศึกษาธิการ นายไชยวัฒน์ จุนถิระพงศ์ อธิบดีกรมการปกครอง นายพรพจน์ เพ็ญพาส อธิบดีกรมที่ดิน นายภาสกร บุญญลักษม์ อธิบดีกรมป้องกันและบรรเทาสาธารณภัย นายสยาม ศิริมงคล อธิบดีกรมการพัฒนาชุมชน นายนฤชา โฆษาศิวิไลซ์ อธิบดีกรมส่งเสริมการปกครองท้องถิ่น นายพงษ์นรา เย็นยิ่ง อธิบดีกรมโยธาธิการและผังเมือง นายอนุพงศ์ สุขสมนิตย์ ผู้ว่าราชการจังหวัดศรีสะเกษ นายวิชิต ไตรสรณกุล นายกองค์การบริหารส่วนจังหวัดศรีสะเกษ นายอาสพลธ์ สรรณ์ไตรภพ ส.ส.จ.ศรีสะเกษ นายธนา กิจไพบูลย์ชัย ส.ส.จ.ศรีสะเกษ ร่วมเยี่ยมชมงานด้วย

ที่มา : https://www.thaigov.go.th/news/contents/details/94641