รัฐบาลไทย-ข่าวทำเนียบรัฐบาล-“รมว.นฤมล” เปิดงานสัมมนาเนื่องในวันสตรีสากล 2568 มุ่งเสริมพลังผู้หญิงสู่การเปลี่ยนแปลงระบบเกษตรและอาหารที่ยั่งยืน พัฒนาศักยภาพ พร้อมผลักดันผู้หญิงก้าวขึ้นเป็นผู้นำ


วันพฤหัสบดีที่ 6 มีนาคม 2568
“รมว.นฤมล” เปิดงานสัมมนาเนื่องในวันสตรีสากล 2568 มุ่งเสริมพลังผู้หญิงสู่การเปลี่ยนแปลงระบบเกษตรและอาหารที่ยั่งยืน พัฒนาศักยภาพ พร้อมผลักดันผู้หญิงก้าวขึ้นเป็นผู้นำ
“รมว.นฤมล” เปิดงานสัมมนาเนื่องในวันสตรีสากล 2568 มุ่งเสริมพลังผู้หญิงสู่การเปลี่ยนแปลงระบบเกษตรและอาหารที่ยั่งยืน พัฒนาศักยภาพ พร้อมผลักดันผู้หญิงก้าวขึ้นเป็นผู้นำ
“รมว.นฤมล” เปิดงานสัมมนาเนื่องในวันสตรีสากล 2568 มุ่ง เสริมพลังผู้หญิงสู่การเปลี่ยนแปลงระบบเกษตรและอาหารที่ยั่งยืน พัฒนาศักยภาพ พร้อมผลักดันผู้หญิงก้าวขึ้นเป็นผู้นำ
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เปิดเผยภายหลังร่วมเป็นประธานพิธีเปิดการประชุมสัมมนานาของคณะกรรมการเศรษฐกิจและสังคมแห่งเอเชียและแปซิฟิก และองค์การอาหารและเกษตรแห่งสหประชาชาติ ประจำภูมิภาคเอเชียและแปซิฟิก เนื่องในวันสตรีสากล ประจำปี 2568 ภายใต้หัวข้อ "การเสริมพลังผู้หญิงและเด็กหญิงเพื่อการเปลี่ยนแปลงระบบเกษตรและอาหารที่ยั่งยืน ยืดหยุ่น และเป็นธรรม" โดยมี นางลิน หยาง รองเลขาธิการคณะกรรมการเศรษฐกิจและสังคมแห่งเอเชียและแปซิฟิก นายจอง จิน คิม ผู้ช่วยผู้อำนวยการใหญ่องค์การอาหารและเกษตรแห่งสหประชาชาติ และเจ้าหน้าที่ที่เกี่ยวข้องเข้าร่วม ณ ศูนย์ประชุมสหประชาชาติ (UNCC) กรุงเทพมหานคร ว่า ประเทศไทยมุ่งมั่นในการส่งเสริมความเท่าเทียมทางเพศและเสริมสร้างบทบาทของสตรีในภาคเกษตรและอาหาร โดยตระหนักถึงคุณูปการอันล้ำค่าของสตรีเหล่านี้ต่อการเติบโตทางเศรษฐกิจ ความมั่นคงทางอาหาร และการพัฒนาที่ยั่งยืน
รัฐมนตรีว่าการกระทรวงเกษตรและสหกรณ์ กล่าวว่า กระทรวงเกษตรและสหกรณ์ของประเทศไทย ได้ดำเนินโครงการต่าง ๆ ที่สามารถขยายผลได้เพื่อประโยชน์ของสตรีในระบบเกษตรและอาหาร พร้อมทั้งเน้นย้ำถึงความสำคัญของความร่วมมือในระดับภูมิภาคและระดับโลก เนื่องจากการเปลี่ยนแปลงระบบเกษตรและอาหารจำเป็นต้องอาศัยความร่วมมือจากทุกภาคส่วน ประเทศไทยขอสนับสนุนการสร้างความร่วมมือที่แข็งแกร่งขึ้นระหว่างรัฐสมาชิก องค์กรระหว่างประเทศ และภาคเอกชน เพื่อแลกเปลี่ยนความรู้และแนวปฏิบัติที่ดีร่วมกันเพื่อปิดช่องว่างทางเพศตามแนวทางขององค์การอาหารและเกษตรแห่งสหประชาชาติ (FAO) ได้แก่ 1) การส่งเสริมการรวมกลุ่มและพัฒนาทักษะให้แก่เกษตรกรสตรี 2) การฝึกอบรมสตรีให้เป็นผู้ประกอบการด้านเกษตร และ 3) การสนับสนุนความเท่าเทียมทางเพศในการเข้าถึงทรัพยากรและการมีส่วนร่วมในการตัดสินใจ
“สุภาพสตรีมีความสำคัญในการเป็นเสาหลักของระบบเกษตรและอาหารของประเทศไทย เช่นเดียวกับในหลายประเทศทั่วโลก เกษตรกรสตรี ผู้ประกอบการ และผู้ผลิตอาหารมีบทบาทสำคัญในการสร้างความมั่นคงทางอาหาร โภชนาการ และความเข้มแข็งของชุมชน ถึงแม้ว่าพวกเธอจะมีบทบาทสำคัญ แต่ก็ยังคงเผชิญกับอุปสรรคมากมาย เช่น การเข้าถึงที่ดิน ทรัพยากรทางการเงิน การศึกษา และเทคโนโลยีที่ไม่เท่าเทียม การแก้ไขปัญหาเหล่านี้เป็นสิ่งสำคัญในการสร้างการเปลี่ยนแปลงสู่ระบบเกษตรและอาหารที่ยั่งยืนและเท่าเทียม” ศ.ดร.นฤมล กล่าวทิ้งท้าย

ที่มา : https://www.thaigov.go.th/news/contents/details/94101