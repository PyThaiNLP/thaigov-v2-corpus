รัฐบาลไทย-ข่าวทำเนียบรัฐบาล-ผู้ตรวจวัชรุน ออกตรวจราชการกลุ่มจังหวัดภาคตะวันออก 2 หารือเข้มข้น อุตสาหกรรมจังหวัดสระแก้ว ตราด จันทบุรี


วันพฤหัสบดีที่ 6 มีนาคม 2568
06/03/2568
พิมพ์
ผู้ตรวจวัชรุน ออกตรวจราชการกลุ่มจังหวัดภาคตะวันออก 2 หารือเข้มข้น อุตสาหกรรมจังหวัดสระแก้ว ตราด จันทบุรี
ผู้ตรวจวัชรุน ออกตรวจราชการกลุ่มจังหวัดภาคตะวันออก 2 หารือเข้มข้น อุตสาหกรรมจังหวัดสระแก้ว ตราด จันทบุรี
วันที่ 26 - 27 กุมภาพันธ์ 2568 นายวัชรุน จุ้ยจำลอง ผู้ตรวจราชการกระทรวงอุตสาหกรรม ลงพื้นที่ตรวจราชการกลุ่มจังหวัดภาคตะวันออก 2 ณ จังหวัดสระแก้ว จังหวัดตราด และจังหวัดจันทบุรี โดยมี นายสุนัย พิริยสกุลพัฒน์ อุตสาหกรรมจังหวัดสระแก้ว นางสาวสุวรรณี ลิ้มจิตสมบูรณ์ อุตสาหกรรมจังหวัดตราด นายอภิรักษ์ อ่ำสุริยะ อุตสาหกรรมจังหวัดจันทบุรี หัวหน้ากลุ่มฯ และเจ้าหน้าที่สำนักงานอุตสาหกรรมจังหวัดข้างต้นให้การต้อนรับและรายงานผลการดำเนินงาน โดยผู้ตรวจวัชรุน เน้นย้ำให้สำนักงานอุตสาหกรรมจังหวัดบูรณาการประสานหน่วยงานในจังหวัดอย่างใกล้ชิด
จากนั้นคณะฯ ได้ลงพื้นที่ตรวจเยี่ยมโรงงานน้ำตาลและอ้อยภาคตะวันออกภายใต้กลุ่มบริษัทโรงงานน้ำตาลและอ้อยภาคตะวันออก จำกัด (มหาชน)  ณ อำเภอวัฒนานคร จังหวัดสระแก้ว
ผู้ตรวจฯ วัชรุนได้แสดงความชื่นชมและกล่าวขอบคุณที่กลุ่มบริษัทโรงงานน้ำตาลฯ ได้ให้ความร่วมมือปฏิบัติตามมาตรการของกระทรวงอุตสาหกรรมในการสนับสนุนการรับอ้อยสดและลดสัดส่วนการรับอ้อยไฟไหม้จากชาวไร่อ้อย ตลอดจนร่วมดูแลชุมชนโดยรอบ สะท้อนภาพความสำเร็จของการดำเนินธุรกิจไปพร้อมกับการเป็นอุตสาหกรรมดีที่สามารถอยู่คู่กับชุมชนได้อย่างยั่งยืนตามนโยบายของกระทรวงอุตสาหกรรม และได้รับฟังข้อคิดเห็นตลอดจนปัญหาและอุปสรรคต่างๆ เพื่อนำมาพิจารณาในการกำหนดแนวทางสนับสนุนการดำเนินงานร่วมกันระหว่างภาครัฐและภาคเอกชนในอนาคต

ที่มา : https://www.thaigov.go.th/news/contents/details/94102