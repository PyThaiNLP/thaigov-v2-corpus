รัฐบาลไทย-ข่าวทำเนียบรัฐบาล-“ทปษ.บุญสิงห์ ติดตามการดำเนินงานโครงการก่อสร้างอ่างเก็บน้ำน้ำปี้”


วันศุกร์ที่ 7 มีนาคม 2568
“ทปษ.บุญสิงห์ ติดตามการดำเนินงานโครงการก่อสร้างอ่างเก็บน้ำน้ำปี้”
“ทปษ.บุญสิงห์ ติดตามการดำเนินงานโครงการก่อสร้างอ่างเก็บน้ำน้ำปี้”
วันที่ 7 มีนาคม 2568 นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ติดตามการดำเนินงานโครงการก่อสร้างอ่างเก็บน้ำน้ำปี้อันเนื่องมาจากพระราชดำริ พร้อมทั้งสั่งการให้หน่วยงานในกระทรวงเกษตรทำแผนเตรียมความพร้อมให้กับเกษตรกรในพื้นที่ส่งน้ำในการวางแผนการปลูกพืช เพื่อยกระดับรายได้ให้กับเกษตรกร โดยคาดการณ์ว่าโครงการจะแล้วเสร็จในปี 2568 โดยอ่างเก็บน้ำจะสามารถส่งน้ำให้กับพื้นที่ชลประทานเดิม 3,000 ไร่ และเพิ่มพื้นที่เพาะปลูก 25,000 ไร่ครอบคลุมพื้นที่ 3 ตำบล ได้แก่ ตำบลเชียงม่วน ตำบลบ้านมาง และตำบลสระ อำเภอเชียงม่วน จังหวัดพะเยา ในฤดูแล้งสามารถส่งน้ำผ่านลำน้ำปี้ลงสู่แม่น้ำยมให้กับโครงการส่งน้ำและบำรุงรักษาแม่ยม (ฝายแม่ยม) จังหวัดแพร่ จำนวน 35,000 ไร่

ที่มา : https://www.thaigov.go.th/news/contents/details/94151