รัฐบาลไทย-ข่าวทำเนียบรัฐบาล-ธ.ก.ส. เปิดตัวประกันสุขภาพและอุบัติเหตุส่วนบุคคล คุ้มครองสูงสุด 300,000 บาท ค่าเบี้ยประกันเริ่มตั้งแต่ 4,435 บาท ซื้อง่ายตลอด 24 ชม. ผ่านแอปพลิเคชัน A Insure


วันเสาร์ที่ 8 มีนาคม 2568
08/03/2568
พิมพ์
ธ.ก.ส. เปิดตัวประกันสุขภาพและอุบัติเหตุส่วนบุคคล คุ้มครองสูงสุด 300,000 บาท ค่าเบี้ยประกันเริ่มตั้งแต่ 4,435 บาท ซื้อง่ายตลอด 24 ชม. ผ่านแอปพลิเคชัน A Insure
ธ.ก.ส.)ร่วมกับทิพยประกันภัย เพิ่มช่องทางให้ลูกค้าสามารถเลือกซื้อประกันด้วยตนเองได้สะดวกและรวดเร็วตลอด 24 ชั่วโมง ผ่านแอปพลิเคชัน “A Insure” กับประกันภัยสุขภาพและอุบัติเหตุส่วนบุคคลทิพยพรีเมี่ยม “TIP ประกันภัยสุขภาพ”
ธนาคารเพื่อการเกษตรและสหกรณ์การเกษตร (ธ.ก.ส.) ร่วมกับ บริษัท ทิพยประกันภัย จำกัด (มหาชน) เพิ่มช่องทางให้ลูกค้าสามารถเลือกซื้อประกันด้วยตนเองได้สะดวกและรวดเร็วตลอด 24 ชั่วโมง ผ่านแอปพลิเคชัน “A Insure” กับประกันภัยสุขภาพและอุบัติเหตุส่วนบุคคลทิพยพรีเมี่ยม “TIP ประกันภัยสุขภาพ” ค่าเบี้ยประกันเริ่มต้นที่ 4,435 บาทต่อปี คุ้มครองสูงสุด 300,000 บาทต่อรอบปีกรมธรรม์ หมดกังวลกับทุกค่าใช้จ่าย ทั้งกรณี  เจ็บป่วยและอุบัติเหตุด้วยวงเงินค่ารักษาพยาบาล และยังให้ความคุ้มครองกรณีเสียชีวิต ทุพพลภาพถาวรสิ้นเชิง เหมาะกับผู้ที่ต้องการความคุ้มครองยามเจ็บป่วย ผู้สมัครต้องมีอายุไม่ต่ำกว่า 16 ปี และไม่เกิน 70 ปี (ณ วันที่สมัคร) สัญชาติไทย มีสุขภาพร่างกายแข็งแรงสมบูรณ์ สมัครง่ายๆ ได้ด้วยตนเองทางแอปพลิเคชัน “A Insure” เลือกเมนูซื้อประกันภัยกรอกข้อมูล ตรวจสอบค่าเบี้ย รายละเอียดกรมธรรม์ และชำระเงินค่าประกันเสร็จแล้ว บริษัทผู้รับประกันจะส่งกรมธรรม์ฯ ให้ผ่านทาง E-mail หรือที่อยู่ที่แจ้งไว้ นอกจากนี้ ธ.ก.ส. ยังมีผลิตภัณฑ์ประกันภัยอื่นๆ ที่น่าสนใจให้ลูกค้าเลือกซื้อผ่านแอปพลิเคชัน “A Insure” ได้แก่ ประกันภัยรถยนต์ทั้งภาคบังคับและภาคสมัครใจ ประกันภัยเดินทางทั้งในและต่างประเทศ ประกันภัยอุบัติเหตุ PA Super Plus , PA MINI , PA ปลอดภัยวัยเกษียณ และประกันภัยไซเบอร์ ติดต่อสอบถามรายละเอียดเพิ่มเติม ได้ที่ ธ.ก.ส. ทุกสาขาทั่วประเทศ หรือ Call Center 02 555 0555

ที่มา : https://www.thaigov.go.th/news/contents/details/94170