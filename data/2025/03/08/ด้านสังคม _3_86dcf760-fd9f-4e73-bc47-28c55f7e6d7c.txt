รัฐบาลไทย-ข่าวทำเนียบรัฐบาล-ดีอี ร่วมงานวันสตรีสากล 2568 โอกาสและความท้าทาย สู่ความเสมอภาคของสตรีและเด็กหญิง “3 ทศวรรษปฏิญญาปักกิ่งฯ"


วันเสาร์ที่ 8 มีนาคม 2568
ดีอี ร่วมงานวันสตรีสากล 2568 โอกาสและความท้าทาย สู่ความเสมอภาคของสตรีและเด็กหญิง “3 ทศวรรษปฏิญญาปักกิ่งฯ"
ดีอี ร่วมงานวันสตรีสากล 2568 โอกาสและความท้าทาย สู่ความเสมอภาคของสตรีและเด็กหญิง “3 ทศวรรษปฏิญญาปักกิ่งฯ"
วันที่ 8 มีนาคม 2568 นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) ร่วมงานวันสตรีสากล ประจำปี 2568 (International Women's Day) “3 ทศวรรษปฏิญญาปักกิ่งฯ : โอกาสและความท้าทาย สู่ความเสมอภาคของสตรีและเด็กหญิง” โดยมี นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ เป็นประธานเปิดงาน พร้อมด้วยผู้ที่เกี่ยวข้องเข้าร่วมงาน ณ ห้องประชุมปกรณ์อังศุสิงห์ ชั้น 2 อาคารกรมพัฒนาสังคมและสวัสดิการ กระทรวง พม. สะพานขาว กรุงเทพฯ
โดยในงานมีการนำเสนอคำปราศรัยเนื่องในวันสตรีสากลของ นางสาวแพทองธาร ชินวัตร นายกรัฐมนตรี และวีดิทัศน์ เนื่องในวันสตรีสากล ประจำปี 2568 และ กิจกรรมเปิดตัวโครงการกล่องของขวัญ (Pink box) แทนความห่วงใย เสริมพลังใจ เพื่อสตรีไทยมั่นคง พร้อมการมอบโล่แสดงความขอบคุณผู้สนับสนุนกล่องของขวัญ (Pink box) และพิธีรับมอบรางวัลโล่ประกาศเกียรติคุณแก่สตรี บุคคล และหน่วยงานองค์กรดีเด่น จำนวน 16 สาขา 84 รางวัล และรางวัลเกียรติคุณพิเศษ 3 รางวัล รวมเป็น 87 รางวัล

ที่มา : https://www.thaigov.go.th/news/contents/details/94175