รัฐบาลไทย-ข่าวทำเนียบรัฐบาล-ผู้ตรวจกฤศ ลงพื้นที่ตรวจราชการประจำปีงบประมาณ 2568 รอบที่ 1 กลุ่มจังหวัดภาคเหนือตอนล่าง 2 (จังหวัดอุทัยธานี กำแพงเพชร พิจิตร และนครสวรรค์) 


วันอังคารที่ 11 มีนาคม 2568
11/03/2568
พิมพ์
ผู้ตรวจกฤศ ลงพื้นที่ตรวจราชการประจำปีงบประมาณ 2568 รอบที่ 1 กลุ่มจังหวัดภาคเหนือตอนล่าง 2 (จังหวัดอุทัยธานี กำแพงเพชร พิจิตร และนครสวรรค์)
ผู้ตรวจกฤศ ลงพื้นที่ตรวจราชการประจำปีงบประมาณ 2568 รอบที่ 1 กลุ่มจังหวัดภาคเหนือตอนล่าง 2 (จังหวัดอุทัยธานี กำแพงเพชร พิจิตร และนครสวรรค์)
วันที่ 5 - 7 มีนาคม 2568 นายกฤศ จันทร์สุวรรณ ลงพื้นที่ภาคเหนือตอนล่าง 2 โดยมี นางสาวจิตรลัดดา สุทธินันท์ นักวิเคราะห์นโยบายและแผนชำนาญการพิเศษ รักษาราชการแทนอุตสาหกรรมจังหวัดอุทัยธานี นายอุทัย สอนเทศ อุตสาหกรรมจังหวัดกำแพงเพชร นายสมปอง หวังรุ่งวิชัยศรี อุตสาหกรรมจังหวัดพิจิตร และนางสุคนธ์ทิพย์ สินวิวัฒนากูล อุตสาหกรรมจังหวัดนครสวรรค์ ให้การต้อนรับและรายงานผลการดำเนินงานของอุตสาหกรรมจังหวัด
ผู้ตรวจ กฤศฯ ได้เน้นย้ำให้สำนักงานอุตสาหกรรมจังหวัดบูรณาการทำงานร่วมกับหน่วยงานต่างๆ ทั้งภายในและภายนอกกระทรวงอุตสาหกรรมอย่างใกล้ชิด และกำชับเจ้าหน้าที่ให้กำกับ ดูแลโรงงาน เหมืองแร่ให้ปฏิบัติตามกฎหมาย ติดตามการรายงานข้อมูลผ่านระบบ iSingleForm ติดตามเรื่องร้องเรียนบนแพลตฟอร์ม ”แจ้งอุต“ พร้อมทั้งเน้นย้ำการดำเนินงานตามนโยบายของรัฐมนตรีฯ “สู้ เซฟ สร้าง” ปฏิรูปอุตสาหกรรมไทยฯ และนโยบายของปลัดกระทรวงอุตสาหกรรม “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” รวมถึงสร้างภาพลักษณ์และคุณค่าของภาคอุตสาหกรรมตามแนวอุตสาหกรรมวิถีใหม่ Mind 4 มิติ
จากนั้นคณะผู้ตรวจกฤศฯ ได้ลงพื้นที่ตรวจการประกอบกิจการของบริษัท อัครา รีซอร์สเซส จำกัด (มหาชน) ณ จังหวัดพิจิตร พร้อมรับฟังปัญหาและให้ข้อเสนอแนะในการประกอบกิจการให้เป็นไปตามกฎระเบียบข้อบังคับ เพื่อทำให้เหมืองแร่และอุตสาหกรรมต่อเนื่อง สามารถอยู่คู่กับชุมชนบริเวณโดยรอบเหมืองแร่ได้อย่างยั่งยืน

ที่มา : https://www.thaigov.go.th/news/contents/details/94240