รัฐบาลไทย-ข่าวทำเนียบรัฐบาล-“สุดาวรรณ” เผย ครม.ไฟเขียวตั้ง “ยุถิกา” นั่งเก้าอี้อธิบดี สวธ. และตั้ง “รักชนก” เป็นรองปลัด วธ.


วันอังคารที่ 11 มีนาคม 2568
“สุดาวรรณ” เผย ครม.ไฟเขียวตั้ง “ยุถิกา” นั่งเก้าอี้อธิบดี สวธ. และตั้ง “รักชนก” เป็นรองปลัด วธ.
“สุดาวรรณ” เผย ครม.ไฟเขียวตั้ง “ยุถิกา” นั่งเก้าอี้อธิบดี สวธ. และตั้ง “รักชนก” เป็นรองปลัด วธ.
“สุดาวรรณ” เผย ครม.ไฟเขียวตั้ง “ยุถิกา” นั่งเก้าอี้อธิบดี สวธ. และตั้ง “รักชนก” เป็นรองปลัด วธ.
วันที่ 11 มีนาคม 2568 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยภายหลังการประชุมคณะรัฐมนตรี (ครม.) ว่า ที่ประชุม ครม. มีมติอนุมัติตามที่เสนอแต่งตั้งข้าราชการพลเรือนสามัญ สังกัดกระทรวงวัฒนธรรม ให้ดำรงตำแหน่งประเภทบริหารระดับสูง จำนวน 2 ราย เพื่อทดแทนตำแหน่งที่ว่าง และสับเปลี่ยนหมุนเวียน ดังนี้ 1.นางยุถิกา อิศรางกูร ณ อยุธยา รองปลัดกระทรวง สำนักงานปลัดกระทรวง ดำรงตำแหน่ง อธิบดีกรมส่งเสริมวัฒนธรรม 2.นางรักชนก โคจรานนท์ ผู้ตรวจราชการกระทรวง สำนักงานปลัดกระทรวง ดำรงตำแหน่ง รองปลัดกระทรวง สำนักงานปลัดกระทรวง ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง เป็นต้นไป
รัฐมนตรีว่าการกระทรวงวัฒนธรรม กล่าวว่า การแต่งตั้งครั้งนี้ได้พิจารณาจากความเหมาะสมในภาพรวมหลายมิติทั้งด้านความเชี่ยวชาญด้านต่างๆ ความรู้และความสามารถ เพื่อให้สามารถเข้ามาสานต่อการทำงานของแต่กรมได้ทันที มีความต่อเนื่องและไม่ติดขัด เพื่อขับเคลื่อนนโยบายของรัฐบาลและของกระทรวงวัฒนธรรม

ที่มา : https://www.thaigov.go.th/news/contents/details/94261