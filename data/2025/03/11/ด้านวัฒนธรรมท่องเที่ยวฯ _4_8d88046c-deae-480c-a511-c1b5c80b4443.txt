รัฐบาลไทย-ข่าวทำเนียบรัฐบาล-​วธ.โยกย้ายวัฒนธรรมจังหวัด 7 ราย หมุนเวียนสับเปลี่ยนเพื่อขับเคลื่อนงานตามนโยบาย


วันอังคารที่ 11 มีนาคม 2568
​วธ.โยกย้ายวัฒนธรรมจังหวัด 7 ราย หมุนเวียนสับเปลี่ยนเพื่อขับเคลื่อนงานตามนโยบาย
​วธ.โยกย้ายวัฒนธรรมจังหวัด 7 ราย หมุนเวียนสับเปลี่ยนเพื่อขับเคลื่อนงานตามนโยบาย
วธ.โยกย้ายวัฒนธรรมจังหวัด 7 ราย หมุนเวียนสับเปลี่ยนเพื่อขับเคลื่อนงานตามนโยบาย
นายประสพ เรียงเงิน ปลัดกระทรวงวัฒนธรรม เปิดเผยว่า ได้ลงนามคำสั่งกระทรวงวัฒนธรรม ที่ 46/2568 เรื่อง ย้ายข้าราชการสังกัดสำนักงานปลัดกระทรวงวัฒนธรรม (สป.วธ.)ผู้ดำรงตำแหน่งประเภทอำนวยการระดับสูง จำนวน 7 ราย ได้แก่ 1. นางสาวชัยพฤกษ์ อ่อนพิมพ์ ผู้อำนวยการกองกลาง เป็นวัฒนธรรมจังหวัดสมุทรสงคราม 2. นางพนารัตน์ คนขยัน ผู้อำนวยการกองยุทธศาสตร์และแผนงาน  เป็นวัฒนธรรมจังหวัดอุบลราชธานี 3. นางนภสร โศรกศรี วัฒนธรรมจังหวัดราชบุรี เป็นวัฒนธรรมจังหวัดสระแก้ว 4. นางเบ็ญจมาส บุญเทพ วัฒนธรรมจังหวัดสุโขทัย เป็นวัฒนธรรมจังหวัดลำปาง  5. นายธวัชชัย อุบลพิทักษ์ วัฒนธรรมจังหวัดเชียงใหม่ เป็นวัฒนธรรมจังหวัดลำพูน 6. นางสิริรัตน์ โอภาพ วัฒนธรรมจังหวัดลำพูน เป็นวัฒนธรรมจังหวัดพิจิตร และ 7. นางกรวรรณ สุ่มมาตย์ วัฒนธรรมจังหวัดลำปาง เป็นวัฒนธรรมจังหวัดเชียงใหม่  ซึ่งมีผลตั้งแต่วันที่ 17 มีนาคม 2568 เป็นต้นไป
ทั้งนี้ การโยกย้ายผู้บริหารระดับสูงของ สป.วธ.ครั้งนี้ เป็นการสับเปลี่ยนหมุนเวียนการทำงานของผู้บริหารระดับกองและวัฒนธรรมจังหวัด ตามความรู้ ความสามารถ ความถนัดและความเหมาะสม รวมทั้งเสริมสร้างประสบการณ์ในการบริหารงาน ซึ่งจะทำให้การขับเคลื่อนนโยบาย แผนงานและโครงการต่างๆ ของรัฐบาลและ วธ. เป็นไปอย่างมีประสิทธิภาพและเข้มแข็งมากยิ่งขึ้น

ที่มา : https://www.thaigov.go.th/news/contents/details/94260