รัฐบาลไทย-ข่าวทำเนียบรัฐบาล-นายกรัฐมนตรี “แพทองธาร” ยืนยันข้อกล่าวอ้างการอภิปรายของ “พลเอก ประวิตร วงษ์สุวรรณ” หัวหน้าพรรคพลังประชารัฐ “ไม่เป็นความจริง”


วันจันทร์ที่ 24 มีนาคม 2568
24/03/2568
พิมพ์
นายกรัฐมนตรี “แพทองธาร” ยืนยันข้อกล่าวอ้างการอภิปรายของ “พลเอก ประวิตร วงษ์สุวรรณ” หัวหน้าพรรคพลังประชารัฐ “ไม่เป็นความจริง”
นายกรัฐมนตรี “แพทองธาร” ยืนยันข้อกล่าวอ้างการอภิปรายของ “พลเอก ประวิตร วงษ์สุวรรณ” หัวหน้าพรรคพลังประชารัฐ “ไม่เป็นความจริง”
วันนี้ (24 มีนาคม 2568) เวลา 09.19 น. ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน เขตดุสิต กรุงเทพมหานคร นางสาวแพทองธาร ชินวัตร นายกรัฐมนตรีเข้าร่วมการประชุมสภาผู้แทนราษฎร ชุดที่ 26 ปีที่ 2 ครั้งที่ 26 (สมัยสามัญประจำปีครั้งที่สอง) เป็นพิเศษ กรณีฝ่ายค้านยื่นญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล ตามมาตรา 151 ของรัฐธรรมนูญแห่งราชอาณาจักรไทย พุทธศักราช 2560 โดยนายกรัฐมนตรีได้ชี้แจงกรณีที่ พลเอก ประวิตร วงษ์สุวรรณ ส.ส.บัญชีรายชื่อ พรรคพลังประชารัฐ ได้อภิปรายประเด็นการบริหารประเทศของรัฐบาลล้มเหลว  ปัญหาปากท้องไม่ได้รับการแก้ไขอย่างที่ได้สัญญา การแก้ไขปัญหาไม่ตรงจุด ประชาชนเกิดปัญหาหนี้สินทั้งในระบบและนอกระบบ หนี้ครัวเรือนสูงถึง 104% ราคาพืชผลทางการเกษตรตกต่ำ ตลาดหุ้นดิ่ง เศรษฐกิจไทยมืดมน แต่รัฐบาลกลับนิ่งเฉย  รวมถึงนโยบายต่างประเทศและความมั่นคงที่ไม่มีประสบการณ์ และการยื่นบัญชีทรัพย์สินอันเป็นเท็จเพื่อหลีกเลี่ยงภาษี เรื่องการถือหุ้นสนามกอล์ฟอัลไพน์ ว่า
“สำหรับสมาชิกหัวหน้าพรรคพลังประชารัฐผู้อาวุโส  เมื่อกี้ดิฉันได้ฟังท่านพูดประมาณ 10 นาที และอยากจะบอกว่าสิ่งที่สมาชิกอาวุโสพูดเมื่อสักครู่นี้ ไม่เป็นความจริง”

ที่มา : https://www.thaigov.go.th/news/contents/details/94652