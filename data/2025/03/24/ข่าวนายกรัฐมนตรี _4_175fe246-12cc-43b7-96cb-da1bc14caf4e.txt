รัฐบาลไทย-ข่าวทำเนียบรัฐบาล-​นายกรัฐมนตรียืนยันอภิปราย “ที่ดินของอัลไพน์”เก่ามากย้ำครอบครัว ซื้อที่ดินทุกแปลง ตอนนายกอายุแค่11 ขวบ ระบุมีโฉนดถูกต้องตามกฎหมายทุกฉบับ 


วันจันทร์ที่ 24 มีนาคม 2568
24/03/2568
พิมพ์
​นายกรัฐมนตรียืนยันอภิปราย “ที่ดินของอัลไพน์”เก่ามากย้ำครอบครัว ซื้อที่ดินทุกแปลง ตอนนายกอายุแค่11 ขวบ ระบุมีโฉนดถูกต้องตามกฎหมายทุกฉบับ
​นายกรัฐมนตรียืนยันอภิปราย “ที่ดินของอัลไพน์”เก่ามากย้ำครอบครัว ซื้อที่ดินทุกแปลง ตอนนายกอายุแค่11 ขวบ ระบุมีโฉนดถูกต้องตามกฎหมายทุกฉบับ ย้ำทำถูกต้องตามกฎหมายและไม่เคยก้าวก่ายแทรกแซงใด ๆ
วันนี้ (24 มีนาคม 2568) เวลา 15.30 น. ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน เขตดุสิต กรุงเทพมหานคร นางสาวแพทองธาร ชินวัตร นายกรัฐมนตรีเข้าร่วมการประชุมสภาผู้แทนราษฎร ชุดที่ 26 ปีที่ 2 ครั้งที่ 26 (สมัยสามัญประจำปีครั้งที่สอง) เป็นพิเศษ กรณีฝ่ายค้านยื่นญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล ตามมาตรา 151 ของรัฐธรรมนูญแห่งราชอาณาจักรไทย พุทธศักราช 2560
โดยนายกรัฐมนตรีได้ชี้แจงกรณีถือหุ้นในบริษัท อัลไพน์กอล์ฟ แอนด์ สปอร์ตคลับ จำกัด ว่า กรณี ที่ดินของอัลไพน์เป็นเรื่องที่เกิดขึ้นมาเป็นเวลานานแล้ว ขณะที่บริษัทครอบครัวของนายกรัฐมนตรีซื้อที่ดินแปลงดังกล่าว ตนเองมีอายุเพียง 11 ขวบ และไม่ได้เป็นกรรมการบริษัทฯ ซึ่งการซื้อที่ดินทุกแปลงของครอบครัว ถูกต้องตามกฎหมาย ไม่มีการซื้อที่ดินที่ไม่มีการออกโฉนดจากหน่วยงานของรัฐ
“และขอยืนยันการซื้อที่ดินทุกแปลง ครอบครัวไม่เคยซื้อที่ดิน "ที่ไม่ได้มีการออกโฉนด" โดยหน่วยงานของรัฐ ทุกอย่างทำถูกต้องตามกฎหมาย และไม่เคยก้าวก่ายแทรกแซงใด ๆ” นายกรัฐมนตรี ย้ำ

ที่มา : https://www.thaigov.go.th/news/contents/details/94673