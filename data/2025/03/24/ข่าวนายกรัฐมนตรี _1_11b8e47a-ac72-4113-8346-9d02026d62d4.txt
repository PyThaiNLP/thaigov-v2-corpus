รัฐบาลไทย-ข่าวทำเนียบรัฐบาล-นายกรัฐมนตรี เผย ไม่ตื่นเต้นต่ออภิปรายไม่ไว้วางใจวันแรก ย้ำเตรียมข้อมูลมาชี้แจงครบถ้วน


วันจันทร์ที่ 24 มีนาคม 2568
24/03/2568
พิมพ์
นายกรัฐมนตรี เผย ไม่ตื่นเต้นต่ออภิปรายไม่ไว้วางใจวันแรก ย้ำเตรียมข้อมูลมาชี้แจงครบถ้วน
นายกรัฐมนตรี เผย ไม่ตื่นเต้นต่ออภิปรายไม่ไว้วางใจวันแรก ย้ำเตรียมข้อมูลมาชี้แจงครบถ้วน
วันนี้ (24 มีนาคม 2568) เวลา 08.10 น. ณ อาคารรัฐสภา ถนนสามเสน เขตดุสิต กรุงเทพมหานคร นางสาวแพทองธาร ชินวัตร นายกรัฐมนตรี ให้สัมภาษณ์ผู้สื่อข่าวก่อนการประชุมสภาผู้แทนราษฎร ชุดที่ 26 ปีที่ 2 ครั้งที่ 26 (สมัยสามัญประจำปีครั้งที่สอง) เป็นพิเศษ กรณีฝ่ายค้านยื่นญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคลว่า เมื่อคืนที่ผ่านมาหลับสบายดี และไม่รู้สึกตื่นเต้นหรือกังวล แต่วันนี้อาจจะตื่นเช้าก่อนเวลาปลุกเล็กน้อย พร้อมกล่าวย้ำถึงการอภิปรายไม่ไว้วางใจว่า ไม่มีอะไร ซึ่งได้ทำงานตามนโยบายของรัฐบาล หากมีคำถามเกี่ยวกับงบประมาณก็เตรียมข้อมูลเรื่องตัวเลขไว้ชี้แจงอย่างครบถ้วน แต่ในประเด็นอื่น ๆ ไม่มีอะไรมาก ทั้งนี้ หากมีการพาดพิงตระกูลชินวัตร ก็จะตอบตามข้อมูล และไม่ได้รู้สึกเป็นกังวลต่อการอภิปราย ส่วนเรื่องกรณีที่ฝ่ายค้านจะยื่นต่อ ปปช.เพื่อตรวจสอบนั้น ตอนนี้ยังไม่ทราบว่ามีเรื่องอะไรบ้าง แต่หาก ปปช.ให้รายงานเพิ่มก็พร้อมจะรายงานต่อ ปปช.ต่อไป

ที่มา : https://www.thaigov.go.th/news/contents/details/94646