รัฐบาลไทย-ข่าวทำเนียบรัฐบาล-สนข. เชิญชวนแสดงความคิดเห็นของผู้มีส่วนเกี่ยวข้องกับร่างพระราชบัญญัติระเบียงเศรษฐกิจพิเศษภาคใต้ พ.ศ. ....


วันจันทร์ที่ 24 มีนาคม 2568
สนข. เชิญชวนแสดงความคิดเห็นของผู้มีส่วนเกี่ยวข้องกับร่างพระราชบัญญัติระเบียงเศรษฐกิจพิเศษภาคใต้ พ.ศ. ....
....
สำนักงานนโยบายและแผนการขนส่งและจราจร (สนข.) กระทรวงคมนาคม ได้จัดทำร่างพระราชบัญญัติ (พ.ร.บ.) ระเบียงเศรษฐกิจพิเศษภาคใต้ พ.ศ. .... ซึ่งเป็นการดำเนินงานตามนโยบายของรัฐบาล     ในการดำเนินโครงการศึกษาโครงการโครงสร้างพื้นฐานด้านการคมนาคมขนส่ง เพื่อพัฒนาระเบียงเศรษฐกิจภาคใต้เพื่อเชื่อมโยงการขนส่งระหว่างอ่าวไทยและอันดามัน (โครงการแลนด์บริดจ์) ดังนั้น เพื่อให้เป็นไปตามขั้นตอนของกฎหมายตามแนวทางการรับฟังความคิดเห็นประกอบการจัดทำและเสนอร่างกฎหมายตามบทบัญญัติมาตรา 77 ของรัฐธรรมนูญแห่งราชอาณาจักรไทย 2560
สนข. จึงประกาศรับฟังความคิดเห็นของผู้ที่เกี่ยวข้องกับร่าง พ.ร.บ. ระเบียงเศรษฐกิจพิเศษภาคใต้ พ.ศ. .... ตั้งแต่วันศุกร์ที่ 21 มีนาคม ถึงวันอาทิตย์ที่ 20 เมษายน 2568 รวม 31 วัน เพื่อให้การนำเสนอร่าง พ.ร.บ. มีข้อมูลประกอบการพิจารณาซึ่งครอบคลุมความคิดเห็นของผู้ที่เกี่ยวข้องอย่างรอบด้าน โดยสามารถแสดงความคิดเห็นผ่านเว็บไซต์ระบบกลางทางกฎหมาย https://www.law.go.th/ และผ่านการเชื่อมต่อเว็บไซต์กระทรวงคมนาคม https://www.mot.go.th และเว็บไซต์ สนข. https://www.otp.go.th หัวข้อ “การรับฟังความคิดเห็นร่าง พ.ร.บ. ระเบียงเศรษฐกิจพิเศษภาคใต้ พ.ศ. ....” เพื่อรวบรวมความคิดเห็นมาประกอบการพิจารณาปรับปรุงร่างพระราชบัญญัติดังกล่าวให้มีความสมบูรณ์และมีประสิทธิภาพต่อไป

ที่มา : https://www.thaigov.go.th/news/contents/details/94657