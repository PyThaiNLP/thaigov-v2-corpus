รัฐบาลไทย-ข่าวทำเนียบรัฐบาล-รัฐมนตรีฯ “สรวงศ์” เปิดงาน “สืบสานวัฒนธรรมเบื้องบูรพา และงานกาชาดจังหวัดสระแก้ว” อย่างเป็นทางการ


วันอาทิตย์ที่ 2 มีนาคม 2568
รัฐมนตรีฯ “สรวงศ์” เปิดงาน “สืบสานวัฒนธรรมเบื้องบูรพา และงานกาชาดจังหวัดสระแก้ว” อย่างเป็นทางการ
รัฐมนตรีฯ “สรวงศ์” เปิดงาน “สืบสานวัฒนธรรมเบื้องบูรพา และงานกาชาดจังหวัดสระแก้ว” อย่างเป็นทางการ
วันที่ 28 กุมภาพันธ์ 2568 นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานพิธีเปิด งาน "สืบสานวัฒนธรรมเบื้องบูรพา และงานกาชาดจังหวัดสระแก้ว" โดยมี นายปริญญา โพธิสัตย์ ผู้ว่าราชการจังหวัดสระแก้ว นางเยาวรัตน์ โพธิสัตย์ นายกเหล่ากาชาดจังหวัดสระแก้ว และ หน่วยงานที่เกี่ยวข้อง เข้าร่วมพิธี
ภายในงานยังได้รับเกียรติจาก คุณแม่ขวัญเรือน เทียนทอง นายกสมาคมสตรีจังหวัดสระแก้ว ร่วมเป็นเกียรติในการตัดริบบิ้นเปิดงาน ท่านกลางประชาชนที่เข้ามาร่วมงานคับคั่ง อย่างอบอุ่น
สำหรับงานกาชาดสระแก้ว 2568 จัดขึ้นในวันที่ 28 กุมภาพันธ์ – 8 มีนาคม 2568 ณ อุทยานพุทธมณฑลสระแก้ว ตำบลท่าเกษม พร้อมชมกิจกรรมและการแสดงจากศิลปิน ได้แก่
28 ก.พ. – พิธีเปิดงาน & การแสดงแบบผ้าไทย
1 มี.ค. – เจ เจตริน
2 มี.ค. – หนิง ปัทมา
3 มี.ค. – วง PN แบน
4 มี.ค. – ก้องห้วยไร่
5 มี.ค. – การแสดง Cover Dance รำพื้นบ้านสระแก้ว & วง น.มิวสิค
6 มี.ค. – มีนตรา อินทิรา
7 มี.ค. – ประกวดร้องเพลงผู้นำท้องที่
8 มี.ค. – เบิ้ล ปทุมราช & พิธีปิด (วันออกสลากกาชาด)

ที่มา : https://www.thaigov.go.th/news/contents/details/93968