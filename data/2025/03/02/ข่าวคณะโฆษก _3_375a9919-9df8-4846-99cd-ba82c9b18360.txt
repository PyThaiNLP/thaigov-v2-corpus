รัฐบาลไทย-ข่าวทำเนียบรัฐบาล-“จิรายุ” เผยเลขา สมช.พร้อมรองผบ.ตร.กลับถึงไทยแล้วเช้านี้ พร้อมส่งคลิปสรุปชาวอุยกูร์กลับมาตุภูมิเรียบร้อย ล่าสุด รมว.ยุติธรรมหารือเตรียมมอบ มท.4 และโฆษกรัฐบาล พร้อมสื่อมวลชนร่วมกัน


วันอาทิตย์ที่ 2 มีนาคม 2568
02/03/2568
พิมพ์
“จิรายุ” เผยเลขา สมช.พร้อมรองผบ.ตร.กลับถึงไทยแล้วเช้านี้ พร้อมส่งคลิปสรุปชาวอุยกูร์กลับมาตุภูมิเรียบร้อย ล่าสุด รมว.ยุติธรรมหารือเตรียมมอบ มท.4 และโฆษกรัฐบาล พร้อมสื่อมวลชนร่วมกัน
“จิรายุ” เผยเลขา สมช.พร้อมรองผบ.ตร.กลับถึงไทยแล้วเช้านี้ พร้อมส่งคลิปสรุปชาวอุยกูร์กลับมาตุภูมิเรียบร้อย ล่าสุด รมว.ยุติธรรมหารือเตรียมมอบ มท.4 และโฆษกรัฐบาล พร้อมสื่อมวลชนร่วมกัน กลับไปตรวจสอบภายใน 30 วัน
วันนี้ (2 มีนาคม 2568) นายจิรายุ ห่วงทรัพย์ โฆษกประจำสำนักนายกรัฐมนตรีเปิดเผยว่า นายฉัตรชัย บางชวด เลขาธิการสภาความมั่นคงแห่งชาติ (สมช. ) และพลตำรวจเอกไกรบุญ ทรวดทรง รองผู้บัญชาการตำรวจแห่งชาติ พร้อมคณะ เดินทางกลับถึงกรุงเทพมหานครเมื่อช่วงเช้ามืดที่ผ่านมาแล้ว โดยคณะทำงานจะสรุปรายละเอียดผลการดำเนินงาน รายงานต่อนายกรัฐมนตรีให้ทราบต่อไป ขณะที่ เช้านี้ คณะทำงานใน ภารกิจ "11ปีที่เป็นไปได้ในการกลับสู่บ้านเกิด“ (11 Year Mission possible ) ได้จัดทำคลิปวิดีโอความยาว 1.52 นาที เพื่อให้เห็นถึงขั้นตอนและวิธีในการทำงาน และผลของการส่งชาวอุยกูร์กลับสู่บ้านเกิด อย่างปลอดภัย
นายจิรายุ กล่าวต่อไปว่า พ.ต.อ.ทวี สอดส่อง รัฐมนตรีว่าการกระทรวงยุติธรรม ได้หารือกับคณะทำงาน โดยจะกำหนดวันและเวลาในการเดินทางกลับไปประเทศจีน มลฑลซินเจียง เพื่อติดตามตรวจสอบถึงสภาพความเป็นอยู่ของชาวอุยกรู์ ที่ไทยส่งกลับบ้านเกิดตามที่รัฐบาลจีนได้ให้พันธสัญญาไว้กับไทยภายในเวลา 15 -30 วันนับจากนี้ โดยพ.ต.อ.ทวี สอดส่อง ได้เสนอเพิ่มเติม มอบหมายเบื้องต้นให้รัฐมนตรีช่วยว่าการกระทรวงมหาดไทย นางสาวธีรรัตน์ สำเร็จวาณิชย์ (มท.4)และมอบหมายให้ตนไปร่วมกันพิจารณาถึงกำหนดการที่จะเดินทางไปประเทศจีนและขอให้ประสานงาน เพื่อให้สามารถนำสื่อมวลชนของไทยร่วมสังเกตการณ์ด้วย“นายจิรายุกล่าว

ที่มา : https://www.thaigov.go.th/news/contents/details/93959