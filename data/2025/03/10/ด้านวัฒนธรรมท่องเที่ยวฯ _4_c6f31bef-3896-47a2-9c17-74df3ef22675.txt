รัฐบาลไทย-ข่าวทำเนียบรัฐบาล-งดงาม “พลภูมิ” ผู้ช่วย รมต.วัฒนธรรม นั่งช้างนำริ้วขบวนแห่เครื่องสักการะโบราณล้านนา - ขบวนช้างเจ้าหลวง ขบวนตุงหลวงสักการะบูชาองค์พระธาตุช่อแฮ


วันจันทร์ที่ 10 มีนาคม 2568
งดงาม “พลภูมิ” ผู้ช่วย รมต.วัฒนธรรม นั่งช้างนำริ้วขบวนแห่เครื่องสักการะโบราณล้านนา - ขบวนช้างเจ้าหลวง ขบวนตุงหลวงสักการะบูชาองค์พระธาตุช่อแฮ
งดงาม “พลภูมิ” ผู้ช่วย รมต.วัฒนธรรม นั่งช้างนำริ้วขบวนแห่เครื่องสักการะโบราณล้านนา - ขบวนช้างเจ้าหลวง ขบวนตุงหลวงสักการะบูชาองค์พระธาตุช่อแฮ ชวนเที่ยว “ประเพณีไหว้พระธาตุช่อแฮ เมืองแพร่แห่ตุงหลวง” จัดยิ่งใหญ่ 9 วัน 9 คืน หนุนยกระดับประเพณีไทย
งดงาม “พลภูมิ” ผู้ช่วย รมต.วัฒนธรรม นั่งช้างนำริ้วขบวนแห่เครื่องสักการะโบราณล้านนา - ขบวนช้างเจ้าหลวง ขบวนตุงหลวงสักการะบูชาองค์พระธาตุช่อแฮ ชวนเที่ยว “ประเพณีไหว้พระธาตุช่อแฮ เมืองแพร่แห่ตุงหลวง” จัดยิ่งใหญ่ 9 วัน 9 คืน หนุนยกระดับประเพณีไทยให้โด่งดัง ชูเป็นหมุดหมายนักท่องเที่ยวที่ต้องมาเที่ยว
เมื่อวันที่ 8 มีนาคม 2568 นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดงานประเพณีไหว้พระธาตุช่อแฮ เมืองแพร่แห่ตุงหลวง ประจำปี 2568 ซึ่งจังหวัดแพร่ร่วมกับวัดพระธาตุช่อแฮ (พระอารามหลวง) องค์การบริหารส่วนจังหวัดแพร่ เทศบาลตำบลช่อแฮ หน่วยงานภาครัฐและเอกชน องค์กรปกครองส่วนท้องถิ่นในจังหวัด จัดระหว่างวันที่ 5 - 13 มีนาคม 2568 โดยมีนายสมชัย เลิศประสิทธิพันธ์ ผู้ว่าราชการจังหวัดแพร่ นายสถาพร เที่ยงธรรม ผู้ตรวจราชการกระทรวงวัฒนธรรม นายพงศกร รัตนเรืองวัฒนา ข้าราชการการเมืองประจำสำนักเลขาธิการนายกรัฐมนตรี ปฏิบัติหน้าที่กระทรวงวัฒนธรรม วัฒนธรรมจังหวัดในพื้นที่ภาคเหนือ สมาชิกสภาผู้แทนราษฎรจังหวัดแพร่ สภาวัฒนธรรมจังหวัดแพร่ หัวหน้าส่วนราชการ เครือข่ายทางวัฒนธรรม ประชาชน และสื่อมวลชน เข้าร่วม ณ วัดพระธาตุช่อแฮ (พระอารามหลวง)  จังหวัดแพร่
นายพลภูมิ กล่าวว่า รัฐบาลมีนโยบายส่งเสริมการท่องเที่ยวและ Soft Power ให้เป็นที่รู้จักแพร่หลายไปสู่ระดับนานาชาติ ประกอบกับกระทรวงวัฒนธรรมโดยนางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม มุ่งเน้นขับเคลื่อน "วัฒนธรรมขับเคลื่อนเศรษฐกิจ" ผลักดันทุนทางวัฒนธรรมสู่ทุนเศรษฐกิจ โดยส่งเสริมเฟสติวัล - เทศกาลประเพณี เพื่อยกระดับเทศกาล ประเพณี สร้างมูลค่าและคุณค่าให้เทศกาลประเพณีไทยและส่วเสริมให้ประเทศไทยเป็นหมุดหมายของนักท่องเที่ยวทั่วโลก เพื่อสร้างงาน สร้างรายได้สู่ชุมชน กระตุ้นเศรษฐกิจ ตลอดจนสร้างภาพลักษณ์ที่ดีในเวทีนานาชาติ
ผู้ช่วยรัฐมนตรีประจำ วธ. กล่าวอีกว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานน้ำสรงพระธาตุช่อแฮและผ้าไตร สมโภชพระธาตุช่อแฮในงานประเพณีไหว้พระธาตุช่อแฮ เมืองแพร่แห่ตุงหลวง วันที่ 10 มีนาคม 2568 เนื่องจากวัดพระธาตุช่อแฮ (พระอารามหลวง) จังหวัดแพร่ ประดิษฐานพระธาตุช่อแฮ ซึ่งเป็นพระธาตุประจำปีเกิดผู้ที่เกิดปีขาล (ปีเสือ) มีความเชื่อว่า พระธาตุช่อแฮเป็นเจดีย์ที่ประดิษฐานพระเกศาธาตุของพระพุทธเจ้า ปัจจุบันเป็นวัดที่ศักดิ์สิทธิ์เป็นที่พึ่งทางใจของพุทธศาสนิกชนจังหวัดแพร่และเป็นสถานที่ที่สำคัญแก่การสักการะเมื่อเดินทางมาจังหวัดแพร่
“ประเพณีการกราบไหว้พระธาตุช่อแฮ นับเป็นประเพณีสำคัญของจังหวัดแพร่ เป็นที่ยึดเหนี่ยวจิตใจและสืบสานวัฒนธรรมประเพณีให้คงอยู่และส่งเสริมเศรษฐกิจให้กับชุมชน ที่สำคัญเป็นประเพณีที่ถือปฏิบัติสืบต่อมา เนื่องจากพระธาตุช่อแฮได้รับการบูรณปฏิสังขรณ์มาตลอด จึงจัดงานสมโภชการบูรณะ ใช้ชื่องานว่า งานประเพณีไหว้พระธาตุช่อแฮ เมืองแพร่แห่ตุงหลวง คำว่า ไหว้พระธาตุช่อแฮ คือแสดงความเคารพนอบนพบูชา ส่วนคำว่า เมืองแพร่ คือคนทั้งเมืองแพร่ แห่ตุงหลวง คือแห่ตุงที่สมเด็จย่าพระราชทานให้นำมาถวายพระธาตุช่อแฮ ส่วนตุง แสดงถึงชัยชนะจึงนำมาเป็นชื่องานจนถึงปัจจุบัน” นายพลภูมิ กล่าว
ในปี 2568 ขยายจัดงานเป็น 9 วัน 9 คืน เพื่อส่งเสริมให้ชุมชนในพื้นที่มีส่วนร่วมมากขึ้น มีไฮไลท์ อาทิ วันที่ 6 - 7 มีนาคม ขบวนเที่ยวชุมชน ยลวิถี และคัวตานหัววัดตำบลป่าแดง และตำบลช่อแฮ และวันที่ 8 มีนาคม วันเปิดงานมีริ้วขบวนแห่เครื่องสักการะองค์พระธาตุช่อแฮอย่างยิ่งใหญ่สวยงามตามแบบโบราณล้านนา ขบวนช้างเจ้าหลวง ขบวนอัญเชิญผ้าห่มองค์พระธาตุ ขบวนแห่เครื่องสักการะของศรัทธาประชาชนในพื้นที่ และพิธีห่มผ้าองค์ พระธาตุช่อแฮ การแสดงแสง สี เสียง เล่าขานตำนานพระธาตุช่อแฮ การแสดงทางศิลปวัฒนธรรมและมหรสพสมโภช การแสดงของศิลปินที่มีชื่อเสียง การจัดข่วงวัฒนธรรมเมืองแป้จำหน่ายสินค้าทางวัฒนธรรม และสาธิตภูมิปัญญาทางวัฒนธรรม การประกวดทางศิลปวัฒนธรรม อาทิ ประกวดตุงมงคล ประกวดตีกลองปูจา ประกวดฟ้อนกลองอืด ประกวดเทศน์มหาชาติ ประกวดร้องเพลงลูกทุ่งพร้อมหางเครื่อง ประกวดเทพบุตรอุบาสก-เทพธิดาอุบาสิกา และการแสดงลานหุ่นโคมไฟ “นฤมิตจักรราศี 12 ปีนักษัตร” เป็นต้น

ที่มา : https://www.thaigov.go.th/news/contents/details/94200