รัฐบาลไทย-ข่าวทำเนียบรัฐบาล-"อนุทิน" แสดงความเสียใจผู้เสียชีวิตและบาดเจ็บจากเหตุระเบิดสุไหงโกลก มอบผู้ว่านราธิวาสดูแลเยียวยา รักษาพยาบาล ย้ำฝ่ายปกครอง กำลังพล อส. ดูแลประชาชน ยกความปลอดภัยสูงสุด


วันจันทร์ที่ 10 มีนาคม 2568
09/03/2568
พิมพ์
"อนุทิน" แสดงความเสียใจผู้เสียชีวิตและบาดเจ็บจากเหตุระเบิดสุไหงโกลก มอบผู้ว่านราธิวาสดูแลเยียวยา รักษาพยาบาล ย้ำฝ่ายปกครอง กำลังพล อส. ดูแลประชาชน ยกความปลอดภัยสูงสุด
"อนุทิน" แสดงความเสียใจผู้เสียชีวิตและบาดเจ็บจากเหตุระเบิดสุไหงโกลก มอบผู้ว่านราธิวาสดูแลเยียวยา รักษาพยาบาล ย้ำฝ่ายปกครอง กำลังพล อส. ดูแลประชาชน ยกความปลอดภัยสูงสุด
น.ส.ไตรศุลี ไตรสรณกุล เลขานุการ รมว.มหาดไทย และ โฆษกกระทรวงมหาดไทย เปิดเผยว่า นายอนุทิน ชาญวีรกูล รองนายกรัฐมนตรีและ รมว.มหาดไทย ได้รับรายงานกรณีเกิดเหตุระเบิดบริเวณหน้าที่ว่าการอำเภอสุไหงโกลก อ.สุไหงโกลก จ.นราธิวาส ในช่วงค่ำที่ผ่านมา ซึ่งเบื้องต้นทราบว่ามีผู้ได้รับบาดเจ็บเป็นกำลังพล อส. อำเภอสุไหงโกลก บาดเจ็บ 8 นาย เสียชีวิต 1 นาย
ขณะนี้ เจ้าหน้าที่ทหาร ตำรวจและฝ่ายปกครอง กำลังสนธิกำลังเข้าตรวจสอบพื้นที่ พร้อมมีการแจ้งเตือนประชาชนในพื้นที่ให้หลีกเลี่ยงการสัญจรในเส้นทางใกล้จุดเกิดเหตุ ระมัดระวังในการเดินทาง ควรอยู่ในที่ตั้งหากพบวัตถุต้องสงสัยใดให้แจ้งเจ้าหน้าที่ผ่านสายด่วน 191 หรือ 1341 ตลอด 24 ชั่วโมง
"นายอนุทิน แสดงความเสียใจอย่างสุดซึ้งต่อครอบครัวผู้เสียชีวิต และมีความห่วงใยผู้ได้รับบาดเจ็บทุกนาย ขอให้นายอำเภอ ผู้ว่าราชการจังหวัด ในพื้นที่ดูแลในด้านการเยียวยา การดูแลรักษาพยาบาลตามระเบียบที่เกี่ยวข้องอย่างเต็มที่" น.ส.ไตรศุลี กล่าว
น.ส.ไตรศุลี กล่าวว่า นายอนุทิน ได้มีความห่วงใยประชาชนและเจ้าหน้าที่ในพื้นที่ทุกคน โดยมอบให้ผู้ว่าราชการจังหวัดนราธิวาสดูแลการส่งเจ้าหน้าที่ฝ่ายปกครอง กำลังพล อส. สนับสนุนภารกิจการดูแลความสงบ ความปลอดภัยของประชาชนจากเหตุการณ์นี้อย่างเต็มที่ ขณะเดียวกันขอให้ใช้ความระมัดระวัง ปฏิบัติทุกภารกิจตามขั้นตอนโดยให้ความสำคัญสูงสุดกับความปลอดภัยของเจ้าหน้าที่ทุกคน

ที่มา : https://www.thaigov.go.th/news/contents/details/94189