รัฐบาลไทย-ข่าวทำเนียบรัฐบาล-ดีอี - ปภ. ร่วมลงนาม MOU ขับเคลื่อนการใช้ระบบ e-Office


วันจันทร์ที่ 10 มีนาคม 2568
ดีอี - ปภ. ร่วมลงนาม MOU ขับเคลื่อนการใช้ระบบ e-Office
ดีอี - ปภ. ร่วมลงนาม MOU ขับเคลื่อนการใช้ระบบ e-Office
วันที่ 10 มีนาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วยนายภาสกร บุญญลักษณ์ อธิบดีกรมป้องกันและบรรเทาสาธารณภัย (ปภ.) ร่วมลงนามในบันทึกข้อตกลงความร่วมมือ (MOU) ระหว่าง กระทรวงดิจิทัลเพื่อเศรษฐกิจและสังคม กับ กรมป้องกันและบรรเทาสาธารณภัย (ปภ.) เรื่อง การใช้งานระบบ e-Office ภายใต้งานบริการคลาวด์กลางภาครัฐ (GDCC) เพื่อขับเคลื่อนนโยบายรัฐบาลดิจิทัล ผลักดันการใช้เทคโนโลยีดิจิทัลในการบริหารจัดการเอกสารของหน่วยงานภาครัฐ ซึ่งจะช่วยเพิ่มประสิทธิภาพในการทำงาน ลดการใช้กระดาษ และอำนวยความสะดวกในการเข้าถึงข้อมูลระหว่างหน่วยงาน ด้วยความรวดเร็ว ปลอดภัย และมีประสิทธิภาพมากขึ้น โดยมี นางสาวพิยะดา สุดกังวาล ที่ปรึกษาด้านการสื่อสารกระทรวงดีอี พร้อมด้วยผู้ที่เกี่ยวข้องเข้าร่วม ณ ห้องประชุม 1 ปภ. อาคาร 3 ชั้น 5 กรมป้องกันและบรรเทาสาธารณภัย

ที่มา : https://www.thaigov.go.th/news/contents/details/94230