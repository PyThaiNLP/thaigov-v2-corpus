รัฐบาลไทย-ข่าวทำเนียบรัฐบาล-ยุติธรรม หารือ 4 หน่วยงาน ดีเอสไอ-สำนักงาน ป.ป.ส.-กรมศุลกากร-สำนักงานตำรวจแห่งชาติ ร่วมแก้ไขปัญหาภัยจากบุหรี่ไฟฟ้า


วันจันทร์ที่ 10 มีนาคม 2568
10/03/2568
พิมพ์
ยุติธรรม หารือ 4 หน่วยงาน ดีเอสไอ-สำนักงาน ป.ป.ส.-กรมศุลกากร-สำนักงานตำรวจแห่งชาติ ร่วมแก้ไขปัญหาภัยจากบุหรี่ไฟฟ้า
ยุติธรรม หารือ 4 หน่วยงาน ดีเอสไอ-สำนักงาน ป.ป.ส.-กรมศุลกากร-สำนักงานตำรวจแห่งชาติ ร่วมแก้ไขปัญหาภัยจากบุหรี่ไฟฟ้า
ในวันจันทร์ที่ 10 มีนาคม 2568 เวลา 10.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมหารือแนวทางการแก้ไขปัญหาภัยจากบุหรี่ไฟฟ้า ครั้งที่ 1/2568 โดยมี นายนิยม เติมศรีสุข ผู้ช่วยรัฐมนตรีประจำกระทรวงยุติธรรม พันตำรวจโท อนุรักษ์ โรจนนิรันดร์กิจ รองอธิบดีกรมสอบสวนคดีพิเศษ นายมานะ ศิริพิทยาวัฒน์ รองเลขาธิการ ป.ป.ส. พลตำรวจตรี พัฒนศักดิ์ บุบผาสุวรรณ ผู้บังคับการกองบังคับการปราบปรามการกระทำผิดเกี่ยวกับการคุ้มครองผู้บริโภค  พร้อมด้วยผู้แทนจากกรมสอบสวนคดีพิเศษ สำนักงาน ป.ป.ส. กรมศุลกากร สำนักงานตำรวจแห่งชาติ พร้อมด้วยเจ้าหน้าที่ที่เกี่ยวข้อง เข้าร่วมฯ ณ ห้องประชุม 10-08 ชั้น 10 อาคารกระทรวงยุติธรรม
ในการนี้ รัฐมนตรีว่าการกระทรวงยุติธรรม ได้หารือเรื่องมาตรการทางกฎหมาย ปัญหาและอุปสรรคในการดำเนินการแก้ไขปัญหาภัยจากบุหรี่ไฟฟ้า และให้ข้อเสนอแนะเรื่องแนวทางการป้องกัน และแก้ไขปัญหาการลักลอบนำเข้า การจำหน่าย และครอบครองบุหรี่ไฟฟ้า โดยขอให้กรมสอบสวนคดีพิเศษ และกรมศุลกากร ร่วมกันสอดส่อง และป้องกันการลักลอบนำเข้าบุหรี่ไฟ้ฟ้าที่ผิดกฎหมาย รวมถึงกำหนดหลักเกณฑ์กลางในการประเมินราคาและอากรเพื่อดำเนินคดีกับผู้กระทำความผิดภายหลังจับกุมการลักลอบนำเข้าบุหรี่ไฟฟ้าผิดกฎหมายให้เป็นมาตรฐานเดียวกันทั่วประเทศ รวมถึงให้นำคดีเกี่ยวกับบุหรี่ไฟฟ้าขึ้นสู่กระบวนการในชั้นศาล โดยไม่ให้มีการระงับคดีในชั้นศุลกากร ในการนี้มอบหมายให้หารือหน่วยงานที่เกี่ยวข้องเพิ่มเติม เพื่อกำหนดและวางมาตรการการห้ามนำเข้า และการใช้บุหรี่ไฟฟ้าในประเทศไทยของกลุ่มนักท่องเที่ยวต่างชาติที่เดินทางมาท่องเที่ยวในประเทศไทย เด็กและเยาวชน ตลอดจนเน้นย้ำให้สำนักงาน ป.ป.ส. เร่งสร้างการรับรู้เกี่ยวกับโทษของบุหรี่ไฟฟ้า โดยเฉพาะในกลุ่มของเด็กและเยาวชน ทั้งนี้ รัฐมนตรีว่าการกระทรวงยุติธรรม เตรียมจะหารือกับประธานาธิบดีประเทศจีนในเรื่องตัดตอนการลักลอบนำเข้าบุหรี่ไฟฟ้าจากประเทศต้นทางอีกด้วย

ที่มา : https://www.thaigov.go.th/news/contents/details/94231