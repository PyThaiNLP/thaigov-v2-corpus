รัฐบาลไทย-ข่าวทำเนียบรัฐบาล-ผู้ปกครองเฮ! “วราวุธ” เผย สธค. -โรงรับจำนำเพื่อสังคม สังกัด พม. ฟรีดอกเบี้ย 5 เดือนเต็ม รับเปิดเทอม


วันจันทร์ที่ 10 มีนาคม 2568
ผู้ปกครองเฮ! “วราวุธ” เผย สธค. -โรงรับจำนำเพื่อสังคม สังกัด พม. ฟรีดอกเบี้ย 5 เดือนเต็ม รับเปิดเทอม
ผู้ปกครองเฮ! “วราวุธ” เผย สธค. -โรงรับจำนำเพื่อสังคม สังกัด พม. ฟรีดอกเบี้ย 5 เดือนเต็ม รับเปิดเทอม
วันที่ 9 มีนาคม 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ทางสถานธนานุเคราะห์ (สธค.) โรงรับจำนำเพื่อสังคม สังกัดกรมพัฒนาสังคมและสวัสดิการ (พส.)กระทรวงการพัฒนาสังคมและความมั่นคงของมนุษย์ (พม.) ซึ่งปัจจุบันเปิดให้บริการพี่น้องประชาชนแล้ว 47 สาขา 14 จังหวัด ได้แก่ กรุงเทพมหานคร ปทุมธานี นนทบุรี สมุทรปราการ ระยอง ลำพูน สุราษฎร์ธานี อุดรธานี พิษณุโลก พระนครศรีอยุธยา ชลบุรี สุพรรณบุรี ราชบุรี ลพบุรี
ล่าสุด สธค. มีมาตรการช่วยเหลือประชาชน เนื่องในโอกาสครบรอบ 70 ปี ด้วยโปรโมชั่นพิเศษ "ฟรีดอกเบี้ย 5 เดือน" วงเงินจำนำสูงสุด 1,000 บาท เพื่อเป็นการบรรเทาภาระทางการเงินให้กับประชาชนผู้มีรายได้น้อยที่ต้องการแหล่งเงินทุนระยะสั้นในช่วงเปิดภาคการศึกษา เพื่อการสนับสนุนนโยบายรัฐบาลในการพัฒนาเศรษฐกิจฐานรากเป็นกลไกสำคัญในการกระจายความช่วยเหลือทางเศรษฐกิจ โปรโมชั่นพิเศษนี้ สำหรับประชาชนผู้ที่มาใช้บริการจำนำ ตั้งแต่วันที่ 1 เมษายน - 31 พฤษภาคม 2568 ในวงเงินจำนำ สูงสุดไม่เกิน 1,000 บาท โดยรับสิทธิพิเศษ ฟรีดอกเบี้ย 5 เดือนเต็ม ทั้งนี้ สามารถสอบถามข้อมูลเพิ่มเติมได้ที่ 02-281-5888
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #สธค #โรงรับจำนำเพื่อสังคม #ฟรีดอกเบี้ย #สถานธนานุเคราะห์

ที่มา : https://www.thaigov.go.th/news/contents/details/94204