รัฐบาลไทย-ข่าวทำเนียบรัฐบาล-นายกรัฐมนตรีกล่าวในวันอีฎิ้ลฟิตริ ฮ.ศ.1446 ส่งความรัก  ความปรารถนาดียังชาวไทยมุสลิมทุกคน ชื่นชมศรัทธาที่เข้มแข็ง ความอดทน อดกลั้น ความมุ่งมั่น เสียสละ 


วันอาทิตย์ที่ 30 มีนาคม 2568
30/03/2568
พิมพ์
นายกรัฐมนตรีกล่าวในวันอีฎิ้ลฟิตริ ฮ.ศ.1446 ส่งความรัก  ความปรารถนาดียังชาวไทยมุสลิมทุกคน ชื่นชมศรัทธาที่เข้มแข็ง ความอดทน อดกลั้น ความมุ่งมั่น เสียสละ
นายกรัฐมนตรีกล่าวในวันอีฎิ้ลฟิตริ ฮ.ศ.1446 ส่งความรัก  ความปรารถนาดียังชาวไทยมุสลิมทุกคน ชื่นชมศรัทธาที่เข้มแข็ง ความอดทน อดกลั้น ความมุ่งมั่น เสียสละ
วันนี้ (30 มีนาคม 2568) เวลา 20.00 น. ณ ห้องสีม่วง ตึกไทยคู่ฟ้า ทำเนียบรัฐบาล นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นางสาวแพทองธาร ชินวัตร นายกรัฐมนตรี กล่าวเนื่องในวันอีฏิ์ลฟิตริ ประจำปี พ.ศ. 2568 ฮิจเราะห์ศักราช 1446   โดยมีใจความว่า  ขอส่งความปรารถนาดีมายังชาวไทยมุสลิมทุกคนทั้งที่พำนักในประเทศ ไทยและในต่างประเทศ   วันอีฏิ์ลฟิตริ เป็นวาระแห่งการเฉลิมฉลองวันสิ้นสุดการถือศีลอดในเดือนรอมฎอน ซึ่งชาวมุสลิมได้ปฏิบัติศาสนกิจได้อย่างสมบูรณ์ ถือเป็นการก้าวข้ามผ่านการทดสอบที่พิสูจน์ถึงความศรัทธาอันเข้มแข็ง ความอดทน อดกลั้น ความมุ่งมั่น เสียสละ
นายกรัฐมนตรี กล่าวชื่นชมถึงจิตใจที่บริสุทธิ์และความมุ่งหมายในการทำคุณงามความดี เพื่อน้อมถวายแต่องค์พระผู้เป็นเจ้า รวมทั้ง การกระทำคุณงามความดี การให้ทาน การให้อภัย ความเอื้ออาทรต่อกันและการปฏิบัติแห่งวิถีอิสลามที่งดงามที่มีความรักอย่างแท้จริง จะส่งผลให้ทุกคนประสบแต่ความสุข มีความสุขสมบูรณ์เพิ่มพูนผล และมีความสงบในจิตใจตลอดไป

ที่มา : https://www.thaigov.go.th/news/contents/details/94884