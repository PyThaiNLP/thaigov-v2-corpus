รัฐบาลไทย-ข่าวทำเนียบรัฐบาล-​นายกรัฐมนตรีเผยกรณีการแชร์ข่าวอพยพออกตึก ขอให้ ปชช.ฟังข่าวที่ถูกต้องจากทางการ เพื่อไม่เกิดความกังวลหรือตื่นตระหนกระหว่างพี่น้องประชาชน


วันจันทร์ที่ 31 มีนาคม 2568
31/03/2568
พิมพ์
​นายกรัฐมนตรีเผยกรณีการแชร์ข่าวอพยพออกตึก ขอให้ ปชช.ฟังข่าวที่ถูกต้องจากทางการ เพื่อไม่เกิดความกังวลหรือตื่นตระหนกระหว่างพี่น้องประชาชน
​นายกรัฐมนตรีเผยกรณีการแชร์ข่าวอพยพออกตึก ขอให้ ปชช.ฟังข่าวที่ถูกต้องจากทางการ เพื่อไม่เกิดความกังวลหรือตื่นตระหนกระหว่างพี่น้องประชาชน
วันนี้ (31 มีนาคม 2568) นางสาวแพทองธาร ชินวัตร นายกรัฐมนตรี ชี้แจงกรณีที่มีการแชร์ข่าวอพยพออกจากตึกขณะนี้  ดิฉันได้เช็กจากทุกหน่วยงานที่เกี่ยวข้อง ดิฉันได้ตรวจสอบกับทุกหน่วยงานที่เกี่ยวข้อง ได้ข้อสรุปว่า
1. ข้อมูลจากกรมอุตุนิยมวิทยา รายงานไม่มีแผ่นดินไหวในประเทศไทย  และ after shock จากเมียนมา ไม่กระทบต่อประเทศไทยใด ๆ ทั้งสิ้นค่ะ
2.รอยร้าวที่เกิดขึ้น จนเป็นเหตุให้เจ้าของตึกสั่งอพยพ เริ่มมีรายงานว่าเป็นรอยร้าวเดิม จึงขอยืนยันคำสั่งเดิมจากท่านผู้ว่าฯ ให้เจ้าของตึกเร่งตรวจตึก เพื่อให้เกิดความชัดเจนว่าเป็นรอยเก่า รอยเดิม หรือรอยใหม่ เพื่อให้เกิดการตัดสินใจที่ถูกต้อง
3. ขอให้เจ้าของอาคารเร่งตรวจสอบตึกให้เกิดความแน่ใจก่อนการเปิดให้ใช้บริการ เพื่อสร้างความมั่นใจให้กับผู้ทำงานหรือผู้พักอาศัย โดยหากไม่แน่ใจ ให้สอบถามไปยังกรมโยธาธิการ และ ปภ. เพื่อเข้าร่วมตรวจสอบตึก
4. การอพยพของแต่ละตึกขอให้เป็นคำสั่งที่ชัดเจนและได้ตรวจสอบข้อมูลจากทางราชการ
ขอยืนยันว่า ขอให้รอข่าวจากทางการจะเป็นข่าวที่ได้รับการรับรองว่าถูกต้อง และไม่เกิดการสร้างความกังวลหรือตื่นตระหนกระหว่างพี่น้องประชาชนค่ะ

ที่มา : https://www.thaigov.go.th/news/contents/details/94902