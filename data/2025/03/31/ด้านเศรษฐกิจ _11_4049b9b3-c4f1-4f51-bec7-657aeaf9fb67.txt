รัฐบาลไทย-ข่าวทำเนียบรัฐบาล-รองปลัดอัญชลี เป็นประธานการประชุมชี้แจงการจัดทำชุดโครงการบูรณาการฯ ของจังหวัด เดินหน้ากรอบภารกิจ มุ่งวิเคราะห์ Pain Point เพื่อการขับเคลื่อนสู่เป้าหมายอย่างเป็นรูปธรรม


วันจันทร์ที่ 31 มีนาคม 2568
รองปลัดอัญชลี เป็นประธานการประชุมชี้แจงการจัดทำชุดโครงการบูรณาการฯ ของจังหวัด เดินหน้ากรอบภารกิจ มุ่งวิเคราะห์ Pain Point เพื่อการขับเคลื่อนสู่เป้าหมายอย่างเป็นรูปธรรม
รองปลัดอัญชลี เป็นประธานการประชุมชี้แจงการจัดทำชุดโครงการบูรณาการฯ ของจังหวัด เดินหน้ากรอบภารกิจ มุ่งวิเคราะห์ Pain Point เพื่อการขับเคลื่อนสู่เป้าหมายอย่างเป็นรูปธรรม
นางอัญชลี สุวจิตตานนท์ รองปลัดกระทรวงเกษตรและสหกรณ์ เป็นประธานการประชุมชี้แจงการจัดทำแผนพัฒนาการเกษตรและสหกรณ์จังหวัด ภายใต้แผนพัฒนาการเกษตรและสหกรณ์จังหวัด โดยมีสำนักแผนงานและโครงการพิเศษ เกษตรและสหกรณ์จังหวัดทุกจังหวัด เข้าร่วมการประชุม ณ ห้องประชุมกระทรวงเกษตรและสหกรณ์ (134) และผ่านระบบ Zoom Meeting ซึ่งที่ประชุมได้ร่วมพิจารณากรอบแนวทางการจัดทำชุดโครงการบูรณาการพัฒนาการเกษตรของจังหวัด 6 โครงการหลัก  เพื่อกำหนดแนวทางการขับเคลื่อนภารกิจของกระทรวงเกษตรและสหกรณ์ในระดับจังหวัด เตรียมการสำหรับการของบประมาณของจังหวัด/กลุ่มจังหวัด โดยการศึกษาและวิเคราะห์ความเหมาะสมของแต่ละจังหวัดในกลุ่มสินค้าเกษตรมูลค่าสูง 14 ชนิด เพื่อการพัฒนาตามเป้าหมายการยกระดับรายได้ของเกษตรกร และการเพิ่มผลิตภาพการผลิตสินค้าเกษตรให้เกิดผลอย่างเป็นรูปธรรม ดังนี้ 1) โครงการปรับโครงสร้างการผลิตสินค้าเกษตรของจังหวัด 2) โครงการส่งเสริมการทำเกษตรผสมผสานเพิ่มรายได้ของเกษตรกรจังหวัด 3) โครงการยกระดับสินค้าเกษตรมูลค่าสูงของจังหวัด 4) โครงการพัฒนาศักยภาพการตลาดเพิ่มมูลค่าสินค้าเกษตรของจังหวัด 5) โครงการพัฒนาพื้นที่ต้นแบบการผลิตพร้อมรับการเปลี่ยนแปลงสภาพภูมิอากาศของจังหวัด และ 6) โครงการขยายผลการพัฒนาอันเนื่องมาจากพระราชดำริ
ทั้งนี้ ได้เน้นย้ำให้สำนักงานเกษตรและสหกรณ์จังหวัดเป็นผู้รับผิดชอบหลักในการบูรณาการหน่วยงานต่าง ๆ ในพื้นที่ เพื่อร่วมกันกำหนดกรอบการจัดทำชุดโครงการ การวางแผนการดำเนินงานและเป้าหมายของโครงการ พร้อมทั้งการกำหนดผู้รับผิดชอบในแต่ละกิจกรรมย่อย พร้อมทั้งผลักดันเข้าสู่กระบวนการจัดทำแผนพัฒนาจังหวัด/กลุ่มจังหวัดในระยะต่อไป

ที่มา : https://www.thaigov.go.th/news/contents/details/94924