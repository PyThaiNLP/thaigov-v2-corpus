รัฐบาลไทย-ข่าวทำเนียบรัฐบาล-รองนายกฯ ประเสริฐติดตามสถานการณ์แผ่นดินไหว และพายุฤดูร้อนบริเวณประเทศไทยตอนบน และให้กำลังใจเจ้าหน้าที่ผู้ปฏิบัติงาน


วันจันทร์ที่ 31 มีนาคม 2568
31/03/2568
พิมพ์
รองนายกฯ ประเสริฐติดตามสถานการณ์แผ่นดินไหว และพายุฤดูร้อนบริเวณประเทศไทยตอนบน และให้กำลังใจเจ้าหน้าที่ผู้ปฏิบัติงาน
รองนายกฯ ประเสริฐติดตามสถานการณ์แผ่นดินไหว และพายุฤดูร้อนบริเวณประเทศไทยตอนบน และให้กำลังใจเจ้าหน้าที่ผู้ปฏิบัติงาน
เมื่อวันที่ 29 มีนาคม 2568 เวลา 13.00 น. ณ ห้องประชุมชั้น 1 กองเฝ้าระวังแผ่นดินไหว และศูนย์เตือนภัยพิบัติแห่งชาติ นายประเสริฐ  จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม และคณะ ติดตามสถานการณ์แผ่นดินไหว และพายุฤดูร้อนบริเวณประเทศไทยตอนบน และให้กำลังใจเจ้าหน้าที่ผู้ปฏิบัติงาน
สำหรับสถานการณ์แผ่นดินไหว ณ เวลา 13.20 น. กองเฝ้าระวังแผ่นดินไหว กรมอุตุนิยมวิทยา รายงานการเกิดอาฟเตอร์ช็อกรวมทั้งสิ้น 101 เหตุการณ์ ขนาดแผ่นดินไหว 1.0-2.9 จำนวน 22 ครั้ง 3.0-3.9 จำนวน 44 ครั้ง ขนาด 4.0-4.9 จำนวน 29 ครั้ง ขนาด 5.0-5.9 จำนวน 5 ครั้ง และขนาด 7.0 ขึ้นไปจำนวน 1 ครั้ง
ขณะเดียวกัน กองพยากรณ์อากาศได้ออกประกาศเตือนพายุฤดูร้อนบริเวณประเทศไทยตอนบน ฉบับที่ 7 มีผลกระทบช่วงวันที่ 29 มีนาคม-1 เมษายน 2568 เนื่องจากมวลอากาศเย็นกำลังปานกลางจากประเทศจีนแผ่ลงมาปกคลุมภาคตะวันออกเฉียงเหนือของไทยและทะเลจีนใต้ ในขณะที่ประเทศไทยตอนบนมีอากาศร้อนถึงร้อนจัด จึงขอเตือนให้ประชาชนระวังอันตรายที่อาจเกิดขึ้นในช่วงวันดังกล่าว ทั้งนี้ สามารถติดตามรายละเอียดเพิ่มเติมที่เว็บไซต์กรมอุตุนิยมวิทยา www.tmd.go.th

ที่มา : https://www.thaigov.go.th/news/contents/details/94889