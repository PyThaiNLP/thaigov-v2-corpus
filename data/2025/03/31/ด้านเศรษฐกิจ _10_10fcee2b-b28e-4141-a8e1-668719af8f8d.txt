รัฐบาลไทย-ข่าวทำเนียบรัฐบาล-“รมว.นฤมล” เผย กระทรวงเกษตรฯ จับมือ บริษัท ฟาร์ม เอ็กซ์โป เตรียมจัดงาน “FARM EXPO 2025“ ศูนย์กลางพบปะภาคเกษตร หนุนเกษตรกรสู่นักธุรกิจ


วันจันทร์ที่ 31 มีนาคม 2568
“รมว.นฤมล” เผย กระทรวงเกษตรฯ จับมือ บริษัท ฟาร์ม เอ็กซ์โป เตรียมจัดงาน “FARM EXPO 2025“ ศูนย์กลางพบปะภาคเกษตร หนุนเกษตรกรสู่นักธุรกิจ
“รมว.นฤมล” เผย กระทรวงเกษตรฯ จับมือ บริษัท ฟาร์ม เอ็กซ์โป เตรียมจัดงาน “FARM EXPO 2025“ ศูนย์กลางพบปะภาคเกษตร หนุนเกษตรกรสู่นักธุรกิจ
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เป็นประธานการประชุมหารือการจัดงาน “มหกรรมเกษตร ฟาร์ม เอ็กซ์โป 2025” (FARM EXPO 2025) ร่วมกับ บริษัท ฟาร์ม เอ็กซ์โป จำกัด โดยมีหน่วยงานในสังกัดกระทรวงเกษตรและสหกรณ์ที่เกี่ยวข้องเข้าร่วม ได้แก่ กรมส่งเสริมการเกษตร กรมการข้าว กรมปศุสัตว์ กรมพัฒนาที่ดิน และสำนักงานพัฒนาการวิจัยการเกษตร
สำหรับงานมหกรรมเกษตร ฟาร์ม เอ็กซ์โป 2025 ในปีนี้จัดขึ้นภายใต้หัวข้อ "Revolutionizing Farm Business" การสร้างวิสัยทัศน์ใหม่ นำเกษตรกรสู่นักธุรกิจการเกษตรโดยคนไทยเพื่อคนไทย ระหว่างวันที่ 25-28 กันยายน 2568 ณ อิมแพค เมืองทองธานี โดยมีวัตถุประสงค์เพื่อเป็นศูนย์กลางระหว่างผู้ผลิตรายใหญ่ ผู้ผลิตรายย่อย และผู้บริโภค ให้สามารถพบปะและแลกเปลี่ยนความรู้ รวมถึงโอกาสทางธุรกิจ ซึ่งภายในงานประกอบด้วย การจัดแสดงเครื่องจักรกลเกษตรขนาดใหญ่ การแสดงเทคโนโลยีและนวัตกรรมทางการเกษตร อุปกรณ์การเกษตร สินค้าและบริการทางการเกษตร และองค์ความรู้ในการทำฟาร์มอัจฉริยะ รวมทั้งจัดให้มีการพบปะแลกเปลี่ยนความรู้และเจรจาธุรกิจ

ที่มา : https://www.thaigov.go.th/news/contents/details/94922