รัฐบาลไทย-ข่าวทำเนียบรัฐบาล-กรมสรรพากรให้ผู้เชี่ยวชาญจากกรมโยธาธิการและผังเมืองเข้ามาทำการตรวจสอบอาคารกรมสรรพากร


วันจันทร์ที่ 31 มีนาคม 2568
31/03/2568
พิมพ์
กรมสรรพากรให้ผู้เชี่ยวชาญจากกรมโยธาธิการและผังเมืองเข้ามาทำการตรวจสอบอาคารกรมสรรพากร
ตามที่ได้เกิดเหตุการณ์แผ่นดินไหว เมื่อวันศุกร์ที่ 28 มีนาคม 2568 กรมสรรพากรได้เชิญเจ้าหน้าที่และผู้เชี่ยวชาญจากกรมโยธาธิการและผังเมืองเข้ามาทำการตรวจสอบอาคาร 27 ชั้น  และอาคารข้างเคียง จำนวน 3 อาคาร
ตามที่ได้เกิดเหตุการณ์แผ่นดินไหว เมื่อวันศุกร์ที่ 28 มีนาคม 2568 กรมสรรพากรได้เชิญเจ้าหน้าที่และผู้เชี่ยวชาญจากกรมโยธาธิการและผังเมืองเข้ามาทำการตรวจสอบอาคาร 27 ชั้น  และอาคารข้างเคียง จำนวน 3 อาคาร โดยได้ตรวจสอบโครงสร้างหลัก โครงสร้างรอง ระบบไฟฟ้า ระบบน้ำ ระบบลิฟต์ ในช่วงวันเสาร์ – อาทิตย์ ที่ผ่านมา นั้น
ผลการตรวจสอบ ปรากฏว่า
1. อาคารข้างเคียง ได้แก่ อาคารคอมพิวเตอร์ อาคารที่พัก และอาคารจอดรถ มีความปลอดภัย ได้รับสถานะสีเขียว ซึ่งสามารถให้เจ้าหน้าที่ปฏิบัติงานได้
2. ส่วนอาคารหลัก 27 ชั้น นั้น โครงสร้างหลักไม่มีปัญหา โครงสร้างรองพบว่า ผนังมี รอยแตกร้าวเล็กน้อยกระเบื้องและฝ้ามีความเสียหายในบางจุด ซึ่งผู้เชี่ยวชาญจากกรมโยธาฯ ได้ขอให้กรมสรรพากรงดใช้อาคารดังกล่าวจนกว่าอาฟเตอร์ช็อคจะหมด รวมถึงแนะนำให้ทำการซ่อมแซม ปรับปรุงในเบื้องต้น ก่อนให้เจ้าหน้าที่เข้ามาปฏิบัติงาน
ดังนั้น กรมสรรพากรจึงได้ออกแนวปฏิบัติให้เจ้าหน้าที่ที่ปฏิบัติงาน ณ ตึกหลัก 27 ชั้น  ทำการ Work From Home เป็นเวลา 2 สัปดาห์ หรือไปปฏิบัติงาน ณ พื้นที่สำรองที่กรมสรรพากรได้จัดเตรียมไว้เช่น สถาบันการพัฒนาการจัดเก็บภาษีอากร จังหวัดนนทบุรีเป็นต้น
อนึ่ง ในช่วงเช้าวันนี้ เวลาประมาณ 9.30 น. ได้เกิดเหตุอาฟเตอร์ช็อคเล็กน้อย กรมสรรพากรจึงได้ปฏิบัติการตามแผนบริหารความเสี่ยง โดยคำนึงถึงความปลอดภัยของเจ้าหน้าที่เป็นสำคัญ จึงให้เจ้าหน้าที่ผู้ปฏิบัติงานอยู่ภายในอาคารข้างเคียงไปอยู่ในพื้นที่ปลอดภัย ทั้งนี้ ขอให้ติดตามข่าวสาร ข้อเท็จจริงจากกรมสรรพากรผ่านช่องทาง www.rd.go.th, Facebook กรมสรรพากร เท่านั้น

ที่มา : https://www.thaigov.go.th/news/contents/details/94916