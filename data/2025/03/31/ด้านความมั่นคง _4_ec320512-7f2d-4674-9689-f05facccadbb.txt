รัฐบาลไทย-ข่าวทำเนียบรัฐบาล-กระทรวงมหาดไทย ร่วมพิธีวางพุ่มดอกไม้ ถวายราชสักการะ "เนื่องในวันที่ระลึกพระบาทสมเด็จพระนั่งเกล้าเจ้าอยู่หัว พระมหาเจษฎาราชเจ้า ประจำปี 2568"


วันจันทร์ที่ 31 มีนาคม 2568
31/03/2568
พิมพ์
กระทรวงมหาดไทย ร่วมพิธีวางพุ่มดอกไม้ ถวายราชสักการะ "เนื่องในวันที่ระลึกพระบาทสมเด็จพระนั่งเกล้าเจ้าอยู่หัว พระมหาเจษฎาราชเจ้า ประจำปี 2568"
กระทรวงมหาดไทย ร่วมพิธีวางพุ่มดอกไม้ ถวายราชสักการะ "เนื่องในวันที่ระลึกพระบาทสมเด็จพระนั่งเกล้าเจ้าอยู่หัว พระมหาเจษฎาราชเจ้า ประจำปี 2568"
วันนี้ (31 มี.ค. 2568) นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายเชษฐา โมสิกรัตน์ รองปลัดกระทรวงมหาดไทย ด้านบริหาร นำข้าราชการ เข้าร่วมพิธีวางพุ่มดอกไม้ถวายราชสักการะพระบรมราชานุสาวรีย์ พระบาทสมเด็จพระนั่งเกล้าเจ้าอยู่หัว พระมหาเจษฎาราชเจ้า "เนื่องในวันมหาเจษฎาบดินทร์" ณ ลานพลับพลามหาเจษฎาบดินทร์ วัดราชนัดดาราม กรุงเทพมหานคร
สำหรับวันมหาเจษฎาบดินทร์ ถือเป็นวันสำคัญของประเทศไทย ซึ่งตรงกับวันที่ 31 มีนาคม ของทุกปี เพื่อเทิดพระเกียรติ และน้อมรำลึกถึงพระมหากรุณาธิคุณของพระบาทสมเด็จพระนั่งเกล้าเจ้าอยู่หัว รัชกาลที่ 3 แห่งกรุงรัตนโกสินทร์ ซึ่งพระองค์ทรงสร้างสรรค์คุณประโยชน์อย่างเอนกอนันต์ อันเป็นรากฐานแห่งความเจริญวัฒนาทั้งสิ้น ประชาชนชาวไทยตลอดระยะเวลาที่ทรงครองราชย์ โดยรัฐบาลจึงพร้อมใจกันประดิษฐานพระราชานุสาวรีย์ ณ ลานพลับพลามหาเจษฎาบดินทร์หน้าวัดราชนัดดาราม
ต่อมาในปี พ.ศ. 2541 ทางราชการจึงได้มีการถวายพระราชสมัญญาว่า "พระมหาเจษฎาราชเจ้า" ได้ใช้ชื่อวันงานใหม่ว่า "วันที่ระลึกพระบาทสมเด็จพระนั่งเกล้าเจ้าอยู่หัว พระมหาเจษฎาราชเจ้า" และมีการประกอบพิธีวางพุ่มดอกไม้ถวายราชสักการะเพื่อเป็นการแสดงความจงรักภักดี และน้อมรำลึกถึงพระมหากรุณาธิคุณ ที่ทรงปกปักษ์พสกนิกรชาวไทย ให้ร่มเย็นเป็นสุข ตลอดมา

ที่มา : https://www.thaigov.go.th/news/contents/details/94901