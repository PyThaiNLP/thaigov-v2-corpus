รัฐบาลไทย-ข่าวทำเนียบรัฐบาล-“สุดาวรรณ" เดินหน้าขับเคลื่อนแผนแม่บทวัฒนธรรมแห่งชาติ ระยะที่ 2 ชู 5 ยุทธศาสตร์สำคัญกรอบทิศทางขับเคลื่อนงานด้านวัฒนธรรม อนุรักษ์ ฟื้นฟู และเผยแพร่วัฒนธรรมของไทย 


วันจันทร์ที่ 31 มีนาคม 2568
“สุดาวรรณ" เดินหน้าขับเคลื่อนแผนแม่บทวัฒนธรรมแห่งชาติ ระยะที่ 2 ชู 5 ยุทธศาสตร์สำคัญกรอบทิศทางขับเคลื่อนงานด้านวัฒนธรรม อนุรักษ์ ฟื้นฟู และเผยแพร่วัฒนธรรมของไทย
“สุดาวรรณ" เดินหน้าขับเคลื่อนแผนแม่บทวัฒนธรรมแห่งชาติ ระยะที่ 2 ชู 5 ยุทธศาสตร์สำคัญกรอบทิศทางขับเคลื่อนงานด้านวัฒนธรรม อนุรักษ์ ฟื้นฟู และเผยแพร่วัฒนธรรมของไทย แนวทางส่งเสริมมรดกทางวัฒนธรรม ส่งเสริมอุตสาหกรรมเชิงสร้างสรรค์ และผลิตภัณฑ์ทางวัฒนธรรม
“สุดาวรรณ” เดินหน้าขับเคลื่อนแผนแม่บทวัฒนธรรมแห่งชาติ ระยะที่ 2 ชู 5 ยุทธศาสตร์สำคัญกรอบทิศทางขับเคลื่อนงานด้านวัฒนธรรม อนุรักษ์ ฟื้นฟู และเผยแพร่วัฒนธรรมของไทย แนวทางส่งเสริมมรดกทางวัฒนธรรม ส่งเสริมอุตสาหกรรมเชิงสร้างสรรค์ และผลิตภัณฑ์ทางวัฒนธรรม สู่เป้าหมายทุนทางวัฒนธรรมขับเคลื่อน Soft Power และสร้างมูลค่าเพิ่มทางเศรษฐกิจ
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า ภายหลังจากที่ประชุมคณะรัฐมนตรี (ครม.) ได้มีมติเห็นชอบแผนแม่บทวัฒนธรรมแห่งชาติ ระยะที่ 2 (พ.ศ. 2566 - 2570) ตามที่กระทรวงวัฒนธรรมได้นำเสนอเพื่อเป็นกรอบทิศทางการขับเคลื่อนงานด้านวัฒนธรรมในการอนุรักษ์ ฟื้นฟู และเผยแพร่วัฒนธรรมที่ดีงามของไทย โดยนำมิติวัฒนธรรมมาเป็นรากฐานการพัฒนาประเทศให้บรรลุเป้าหมายต่อไป
รัฐมนตรีว่าการ วธ. กล่าวว่า กระทรวงวัฒนธรรมได้กำหนดแนวทางการดำเนินงานของแผนแม่บทวัฒนธรรมแห่งชาติ ระยะที่ 2 โดยได้ปรับปรุงแนวทางการดำเนินงานให้สอดคล้องกับยุทธศาสตร์ชาติในการอนุรักษ์ ฟื้นฟู และเผยแพร่วัฒนธรรมที่ดีงามของไทย ส่งเสริมการสร้างมูลค่าเพิ่มทางเศรษฐกิจจากทุนทางวัฒนธรรม การเพิ่มประสิทธิภาพการบริหารจัดการงานวัฒนธรรม และการผลักดันบทบาทของงานด้านวัฒนธรรมให้ครอบคลุมการพัฒนาอย่างยั่งยืนโดยการใช้มรดกทางวัฒนธรรม ส่งเสริมอุตสาหกรรมเชิงสร้างสรรค์ และผลิตภัณฑ์ทางวัฒนธรรมในท้องถิ่น โดยกำหนดวิสัยทัศน์ไว้คือ “วัฒนธรรมนำไทยสู่การพัฒนาที่มั่นคง มั่งคั่ง และยั่งยืน” มีวัตถุประสงค์เพื่อเสริมสร้างความเข้มแข็งของสถาบันหลักของชาติ ให้เป็นศูนย์รวมจิตใจของปวงชนชาวไทย สร้างสังคมไทยให้อยู่ร่วมกันอย่างมีความสุข สามัคคี ปรองดอง เอื้อเฟื้อ เผื่อแผ่ เกื้อกูลกัน คนไทยเป็นคนเก่ง คนดี มีคุณธรรม และจริยธรรม ส่งเสริมการอนุรักษ์ คุ้มครอง ปกป้องมรดกทางวัฒนธรรมของไทย ส่งเสริมการนำทุนทางวัฒนธรรมมาสร้างมูลค่าทางเศรษฐกิจของประเทศ บูรณาการขับเคลื่อนงานด้านวัฒนธรรมกับทุกภาคส่วนอย่างเป็นระบบ ขับเคลื่อนเป้าหมายในมิติสังคม เพื่อให้เด็ก เยาวชน และประชาชน มีภูมิคุ้มกันด้านสังคม และเป้าหมายในมิติเศรษฐกิจ สามารถนำทุนทางวัฒนธรรม ขับเคลื่อน Soft Power ผลักดันนวัตกรรมทางวัฒนธรรมยกระดับสินค้าและบริการทางวัฒนธรรมสู่ระดับโลก
นางสาวสุดาวรรณ กล่าวว่า สำหรับแผนแม่บทวัฒนธรรมแห่งชาติฉบับนี้ ได้ผ่านการรับฟังความคิดเห็นจากหน่วยงานและภาคีเครือข่ายที่เกี่ยวข้อง โดยมุ่งหวังให้มิติวัฒนธรรมพัฒนาประเทศสู่การบรรลุวิสัยทัศน์ยุทธศาสตร์ชาติ “ประเทศไทยมีความมั่นคง มั่งคั่ง ยั่งยืน เป็นประเทศที่พัฒนาแล้ว ด้วยการพัฒนาตามหลักปรัชญาของเศรษฐกิจพอเพียง” ภายในปี 2580 ได้อย่างเป็นรูปธรรม โดยขับเคลื่อนผ่าน 5 ยุทธศาสตร์ ได้แก่ ยุทธศาสตร์ที่ 1 เสริมสร้างความมั่นคงของสถาบันชาติ ศาสนา พระมหากษัตริย์ ยุทธศาสตร์ที่ 2 ส่งเสริมคุณธรรม จริยธรรม และค่านิยมที่ดีให้กับสังคมไทย ยุทธศาสตร์ที่ 3 พัฒนาสภาพแวดล้อมทางวัฒนธรรม ส่งเสริมภาพลักษณ์ในการอนุรักษ์ ฟื้นฟู และเผยแพร่วัฒนธรรมที่ดีงามของไทยในระดับชาติและระดับโลก ยุทธศาสตร์ที่ 4 ส่งเสริมการสร้างมูลค่าเพิ่มทางเศรษฐกิจจากทุนทางวัฒนธรรม และยุทธศาสตร์ที่ 5  เพิ่มประสิทธิภาพการบริหารจัดการงานวัฒนธรรม

ที่มา : https://www.thaigov.go.th/news/contents/details/94923