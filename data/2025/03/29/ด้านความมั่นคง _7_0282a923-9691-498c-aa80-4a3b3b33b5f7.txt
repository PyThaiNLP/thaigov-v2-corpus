รัฐบาลไทย-ข่าวทำเนียบรัฐบาล-“ปลัด ทส.“ ติดตามสถานการณ์แผ่นดินไหว ณ ศูนย์ปฏิบัติการธรณีพิบัติภัย ก่อนร่วมประชุม “นายกรัฐมนตรี” แก้ไขปัญหาผลกระทบจากภัยแผ่นดินไหว


วันเสาร์ที่ 29 มีนาคม 2568
“ปลัด ทส.“ ติดตามสถานการณ์แผ่นดินไหว ณ ศูนย์ปฏิบัติการธรณีพิบัติภัย ก่อนร่วมประชุม “นายกรัฐมนตรี” แก้ไขปัญหาผลกระทบจากภัยแผ่นดินไหว
“ปลัด ทส.“ ติดตามสถานการณ์แผ่นดินไหว ณ ศูนย์ปฏิบัติการธรณีพิบัติภัย ก่อนร่วมประชุม “นายกรัฐมนตรี” แก้ไขปัญหาผลกระทบจากภัยแผ่นดินไหว
“ปลัด ทส.“ ติดตามสถานการณ์แผ่นดินไหว ณ ศูนย์ปฏิบัติการธรณีพิบัติภัย ก่อนร่วมประชุม “นายกรัฐมนตรี” แก้ไขปัญหาผลกระทบจากภัยแผ่นดินไหว
วันที่ j29 มีนาคม 2568 เวลา 08.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปลัด ทส.) ติดตามสถานการณ์แผ่นดินไหว 8.2 ณ ศูนย์ปฏิบัติการธรณีพิบัติภัย กรมทรัพยากรธรณี (ทธ.) ก่อนเข้าร่วมการประชุมติดตามสถานการณ์ ผลกระทบ และการแก้ไขปัญหาภัยจากแผ่นดินไหว ร่วมกับ นายกรัฐมนตรี ณ กรมป้องกันและบรรเทาสาธารณภัย ในเวลา 09.30 น.
โดยที่ ศูนย์ปฏิบัติการธรณีพิบัติภัย นายพิชิต สมบัติมาก อธิบดีกรมทรัพยากรธรณี พร้อมด้วย ผู้บริหาร และผู้เชี่ยวชาญด้านแผ่นดินไหว ได้รายงานสถานการณ์แผ่นดินไหว 8.2 ที่เกิดขึ้นในประเทศเมียนมา ตลอดจนแนวทางในการรับมือกับสถานการณ์ โดย นายจตุพร ปลัด ทส. ได้มอบหมายให้กรมทรัพยากรธรณี จัดตั้งศูนย์ในการรับมือกับสถานการณ์ธรณีพิบัติภัยให้ครบวงจร ทันต่อสถานการณ์ มีการสื่อสารที่มีความเข้าใจได้ง่ายส่งถึงประชาชนและหน่วยงานที่เกี่ยวข้องได้อย่างทันท่วงที
จากนั้น ในที่ประชุมติดตามสถานการณ์ ผลกระทบ และการแก้ไขปัญหาภัยจากแผ่นดินไหว กระทรวงทรัพยากรธรรมชาติและสิ่งแวดล้อม (ทส.) โดย กรมทรัพยากรธรณี ได้รายงานต่อ นางสาวแพทองธาร ชินวัตร นายกรัฐมนตรี ถึงการเกิดอาฟเตอร์ช็อกของเหตุการณ์แผ่นดินไหวในเมียนมาหลังจากนี้ ว่า มีแนวโน้มที่ลดลงจนอาจจะไม่สามารถรู้สึกได้ในประเทศไทย ในส่วนของการคาดการณ์การเกิดแผ่นดินไหวอีกครั้งนั้น ยังไม่มีเทคโนโลนีที่สามารถคาดการณ์การเกิดแผ่นดินไหวได้ จึงยังคงต้องติดตามสถานการณ์ต่อไปอย่างต่อเนื่อง โดยกรมทรัพยากรธรณี ยังได้ติดตามสภาพรอยเลื่อนที่อยู่ในบริเวณประเทศไทยควบคู่ไปด้วยอย่างใกล้ชิด

ที่มา : https://www.thaigov.go.th/news/contents/details/94833