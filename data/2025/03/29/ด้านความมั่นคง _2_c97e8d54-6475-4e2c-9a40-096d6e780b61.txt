รัฐบาลไทย-ข่าวทำเนียบรัฐบาล-บกปภ.ช. ประกาศยกระดับการจัดการสาธารณภัยกรณีแผ่นดินไหว เป็นระดับ 3 (สาธารณภัยขนาดใหญ่) เพื่อเร่งช่วยเหลือประชาชนในทุกพื้นที่


วันศุกร์ที่ 28 มีนาคม 2568
28/03/2568
พิมพ์
บกปภ.ช. ประกาศยกระดับการจัดการสาธารณภัยกรณีแผ่นดินไหว เป็นระดับ 3 (สาธารณภัยขนาดใหญ่) เพื่อเร่งช่วยเหลือประชาชนในทุกพื้นที่
บกปภ.ช. ประกาศยกระดับการจัดการสาธารณภัยกรณีแผ่นดินไหว เป็นระดับ 3 (สาธารณภัยขนาดใหญ่) เพื่อเร่งช่วยเหลือประชาชนในทุกพื้นที่
วันนี้ (28 มี.ค. 68) เวลา 18.00 น. กองบัญชาการป้องกันและบรรเทาสาธารณภัยแห่งชาติ (บกปภ.ช.) ได้ประกาศยกระดับการจัดการสาธารณภัยแผ่นดินไหวขึ้นเป็นการจัดการสาธารณภัยขนาดใหญ่ (ระดับ 3) โดยมี รัฐมนตรีว่าการกระทรวงมหาดไทยในฐานะผู้บัญชาการป้องกันและบรรเทาภัยแห่งชาติเป็นผู้บัญชาการเหตุการณ์
จากสถานการณ์แผ่นดินไหวบนบกบริเวณประเทศเมียนมา ขนาด 8.2 ความลึก 10 กิโลเมตร ที่เกิดขึ้นเมื่อเวลา 13.20 น. ของวันที่ 28 มีนาคม 2568 ส่งผลให้กรุงเทพมหานครและปริมณฑล ภาคเหนือภาคตะวันออกเฉียงเหนือ ภาคกลาง และภาคใต้ ได้รับความเสียหายและก่อให้เกิดอันตรายแก่ชีวิต ร่างกาย ทรัพย์สินของประชาชนเป็นบริเวณกว้าง รัฐบาลได้มีความห่วงใยในความปลอดภัยของประชาชนรวมถึงการบริหารจัดการสาธารณภัยที่เกิดขึ้น จึงได้มีการประกาศยกระดับการจัดการสาธารณภัยกรณีแผ่นดินไหว เป็นการจัดการสาธารณภัยขนาด (ระดับ 3) โดยมีนายอนุทิน ชาญวีรกูล รัฐมนตรีว่าการกระทรวงมหาดไทยในฐานะผู้บัญชาการป้องกันและบรรเทาแห่งชาติเป็นผู้บัญชาการเหตุการณ์ ซึ่งเป็นไปตามแผนการป้องกันและบรรเทาสาธารณภัยแห่งชาติพ.ศ. 2564-2570 โดยจะมีการดำเนินการและปฏิบัติการนโยบายรัฐบาลตลอดจนอำนวยการประสานการปฎิบัติ ประเมิน ติดตามสถานการณ์ เฝ้าระวังและวิเคราะห์ เพื่อเสนอความเห็นต่อนายกรัฐมนตรีเพื่อสั่งการ ให้เป็นไปอย่างมีเอกภาพ

ที่มา : https://www.thaigov.go.th/news/contents/details/94814