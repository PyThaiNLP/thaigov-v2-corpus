รัฐบาลไทย-ข่าวทำเนียบรัฐบาล-“สรวงศ์” ยืนยันสถานการณ์เข้าสู่สภาวะปกติ นักท่องเที่ยว แหล่งท่องเที่ยวสำคัญไม่ได้รับผลกระทบ รัฐบาลดูแลติดตามใกล้ชิด 


วันเสาร์ที่ 29 มีนาคม 2568
29/03/2568
พิมพ์
“สรวงศ์” ยืนยันสถานการณ์เข้าสู่สภาวะปกติ นักท่องเที่ยว แหล่งท่องเที่ยวสำคัญไม่ได้รับผลกระทบ รัฐบาลดูแลติดตามใกล้ชิด
“สรวงศ์” ยืนยันสถานการณ์เข้าสู่สภาวะปกติ นักท่องเที่ยว แหล่งท่องเที่ยวสำคัญไม่ได้รับผลกระทบ รัฐบาลดูแลติดตามใกล้ชิด
วันนี้ ( 29 มีนาคม 2568 ) นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เปิดเผยถึงสถานการณ์การท่องเที่ยวภายหลังเกิดเหตุแผ่นดินไหวขนาด 7.4 แมกนิจูด ซึ่งมีศูนย์กลางอยู่ที่ประเทศเมียนมา และรับรู้ได้ในหลายพื้นที่ของประเทศไทย โดยเฉพาะกรุงเทพมหานคร เมื่อวันที่ 28 มีนาคมที่ผ่านมา
รัฐมนตรีว่าการกระทรวงการท่องเที่ยวและกีฬา ระบุว่า จากการติดตามและประเมินสถานการณ์อย่างใกล้ชิด ไม่พบความเสียหายต่อชีวิตและทรัพย์สินของนักท่องเที่ยว รวมถึงไม่มีรายงานนักท่องเที่ยวได้รับบาดเจ็บหรือเสียชีวิตจากเหตุการณ์ดังกล่าว
นายสรวงศ์ กล่าวว่า ขณะนี้สถานการณ์เข้าสู่ภาวะปกติแล้ว นักท่องเที่ยวสามารถเดินทางท่องเที่ยวได้ตามปกติ แหล่งท่องเที่ยว ห้างสรรพสินค้า สถานประกอบการ โรงแรม และระบบขนส่งมวลชน เปิดให้บริการตามปกติ ยกเว้นบางอาคารที่รอการสำรวจเพื่อความมั่นใจ
ทั้งนี้ กระทรวงฯได้สั่งการให้สำรวจแหล่งท่องเที่ยว ได้รับรายงว่า แหล่งท่องเที่ยวทั่วประเทศไม่ได้รับความเสียหาย ด้านโรงแรม มีวิศวกรตรวจสอบอาคาร หากสถานที่ใดต้องการความช่วยเหลือในการตรวจสอบ พร้อมประสานให้ความช่วยเหลือ เพื่อยืนยันความปลอดภัยและสร้างความมั่นใจให้แก่นักท่องเที่ยว
นอกจากนี้ ได้มอบหมายให้ตำรวจท่องเที่ยวลงพื้นที่ตรวจตราสถานที่ท่องเที่ยวสำคัญอย่างใกล้ชิด เพื่ออำนวยความสะดวกและรักษาความปลอดภัยให้แก่นักท่องเที่ยวทั้งชาวไทยและชาวต่างชาติ
สำหรับภาพรวมการท่องเที่ยวไทย ยังไม่ได้รับผลกระทบ ยังไม่มีการยกเลิกการเดินทาง การจอง หรือยกเลิกการบินของสายการบิน ทั้งนี้ กระทรวงฯจะเร่งให้ความเชื่อมั่นโดยเดินหน้าจัดกิจกรรมต่างๆ ตามที่จัดโปรแกรมไว้
“ขอให้นักท่องเที่ยวมั่นใจว่า ขณะนี้ประเทศไทยปลอดภัย สถานการณ์เข้าสู่ภาวะปกติ การเดินทางท่องเที่ยวและการจัดงานอีเวนต์ต่าง ๆ สามารถดำเนินไปได้ตามปกติ” นายสรวงศ์ กล่าวย้ำ
ทั้งนี้ นักท่องเที่ยวและผู้ประกอบการสามารถติดต่อขอความช่วยเหลือหรือสอบถามข้อมูลเพิ่มเติมได้ที่

ที่มา : https://www.thaigov.go.th/news/contents/details/94841