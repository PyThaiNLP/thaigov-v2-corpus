รัฐบาลไทย-ข่าวทำเนียบรัฐบาล-นายกฯลงพื้นที่  เหตุก่อสร้าง อาคารสตง. ถล่ม กำชับเจ้าหน้าที่ระมัดระวังความปลอดภัย หวั่น อาคารที่เสียหาย ถล่มซ้ำ


วันศุกร์ที่ 28 มีนาคม 2568
28/03/2568
พิมพ์
นายกฯลงพื้นที่  เหตุก่อสร้าง อาคารสตง. ถล่ม กำชับเจ้าหน้าที่ระมัดระวังความปลอดภัย หวั่น อาคารที่เสียหาย ถล่มซ้ำ
นายกฯลงพื้นที่  เหตุก่อสร้าง อาคารสตง. ถล่ม กำชับเจ้าหน้าที่ระมัดระวังความปลอดภัย หวั่น อาคารที่เสียหาย ถล่มซ้ำ
วันนี้ (28 มีนาคม 2568) 18.40 น. ภายหลังแถลงหลังการประชุมติดตามสถานการณ์เหตุแผ่นดินไหว นางสาวแพทองธาร ชินวัตร นายกรัฐมนตรีและคณะลงตรวจพื้นที่จุดเกิดเหตุการก่อสร้างอาคารที่ทำการสำนักงานตรวจเงินแผ่นดินแห่งใหม่ เขตจตุจักรถล่ม โดยมี นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม นายสมศักดิ์ เทพสุทิน รัฐมนตรีว่าการกระทรวงสาธารณสุข ร่วมลงพื้นที่ตรวจสอบ
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นายกรัฐมนตรีรับฟังรายงานสถานการณ์การช่วยเหลือผู้บาดเจ็บ ด้วยสีหน้าที่เคร่งเครียด โดยได้กำชับผู้ปฏิบัติงานทุกคนให้ระมัดระวังความปลอดภัยของตัวเอง ในการเข้าไปปฏิบัติหน้าที่ เพราะเป็นห่วง เกรงว่าซากตึกที่หล่นลงมาแล้วบางส่วนอาจจะถล่มลงมาได้อีก พร้อมกำชับเรื่องของความปลอดภัยของเจ้าหน้าที่ทหารและจิตอาสา มูลนิธิต่างๆ ที่ทำหน้าที่ช่วยเหลือ ขอให้คำนึงถึงความปลอดภัยเป็นหลัก ในส่วนของผู้ที่ติดอยู่ใต้ตึกถล่มขอให้พยายามนำออกมาให้ได้ โดยนำอุปกรณ์สำรวจค้นหาเข้ามาช่วยในการปฏิบัติภารกิจ
จากนั้นนายกฯ พร้อมคณะเดินทางไปที่ศาลาว่าการกทม. ซึ่งเป็นศูนย์ปฏิบัติการประสานงาน เพื่อประชุมร่วมกับผู้ว่าราชการกรุงเทพมหานคร ต่อไป

ที่มา : https://www.thaigov.go.th/news/contents/details/94810