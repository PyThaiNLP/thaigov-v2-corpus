รัฐบาลไทย-ข่าวทำเนียบรัฐบาล-ลดข้อกังวลพี่น้องประชาชน! "อนุทิน" มอบกรมโยธา ท้องถิ่น อปท. เปิดช่องทางรับคำร้องตรวจสอบอาคารสูงเสี่ยงแผ่นดินไหว พบปัญหาต้องแก้ไขทันที ฝ่าฝืนลงโทษตามกฎหมายเด็ดขาด


วันเสาร์ที่ 29 มีนาคม 2568
29/03/2568
พิมพ์
ลดข้อกังวลพี่น้องประชาชน! "อนุทิน" มอบกรมโยธา ท้องถิ่น อปท. เปิดช่องทางรับคำร้องตรวจสอบอาคารสูงเสี่ยงแผ่นดินไหว พบปัญหาต้องแก้ไขทันที ฝ่าฝืนลงโทษตามกฎหมายเด็ดขาด
ลดข้อกังวลพี่น้องประชาชน! "อนุทิน" มอบกรมโยธา ท้องถิ่น อปท. เปิดช่องทางรับคำร้องตรวจสอบอาคารสูงเสี่ยงแผ่นดินไหว พบปัญหาต้องแก้ไขทันที ฝ่าฝืนลงโทษตามกฎหมายเด็ดขาด
นายอนุทิน ชาญวีรกูล รองนายกรัฐมนตรี และ รมว.มหาดไทย กล่าวว่า จากกรณีเหตุแผ่นดินไหวในช่วงบ่ายของวันที่วันที่ 28 มี.ค. 68 ที่ผ่านมา ที่ส่งผลให้มีรายงานในกรุงเทพฯ เกิดเหตุอาคารที่อยู่ระหว่างก่อสร้างถล่ม 1 แห่ง และหลายแห่งเกิดตึกร้าว ทำให้ขณะนี้เกิดความกังวลว่าอาคารที่พักอาศัย หรือทำงานอยู่นั้นมีความมั่นคง สามารถรองรับเหตุการณ์แผ่นดินไหวได้หรือไม่ เพียงใด
ดังนี้ จึงได้มอบหมายให้หน่วยงานภายใต้กระทรวงมหาดไทยดำเนินการเพื่อแก้ไขปัญหาความกังวลใจของประชาชน โดยให้กรมโยธาธิการและผังเมือง กรมส่งเสริมการปกครองท้องถิ่น และองค์กรปกครองส่วนท้องถิ่น (อปท.) เปิดศูนย์รับคำร้องจากประชาชน พร้อมจะเข้าไปตรวจสอบ อาคารทุกแห่งที่มีความเสี่ยงจะได้รับผลกระทบจากเหตุแผ่นดินไหวโดยไม่คิดค่าใช้จ่าย
หากพบว่ามีปัญหา มีความเสี่ยง มีข้อจำกัดที่จะรองรับการเกิดแผ่นดินไหว จะมีคำสั่งให้ผู้ประกอบการอาคารชุด อาคารสำนักงาน ดำเนินการการแก้ไขปรับปรุง เพื่อให้เกิดความมั่นคง ปลอดภัยทันที ในกรณีที่พบว่าอาคารมีความไม่ปลอดภัยและไม่ดำเนินการแก้ไข จะต้องดำเนินการลงโทษตามกฎหมาย อย่างเด็ดขาด
"เหตุการณ์แผ่นดินไหวที่เกิดขึ้น ได้ส่งผลให้ประชาชนเกิดข้อกังวลว่าอาคารที่อยู่อาศัย ที่ทำงานอยู่นั้นมีโครงสร้างอย่างใดรองรับแผ่นดินไหวได้หรือไม่ เพียงใด ผมจึงให้หน่วยงานของกระทรวงมหาดไทยเร่งเปิดช่องทางให้ประชาชนยื่นคำร้อง เข้าตรวจสอบ หากมีจุดอ่อนให้เร่งแก้ไข ขณะเดียวกันต้องเปิดเผยข้อมูลการตรวจสอบ ดำเนินการต่างๆ ให้ผู้พักอาศัยติดตามได้อย่างจริงจังและต่อเนื่อง เพื่อลดความกังวลที่เกิดขึ้นต่อไป" นายอนุทิน

ที่มา : https://www.thaigov.go.th/news/contents/details/94826