รัฐบาลไทย-ข่าวทำเนียบรัฐบาล-​ก.เกษตรและสหกรณ์จัดตั้งศูนย์บรรเทาทุกข์ เพื่อผู้ประสบภัยจากสถานการณ์แผ่นดินไหว ในพื้นที่ กรุงเทพฯ และปริมณฑล.


วันเสาร์ที่ 29 มีนาคม 2568
29/03/2568
พิมพ์
​ก.เกษตรและสหกรณ์จัดตั้งศูนย์บรรเทาทุกข์ เพื่อผู้ประสบภัยจากสถานการณ์แผ่นดินไหว ในพื้นที่ กรุงเทพฯ และปริมณฑล.
​ก.เกษตรและสหกรณ์จัดตั้งศูนย์บรรเทาทุกข์ เพื่อผู้ประสบภัยจากสถานการณ์แผ่นดินไหว ในพื้นที่ กรุงเทพฯ และปริมณฑล.
วันนี้ (29 มีนาคม 2568) นายอนุกูล พฤกษานุศักดื์ รองโฆษกประจำสำนักนายกรัฐมนตรี เปิดเผยว่า จากสถานการณ์แผ่นดินไหว สร้างผลกระทบต่อประชาชน รัฐบาลไม่ได้นิ่งนอนใจ บูรณาการความร่วมมือเร่งให้ความช่วยเหลือในทุก ๆ ด้าน ในส่วนของกระทรวงเกษตรและสหกรณ์ โดยองค์การตลาดเพื่อเกษตรกร(อ.ต.ก.) พร้อมด้วยมูลนิธิธรรมนัสพรหมเผ่าเพื่อการกุศล ได้
จัดตั้งศูนย์บรรเทาทุกข์เพื่อมอบอาหาร และน้ำดื่มให้
ประชาชนผู้ประภัย และได้รับผลกระทบจากสถานการณ์แผ่น
ดินไหวในพื้นที่กรุงเทพฯ และปริมณฑล เพื่อบรรเทาความ
เดือดร้อนอย่างเร่งด่วนแล้ว ตั้งแต่คืนวันที่ 28 มีนาคม เป็นต้นไปจนกว่าสถานการณ์จะคลี่คลายลง
นอกจากนี้ ศ.ดร นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ได้มอบหมายหน่วยให้หน่วยงานภายกระทรวงเกษตรเกษตรฯ ติดตามสถานการณ์อย่างใกล้ชิด และสั่งการให้กรมชลประทานตรวจสอบความพร้อมของเขื่อนต่าง ๆ ทั่วประเทศ เพื่อความปลอดภัย โดยมีเครื่องไม้เครื่องมือในการตรวจสอบและเตือนภัยที่ได้มาตรฐาน ทั้งนี้ จากการตรวจสอบทุกเขื่อนมีความแข็งแรงและปลอดภัยดี ขอให้ประชาชนอย่าได้กังวล
“รัฐบาล โดยกระทรวงเกษตรและสหกรณ์ขอแสดงความเสียใจไปยังครอบครัวของผู้เสียชีวิตและบาดเจ็บทุกท่าน พร้อมอยู่เคียงข้างประชาชนส่วนใดที่กระทรวงเกษตรฯ สามารถช่วยเหลือเยียวยาได้พร้อมจะช่วยอย่างเต็มที่ “ นายอนุกูล ระบุ

ที่มา : https://www.thaigov.go.th/news/contents/details/94817