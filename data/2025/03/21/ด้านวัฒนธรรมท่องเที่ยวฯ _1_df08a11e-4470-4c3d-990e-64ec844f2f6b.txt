รัฐบาลไทย-ข่าวทำเนียบรัฐบาล-รมว.สรวงศ์ เป็นประธานการประชุมคณะกรรมการกีฬาอาชีพ ครั้งที่ 2/2568 เดินหน้าเสริมแกร่งนักกีฬาและสมาคมกีฬาอาชีพไทย


วันศุกร์ที่ 21 มีนาคม 2568
รมว.สรวงศ์ เป็นประธานการประชุมคณะกรรมการกีฬาอาชีพ ครั้งที่ 2/2568 เดินหน้าเสริมแกร่งนักกีฬาและสมาคมกีฬาอาชีพไทย
รมว.สรวงศ์ เป็นประธานการประชุมคณะกรรมการกีฬาอาชีพ ครั้งที่ 2/2568 เดินหน้าเสริมแกร่งนักกีฬาและสมาคมกีฬาอาชีพไทย
วันที่ 21 มีนาคม 2568 เวลา 08.30 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานการประชุมคณะกรรมการกีฬาอาชีพ ครั้งที่ 2/2568 ณ ห้องประชุม 1 ชั้น 2 กระทรวงการท่องเที่ยวและกีฬา โดยมี นายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา นายก้องศักด ยอดมณี ผู้ว่าการการกีฬาแห่งประเทศไทย และผู้แทนหน่วยงานที่เกี่ยวข้อง เข้าร่วมประชุมผ่านระบบทางไกล (Zoom Meeting)
สำหรับวาระสำคัญในการประชุมครั้งนี้ ได้แก่
การรับรองแผนและรายละเอียดการให้ความช่วยเหลือ ส่งเสริม และสนับสนุนนักกีฬาอาชีพ ประจำปีงบประมาณ พ.ศ. 2568
การรับรองแผนและรายละเอียดการให้ความช่วยเหลือ ส่งเสริม และสนับสนุนสมาคมกีฬาอาชีพ ประจำปีงบประมาณ พ.ศ. 2568
การทบทวนตัวชี้วัดตามแผนยุทธศาสตร์แผนแม่บทการพัฒนาและส่งเสริมกีฬาอาชีพ ปี พ.ศ. 2568 – 2570 (ไตรมาส 2)
การเปลี่ยนแปลงผู้จัดการแข่งขันกีฬาอีสปอร์ตอาชีพ
การสนับสนุนงบประมาณการจัดการแข่งขันกีฬาบาสเกตบอลอาชีพ รายการไทยแลนด์ บาสเกตบอลลีก ประจำปีงบประมาณ พ.ศ. 2567
การประชุมครั้งนี้สะท้อนถึงความมุ่งมั่นของกระทรวงการท่องเที่ยวและกีฬาในการพัฒนากีฬาอาชีพไทยอย่างเป็นระบบและต่อเนื่อง เพื่อยกระดับมาตรฐานของนักกีฬา สมาคมกีฬา รวมถึงการจัดการแข่งขันให้มีความเป็นมืออาชีพมากยิ่งขึ้น พร้อมผลักดันกีฬาไทยสู่เวทีระดับนานาชาติอย่างยั่งยืน

ที่มา : https://www.thaigov.go.th/news/contents/details/94594