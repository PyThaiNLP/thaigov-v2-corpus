รัฐบาลไทย-ข่าวทำเนียบรัฐบาล-ดีอี หารือ รองผู้ว่าฯ จ.สงขลา ขับเคลื่อนการใช้งานระบบ e-Office ยกระดับการทำงานแบบไร้กระดาษ


วันศุกร์ที่ 21 มีนาคม 2568
ดีอี หารือ รองผู้ว่าฯ จ.สงขลา ขับเคลื่อนการใช้งานระบบ e-Office ยกระดับการทำงานแบบไร้กระดาษ
ดีอี หารือ รองผู้ว่าฯ จ.สงขลา ขับเคลื่อนการใช้งานระบบ e-Office ยกระดับการทำงานแบบไร้กระดาษ
เมื่อวันที่ 20 มีนาคม 2568 นางสาวพิยะดา สุดกังวาล ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) นำคณะผู้แทนจาก สำนักงานปลัดกระทรวงดีอี สถิติจังหวัดสงขลาและผู้แทนสำนักงานสถิติจังหวัดสงขลา รวมถึง ผู้บริหาร บริษัท โทรคมนาคมแห่งชาติ จำกัด (มหาชน) ในระดับพื้นที่ เข้าพบ นายวิทยา จันทน์เสนะ รองผู้ว่าราชการจังหวัดสงขลา เพื่อหารือแนวทางการขับเคลื่อนการใช้งานระบบ e-Office ภายใต้ GDCC ซึ่งจะช่วยยกระดับการดำเนินงานด้านเอกสารของจังหวัดสงขลาสู่รูปแบบไร้กระดาษ (Paperless) รองรับการทำงานนอกสถานที่ (Work From Anywhere) ให้สามารถเสนอและลงนามเอกสารได้ทุกที่ ทุกเวลา เพิ่มความรวดเร็วในการปฏิบัติราชการและการให้บริการประชาชน

ที่มา : https://www.thaigov.go.th/news/contents/details/94603