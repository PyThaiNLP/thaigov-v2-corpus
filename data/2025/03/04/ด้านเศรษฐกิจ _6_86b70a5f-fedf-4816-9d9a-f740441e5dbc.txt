รัฐบาลไทย-ข่าวทำเนียบรัฐบาล-​รองปลัดฯ วิฤทธิ์ เปิดอบรมหลักสูตร Digital Transformation เพิ่มทักษะดิจิทัลให้เจ้าหน้าที่ อก.


วันจันทร์ที่ 3 มีนาคม 2568
03/03/2568
พิมพ์
​รองปลัดฯ วิฤทธิ์ เปิดอบรมหลักสูตร Digital Transformation เพิ่มทักษะดิจิทัลให้เจ้าหน้าที่ อก.
​รองปลัดฯ วิฤทธิ์ เปิดอบรมหลักสูตร Digital Transformation เพิ่มทักษะดิจิทัลให้เจ้าหน้าที่ อก.
27 กุมภาพันธ์ 2568 นายวิฤทธิ์ วิเศษสินธุ์ รองปลัดกระทรวงอุตสาหกรรม เป็นประธานในพิธีเปิดอบรมหลักสูตร Digital Transformation สำหรับผู้บริหารและเจ้าหน้าที่ปฏิบัติงานในสำนักงานปลัดกระทรวงอุตสาหกรรม (สปอ.) ทั้งส่วนกลางและส่วนภูมิภาค จำนวน 50 คน โดยมี นางสาวสุนีย์ โสภณ ผู้อำนวยการกองบริหารทรัพยากรบุคคล สปอ. อุตสาหกรรมจังหวัด และเจ้าหน้าที่ที่เกี่ยวข้องเข้าร่วม ณ โรงแรม เดอะ ทวิน ทาวเวอร์ กรุงเทพฯ
การจัดอบรมหลักสูตรดังกล่าว มีวัตถุประสงค์เพื่อให้บุคลากร สปอ. พัฒนากรอบความคิดในการทำงานยุคดิจิทัล เห็นโอกาสและความเป็นไปได้ในการใช้เทคโนโลยีสมัยใหม่ เรียนรู้ถึงประโยชน์ของดิจิทัล นอกจากนี้ยังเสริมสร้างทักษะดิจิทัลเกี่ยวกับการใช้ Generative AI และเครื่องมือ AI อื่น ๆ  มาประยุกต์ใช้ในการทำงานและการใช้ชีวิตต่อไป

ที่มา : https://www.thaigov.go.th/news/contents/details/94005