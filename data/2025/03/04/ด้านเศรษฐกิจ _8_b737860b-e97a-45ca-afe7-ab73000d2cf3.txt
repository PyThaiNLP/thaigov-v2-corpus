รัฐบาลไทย-ข่าวทำเนียบรัฐบาล-​หน.คณะทำงานฯ ฐิติภัสร์ ระดมสมองจัดทัพ “ทีมสุดซอย” สู้ธุรกิจสีเทา ปกป้องภาคอุตสาหกรรมไทย


วันอังคารที่ 4 มีนาคม 2568
04/03/2568
พิมพ์
​หน.คณะทำงานฯ ฐิติภัสร์ ระดมสมองจัดทัพ “ทีมสุดซอย” สู้ธุรกิจสีเทา ปกป้องภาคอุตสาหกรรมไทย
​หน.คณะทำงานฯ ฐิติภัสร์ ระดมสมองจัดทัพ “ทีมสุดซอย” สู้ธุรกิจสีเทา ปกป้องภาคอุตสาหกรรมไทย
3 มีนาคม 2568 นางสาวฐิติภัสร์ โชติเดชาชัยนันต์ หัวหน้าคณะทำงาน รัฐมนตรีว่าการกระทรวงอุตสาหกรรม เป็นประธานการประชุมคณะกรรมการตรวจสอบการประกอบการอุตสาหกรรมอย่างเข้มข้น ครั้งที่ 3/2568 โดยมี นายเอกนิติ รมยานนท์ ผู้ตรวจราชการกระทรวงอุตสาหกรรม นายเตมีย์ พันธุวงค์ราช ผู้ช่วยปลัดกระทรวงอุตสาหกรรม นายสุนทร แก้วสว่าง รองอธิบดีกรมโรงงานอุตสาหกรรม นายอนันท์ ฟักสังข์ รองอธิบดีกรมอุตสาหกรรมพื้นฐานและการเหมืองแร่ นางบุปผา กวินวศิน รองผู้ว่าการการนิคมอุตสาหกรรมแห่งประเทศไทย และเจ้าหน้าที่เกี่ยวข้อง เข้าร่วม ณ ห้องประชุม อก. 3 ชั้น 3 อาคารสำนักงานปลัดอุตสาหกรรม (สปอ.)
ที่ประชุมฯ ได้พิจารณาระเบียบวาระ 4 เรื่องที่สำคัญ ได้แก่ 1) การแต่งตั้งพนักงานเจ้าหน้าที่ตาม พ.ร.บ.โรงงาน และ พ.ร.บ.วัตถุอันตราย 2) การประกอบกิจการประเภทแยกและบดย่อยชิ้นส่วน รวมทั้งกำจัดกากอุตสาหกรรมเศษอิเล็กทรอนิกส์ ผลประโยชน์ควรได้กับประเทศไทย 3) การประกอบการที่ไม่เข้าข่ายเป็นโรงงานอุตสาหกรรมที่มีการส่งกำจัดวัสดุต่าง ๆ (การไฟฟ้าฯ เครือข่ายโทรคมนาคม) เช่น มือถือ ไอแพด อุปกรณ์ส่งสัญญาณ ควรมีนโยบายจัดการ และแจ้งว่าต้องส่งดำเนินการที่ใดในลักษณะใด 4) การประกอบการในพื้นที่เดียวกันลักษณะนิคมอุตสาหกรรม นอกจากนี้ ยังได้พิจารณาเพิ่มเติมและเปลี่ยนแปลงองค์ประกอบคณะกรรมการตรวจสอบการประกอบการอุตสาหกรรมอย่างเข้มข้น
ทั้งนี้ หน่วยงานรับผิดชอบหลักได้รายงานผลการดำเนินการของคณะอนุกรรมการ จำนวน 3 คณะ ได้แก่ 1) คณะอนุกรรมการแก้ไขปัญหากากอุตสาหกรรม และขยะอิเล็กทรอนิกส์ 2) คณะอนุกรรมการขับเคลื่อนการตรวจสอบผลิตภัณฑ์ที่ไม่ได้มาตรฐานตามกฎหมายว่าด้วยมาตรฐานผลิตภัณฑ์อุตสาหกรรม และ 3) คณะอนุกรรมการขับเคลื่อนการส่งเสริมพัฒนาสถานประกอบการเข้าสู่อุตสาหกรรมสีเขียว ให้คณะกรรมการฯ รับทราบด้วย

ที่มา : https://www.thaigov.go.th/news/contents/details/94023