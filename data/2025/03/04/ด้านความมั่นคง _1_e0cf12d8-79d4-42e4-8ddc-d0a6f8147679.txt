รัฐบาลไทย-ข่าวทำเนียบรัฐบาล-ธีรรัตน์ ร่วมเสวนา Thammasat World Study Fest 2025 สนับสนุนการศึกษาต่อต่างประเทศ ตามนโยบายรัฐบาล


วันอังคารที่ 4 มีนาคม 2568
04/03/2568
พิมพ์
ธีรรัตน์ ร่วมเสวนา Thammasat World Study Fest 2025 สนับสนุนการศึกษาต่อต่างประเทศ ตามนโยบายรัฐบาล
ธีรรัตน์ รมช.มท. ร่วมเสวนา Thammasat World Study Fest 2025 สนับสนุนการศึกษาต่อต่างประเทศ ตามนโยบายรัฐบาล ณ อุทยานเรียนรู้ป๋วย 100 ปี มหาวิทยาลัยธรรมศาสตร์ ศูนย์รังสิต
เมื่อวันที่ 3 มีนาคม 2568 นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ร่วมเสวนา "Thammasat World Study Fest 2025" (The Academy of Knowledge: The Journey Beyond Borders) ในหัวข้อ “การศึกษาต่อต่างประเทศ” ซึ่งจัดขึ้น ณ อุทยานเรียนรู้ป๋วย 100 ปี มหาวิทยาลัยธรรมศาสตร์ ศูนย์รังสิต โดยมีนักเรียน นักศึกษา คณาจารย์ และประชาชนผู้สนใจเข้าร่วมงานเป็นจำนวนมาก
งานนี้จัดขึ้นเพื่อเป็นเวทีให้เยาวชนไทยได้เปิดโลกทัศน์ด้านการศึกษาต่อต่างประเทศ โดยมีการจัดนิทรรศการโอกาสทางการศึกษา โดยตั้งบูธให้คำปรึกษาจากองค์กรต่าง ๆ ที่ให้ข้อมูลเกี่ยวกับทุนการศึกษา หลักสูตรนานาชาติ และแนวทางการสมัครเข้าศึกษาในมหาวิทยาลัยระดับโลก
ในเวทีเสวนาหัวข้อ "การศึกษาต่อต่างประเทศ" โดยมี นางสาวธีรรัตน์ สำเร็จวาณิชย์ เป็นผู้ร่วมเสวนา พร้อมด้วย นางสาวกานต์กนิษฐ์ แห้วสันตติ ผู้ช่วยเลขานุการรัฐมนตรีว่าการกระทรวงมหาดไทย
นางสาวธีรรัตน์ กล่าวในช่วงเสวนาว่า รัฐบาลมุ่งมั่นสนับสนุนให้เยาวชนไทยได้รับโอกาสทางการศึกษาที่ดีที่สุด เพื่อพัฒนาทักษะ ความรู้ และเครือข่ายระดับนานาชาติ ซึ่งจะช่วยเพิ่มขีดความสามารถของประเทศในการแข่งขันบนเวทีโลก
"รัฐบาลให้ความสำคัญกับการส่งเสริมการศึกษาต่อต่างประเทศในทุก ๆ มิติ เพื่อให้เยาวชนไทยได้รับประสบการณ์การเรียนรู้ที่หลากหลาย และสามารถนำความรู้กลับมาพัฒนาประเทศ" นางสาวธีรรัตน์กล่าว
นอกจากนี้ นางสาวกานต์กนิษฐ์ แห้วสันตติ ผู้ช่วยเลขานุการรัฐมนตรีว่าการกระทรวงมหาดไทย ได้ร่วมแบ่งปันประสบการณ์ด้านการศึกษาต่อต่างประเทศ พร้อมทั้งแสดงความเห็นเกี่ยวกับแนวทางที่รัฐบาลกำลังดำเนินการเพื่อเพิ่มโอกาสทางการศึกษาให้กับเยาวชนไทยด้วย

ที่มา : https://www.thaigov.go.th/news/contents/details/94020