รัฐบาลไทย-ข่าวทำเนียบรัฐบาล-กระทรวงมหาดไทย จัดโครงการสัมมนาเชิงปฏิบัติการเพื่อยกระเดับสู่ศูนย์ดำรงธรรมอัจฉริยะ ปี 2568 มุ่งมั่น ยกระดับการทำงานให้ทันสมัย "บำบัดทุกข์ บำรุงสุข" เพื่อประชาชนอย่างทันท่วงที


วันอังคารที่ 4 มีนาคม 2568
04/03/2568
พิมพ์
กระทรวงมหาดไทย จัดโครงการสัมมนาเชิงปฏิบัติการเพื่อยกระเดับสู่ศูนย์ดำรงธรรมอัจฉริยะ ปี 2568 มุ่งมั่น ยกระดับการทำงานให้ทันสมัย "บำบัดทุกข์ บำรุงสุข" เพื่อประชาชนอย่างทันท่วงที
กระทรวงมหาดไทย จัดโครงการสัมมนาเชิงปฏิบัติการเพื่อยกระเดับสู่ศูนย์ดำรงธรรมอัจฉริยะ ปี 2568 มุ่งมั่น ยกระดับการทำงานให้ทันสมัย "บำบัดทุกข์ บำรุงสุข" เพื่อประชาชนอย่างทันท่วงที
เมื่อวันที่ 3 มี.ค. 2568 นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายเชษฐา โมสิกรัตน์ รองปลัดกระทรวงมหาดไทย เป็นประธานเปิดโครงการสัมมนาเชิงปฏิบัติการเพื่อยกระเดับสู่ศูนย์ดำรงธรรมอัจฉริยะ ปีงบประมาณ 2568 โดยมี นายทศพล เผื่อนอุดม ผู้ตรวจราขการกระทรวงมหาดไทย นางมณฑ์หทัย รัตนนุพงค์ ผู้อำนวยการสำนักตรวจราชการและเรื่องราวร้องทุกข์ สป. และข้าราชการ เจ้าหน้าที่ที่เกี่ยวข้อง เข้าร่วม
นายเชษฐา กล่าวว่า "ศูนย์ดำรงธรรม กระทรวงมหาดไทย" คือ หนึ่งในหน่วยงานสำคัญของกระทรวงมหาดไทย ที่ขับเคลื่อนงานสำคัญในฐานะหน่วยรับเรื่องร้องเรียนร้องทุกข์ ความเดือดร้อนของประชาชนในพื้นที่ทุกจังหวัด ด้วยกลไกของศูนย์ดำรงธรรมจังหวัด ศูนย์ดำรงธรรมอำเภอ และศูนย์ดำรงธรรมองค์กรปกครองส่วนท้องถิ่นทั่วประเทศ ตลอดจนศูนย์ดำรงธรรมหรือหน่วยงานด้านร้องเรียนร้องทุกข์ของกรมและรัฐวิสาหกิจในสังกัดกระทรวงมหาดไทย เพื่อบำบัดทุกข์ บำรุงสุข ให้กับประชาชนอย่างใกล้ชิด และเป็นที่ประจักษ์แก่สาธารณชนทั่วไปมาโดยตลอด
"ซึ่งที่ผ่านมา กระผมเห็นความมุ่งมั่นของพี่น้องชาวมหาดไทยในการบูรณาการในการทำงานเพื่ออำนวยความเป็นธรรมให้กับประชาชนมาอย่างยาวนาน ปฏิบัติหน้าที่ด้วยจิตใจให้บริการเป็นที่พึ่งให้กับประชาชน กระผมขอชื่นชมการทำงานของทุกท่านที่ได้ทุ่มเทในการปฏิบัติหน้าที่ ซึ่งโครงการสัมมนาเชิงปฏิบัติการในครั้งนี้ เป็นโอกาสที่ดีที่จะได้มาแลกเปลี่ยนความรู้และประสบการณ์ รวมไปถึงถ่ายทอดนวัตกรรมที่มีประสิทธิภาพมาประยุกต์ใช้ เพื่อการพัฒนาการขับเคลื่อนนโยบายสำคัญของรัฐบาล และโดยเฉพาะอย่างยิ่งภารกิจสำคัญของกระทรวงมหาดไทย ที่กระทรวงมหาดไทยให้ความสำคัญ โดยอาศัยการขับเคลื่อนและบูรณาการจากหน่วยงานต่าง ๆ อันจะนำไปสู่การยกระดับศูนย์ดำรงธรรมให้เกิดความยั่งยืนอย่างเป็นรูปธรรม ทันโลก ทันสมัย ทันท่วงที" นายเชษฐา กล่าว

ที่มา : https://www.thaigov.go.th/news/contents/details/94026