รัฐบาลไทย-ข่าวทำเนียบรัฐบาล-​“อธิบดีณัฏฐิญา” วางแนวทางพัฒนานักธุรกิจรุ่นใหม่และกลุ่มทายาทธุรกิจ ผ่านเครือข่าย “DIPROM SMEs Network” ตามนโยบาย "รมว.เอกนัฏ"


วันเสาร์ที่ 18 มกราคม 2568
18/01/2568
พิมพ์
​“อธิบดีณัฏฐิญา” วางแนวทางพัฒนานักธุรกิจรุ่นใหม่และกลุ่มทายาทธุรกิจ ผ่านเครือข่าย “DIPROM SMEs Network” ตามนโยบาย "รมว.เอกนัฏ"
​“อธิบดีณัฏฐิญา” วางแนวทางพัฒนานักธุรกิจรุ่นใหม่และกลุ่มทายาทธุรกิจ ผ่านเครือข่าย “DIPROM SMEs Network” ตามนโยบาย "รมว.เอกนัฏ"
กรุงเทพฯ 15 มกราคม 2568 – นางสาวณัฏฐิญา เนตยสุภา อธิบดีกรมส่งเสริมอุตสาหกรรม ให้เกียรติเป็นประธานในการประชุมหารือแนวทางการขับเคลื่อนการพัฒนานักธุรกิจรุ่นใหม่และกลุ่มทายาทธุรกิจ โดยมี นางดวงดาว ขาวเจริญ รองอธิบดีกรมส่งเสริมอุตสาหกรรม นายพรชัย รัตนตรัยภพ กรรมการผู้จัดการ บริษัท อินเตอร์โปรไฟล์ จำกัด ประธานกรรมการเครือข่าย DIPROM SMEs Network นายนิวัฒน์ มีมงคลเกียรติ กรรมการผู้จัดการ บริษัท ไทยฟอร์โมซาพลาสติก จำกัด ประธานเครือข่าย DIPROM SMEs Network คณะผู้บริหาร เจ้าหน้าที่ดีพร้อม (DIPROM) และสมาชิกภายใต้เครือข่าย DIPROM SMEs Network เข้าร่วม ณ ห้องประชุม 1 ชั้น 3 อาคารกรมส่งเสริมอุตสาหกรรม (DIPROM Headquarter)
เครือข่าย DIPROM SMEs Network ได้รวบรวมผู้ประกอบการ SMEs ไทยที่มีศักยภาพจากภาคการผลิต การค้าและบริการ ซึ่งเป็นผู้ประกอบการที่เคยเข้าร่วมโครงการต่าง ๆ ของดีพร้อม เพื่อสร้างเครือข่ายธุรกิจ โดยมีวิสัยทัศน์ในการเป็นเครือข่ายที่เข้มแข็งครอบคลุมทั่วประเทศ เพื่อมุ่งสู่การค้าสากล  ปัจจุบันมีสมาชิกในเครือข่ายกว่า 540 กิจการ โดยแบ่งเป็น 1) กลุ่มเชื่อมโยงธุรกิจ  2) กลุ่มพัฒนาศักยภาพของสมาชิก 3) กลุ่มสร้างความเข้มแข็งระหว่างสมาชิก และ 4) กลุ่มสื่อสารองค์กรและเทคโนโลยีสารสนเทศสมาชิก ทั้งนี้ ในเครือข่ายเกิดการซื้อขาย แนะนำเชื่อมโยง ต่อยอดธุรกิจมากกว่า 1,000 ล้านบาท รวมถึงเกิดการพัฒนาสินค้านวัตกรรมร่วมกัน คิดเป็นมูลค่าทางการตลาดมากกว่า 10 ล้านบาทต่อปี
การหารือเกี่ยวกับความร่วมมือระหว่างดีพร้อม และเครือข่าย DIPROM SMEs Network สำหรับการดำเนินกิจกรรมพัฒนานักธุรกิจรุ่นใหม่ และกลุ่มทายาทธุรกิจ เพื่อหาแนวทางการบูรณาการร่วมกับเครือข่ายต่าง ๆ รวมถึงแนวทางการสนับสนุนการดำเนินงานกิจกรรมต่าง ๆ และต่อยอดเพื่อให้เกิดประสิทธิภาพผลลัพธ์ที่ดียิ่งขึ้น ตามโยบาย “ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส” ของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/92530