รัฐบาลไทย-ข่าวทำเนียบรัฐบาล-​”เฉลิมชัย“ เปิดโครงการ "รักษ์หาดไทยเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช" หวังลดปริมาณขยะตกค้างในระบบนิเวศทางทะเลอย่างมีส่วนร่


วันอาทิตย์ที่ 19 มกราคม 2568
​”เฉลิมชัย“ เปิดโครงการ "รักษ์หาดไทยเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช" หวังลดปริมาณขยะตกค้างในระบบนิเวศทางทะเลอย่างมีส่วนร่
​”เฉลิมชัย“ เปิดโครงการ "รักษ์หาดไทยเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช" หวังลดปริมาณขยะตกค้างในระบบนิเวศทางทะเลอย่างมีส่วนร่วม
”เฉลิมชัย“ เปิดโครงการ "รักษ์หาดไทยเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช" หวังลดปริมาณขยะตกค้างในระบบนิเวศทางทะเลอย่างมีส่วนร่วม
วันที่ 17 มกราคม 2568 เวลา 10.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีถวายราชสักการะพระบาทสมเด็จพระพุทธยอดฟ้าจุฬาโลกมหาราช และพระบาทสมเด็จพระเจ้าอยู่หัว เปิดโครงการ “รักษ์หาดไทยเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช“ พร้อมมอบอุปกรณ์เก็บขยะให้แก่ผู้แทนชุมชนจากกลุ่มฅนรักษ์ทะเลและชายหาดปากน้ำปราณ กลุ่มเกษตรกรทำประมงปากน้ำปราณ กลุ่มอาสาสมัครพิทักษ์ทรัพยากรทางทะเลและชายฝั่งปากน้ำปราณ และเทศบาลตำบลปากน้ำปราณ และร่วมเก็บขยะบริเวณชายหาด ณ ชายหาดปากน้ำปราณ อำเภอปราณบุรี จังหวัดประจวบคีรีขันธ์ นอกจากนี้ ยังได้เยี่ยมชมนิทรรศการจากหน่วยงานภายใต้สังกัดกระทรวงฯ ที่มาจัดแสดงให้ความรู้แก่ประชาชนที่มาร่วมงาน และพบปะพูดคุยกับกลุ่มเครือข่ายภาคประชาชนที่เข้าร่วมกิจกรรม โดยมี นายอภิชาต ศักดิเศรษฐ์ ที่ปรึกษา รมว.ทส. นาวาตรี สุธรรม ระหงษ์ เลขานุการ รมว.ทส. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม คณะผู้บริหาร ทส. ผู้แทนหน่วยงานภาครัฐในพื้นที่ ภาคเอกชน เยาวชน ชุมชนชายฝั่ง อาสาสมัครพิทักษ์ทะเล และประชาชนในพื้นที่ จำนวนกว่า 1,000 คน เข้าร่วมงาน
รมว.ทส. กล่าวว่า กระทรวงฯ จัดกิจกรรมโครงการรักษ์หาดไทยเฉลิมพระเกียรติฯ ขึ้นเนื่องในโอกาสมหามงคลที่พระบาทสมเด็จพระเจ้าอยู่หัว ทรงเจริญพระชนมายุ 26,469 วัน ในวันอังคารที่ 14 มกราคม 2568 เป็นสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช รัชกาลที่ 1 สมเด็จพระปฐมบรมกษัตริยาธิราช แห่งพระราชวงศ์จักรี และเพื่อน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ที่ทรงพระราชกรณียกิจด้วยความวิริยะอุตสาหะ ทรงมีพระราชปณิธานสืบสาน รักษา และต่อยอด ตามรอยพระราชบิดา ในการขจัดทุกข์บำรุงสุขแก่ปวงประชาราษฎร์ โดยเฉพาะในด้านการอนุรักษ์ทรัพยากรธรรมชาติและสิ่งแวดล้อม รวมถึงเพื่อส่งเสริมการมีส่วนร่วมจากทุกภาคส่วนในการจัดการขยะทะเลอย่างบูรณาการ มุ่งลดปริมาณขยะตกค้างในระบบนิเวศทางทะเล ที่ปัจจุบันประเทศไทยประสบปัญหาขยะทะเลติดอันดับ 10 ของโลก โดยร้อยละ 80 มีแหล่งที่มาจากบนบก ส่วนใหญ่เป็นขยะซึ่งย่อยสลายได้ยาก ก่อให้เกิดผลกระทบต่อทรัพยากรและระบบนิเวศที่สำคัญ ได้แก่ ปะการัง หญ้าทะเล ป่าชายเลน และสัตว์ทะเลหายากใกล้สูญพันธุ์ รวมทั้งเพื่อเป็นแนวทางในการจัดการขยะทะเลอย่างเป็นระบบ สามารถแก้ไขปัญหาได้อย่างมีประสิทธิผล เกิดการอนุรักษ์รักษาทรัพยากรทางทะเลและชายฝั่งอย่างยั่งยืนต่อไป

ที่มา : https://www.thaigov.go.th/news/contents/details/92537