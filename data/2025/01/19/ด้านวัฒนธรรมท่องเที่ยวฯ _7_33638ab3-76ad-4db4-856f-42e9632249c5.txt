รัฐบาลไทย-ข่าวทำเนียบรัฐบาล-เปิดฉากพิธีเปิดการประชุม ATF 2025 ณ เมืองยะโฮร์บาห์รู มาเลเซีย


วันอาทิตย์ที่ 19 มกราคม 2568
เปิดฉากพิธีเปิดการประชุม ATF 2025 ณ เมืองยะโฮร์บาห์รู มาเลเซีย
เปิดฉากพิธีเปิดการประชุม ATF 2025 ณ เมืองยะโฮร์บาห์รู มาเลเซีย
เมื่อวันที่ 18 มกราคม 2568 เวลา 20.00 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา พร้อมด้วย นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา นางสาวฐาปนีย์ เกียรติไพบูลย์ ผู้ว่าการการท่องเที่ยวแห่งประเทศไทย และคณะผู้บริหาร ได้เข้าร่วมพิธีเปิดการประชุมด้านการท่องเที่ยวอาเซียน ปี พ.ศ. 2568 (ASEAN Tourism Forum 2025: ATF 2025) ณ ศูนย์ประชุม Persada Johor ยะโฮร์บาห์รู สหพันธรัฐมาเลเซีย โดยมีดาโต๊ะ ศรี ฮัจญี ฟาดิลละห์ บิน ฮัจญี ยูโซ๊ะ รองนายกรัฐมนตรีมาเลเซีย นายเทียง คิง สิง รัฐมนตรีว่าการกระทรวงการท่องเที่ยว ศิลปะ และวัฒนธรรมมาเลเซีย และผู้บริหารระดับสูงเป็นผู้กล่าวเปิดพิธีร่วม
ภายในงานประกอบด้วยงานเลี้ยงรับรองรัฐมนตรีท่องเที่ยวอาเซียน คู่ภาคี คณะทูตานุทูต หน่วยงานด้านการท่องเที่ยว และสื่อมวลชนที่เกี่ยวข้อง รวมถึงมีการแสดงทางวัฒนธรรมที่ตระการตา อาทิ การเต้นระบำของชนพื้นเมือง และการแสดงประจำชาติสมาชิกอาเซียนต่าง ๆ โดยบรรยากาศเต็มไปด้วยรอยยิ้มและมิตรภาพ สร้างความประทับใจให้แก่ผู้เข้าร่วมงานเป็นอย่างมาก

ที่มา : https://www.thaigov.go.th/news/contents/details/92553