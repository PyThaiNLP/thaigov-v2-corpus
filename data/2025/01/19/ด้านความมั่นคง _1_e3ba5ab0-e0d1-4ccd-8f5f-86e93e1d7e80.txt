รัฐบาลไทย-ข่าวทำเนียบรัฐบาล-”เฉลิมชัย“ เดินหน้าสร้างความร่วมมือชุมชนชายฝั่ง สู่อาสาสมัครพิทักษ์ทะเล พัฒนาการจัดการทรัพยากรทางทะเลและชายฝั่งในระดับพื้นที่อย่างยั่งยืน


วันอาทิตย์ที่ 19 มกราคม 2568
”เฉลิมชัย“ เดินหน้าสร้างความร่วมมือชุมชนชายฝั่ง สู่อาสาสมัครพิทักษ์ทะเล พัฒนาการจัดการทรัพยากรทางทะเลและชายฝั่งในระดับพื้นที่อย่างยั่งยืน
”เฉลิมชัย“ เดินหน้าสร้างความร่วมมือชุมชนชายฝั่ง สู่อาสาสมัครพิทักษ์ทะเล พัฒนาการจัดการทรัพยากรทางทะเลและชายฝั่งในระดับพื้นที่อย่างยั่งยืน
”เฉลิมชัย“ เดินหน้าสร้างความร่วมมือชุมชนชายฝั่ง สู่อาสาสมัครพิทักษ์ทะเล พัฒนาการจัดการทรัพยากรทางทะเลและชายฝั่งในระดับพื้นที่อย่างยั่งยืน
วันที่ 17 มกราคม 2568 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมสร้างความเข้าใจในบทบาทหน้าที่ของชุมชนชายฝั่ง และอาสาสมัครพิทักษ์ทะเลในการอนุรักษ์และฟื้นฟูทรัพยากรทางทะเลและชายฝั่ง ครั้งที่ 1 เพื่อให้เครือข่ายชุมชนชายฝั่งและเครือข่ายอาสาสมัครพิทักษ์ทะเลในท้องที่จังหวัดประจวบคีรีขันธ์ เข้าใจในบทบาทหน้าที่ของชุมชนชายฝั่ง ในการมีส่วนร่วมดูแลอนุรักษ์และป้องกันการทำลายทรัพยากรชายฝั่งทะเลและระบบนิเวศที่สำคัญได้อย่างถูกต้อง โดยมี นายอภิชาต ศักดิเศรษฐ์ ที่ปรึกษา รมว.ทส. นาวาตรี สุธรรม ระหงษ์ เลขานุการ รมว.ทส. นายจตุพร บุรุษพัฒน์ ปลัด ทส. และคณะผู้บริหาร ทส. พร้อมเครือข่ายชุมชนชายฝั่งกว่า 200 คน เข้าร่วมการประชุม ณ ศูนย์ศึกษาเรียนรู้ระบบนิเวศ ป่าชายเลนสิรินาถราชินี จังหวัดประจวบคีรีขันธ์
รมว.ทส. กล่าวว่า เครือข่ายชุมชนชายฝั่งและเครือข่ายอาสาสมัครพิทักษ์ทะเล นับเป็นกำลังสำคัญต่อการบริหารจัดการสิ่งแวดล้อมทางทะเล โดยปัจจุบันมีเครือข่ายชุมชนชายฝั่งกว่า 745 ชุมชน มีสมาชิก 19,089 คน และอาสาสมัครพิทักษ์ทะเลกว่า 30,225 คน โดยในพื้นที่จังหวัดประจวบคีรีขันธ์ มีเครือข่ายชุมชนชายฝั่ง 17 ชุมชน จำนวนสมาชิก 540 คน และอาสาสมัครพิทักษ์ทะเล 930 คน ซึ่งเป็นกำลังพลสำคัญที่ช่วยเหลือในด้านต่าง ๆ ทั้งการฟื้นฟู การอนุรักษ์ และการป้องกัน ทรัพยากรทางทะเลและชายฝั่ง โดยมีเจ้าหน้าที่คอยให้คำปรึกษา ถ่ายทอดความรู้ และการใช้เทคโนโลยีเข้ามาช่วยสำรวจ รวมทั้งช่วยเหลือและสนับสนุนการดำเนินโครงการหรือกิจกรรมต่าง ๆ และพัฒนาการบริหารจัดการทรัพยากรทางทะเลและชายฝั่งในระดับพื้นที่อย่างยั่งยืน ทั้งนี้ หากพบสัตว์ทะเลหายาก หรือพบการกระทำความผิดสามารถแจ้งมายังสายด่วนพิทักษ์ป่าและรักษาทะเล โทร.1362 เพื่อให้หน่วยงานที่เกี่ยวข้องในแต่ละพื้นที่เร่งเข้าตรวจสอบ และช่วยเหลือได้ทันท่วงทีต่อไป

ที่มา : https://www.thaigov.go.th/news/contents/details/92536