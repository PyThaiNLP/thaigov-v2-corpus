รัฐบาลไทย-ข่าวทำเนียบรัฐบาล-​"ดีพร้อม" ร่วมประชุมคณะกรรมการดำเนินงานวันสตรีสากล 2568 ร่วมบูรณาการกับหน่วยงานภาครัฐและภาคเอกชน ตามนโยบาย "รมว.เอกนัฏ"


วันเสาร์ที่ 11 มกราคม 2568
11/01/2568
พิมพ์
​"ดีพร้อม" ร่วมประชุมคณะกรรมการดำเนินงานวันสตรีสากล 2568 ร่วมบูรณาการกับหน่วยงานภาครัฐและภาคเอกชน ตามนโยบาย "รมว.เอกนัฏ"
​"ดีพร้อม" ร่วมประชุมคณะกรรมการดำเนินงานวันสตรีสากล 2568 ร่วมบูรณาการกับหน่วยงานภาครัฐและภาคเอกชน ตามนโยบาย "รมว.เอกนัฏ"
กรุงเทพฯ  8 มกราคม 2568 - นางสาวณัฏฐิญา เนตยสุภา อธิบดีกรมส่งเสริมอุตสาหกรรม ได้มอบหมายให้ นางดวงดาว ขาวเจริญ รองอธิบดีกรมส่งเสริมอุตสาหกรรม และผู้บริหารด้านการเสริมสร้างบทบาทหญิงชาย (Chief Gender Officer - CGO) ให้เกียรติเข้าร่วมประชุมคณะกรรมการดำเนินงานวันสตรีสากล ครั้งที่ 1/2568 โดยมี นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ เป็นประธานการประชุม ณ ห้องประชุมดรุณวิถี กรมกิจการเด็กและเยาวชน ชั้น 11 กระทรวงการพัฒนาสังคมและความมั่นคงของมนุษย์
สำหรับการประชุมคณะกรรมการดำเนินงานวันสตรีสากล จัดขึ้นเพื่อร่วมกันพิจารณาการรับรองผลรางวัลการคัดเลือกสตรี บุคคล และหน่วยงานองค์กรดีเด่นในสาขาต่าง ๆ เพื่อประกาศเกียรติคุณเนื่องในวันสตรีสากล ประจำปี 2568 จำนวน 16 สาขา 79 รางวัล และเตรียมการจัดงานวันสตรีสากล ประจำปี 2568 ซึ่งปีนี้กำหนดจัดขึ้นในวันที่ 6 มีนาคม 2568 โดยวันสตรีสากลเป็นวันที่เหล่าสตรีจากทั่วโลก ไม่ว่าจะเชื้อชาติ ศาสนา อาชีพใด จะร่วมเฉลิมฉลองความเสมอภาคที่ได้รับมา และเป็นการแสดงให้เห็นถึงความเท่าเทียมกันในสังคมอีกด้วย ทั้งนี้ การร่วมบูรณาการดังกล่าวของดีพร้อมสอดรับกับตามนโยบาย “ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส” ของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/92253