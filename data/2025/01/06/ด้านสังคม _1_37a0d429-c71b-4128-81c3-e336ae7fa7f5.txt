รัฐบาลไทย-ข่าวทำเนียบรัฐบาล-ดีอี ต้อนรับที่ปรึกษาและหัวหน้าฝ่ายเศรษฐกิจของสถานเอกอัครราชทูตฝรั่งเศสประจำประเทศไทย


วันจันทร์ที่ 6 มกราคม 2568
ดีอี ต้อนรับที่ปรึกษาและหัวหน้าฝ่ายเศรษฐกิจของสถานเอกอัครราชทูตฝรั่งเศสประจำประเทศไทย
ดีอี ต้อนรับที่ปรึกษาและหัวหน้าฝ่ายเศรษฐกิจของสถานเอกอัครราชทูตฝรั่งเศสประจำประเทศไทย
ดีอี ต้อนรับที่ปรึกษาและหัวหน้าฝ่ายเศรษฐกิจของสถานเอกอัครราชทูตฝรั่งเศสประจำประเทศไทย
เมื่อวันที่ 6 มกราคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ Dr. Jean SOL MACHER ที่ปรึกษาและหัวหน้าฝ่ายเศรษฐกิจของสถานเอกอัครราชทูตฝรั่งเศสประจำประเทศไทย พร้อมคณะผู้แทน โดยมีผู้แทนสำนักงานคณะกรรมการดิจิทัลเพื่อเศรษฐกิจและสังคมแห่งชาติ (BDE) สำนักงานส่งเสริมเศรษฐกิจดิจิทัล (DEPA) สำนักงานคณะกรรมการคุ้มครองข้อมูลส่วนบุคคล (PDDC) และสถาบันข้อมูลขนาดใหญ่ (BDI) เข้าร่วมหารือ ณ ห้องประชุม 801 กระทรวงดิจิทัลเพื่อเศรษฐกิจและสังคม
ในการนี้ ทั้งสองฝ่ายได้หารือและแลกเปลี่ยนข้อคิดเห็น ด้านแผนงานและนโยบายที่สำคัญของประเทศไทย การพัฒนาโครงสร้างพื้นฐานดิจิทัลในประเทศไทยจากภาครัฐและเอกชน ภาพรวมการลงทุนของภาครัฐที่สำคัญ ตลอดจนการแลกเปลี่ยนความคิดเห็นเกี่ยวกับประเด็นการส่งเสริมการค้าและการลงทุนของภาคธุรกิจ รวมถึงความร่วมมือด้านการส่งเสริมแรงงานให้มีทักษะด้านดิจิทัลตลอดจนการส่งเสริมโอกาสความร่วมมือด้านดิจิทัลระหว่างไทยและฝรั่งเศส การส่งเสริม Start-ups และความร่วมมือด้าน Smart City

ที่มา : https://www.thaigov.go.th/news/contents/details/92047