รัฐบาลไทย-ข่าวทำเนียบรัฐบาล-เกษตรฯ ดันไทยเป็น Seed hub ด้วยเทคโนโลยี “จีโนม” ยกระดับรายได้เกษตรกรไทย


วันจันทร์ที่ 6 มกราคม 2568
06/01/2568
พิมพ์
เกษตรฯ ดันไทยเป็น Seed hub ด้วยเทคโนโลยี “จีโนม” ยกระดับรายได้เกษตรกรไทย
เกษตรฯ ดันไทยเป็น Seed hub ด้วยเทคโนโลยี “จีโนม” ยกระดับรายได้เกษตรกรไทย
เกษตรฯ ดันไทยเป็น Seed hub ด้วยเทคโนโลยี “จีโนม” ยกระดับรายได้เกษตรกรไทย
.
กระทรวงเกษตรและสหกรณ์ โดยกรมวิชาการเกษตร เดินหน้าขับเคลื่อนการปรับปรุงพันธุ์พืชด้วยเทคโนโลยีจีโนม (Gene Editing หรือ GEd) เพื่อเตรียมความพร้อมสู่การเป็น Seed hub ยกระดับรายได้ของเกษตรกรไทย และผลักดันประเทศไทยสู่ศูนย์กลางภาคเกษตรและอาหารของโลก โดยเทคโนโลยี GEd จะช่วยปรับแต่งรหัสพันธุกรรมของยีนเป้าหมายได้อย่างแม่นยำและรวดเร็ว ให้พืชมีความแข็งแรงทนทานต่อสภาพภูมิอากาศและศัตรูพืชอุบัติใหม่ ลดการใช้สารเคมี พร้อมเพิ่มปริมาณและคุณภาพของผลผลิต ซึ่งถือเป็นการส่งเสริมความมั่นคงทางอาหารและรองรับวิกฤตโลกเดือดอีกด้วย
.
ทั้งนี้ กรมวิชาการเกษตร ได้บูรณาการความร่วมมือกับมหาวิทยาลัยและหน่วยงานภาครัฐ เพื่อสร้างพืช GEd ทดแทนการนำเข้า เช่น ข้าวโพด ถั่วเหลือง และอ้อย รวมถึงเตรียมสร้างร่วมมือและเครือข่ายกับต่างประเทศ เพื่อส่งเสริมการใช้เทคโนโลยี GEd และพัฒนาบุคลากรด้านการวิจัย คาดว่าในปี 2568 นี้ จะสามารถนำร่องขับเคลื่อนด้านการกำกับดูแลเทคโนโลยีดังกล่าวได้อย่างเป็นรูปธรรม
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92044