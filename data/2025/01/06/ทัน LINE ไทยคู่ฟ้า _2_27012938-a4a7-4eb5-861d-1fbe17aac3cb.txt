รัฐบาลไทย-ข่าวทำเนียบรัฐบาล-เลขานายกฯ เผย รัฐบาลกดคันเร่ง กระตุ้น 5 อุตสาหกรรม นับจากนี้ ไทยเป็นศูนย์กลางการลงทุน


วันจันทร์ที่ 6 มกราคม 2568
06/01/2568
พิมพ์
เลขานายกฯ เผย รัฐบาลกดคันเร่ง กระตุ้น 5 อุตสาหกรรม นับจากนี้ ไทยเป็นศูนย์กลางการลงทุน
เลขานายกฯ เผย รัฐบาลกดคันเร่ง กระตุ้น 5 อุตสาหกรรม นับจากนี้ ไทยเป็นศูนย์กลางการลงทุน
เลขานายกฯ เผย รัฐบาลกดคันเร่ง กระตุ้น 5 อุตสาหกรรม นับจากนี้ ไทยเป็นศูนย์กลางการลงทุน
.
นายแพทย์ พรหมินทร์ เลิศสุริย์เดช เลขาธิการนายกรัฐมนตรี สรุปนโยบายปีใหม่นี้ รัฐบาลตั้งใจทำให้เศรษฐกิจไทยฟื้นตัว เพิ่ม GDP ให้สูงขึ้นกว่า 3% โดยดึงดูดการลงทุนจากต่างประเทศ ตั้งเป้า 5 กลุ่มธุรกิจ ได้แก่ อุตสาหกรรมแห่งอนาคต ศูนย์ธุรกิจดาต้าเซ็นเตอร์เอไอขนาดใหญ่ ยานยนต์ไฟฟ้า ระบบเกษตรแม่นยำ และอุตสาหกรรมอาหารที่ใช้เทคโนโลยีสมัยใหม่ ยืนยันว่า การลงทุนของภาครัฐปีนี้จะมีมูลค่าสูงกว่า 7-8 แสนล้านบาท
.
รัฐบาลจะปรับปรุงกฎระเบียบ เพื่ออำนวยความสะดวก รองรับการลงทุนจากทั้งในและต่างประเทศ โดยมีเป้าหมายที่จะสร้างแรงขับเคลื่อนการลงทุนและเพิ่มการเติบโตทางเศรษฐกิจ เช่น ลดขั้นตอนการออกใบอนุญาต ลดระยะเวลาการขอรับการส่งเสริมการลงทุน ให้รวดเร็ว มีประสิทธิภาพ
.
ไทย มีที่ตั้งใจกลางภูมิภาคเหมาะเป็นศูนย์กลางด้านโลจิสติกส์ การค้า การแลกเปลี่ยน รัฐบาลรักษาจุดยืน ไม่เป็นส่วนหนึ่งของความขัดแย้งระหว่างประเทศ มุ่งมั่นเป็น “ผู้ส่งเสริมสันติภาพและความมั่งคั่งร่วมกัน” ซึ่งจะทำให้ไทยเป็นพื้นที่แห่งโอกาส ดึงดูดแรงงานทักษะสูง ผู้ประกอบการ และนักลงทุนเข้ามา
.
ปีใหม่นี้ รัฐบาลจะเดินหน้ากระตุ้นเศรษฐกิจ สร้างรายได้ สร้างโอกาสให้ประชาชน ซึ่งหนึ่งในเครื่องยนต์สำคัญทางเศรษฐกิจคือการท่องเที่ยว นับจากนี้ ทุกมิติจะเป็นแรงกระตุ้นทั้งการท่องเที่ยวภายในและจากนักท่องเที่ยวต่างประเทศ รัฐบาลจะส่งเสริมการท่องเที่ยวไทยทั้งปี ไม่มีโลว์ซีซั่น มั่นใจว่ามูลค่าการท่องเที่ยวจะสูงขึ้นกว่าปีที่ผ่านมาอย่างแน่นอน
.
อ่านเพิ่มเติม >> https://www.thaigov.go.th/news/contents/details/91950
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92040