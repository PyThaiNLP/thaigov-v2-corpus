รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย ฉช.2004 คืบหน้ากว่า 64% เพิ่มศักยภาพการคมนาคมระหว่างจังหวัดฉะเชิงเทรา - สมุทรปราการ เชื่อมโยงการขนส่งสู่ “ท่าอากาศยานสุวรรณภูมิ” ให้สมบูรณ์ คาดจะแล้วเ


วันจันทร์ที่ 6 มกราคม 2568
กรมทางหลวงชนบท ก่อสร้างถนนสาย ฉช.2004 คืบหน้ากว่า 64% เพิ่มศักยภาพการคมนาคมระหว่างจังหวัดฉะเชิงเทรา - สมุทรปราการ เชื่อมโยงการขนส่งสู่ “ท่าอากาศยานสุวรรณภูมิ” ให้สมบูรณ์ คาดจะแล้วเ
...
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า กรมทางหลวงชนบท (ทช.) ได้ดำเนินโครงการก่อสร้างถนนสาย ฉช.2004 แยก ทล.34 - ทล.314 อำเภอบางปะกง อำเภอเมือง จังหวัดฉะเชิงเทรา (ตอนที่ 1) ช่วงเชื่อมต่อระหว่าง ทล.34 (บางนา - ตราด) กับถนน ฉช.3001 (ลาดกระบัง - ฉะเชิงเทรา) มีความคืบหน้าไปแล้วกว่าร้อยละ 64 ขณะนี้อยู่ระหว่างการก่อสร้างงานโครงสร้างทาง สะพานข้ามคลอง งานระบบระบายน้ำและกำแพงกันดิน คาดว่าจะก่อสร้างแล้วเสร็จในเดือนตุลาคม 2568 ใช้งบประมาณ 549.50 ล้านบาท โดยก่อสร้างเป็นถนนผิวจราจรแอสฟัลท์ติกคอนกรีตขนาด 4 ช่องจราจร กว้างช่องละ 3.5 เมตร ไหล่ทางกว้าง 3 เมตร มีทางเท้า แบ่งทิศการจราจรด้วยกำแพงคอนกรีต พร้อมก่อสร้างสะพานคอนกรีตเสริมเหล็ก 2 แห่ง รวมถึงการติดตั้งอุปกรณ์สิ่งอำนวยความปลอดภัย เช่น ไฟฟ้าแสงสว่าง สัญญาณไฟจราจร และเครื่องหมายจราจร ตั้งแต่ช่วง กม. ที่ 6+500 - 10+925 ระยะทาง 4.425 กิโลเมตร
ทั้งนี้ เมื่อโครงการฯ แล้วเสร็จ จะเป็นการเพิ่มศักยภาพโครงข่ายคมนาคมและระบบโลจิสติกส์ให้สมบูรณ์ พร้อมรองรับการขยายตัวของเศรษฐกิจและรองรับปริมาณการจราจรที่มีแนวโน้มเพิ่มมากขึ้น ใช้เป็นเส้นทางเชื่อมต่อระหว่างจังหวัดฉะเชิงเทรากับสมุทรปราการ พร้อมทั้งเป็นเส้นทางสนับสนุนการขนส่งของนิคมอุตสาหกรรมเวลโกรว์กับนิคมอุตสาหกรรมอื่น ๆ ในพื้นที่อีกด้วย อีกทั้งเชื่อมโยงการเดินทางและการขนส่งสินค้าไปยังท่าอากาศยานสุวรรณภูมิ ลดต้นทุนในการขนส่งสินค้า พัฒนาการคมนาคมในพื้นที่ให้ประชาชนสามารถใช้เส้นทางเข้าสู่แหล่งชุมชนที่พักอาศัยได้อย่างสะดวก รวดเร็ว และปลอดภัยมากยิ่งขึ้น

ที่มา : https://www.thaigov.go.th/news/contents/details/92035