รัฐบาลไทย-ข่าวทำเนียบรัฐบาล-กรมธนารักษ์นำรถรับแลกคืนเหรียญกษาปณ์เคลื่อนที่ออกให้บริการแก่ประชาชน ประจำเดือนมกราคม 2568


วันจันทร์ที่ 6 มกราคม 2568
06/01/2568
พิมพ์
กรมธนารักษ์นำรถรับแลกคืนเหรียญกษาปณ์เคลื่อนที่ออกให้บริการแก่ประชาชน ประจำเดือนมกราคม 2568
กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ให้บริการแก่ประชาชน ประจำเดือนมกราคม 2568 เพื่อกระตุ้นให้เหรียญกษาปณ์เกิดการหมุนเวียนเพิ่มมากขึ้น
กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ให้บริการแก่ประชาชน ประจำเดือนมกราคม 2568 เพื่อกระตุ้นให้เหรียญกษาปณ์เกิดการหมุนเวียนเพิ่มมากขึ้น
วันนี้ (6 มกราคม 2568) กรมธนารักษ์โดยกองบริหารเงินตราจะนำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ เพื่ออำนวยความสะดวกให้กับประชาชนที่มีเหรียญกษาปณ์ และมีความต้องการแลกคืนแต่ยังไม่สามารถเข้าถึงในการรับแลกคืนเหรียญได้ ประกอบด้วย เหรียญกษาปณ์หมุนเวียน ทุกชนิดราคา เหรียญกษาปณ์สภาพดี หรือเหรียญกษาปณ์ชำรุด เช่น เหรียญกษาปณ์ดำ ถูกตัด ถูกตอก ถูกตี เจาะรู บิดงอ ซึ่งภายในเดือนมกราคม 2568 จะออกให้บริการตามสถานที่ ดังนี้
วันที่ 7-8 มกราคม  - ปตท.หน้าศาลเจ้าพ่อหลักเมือง จังหวัดสุพรรณบุรี เวลา 09.30 น. - 14.30 น.
วันที่ 9 มกราคม   - สำนักงานธนารักษ์พื้นที่สิงห์บุรี เวลา 09.30 น. – 14.30 น.
วันที่ 16 มกราคม - สำนักงานธนารักษ์พื้นที่นครนายก เวลา 09.30 น. - 14.30 น.
วันที่ 21-22 มกราคม - องค์พระปฐมเจดีย์ จังหวัดนครปฐม เวลา 09.30 น. -14.30 น.
วันที่ 24 มกราคม - สำนักงานธนารักษ์พื้นที่นนทบุรี เวลา 09.30 น. – 15.30 น.
วันที่ 27 มกราคม - ศาลากลางจังหวัดพระนครศรีอยุธยา เวลา 09.30 น. – 15.00 น.
วันที่ 30 มกราคม - ศาลากลางจังหวัดอ่างทอง เวลา 09.30 น. – 15.00 น.
สำหรับรถรับแลกคืนเหรียญกษาปณ์เคลื่อนที่เป็นอีกหนึ่งช่องทางที่กระตุ้นให้ประชาชนที่เก็บเหรียญกษาปณ์ไว้นำออกมาแลกคืน เพื่อให้เกิดการหมุนเวียนเพิ่มมากขึ้น อีกทั้ง เพื่อเป็นการอำนวยความสะดวกให้กับประชาชนที่มีเหรียญกษาปณ์อยู่ ซึ่งไม่สามารถเข้าถึงในการรับแลกคืนเหรียญได้ ทั้งนี้ ประชาชน สามารถนำเหรียญกษาปณ์มาแลกคืนได้รายละไม่เกิน 10,000 บาท รวมทุกชนิดราคา ต่อราย/ต่อวัน

ที่มา : https://www.thaigov.go.th/news/contents/details/92057