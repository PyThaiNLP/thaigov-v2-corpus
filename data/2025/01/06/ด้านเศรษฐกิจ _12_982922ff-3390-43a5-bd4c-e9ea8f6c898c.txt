รัฐบาลไทย-ข่าวทำเนียบรัฐบาล-‘รมช.อิทธิ’ ตรวจติดตามการดำเนินงานพิพิธภัณฑ์เกษตรเฉลิมพระเกียรติฯ


วันจันทร์ที่ 6 มกราคม 2568
‘รมช.อิทธิ’ ตรวจติดตามการดำเนินงานพิพิธภัณฑ์เกษตรเฉลิมพระเกียรติฯ
‘รมช.อิทธิ’ ตรวจติดตามการดำเนินงานพิพิธภัณฑ์เกษตรเฉลิมพระเกียรติฯ
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ เยี่ยมชมและติดตามผลการดำเนินงานของสำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน) พร้อมมอบนโยบาย ทิศทางในการขับเคลื่อนการดำเนินงาน เพื่อให้การดำเนินงานมีประสิทธิภาพ โดยมี นายอาดิลัน อาลีอิสเฮาะ ที่ปรึกษารัฐมนตรีช่วยว่าการกระทรวงเกษตรและสหกรณ์ พันจ่าเอก ประเสริฐ มาลัย ผู้อำนวยการสำนักงานพิพิธภัณฑ์เกษตรเฉลิมพระเกียรติฯ พร้อมด้วยคณะผู้บริหาร และเจ้าหน้าที่พิพิธภัณฑ์เกษตรเฉลิมพระเกียรติฯ ให้การต้อนรับ
รมช.อิทธิ กล่าวว่า พิพิธภัณฑ์เกษตรเฉลิมพระเกียรติฯ ถือเป็นหน่วยงานสำคัญที่ทำหน้าที่ในการขับเคลื่อนนโยบายพิทักษ์รักษาไว้ซึ่งสถาบันพระมหากษัตริย์ และถื อเป็นฟันเฟืองที่สำคัญของกระทรวงเกษตรฯ จึงได้มอบนโยบายให้ใช้พื้นที่ให้เกิดประโยชน์สูงสุด รวมทั้งมุ่งเน้นการประชาสัมพันธ์สร้างการรับรู้ให้แพร่หลาย เพื่อให้ประชาชนเข้ามาท่องเที่ยว เรียนรู้ และนำองค์ความรู้ไปใช้ประโยชน์ได้จริง อีกทั้ง ได้มอบนโยบายโดยเน้นย้ำในการบูรณาการทำงานร่วมกับหน่วยงานในสังกัดกระทรวงเกษตรฯ โดยสนับสนุนให้มีการเข้ามาใช้ประโยชน์ในพื้นที่ของพิพิธภัณฑ์ให้มากขึ้น
พร้อมกันนี้ รมช.อิทธิ และคณะ ได้เยี่ยมชมนิทรรศการพิพิธภัณฑ์ในอาคาร พิพิธภัณฑ์กลางแจ้ง เส้นทางสืบสาน รักษา ต่อยอด Wisdom King Farm  พร้อมเข้าเยี่ยมชมกิจการและบริการ ของพิพิธภัณฑ์เกษตรเฉลิมพระเกียรติฯ  ทั้งห้องพัก ห้องประชุม ร้านค้าจำหน่ายของที่ระลึก อีกด้วย

ที่มา : https://www.thaigov.go.th/news/contents/details/92061