รัฐบาลไทย-ข่าวทำเนียบรัฐบาล-ชวนวัยรุ่นไทยเปลี่ยนเงินซื้อบุหรี่ไฟฟ้าเป็นเงินออม


วันจันทร์ที่ 6 มกราคม 2568
06/01/2568
พิมพ์
ชวนวัยรุ่นไทยเปลี่ยนเงินซื้อบุหรี่ไฟฟ้าเป็นเงินออม
วันจันทร์ ที่ 6 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมให้เด็กและเยาวชนไทยเติบโตอย่างมีคุณภาพ จึงขอเชิญชวนเด็ก เยาวชน
รวมถึงประชาชนไทยทุกคน เริ่มต้นปีใหม่ตามแนวคิด Happy New Life คือ
มีความสุขในชีวิตทั้งมิติด้านสุขภาพและมิติทางด้านการเงิน
ด้วยการเปลี่ยนเงินที่จะใช้ในการซื้อบุหรี่ไฟฟ้าตลอดจนสินค้าที่เป็นโทษหรือไม่จำเป็นต่อร่างกาย
ไปเป็นเงินออมและเงินลงทุนเพื่อสร้างรากฐานที่มั่นคงของตนเองและครอบครัวในอนาคต ทั้งนี้
ผลสำรวจการบริโภคผลิตภัณฑ์ยาสูบปี 2565 พบว่า เยาวชนไทยสูบบุหรี่ไฟฟ้าเพิ่มขึ้นจากร้อยละ 3.3
เป็นร้อยละ 17.6 คิดเป็นปริมาณเพิ่มขึ้นมากถึง 5.3 เท่า
โดยเงินที่ใช้ซื้อบุหรี่ไฟฟ้าส่วนใหญ่เป็นเงินที่ได้มาจากผู้ปกครอง และใช้จ่ายเพื่อซื้อบุหรี่ไฟฟ้าเฉลี่ย 26,944
บาทต่อปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92032