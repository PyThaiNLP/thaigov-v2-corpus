รัฐบาลไทย-ข่าวทำเนียบรัฐบาล-​ปลัด ทส. พร้อมคณะผู้บริหาร รับพระราชทานของขวัญเนื่องในวันขึ้นปีใหม่ 2568 จากสมเด็จพระเจ้าลูกเธอ เจ้าฟ้าพัชรกิติยาภาฯ


วันจันทร์ที่ 6 มกราคม 2568
​ปลัด ทส. พร้อมคณะผู้บริหาร รับพระราชทานของขวัญเนื่องในวันขึ้นปีใหม่ 2568 จากสมเด็จพระเจ้าลูกเธอ เจ้าฟ้าพัชรกิติยาภาฯ
​ปลัด ทส. พร้อมคณะผู้บริหาร รับพระราชทานของขวัญเนื่องในวันขึ้นปีใหม่ 2568 จากสมเด็จพระเจ้าลูกเธอ เจ้าฟ้าพัชรกิติยาภาฯ
ปลัด ทส. พร้อมคณะผู้บริหาร รับพระราชทานของขวัญเนื่องในวันขึ้นปีใหม่ 2568 จากสมเด็จพระเจ้าลูกเธอ เจ้าฟ้าพัชรกิติยาภาฯ
วันที่ 6 มกราคม 2568 เวลา 09.30 น. สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โปรดให้ พลอากาศเอก สมคิด สุขบาง กรมวังผู้ใหญ่ประจำพระองค์ เป็นผู้แทนพระองค์ เชิญของขวัญพระราชทานมอบแก่ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เนื่องในวันขึ้นปีใหม่ พุทธศักราช 2568 โดยมีคณะผู้บริหาร ข้าราชการ และเจ้าหน้าที่กระทรวงทรัพยากรธรรมชาติและสิ่งแวดล้อม ร่วมในพิธีเบื้องหน้าพระฉายาลักษณ์ สมเด็จพระเจ้าลูกเธอ เจ้าฟ้าพัชรกิติยาภาฯ ณ บริเวณโถง ชั้น 1 อาคารกระทรวงทรัพยากรธรรมชาติและสิ่งแวดล้อม ยังความปลาบปลื้มและซาบซึ้งในพระกรุณาธิคุณอันหาที่สุดมิได้ ทั้งยังเป็นสิริมงคลแก่คณะผู้บริหาร ข้าราชการ พนักงาน และลูกจ้าง ในการเริ่มต้นปีพุทธศักราช 2568

ที่มา : https://www.thaigov.go.th/news/contents/details/92048