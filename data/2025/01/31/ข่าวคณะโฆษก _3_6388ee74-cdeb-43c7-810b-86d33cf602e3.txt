รัฐบาลไทย-ข่าวทำเนียบรัฐบาล-“ขมิ้นชัน”ตลาดโลกยังหอมหวน..หลังราคาดีขึ้นต่อเนื่อง ชี้โอกาสทองของเกษตรกร-ผู้ประกอบการ  ดันสู่ตลาดความงามโลกคาดอีก2ปีมูลค่าตลาดโลกทะลุหมื่นล้านบาท


วันศุกร์ที่ 31 มกราคม 2568
31/01/2568
พิมพ์
“ขมิ้นชัน”ตลาดโลกยังหอมหวน..หลังราคาดีขึ้นต่อเนื่อง ชี้โอกาสทองของเกษตรกร-ผู้ประกอบการ  ดันสู่ตลาดความงามโลกคาดอีก2ปีมูลค่าตลาดโลกทะลุหมื่นล้านบาท
“ขมิ้นชัน”ตลาดโลกยังหอมหวน..หลังราคาดีขึ้นต่อเนื่อง ชี้โอกาสทองของเกษตรกร-ผู้ประกอบการ  ดันสู่ตลาดความงามโลกคาดอีก2ปีมูลค่าตลาดโลกทะลุหมื่นล้านบาท
วันนี้ (31 มกราคม 2568) นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผย ว่า รัฐบาล โดยกระทรวงเกษตรและสหกรณ์กระทรวงพาณิชย์และส่วนราชการอื่น ๆ ร่วมกันขับเคลื่อนมาตรการสร้างรายได้และขยายโอกาสภาคการเกษตรผ่านมาตรการเชื่อมโยงประสานผู้ประกอบการสมุนไพร “ขมิ้นชัน”สู่การพัฒนาต่อยอดส่งออกผลิตภัณฑ์สมุนไพรเสริมความงาม
โดยขมิ้นชันถือเป็นพืชสมุนไพรอีกชนิดหนึ่งที่มีสรรพคุณทางด้านการแพทย์ และมีสรรพคุณในด้านความงามและผิวพรรณเนื่องด้วยสารเคอร์คิวมินอยด์ (Curcuminoids) โดยเฉพาะ สารเคอร์คิวมิน (Curcumin) ช่วยลดการอักเสบของผิว บรรเทาอาการระคายเคือง ลดเลือนจุดด่างดำ ต้านเชื้อแบคทีเรียและเชื้อรา ซึ่งเป็นสาเหตุการเกิดสิว จึงสามารถนำมาพัฒนาเป็นผลิตภัณฑ์ด้านความงามและผิวพรรณได้เป็นอย่างดี ขมิ้นชันจึงเป็นสมุนไพรที่ได้นิยมและแพร่หลายในตลาดโลกในด้านการดูแลผิวพรรณจากธรรมชาติ ซึ่งจะเห็นได้จากผลิตภัณฑ์เครื่องสำอาง แบรนด์ชั้นนำบางแบรนด์ทั้งในประเทศและต่างประเทศ ที่มักจะนำเอาขมิ้นชันไปทำเป็นส่วนผสมในผลิตภัณฑ์เครื่องสำอาง ด้วยความนิยมและแพร่หลายในตลาดโลกโดย ในปี  2567 มีมูลค่าถึง 7,977.82 ล้านบาท ซึ่งประเทศไทย มีส่วนแบ่งตลาดร้อยละ 5.6 มีมูลค่าตลาด 450.24 ล้านบาท และมีแนวโน้มเพิ่มขึ้นต่อเนื่องจนถึง ปี 2570 ซึ่งคาดว่าจะมีมูลค่าทั่วโลกทะลุหมื่นกว่าล้านบาท ขณะที่ประเทศไทยคาดว่าจะมีมูลค่าถึง 550 ล้านบาท หรือ เติบโตเฉลี่ยปีละร้อยละ 11.4
นายอนุกูล กล่าวว่า ปัจจุบันประเทศไทยมีเครื่องสำอางที่มีขมิ้นชันเป็นส่วนประกอบ ขึ้นทะเบียนแล้ว จำนวน 5,954 ผลิตภัณฑ์ หรือคิดเป็นร้อยละ 2.06 ของเครื่องสำอางที่จำหน่ายอยู่ในประเทศไทยทั้งหมด แสดงถึงช่องว่างและโอกาสที่ขมิ้นชันจะสามารถเติบโตได้อีกมาก รัฐบาลเล็งเห็นโอกาสที่ขมิ้นชันจะสามารถเติบโตได้อีกมาก จากระยะเวลาที่ผ่านมา โดยมีการประกาศให้ขมิ้นชัน เป็น 1 ใน 15 สมุนไพร Herbal Champions ที่มีความพร้อมเพื่อการพัฒนาต่อยอดทางเศรษฐกิจของประเทศ และการพัฒนาต่อยอดศักยภาพให้ขมิ้นชันเป็นผลิตภัณฑ์สมุนไพรให้อยู่ในระดับสากล มีรูปแบบที่หลากหลายเหมาะสมต่อการใช้งาน เพื่อเพิ่มมูลค่าให้ขมิ้นชันในระยะยาวต่อไป

ที่มา : https://www.thaigov.go.th/news/contents/details/92927