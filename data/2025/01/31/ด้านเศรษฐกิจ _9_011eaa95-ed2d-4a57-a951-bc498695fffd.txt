รัฐบาลไทย-ข่าวทำเนียบรัฐบาล-​หัวหน้าผู้ตรวจราชการ ก.อุตฯ ลงพื้นที่ตรวจราชการภาคอีสานตอนกลาง เน้นย้ำให้บูรณาการการทำงานร่วมกับหน่วยงานและผู้ประกอบการในพื้นที่ เพื่อร่วมป้องกันและบรรเทาปัญหาการเผาอ้อย


วันศุกร์ที่ 31 มกราคม 2568
31/01/2568
พิมพ์
​หัวหน้าผู้ตรวจราชการ ก.อุตฯ ลงพื้นที่ตรวจราชการภาคอีสานตอนกลาง เน้นย้ำให้บูรณาการการทำงานร่วมกับหน่วยงานและผู้ประกอบการในพื้นที่ เพื่อร่วมป้องกันและบรรเทาปัญหาการเผาอ้อย
​หัวหน้าผู้ตรวจราชการ ก.อุตฯ ลงพื้นที่ตรวจราชการภาคอีสานตอนกลาง เน้นย้ำให้บูรณาการการทำงานร่วมกับหน่วยงานและผู้ประกอบการในพื้นที่ เพื่อร่วมป้องกันและบรรเทาปัญหาการเผาอ้อย รวมถึงการขนส่งอ้อยเข้าโรงงานให้เป็นไปตามกฎหมาย
ระหว่างวันที่ 22-24 มกราคม 2568 นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม ลงพื้นที่ภาคอีสานตอนกลาง โดยมี นายธงชัย เมืองสนธิ์ อุตสาหกรรมจังหวัดขอนแก่น นางบุญนิธิ ทองรักษ์ อุตสาหกรรมจังหวัดร้อยเอ็ด นายศิวะ โพธิตาปนะ อุตสาหกรรมจังหวัดมหาสารคาม และนางสาวจารุพา อุ่นจางวาง อุตสาหกรรมจังหวัดกาฬสินธุ์ ให้การต้อนรับและรายงานผลการดำเนินงานของสำนักงานอุตสาหกรรมจังหวัด  โดยหัวหน้าผู้ตรวจเน้นย้ำให้อุตสาหกรรมจังหวัดในกลุ่มภาคอีสานตอนกลาง บูรณาการประสานหน่วยงานและผู้ประกอบกิจการโรงงานน้ำตาลในจังหวัดป้องกันและแก้ไขปัญหาการเผาอ้อย รวมถึงการขนส่งอ้อยเข้าโรงงานให้เป็นไปตามกฎหมายและนโยบายของกระทรวงอุตสาหกรรมอย่างเคร่งครัด นอกจากนี้ในส่วนของโรงงานอุตสาหกรรม หัวหน้าผู้ตรวจกำชับเจ้าหน้าที่ให้ดูแลผู้ประกอบกิจการโรงงานและควบคุมให้ผู้ประกอบกิจการโรงงานคำนึงถึงสภาพแวดล้อมและชุมชนโดยรอบ เพื่อให้สอดรับกับนโยบายอุตสาหกรรมวิถีใหม่ และอยู่คู่กับชุมชนอย่างยั่งยืน

ที่มา : https://www.thaigov.go.th/news/contents/details/92918