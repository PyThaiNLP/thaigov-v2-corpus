รัฐบาลไทย-ข่าวทำเนียบรัฐบาล-“รมว.นฤมล” แชร์ทิศทางผลักดันพืชเกษตรมูลค่าสูง ยก “ไข่ผำ – วานิลลา” สร้างโอกาสพัฒนาเกษตรไทยจากธุรกิจพืช เทรนด์ใหม่ ตอบโจทย์ความต้องการของตลาดในระดับโลก


วันศุกร์ที่ 31 มกราคม 2568
“รมว.นฤมล” แชร์ทิศทางผลักดันพืชเกษตรมูลค่าสูง ยก “ไข่ผำ – วานิลลา” สร้างโอกาสพัฒนาเกษตรไทยจากธุรกิจพืช เทรนด์ใหม่ ตอบโจทย์ความต้องการของตลาดในระดับโลก
“รมว.นฤมล” แชร์ทิศทางผลักดันพืชเกษตรมูลค่าสูง ยก “ไข่ผำ – วานิลลา” สร้างโอกาสพัฒนาเกษตรไทยจากธุรกิจพืช เทรนด์ใหม่ ตอบโจทย์ความต้องการของตลาดในระดับโลก
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานเปิดการสัมมนา ไข่ผำ - วานิลลา : เจาะลึกโอกาสธุรกิจพืชเทรนด์ใหม่ พร้อมทั้งร่วมปาฐกถาพิเศษในหัวข้อ “ทิศทางพืชมูลค่าสูง และโอกาสของเกษตรไทย” โดยมี ผู้บริหารภาครัฐสังกัดกระทรวงเกษตรและสหกรณ์ ผู้บริหารเครือมติชน และผู้ประกอบการ เข้าร่วมสัมมนา ณ ห้องประชุมอาคารหนังสือพิมพ์ข่าวสด กรุงเทพฯ ว่า กระทรวงเกษตรและสหกรณ์ มีเป้าหมายหลักที่ชัดเจนในพัฒนาศักยภาพเกษตร เพื่อยกระดับสินค้าเกษตรมูลค่าสูง ซึ่งได้บูรณาการร่วมกับหน่วยงานที่เกี่ยวข้องเดินหน้าส่งเสริมองค์ความรู้และทักษะการทำเกษตรยุคใหม่ และการพัฒนาศักยภาพภาคการผลิตให้แก่เกษตรกร เพื่อยกระดับมาตรฐานสินค้าเกษตรให้ตอบสนองต่อความต้องการของตลาดในยุคปัจจุบัน รวมถึงเพื่อเพิ่มขีดความสามารถในการแข่งขันทางการตลาดสินค้าเกษตร โดยได้เล็งเห็นโอกาสในการยกระดับสินค้าเกษตรไทยจากพืชทางเลือกยุคใหม่ อาทิ “ไข่ผำ” ซึ่งจัดเป็นสินค้าเกษตรยุคใหม่ที่กำลังได้รับความสนใจและเป็นที่นิยมในกลุ่มผู้บริโภคจำนวนมาก เนื่องจากเป็นอาหารสุขภาพทางเลือกที่มีคุณค่าทางโภชนาการสูง และ “วานิลลา” ผลผลิตทางการเกษตรที่สามารถแปรรูปเพื่อต่อยอดเป็นผลิตภัณฑ์ในหลากหลายรูปแบบ อีกทั้งเป็นโอกาสในการสร้างรายได้เพิ่มขึ้นและมั่นคงให้แก่เกษตรกรต่อไป
ในโอกาสนี้ นายรพีภัทร์ จันทรศรีวงศ์ อธิบดีกรมวิชาการเกษตร พร้อมด้วย นายพีรพันธ์ คอทอง อธิบดีกรมส่งเสริมการเกษตร ได้ร่วมเสวนาพิเศษในหัวข้อ Renewable ปรับเกษตรไทย สู่เกษตรมูลค่าสูง อีกด้วย

ที่มา : https://www.thaigov.go.th/news/contents/details/92937