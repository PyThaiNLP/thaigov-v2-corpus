รัฐบาลไทย-ข่าวทำเนียบรัฐบาล-กระทรวงอุตฯ รับลูกต่อนโยบายเรือธง OFOS โชว์ผลสำเร็จผลักดันซอฟต์พาวเวอร์ไทย ปั้นทักษะบุคลากรแฟชั่นไทยกว่า 2,000 คน คาดสร้างมูลค่าเพิ่มทางเศรษฐกิจกว่า 200 ล้านบาท


วันศุกร์ที่ 31 มกราคม 2568
31/01/2568
พิมพ์
กระทรวงอุตฯ รับลูกต่อนโยบายเรือธง OFOS โชว์ผลสำเร็จผลักดันซอฟต์พาวเวอร์ไทย ปั้นทักษะบุคลากรแฟชั่นไทยกว่า 2,000 คน คาดสร้างมูลค่าเพิ่มทางเศรษฐกิจกว่า 200 ล้านบาท
กระทรวงอุตฯ รับลูกต่อนโยบายเรือธง OFOS โชว์ผลสำเร็จผลักดันซอฟต์พาวเวอร์ไทย ปั้นทักษะบุคลากรแฟชั่นไทยกว่า 2,000 คน คาดสร้างมูลค่าเพิ่มทางเศรษฐกิจกว่า 200 ล้านบาท
กระทรวงอุตสาหกรรม โดยกรมส่งเสริมอุตสาหกรรม หรือดีพร้อม (DIPROM) ขานรับนโยบายเรือธงนายกอิ๊ง “One Family One Soft Power (OFOS)” แถลงผลสำเร็จการผลักดันซอฟต์พาวเวอร์ไทยสาขาแฟชั่น ผ่าน “โครงการพัฒนาศักยภาพบุคลากรในอุตสาหกรรมแฟชั่น” ประจำปี 2567 งัดกลยุทธ์ 4 ให้ 1 ปฏิรูป ภายใต้นโยบาย “ดีพร้อมคอมมูนิตี้ ที่นี่มีแต่ให้” ติวเข้ม ยกระดับทักษะเดิม และเสริมทักษะใหม่แก่บุคลากรแฟชั่น
ใน 4 สาขา กว่า 2,000 คน ให้มีองค์ความรู้ที่จำเป็นในการประกอบอาชีพและธุรกิจ อีกทั้ง ยังสามารถปรับตัวรองรับต่อการเปลี่ยนแปลงปัจจุบันและอนาคต คาดสามารถสร้างมูลค่าทางเศรษฐกิจได้กว่า 200 ล้านบาท
นายณัฐพล รังสิตพล ปลัดกระทรวงอุตสาหกรรม เปิดเผยว่า รัฐบาลภายใต้การนำของ นางสาวแพทองธาร ชินวัตร นายกรัฐมนตรี ให้ความสำคัญในการขับเคลื่อนนโยบายซอฟต์พาวเวอร์ (Soft Power) เพื่อเป็นแม่เหล็กดึงดูดนักท่องเที่ยวทั้งในไทยและต่างชาติ ด้วยการยกระดับและพัฒนาองค์ความรู้ ความสามารถ และความคิดสร้างสรรค์ให้เกิดมูลค่าจนสามารถก้าวข้ามกับดักรายได้ปานกลาง อันจะเป็นกลไกสำคัญในการขับเคลื่อนเศรษฐกิจของประเทศ ประกอบกับประเทศไทยนั้น มีอัตลักษณ์ที่โดดเด่น ชัดเจน และมีชื่อเสียงทั้งด้านอาหาร การแต่งกาย ศิลปะและวัฒนธรรม เครื่องดนตรี ฯลฯ รวมถึงเสน่ห์ความเป็นไทยที่สามารถดึงดูดและสร้างสรรค์ให้เกิด Soft Power ของประเทศได้อย่างดี ซึ่งล่าสุดจากการจัดอันดับ Soft Power ของประเทศต่าง ๆ ทั่วโลกของ Global Soft Power Index 2024 โดย Brand Finance ประเทศไทยอยู่อันดับที่ 40 ของโลก จาก 193 ประเทศ
นอกจากนี้ ภายใต้ยุทธศาสตร์ซอฟต์พาวเวอร์ 3 ด้านหลัก ครอบคลุมทั้งต้นน้ำ กลางน้ำ และปลายน้ำ ซึ่งเรือธง (Flagship) สำคัญ คือ การพัฒนาทักษะกำลังคน ผ่านนโยบาย “One Family One Soft Power (OFOS)” ใน 14 สาขา หนึ่งในนั้น คือ สาขาแฟชั่น โดยปี 2564 สามารถสร้างรายได้ราว 3.9 แสนล้านบาท การส่งออกสินค้าแฟชั่นมีมูลค่ากว่า 2.0 แสนล้านบาท และเกิดการจ้างงานราว 7.5 แสนคน นอกจากนี้ อุตสาหกรรมแฟชั่นยังเชื่อมโยงกับอุตสาหกรรมอื่น ๆ ประกอบกับนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ที่มุ่งพัฒนาอุตสาหกรรมเศรษฐกิจให้เติบโตอย่างยั่งยืนควบคู่กับการปรับตัวให้เข้ากับวิถีใหม่ของโลก จึงมอบหมายให้ กรมส่งเสริมอุตสาหกรรม หรือดีพร้อม (DIPROM) ดำเนินการพัฒนาทักษะกำลังคนในสาขาแฟชั่น ผ่าน “โครงการพัฒนาศักยภาพบุคลากรในอุตสาหกรรมแฟชั่น หรือ Up Skill - Re Skill” เพื่อให้เกิดการขับเคลื่อนซอฟต์พาวเวอร์ไทยอย่างเป็นรูปธรรมมากยิ่งขึ้น
นางสาวณัฏฐิญา เนตยสุภา อธิบดีกรมส่งเสริมอุตสาหกรรม กล่าวว่า การจัดงานในวันนี้ มีวัตถุประสงค์
เพื่อเผยแพร่ผลการดำเนินงาน “โครงการพัฒนาศักยภาพบุคลากรในอุตสาหกรรมแฟชั่น หรือ Up Skill - Re Skill”
โดยมีผู้เข้าร่วมอบรมทั้งสิ้นกว่า 2,000 คน ใน 4 สาขาอุตสาหกรรมแฟชั่น ได้แก่ 1) เสื้อผ้าและเครื่องแต่งกาย (Apparel) 2) อัญมณีและเครื่องประดับ (Jewelry) 3) หัตถอุตสาหกรรม (Craft) และ 4) ผลิตภัณฑ์ความงาม (Beauty)
รวมทั้งสิ้น 17 หลักสูตร โดยวิทยากรมืออาชีพทั้งภาคทฤษฎีและภาคปฏิบัติ (Workshop) ครอบคลุมทุกภูมิภาค
ทั่วประเทศ รวมทั้งการพัฒนาและจัดทำหลักสูตรการเรียนรู้ออนไลน์ (E-Learning) จำนวน 10 หลักสูตร เพื่อกระตุ้นให้เกิดบุคลากรในอุตสาหกรรมแฟชั่นมากขึ้นเกิดการสร้างรายได้และการจ้างงาน พร้อมทั้งเผยแพร่บนแพลตฟอร์มออนไลน์ของกรมส่งเสริมอุตสาหกรรม และเชื่อมโยงกับระบบ OFOS โดยคาดว่าผลสำเร็จของการดำเนินกิจกรรมต่าง ๆ
ภายใต้โครงการฯ จะสามารถสร้างมูลค่าทางเศรษฐกิจทั้งทางตรงและทางอ้อมได้กว่า 200 ล้านบาท
นางสาวณัฏฐิญา กล่าวเพิ่มเติมว่า นอกจากนี้ การจัดงานในวันนี้ยังมีการมอบวุฒิบัตรให้แก่ตัวแทนผู้ประกอบการ ทั้ง 4 สาขา พร้อมทั้งประชาสัมพันธ์เผยแพร่หลักสูตร E-Learning ไปยังสื่อต่าง ๆ เพื่อเป็นช่องทาง
ให้กับบุคคลทั่วไปและผู้ประกอบการสาขาแฟชั่นที่สนใจสามารถที่จะเรียนรู้และพัฒนาทักษะเพิ่มเติม
รวมทั้งมีการเสวนาในหัวข้อ “Upskill & Reskill ยกระดับอุตสาหกรรมแฟชั่นไทย สู่ Soft Power” โดยผู้แทน
จากหน่วยงานภาครัฐภาคการศึกษา ผู้ทรงคุณวุฒิ ตัวแทนผู้ประกอบการมาร่วมแลกเปลี่ยนองค์ความรู้และถ่ายทอดประสบการณ์ร่วมกัน ตลอดจนการจัดนิทรรศการแสดงผลิตภัณฑ์จากผู้ผ่านการฝึกอบรมในครั้งนี้อีกด้วย
นางสาวณัฏฐิญา กล่าวทิ้งท้าย

ที่มา : https://www.thaigov.go.th/news/contents/details/92915