รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ 1/2568 เพื่อยกระดับให้สถาบันอนุญาโตตุลาการเป็นองค์กรที่ทันสมัย มีมาตรฐานสากล


วันศุกร์ที่ 31 มกราคม 2568
31/01/2568
พิมพ์
ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ 1/2568 เพื่อยกระดับให้สถาบันอนุญาโตตุลาการเป็นองค์กรที่ทันสมัย มีมาตรฐานสากล
ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ 1/2568 เพื่อยกระดับให้สถาบันอนุญาโตตุลาการเป็นองค์กรที่ทันสมัย มีมาตรฐานสากล
ในวันพฤหัสบดีที่ 30 มกราคม 2568 เวลา 15.00 น. นางพงษ์สวาท นีละโยธิน ปลัดกระทรวงยุติธรรม เป็นประธานการประชุมคณะกรรมการสถาบันอนุญาโตตุลาการ ครั้งที่ 1/2568 โดยมี นายวัลลภ นาคบัว รองปลัดกระทรวงยุติธรรม นายเพิ่มสิน วิชิตนาค ผู้แทนอัยการสูงสุด นางสาวกมลชนก กฐินะสมิต ผู้แทนเลขาธิการสำนักงานศาลยุติธรรม นายชยธวัช อดิแพทย์ ผู้แทนสภาทนายความในพระบรมราชูปถัมภ์ นายเสรี วัฒนวรางศิกูร ผู้แทนประธานสภาอุตสาหกรรมแห่งประเทศไทย นายต่อศักดิ์ อังคาวุธ ผู้แทนสภาสถาปนิก พันตำรวจตรีพิษณุ เอี่ยมสวัสดิ์ ผู้แทนประธานสมาคมธนาคารไทย นายไกรรวี ศิริกุล กรรมการผู้ทรงคุณวุฒิ สถาบันอนุญาโตตุลาการ นางสาวนภารัตน์ ศรีวรรรณวิทย์ กรรมการผู้ทรงคุณวุฒิ สถาบันอนุญาโตตุลาการ นายพิศุทธ์ อรรถกมล กรรมการผู้ทรงคุณวุฒิ สถาบันอนุญาโตตุลาการ นายสุริยพงศ์ ทับทิมแท้ ผู้อำนวยการสถาบันอนุญาโตตุลาการ และเจ้าหน้าที่ที่เกี่ยวข้องเข้าร่วมฯ ณ ห้องประชุมคณะกรรมการสถาบันเพื่อการยุติธรรมแห่งประเทศไทย ชั้น 5 อาคารสถาบันเพื่อการยุติธรรมแห่งประเทศไทย (TIJ)
ในการนี้ ที่ประชุมได้รับทราบรายงานการเข้าร่วมประชุม Facilitating the Use of ODR under the APEC Collaborative Framework and in Economic Generally รวมทั้งรายงานผลการ​ดำเนินงาน​ ไตรมาส​ 1/2568 ประกอบ​ด้วย รายงานแผนปฏิบัติการด้านการบริหารทรัพยากรบุคคล รายงานด้านภารกิจหลัก รายงานผลการดำเนินงาน รายงานผลด้านการเงิน และรายงานการประเมินผู้อำนวยการสถาบันอนุญาโตตุลาการ รอบ 3 เดือน และคำสั่งการแต่งตั้งคณะอนุกรรมการทั้ง 3 คณะ นอกจากนี้ พิจารณาการแต่งตั้งที่ปรึกษาของสถาบันอนุญาโตตุลาการ ทั้งนี้ เพื่อพัฒนางานด้านอนุญาโตตุลาการให้ทันสมัย รองรับการทำงานที่มีความหลากหลาย ทั้งด้านภาษา และความบกพร่องของผู้พิการ ให้เป็นองค์กรที่ได้รับการยอมรับในระดับสากล
โอกาสนี้ ปลัดกระทรวงยุติธรรม ได้เยี่ยมชมที่ทำการสถาบันอนุญาโตตุลาการ ชมห้องพิจารณาคดีของสถาบันฯ และได้เยี่ยมชม Health and Beauty Academy ของสถาบันเพื่อการยุติธรรมแห่งประเทศไทย พร้อมทั้งพูดคุยกับผู้ปฏิบัติงาน และผู้พ้นโทษ เพื่อสร้างกำลังใจในการประกอบอาชีพ และไม่หวนกลับไปกระทำผิดซ้ำ

ที่มา : https://www.thaigov.go.th/news/contents/details/92924