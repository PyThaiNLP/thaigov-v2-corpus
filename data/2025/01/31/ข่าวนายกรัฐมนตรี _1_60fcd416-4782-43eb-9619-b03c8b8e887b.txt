รัฐบาลไทย-ข่าวทำเนียบรัฐบาล-นายกฯ “แพทองธาร” เชิญชวนพี่น้องประชาชนร่วมรับฟังรายการ “โอกาสไทยกับนายกแพทองธาร” 


วันศุกร์ที่ 31 มกราคม 2568
31/01/2568
พิมพ์
นายกฯ “แพทองธาร” เชิญชวนพี่น้องประชาชนร่วมรับฟังรายการ “โอกาสไทยกับนายกแพทองธาร”
นายกฯ “แพทองธาร” เชิญชวนพี่น้องประชาชนร่วมรับฟังรายการ “โอกาสไทยกับนายกแพทองธาร”
วันศุกร์ที่ 31 มกราคม 2568 เวลา 07.30 น. นางสาวแพทองธาร ชินวัตร นายกรัฐมนตรี เชิญชวนพี่น้องประชาชนร่วมรับฟังรายการ “โอกาสไทยกับนายกแพทองธาร” ซึ่งเป็นการจัดรายการครั้งแรกของนายกรัฐมนตรี
“คำว่าโอกาสเป็นหน้าที่ของรัฐบาลที่ต้องสร้างให้กับพี่น้องประชาชนให้ทุกคนเข้าถึงได้อย่างเท่าเทียมมาร่วมฟังโอกาส นโยบาย วิสัยทัศน์ และเบื้องหลังการทำงานจากทำเนียบรัฐบาลส่งตรงถึงพี่น้องประชาชนกับรายการโอกาสไทยกับนายกแพทองธาร พบกันได้ทุกวันอาทิตย์ต้นเดือนหลังเคารพธงชาติ” นายกรัฐมนตรี ย้ำ
สำหรับรายการ “โอกาสไทยกับนายกแพทองธาร” #EmpoweringThais กำหนดออกอากาศครั้งแรกในวันอาทิตย์ที่ 2 กุมภาพันธ์ 2568  ตั้งแต่ เวลา 08.00 - 08.30 น. และจะออกอากาศทุกวันอาทิตย์ต้นเดือน  ทางสถานีวิทยุโทรทัศน์แห่งประเทศไทย NBT2HD ททบ. 5 MCOT และวิทยุเครือข่ายกรมประชาสัมพันธ์ทั่วประเทศ รวมถึงคลื่นวิทยุในส่วนราชการต่าง ๆ นอกจากนี้ ยังสามารถรับชมผ่านทางโซเชียลมีเดียได้ในทุกช่องทางของรัฐบาล ทั้งเว็บไซต์รัฐบาลไทย ไทยคู่ฟ้า เว็บไซต์ของกรมประชาสัมพันธ์ และประชาสัมพันธ์จังหวัดทั่วประเทศ

ที่มา : https://www.thaigov.go.th/news/contents/details/92923