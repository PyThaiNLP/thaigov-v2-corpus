รัฐบาลไทย-ข่าวทำเนียบรัฐบาล-​“ดีพร้อม ” ผนึกกำลัง 4 พันธมิตร ยกระดับ SMEs ปรับตัวให้รอดด้วยการดำเนินธุรกิจตามกติกาใหม่ ด้วยแนวคิด BCG Model สอดรับนโยบาย รมว. เอกนัฏ


วันศุกร์ที่ 31 มกราคม 2568
31/01/2568
พิมพ์
​“ดีพร้อม ” ผนึกกำลัง 4 พันธมิตร ยกระดับ SMEs ปรับตัวให้รอดด้วยการดำเนินธุรกิจตามกติกาใหม่ ด้วยแนวคิด BCG Model สอดรับนโยบาย รมว. เอกนัฏ
​“ดีพร้อม ” ผนึกกำลัง 4 พันธมิตร ยกระดับ SMEs ปรับตัวให้รอดด้วยการดำเนินธุรกิจตามกติกาใหม่ ด้วยแนวคิด BCG Model สอดรับนโยบาย รมว. เอกนัฏ
กรุงเทพฯ 23 มกราคม 2568 - นางสาวณัฏฐิญา เนตยสุภา อธิบดีกรมส่งเสริมอุตสาหกรรม ให้เกียรติเป็นประธานในพิธีเปิดกิจกรรมการฝึกอบรมเชิงปฏิบัติการหลักสูตร “Climate Game เมื่อความยั่งยืนเป็นกติกาใหม่ของโลก SMEs ปรับตัวอย่างไรให้รอด” ภายใต้โครงการยกระดับธุรกิจ SME ด้วยการประยุกต์ใช้ในโมเดลเศรษฐกิจ BCG พร้อมด้วยเจ้าหน้าที่ดีพร้อม (DIPROM) และผู้เข้าร่วมกิจกรรม โดยมีนายอาทิตย์ พัฒนพงศ์ชัย ผู้อำนวยการกองพัฒนาขีดความสามารถธุรกิจอุตสาหกรรม กล่าวรายงาน ณ โรงแรมเดอะ มี โฮเทล ศรีนครินทร์
กิจกรรมดังกล่าวจัดขึ้นเพื่อให้ผู้ประกอบการ SMEs ที่เข้าร่วมได้รับองค์ความรู้ในการนำแนวคิด BCG Model มาปรับใช้ในการดำเนินธุรกิจ ให้เกิดประสิทธิภาพการผลิตที่สอดคล้องตามแนวทางเศรษฐกิจหมุนเวียนและสังคมคาร์บอนต่ำ พร้อมเชื่อมโยงสู่การขอมาตรฐาน หรือฉลากสินค้าที่เป็นมิตรกับสิ่งแวดล้อม ผ่านการบูรณาการเครือข่ายความร่วมมือเป็นกลไกสนับสนุนและส่งเสริมให้ SMEs มีทางรอดด้วยการพัฒนาที่ยั่งยืน ผ่านการเข้าถึงแหล่งทุนจาก 4 สถาบันการเงิน ได้แก่ ธนาคารออมสิน ธนาคารกรุงไทย EXIM Bank และ SME D Bank รวมถึงเงินทุนหมุนเวียนของดีพร้อมด้วย นอกจากนั้น ยังได้รับการสนับสนุนจาก BOI เพื่อให้สิทธิพิเศษด้านภาษีกับ SMEs ให้มีแต้มต่อทางธุรกิจอีกด้วย
นางสาวณัฏฐิญา กล่าวเพิ่มเติมว่า ดีพร้อมดำเนินการภายใต้กลยุทธ์ 4 ให้ และ 1 ปฏิรูป ซึ่งจะเป็นกลไกสำคัญในการขับเคลื่อนผู้ประกอบการไทยให้พร้อมปรับตัว สามารถปรับตัวสู่โลกยุคใหม่ พร้อมยกระดับเศรษฐกิจไทยไปสู่การเป็นเศรษฐกิจสีเขียว ตามโยบาย “ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส” ของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/92911