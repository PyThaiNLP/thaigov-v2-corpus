รัฐบาลไทย-ข่าวทำเนียบรัฐบาล-สมัครด่วน ทุนอุดมศึกษา พื้นที่ 5 จชต. เข้าถึงการศึกษาอย่างเท่าเทียม ภายใน 7 ก.พ. 68 นี้


วันจันทร์ที่ 20 มกราคม 2568
20/01/2568
พิมพ์
สมัครด่วน ทุนอุดมศึกษา พื้นที่ 5 จชต. เข้าถึงการศึกษาอย่างเท่าเทียม ภายใน 7 ก.พ. 68 นี้
สมัครด่วน ทุนอุดมศึกษา พื้นที่ 5 จชต. เข้าถึงการศึกษาอย่างเท่าเทียม ภายใน 7 ก.พ. 68 นี้
สมัครด่วน ทุนอุดมศึกษา พื้นที่ 5 จชต. เข้าถึงการศึกษาอย่างเท่าเทียม ภายใน 7 ก.พ. 68 นี้
.
กระทรวงการอุดมศึกษา วิทยาศาสตร์ วิจัยและนวัตกรรม (อว.) ดำเนินโครงการทุนอุดมศึกษาเพื่อการพัฒนาจังหวัดชายแดนภาคใต้ (จชต.) ระยะที่ 4 ปีการศึกษา 66 - 70 สนับสนุนเยาวชนในพื้นที่เขตพัฒนาพิเศษเฉพาะกิจ 5 จชต. มีโอกาสศึกษาต่อในระดับอุดมศึกษา โดยจัดสรรทุนปีการศึกษาละ 500 ทุน แบ่งเป็น 2 กลุ่ม ดังนี้
.
กลุ่มที่ 1 สำหรับนักเรียนที่ไม่สามารถสอบเข้าศึกษาในสถาบันอุดมศึกษาได้
.
กลุ่มที่ 2 สำหรับนักเรียนที่สามารถสอบเข้าศึกษาในสถาบันอุดมศึกษาได้ และอยู่ในกลุ่มสาขาวิชาขาดแคลนในพื้นที่ จชต. 6 กลุ่มสาขาวิชา ได้แก่
.
1. แพทยศาสตร์ สัตวแพทยศาสตร์ ทันตแพทยศาสตร์
2. สาธารณสุขศาสตร์ พยาบาลศาสตร์ เภสัชศาสตร์
3. เกษตรศาสตร์
4. สังคมศาสตร์ ศิลปศาสตร์ มนุษยศาสตร์และศึกษาศาสตร์
5. ศิลปกรรมศาสตร์ สถาปัตยกรรมศาสตร์
6. วิศวกรรมศาสตร์ วิทยาศาสตร์ และเทคโนโลยี
.
โครงการฯ ระยะที่ 4 ปีการศึกษา 67 (กลุ่มที่ 2) จำนวน 249 ทุน อว. จะสนับสนุนทุนการศึกษาต่อเนื่อง เป็นค่าครองชีพ จำนวน 40,000 บาท/ปีการศึกษา ตั้งแต่ภาคการศึกษาที่ 1 ปีการศึกษา 67 จนสำเร็จการศึกษาตามระยะเวลาการศึกษาของหลักสูตร
.
สมัครขอรับทุนได้ที่ : สถาบันอุดมศึกษาที่ผู้สมัครศึกษาอยู่ ตั้งแต่ วันนี้ ถึง 7 ก.พ. 68
.
คุณสมบัติผู้สมัคร :
- เยาวชนที่มีภูมิลำเนาในเขตพัฒนาพิเศษเฉพาะกิจ 5 จชต. ในพื้นที่ จ.ปัตตานี ยะลา นราธิวาส สตูล และสงขลา 4 อำเภอ ได้แก่ อ.จะนะ เทพา นาทวี และสะบ้าย้อย
- กำลังศึกษาระดับปริญญาตรีชั้นปีที่ 1 ปีการศึกษา 67
- ขาดแคลนทุนทรัพย์ มีความประพฤติดี มีผลการเรียนผ่านเกณฑ์
- ศึกษาอยู่ในสถาบันอุดมศึกษา สังกัดกระทรวง อว. ในสาขาวิชาขาดแคลนของพื้นที่ จชต.
.
อ่านเพิ่มเติม คลิก >> https://www.thaigov.go.th/news/contents/details/92424
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92567