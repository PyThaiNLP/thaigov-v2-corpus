รัฐบาลไทย-ข่าวทำเนียบรัฐบาล-ร่าง พ.ร.บ.การประกอบธุรกิจสถานบันเทิงครบวงจร


วันจันทร์ที่ 20 มกราคม 2568
20/01/2568
พิมพ์
ร่าง พ.ร.บ.การประกอบธุรกิจสถานบันเทิงครบวงจร
วันเสาร์ ที่ 18 ม.ค.68
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรีเมื่อวันที่ 13 มกราคม ที่ผ่านมา
ได้อนุมัติหลักการร่างพระราชบัญญัติการประกอบธุรกิจสถานบันเทิงครบวงจร
เป็นการกำหนดให้มีกฎหมายส่งเสริมและกำกับดูแลธุรกิจสถานบันเทิงครบวงจรที่ได้มาตรฐาน
รองรับการท่องเที่ยวและส่งเสริมการลงทุนในประเทศไทย ซึ่งจะมีกฎหมายลำดับรองอีก 24 ฉบับ เช่น
กำหนดเขตพื้นที่ตั้ง จำนวนใบอนุญาต วันเวลาเปิดปิด หลักเกณฑ์ วิธีการ ลักษณะพนักงาน
มาตรฐานเครื่องมือ ตลอดจนลักษณะบุคคลที่ต้องห้าม หรืออนุญาตให้เข้าสถานบันเทิงประเภทต่าง ๆ
ตลอดจนหลักเกณฑ์เงื่อนไขในการโฆษณาประชาสัมพันธ์
โดยหลังจากนี้ร่างกฎหมายจะเข้าสู่การพิจารณาของสภาผู้แทนราษฎร 3 วาระ
และส่งต่อไปสู่การพิจารณาของสมาชิกวุฒิสภาต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92571