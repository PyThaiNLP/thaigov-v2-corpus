รัฐบาลไทย-ข่าวทำเนียบรัฐบาล-”รมว.นฤมล“ร่วมหารือ รมต.เกษตรจากหลายประเทศ ลุย ขยายฐานตลาดสินค้าเกษตรไทย เสริมสร้างความร่วมมือด้านการเกษตร


วันจันทร์ที่ 20 มกราคม 2568
”รมว.นฤมล“ร่วมหารือ รมต.เกษตรจากหลายประเทศ ลุย ขยายฐานตลาดสินค้าเกษตรไทย เสริมสร้างความร่วมมือด้านการเกษตร
”รมว.นฤมล“ร่วมหารือ รมต.เกษตรจากหลายประเทศ ลุย ขยายฐานตลาดสินค้าเกษตรไทย เสริมสร้างความร่วมมือด้านการเกษตร
เมื่อวันที่ 18 มกราคม 2568 ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ หารือร่วมกับ รัฐมนตรีด้านการเกษตรจากหลากหลายประเทศ เนื่องในโอกาสการเข้าร่วมการประชุม Berlin Agriculture Minister’s Conference ครั้งที่ 17 พร้อมด้วย นายถาวร ทันใจ รองปลัดกระทรวงเกษตรและสหกรณ์ และเจ้าหน้าที่ที่เกี่ยวข้องเข้าร่วม ณ ศูนย์การประชุม City Cube Berlin กรุงเบอร์ลิน สหพันธ์สาธารณรัฐเยอรมนี
โดย ศ.ดร.นฤมล กล่าวว่า การหารือในครั้งนี้ จะช่วยเสริมสร้างความร่วมมือด้านการเกษตร พร้อมทั้งแลกเปลี่ยนความก้าวหน้าในการดำเนินงาน และผลักดันประเด็นสำคัญเกี่ยวกับการเปิดตลาดสินค้าเกษตรของไทย นอกจากนี้ รัฐมนตรีจากประเทศอื่น ๆ ได้ให้ความสนใจในการเสริมสร้างความร่วมมือกับกระทรวงเกษตรและสหกรณ์ของไทย อีกด้วย
ศ.ดร.นฤมล ยังได้แสดงความยินดีและพร้อมสนับสนุนความร่วมมือในด้านการเกษตรอย่างใกล้ชิด โดยจะมีการหารือในรายละเอียดเพิ่มเติมผ่านช่องทางทางการทูต เพื่อพัฒนาและขยายความร่วมมือระหว่างกันในอนาคตต่อไป

ที่มา : https://www.thaigov.go.th/news/contents/details/92575