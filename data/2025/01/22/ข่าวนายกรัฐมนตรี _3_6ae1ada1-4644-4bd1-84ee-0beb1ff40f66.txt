รัฐบาลไทย-ข่าวทำเนียบรัฐบาล-นายกรัฐมนตรีหารือประธานผู้บริหาร DP World พร้อมร่วมพัฒนาระเบียงเศรษฐกิจภาคใต้  เชื่อมอ่าวไทย-อันดามัน ผลักดันไทยสู่ศูนย์กลางโลจิสติกส์อาเซียน  


วันอังคารที่ 21 มกราคม 2568
นายกรัฐมนตรีหารือประธานผู้บริหาร DP World พร้อมร่วมพัฒนาระเบียงเศรษฐกิจภาคใต้  เชื่อมอ่าวไทย-อันดามัน ผลักดันไทยสู่ศูนย์กลางโลจิสติกส์อาเซียน
นายกรัฐมนตรีหารือประธานผู้บริหาร DP World พร้อมร่วมพัฒนาระเบียงเศรษฐกิจภาคใต้  เชื่อมอ่าวไทย-อันดามัน ผลักดันไทยสู่ศูนย์กลางโลจิสติกส์อาเซียน
วันนี้ (21 มกราคม 2568) เวลา 09.00 น. (ตามเวลาท้องถิ่นเมืองดาวอส) ณ DP World House เมืองดาวอส สมาพันธรัฐสวิส นางสาวแพทองธาร ชินวัตร นายกรัฐมนตรี พบหารือกับ สุลต่าน อะห์เหม็ด บิน สุลาเย็ม (H.E. Sultan Ahmed bin Sulayem) ประธานกลุ่มบริษัท และประธานเจ้าหน้าที่บริหารบริษัท DP World (UAE) โดยสรุปสาระสำคัญดังนี้
นายกรัฐมนตรียินดีที่ได้พบกับประธานกลุ่มบริษัท และประธานเจ้าหน้าที่บริหารบริษัท DP World (UAE) ระหว่างการประชุม WEF ซึ่งเป็นการหารือต่อเนื่องจากนายเศรษฐา ทวีสิน อดีตนายกรัฐมนตรีเมื่อปีที่ผ่านมา และยินดีบริษัท DP World เล็งเห็นศักยภาพของประเทศไทย และมีความพร้อมในการเติบโตทางเศรษฐกิจสูง เพราะตั้งอยู่ในจุดที่ได้เปรียบพร้อมใช้ประโยชน์จากที่ตั้งเชิงยุทธศาสตร์ รัฐบาลยังดำเนินโครงการโครงสร้างพื้นฐานขนาดใหญ่ อาทิ โครงการ Landbridge, โครงการรถไฟทางคู่ และโครงการรถไฟความเร็วสูง เป็นต้น เพื่อผลักดันไทยสู่การเป็นศูนย์กลางโลจิสติกส์ของภูมิภาค
ประธานกลุ่มบริษัท และประธานเจ้าหน้าที่บริหาร DP World  ยินดีที่ได้พบกับนายกรัฐมนตรี  ซึ่งบริษัทฯ สนับสนุนไทยในการพัฒนาสถานีบรรจุและแยกสินค้ากล่อง (ICD) ลาดกระบัง ให้เป็น ศูนย์โลจิสติกส์ระดับภูมิภาคแบบหลายรูปแบบ (Multi-modal) สำหรับการค้าข้ามพรมแดนระหว่างจีน อินโดจีน มาเลเซีย และสิงคโปร์ ผ่านการเชื่อมโยงเครือข่ายทางรถไฟ รวมทั้งโครงการท่าเทียบเรือชุด B ณ ท่าเรือแหลมฉบัง  ซึ่งจะเพิ่มขีดความสามารถรองรับเรือและตู้คอนเทนเนอร์ขนาดใหญ่ รองรับการขนส่งและโลจิสติกส์ทั้งระดับประเทศและระดับโลก นอกจากนี้ DP World พร้อมจะเดินหน้าศึกษาการลงทุนโครงการ Land Bridge เพื่อสนับสนุนให้ไทยเป็นศูนย์กลางการขนส่งของภูมิภาคอาเซียนและเชื่อมโยงไปมหาสมุทรอินเดียและกลุ่มประเทศ BIMSTEC

ที่มา : https://www.thaigov.go.th/news/contents/details/92610