รัฐบาลไทย-ข่าวทำเนียบรัฐบาล-เดินหน้ามาตรการ “ห้ามเผา” ในภาคเกษตร ลด PM2.5


วันพุธที่ 22 มกราคม 2568
22/01/2568
พิมพ์
เดินหน้ามาตรการ “ห้ามเผา” ในภาคเกษตร ลด PM2.5
วันพุธ ที่ 22 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลแก้ปัญหาฝุ่น PM2.5 อย่างต่อเนื่อง โดยเฉพาะในภาคเกษตรกรรมซึ่งช่วงเดือน พฤศจิกายน –
กุมภาพันธ์ ของทุกปี จะตรงกับฤดูเก็บเกี่ยวผลผลิต ทำให้กลายเป็นส่วนหนึ่งของปัญหาฝุ่นอย่างหลีกเลี่ยงไม่ได้
รัฐบาลจึงกำหนดมาตรการ ห้ามเผา ในพื้นที่นิคมสหกรณ์โดยเด็ดขาด
เกษตรกรที่ฝ่าฝืนจะชะลอการออกหนังสืออนุญาตเข้าทำประโยชน์ในที่ดินนิคมสหกรณ์
และหนังสือแสดงการทำประโยชน์ ซึ่งเป็นเอกสารที่นำไปใช้ขอออกโฉนดที่ดิน หรือ
หนังสือรับรองการทำประโยชน์ ตามประมวลกฎหมายที่ดินได้
พร้อมทั้งบังคับใช้กฎหมายอย่างเข้มงวดกับผู้เผาป่า เผาวัสดุทางการเกษตร จึงขอความร่วมมือเกษตรกร
ปฏิบัติตามคำแนะนำและคำแจ้งเตือนของส่วนราชการอย่างเคร่งครัด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92617