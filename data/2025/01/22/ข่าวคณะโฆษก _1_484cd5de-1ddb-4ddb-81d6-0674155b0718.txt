รัฐบาลไทย-ข่าวทำเนียบรัฐบาล-รัฐบาลเตือน..มิจฉาชีพอ้างเป็น “กรมบัญชีกลาง” ส่งหนังสือแจ้งให้ผู้รับเบี้ยหวัดบำนาญ รวมถึงข้าราชการเกษียณอายุ ลวงดูดเงินประชาชนผ่าน QR Code ปลอม 


วันพุธที่ 22 มกราคม 2568
22/01/2568
พิมพ์
รัฐบาลเตือน..มิจฉาชีพอ้างเป็น “กรมบัญชีกลาง” ส่งหนังสือแจ้งให้ผู้รับเบี้ยหวัดบำนาญ รวมถึงข้าราชการเกษียณอายุ ลวงดูดเงินประชาชนผ่าน QR Code ปลอม
รัฐบาลเตือน..มิจฉาชีพอ้างเป็น “กรมบัญชีกลาง” ส่งหนังสือแจ้งให้ผู้รับเบี้ยหวัดบำนาญ รวมถึงข้าราชการเกษียณอายุ ลวงดูดเงินประชาชนผ่าน QR Code ปลอม ย้ำกรมบัญชีกลางไม่มีนโยบายติดต่อหาผู้เกษียณ
วันนี้  (22 มกราคม 2568) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลเตือนประชาชนระมัดระวังไม่ตกเป็นเหยื่อกลโกงมิจฉาชีพ โดยปัจจุบันมิจฉาชีพมีจำนวนมากขึ้น มีการเตรียมการเป็นอย่างดี และทำกันเป็นขบวนการเพื่อหลอกลวงให้ประชาชนสูญเสียทรัพย์สินจากทุกช่องทาง และมาในรูปแบบที่หลากหลาย โดยกลุ่มมิจฉาชีพปรับเปลี่ยนรูปแบบและวิธีการหลอกลวงผ่านรูปแบบการโทรศัพท์แจ้งให้ดำเนินการต่าง ๆ เช่น การขอรับบำเหน็จดำรงชีพ บำเหน็จตกทอด โดยแอบอ้างชื่อชื่อผู้บริหารหรือเจ้าหน้าที่หน่วยงาน และการใช้เอกสารราชการปลอมของกรมบัญชีกลาง
นายคารม กล่าวว่า จากข้อมูลล่าสุด พบกลุ่มมิจฉาชีพแอบอ้างเป็นกรมบัญชีกลาง แจ้งให้ผู้รับเบี้ยหวัดบำนาญรวมถึงข้าราชการเกษียณอายุ ประจำปี 2567 ให้ดำเนินการแจ้งรหัสบัญชีย่อย เพื่อใช้ประกอบการขอเบิกจ่ายเงินในระบบบริหารการเงินการคลังภาครัฐแบบอิเล็กทรอนิกส์ใหม่ (New GFMIS Thai) โดยให้ผู้รับบำนาญตรวจสอบรหัสบัญชีย่อยของตัวเองในระบบ New GFMIS Thai และให้สแกน QR Code ท้ายหนังสือ ขอย้ำเตือนผู้รับบำนาญ อย่าหลงเชื่อหนังสือแอบอ้างดังกล่าว และอย่าสแกน QR Code ท้ายหนังสือ เพราะจะทำให้ตกเป็นเหยื่อเป็นมิจฉาชีพ ทั้งนี้ เพื่อไม่ให้ตกเป็นเหยื่อของมิจฉาชีพ ขอให้ประชาชนติดตามข้อมูลข่าวสารจากช่องทางการประชาสัมพันธ์ของกรมบัญชีกลาง และขอเน้นย้ำว่า “กรมบัญชีกลาง” ไม่มีนโยบายให้เจ้าหน้าที่ติดต่อหาผู้รับบำนาญหรือทายาท เพื่อให้ดำเนินการต่าง ๆ เกี่ยวกับการขอเบิกจ่ายเงินบำเหน็จบำนาญแต่อย่างใด
“รัฐบาลห่วงใยพี่น้องประชาชน เนื่องด้วยปัจจุบันที่เทคโนโลยีมีความก้าวหน้าและพัฒนาไปอย่างรวดเร็ว ทำให้วิถีชีวิตและกิจกรรมต่าง ๆ มีการใช้เทคโนโลยีมากยิ่งขึ้น ทำให้กลุ่มมิจฉาชีพมีการเปลี่ยนแปลงรูปแบบ ในการหลอกลวงอย่างต่อเนื่อง  โดยมุ่งเป้าหมายหลอกลวงไปที่กลุ่มผู้สูงอายุ และผู้เกษียณเพิ่มขึ้น ด้วยวิธีการต่าง ๆ เพื่อเป็นการป้องกันไม่ให้ตกเป็นเหยื่อของมิจฉาชีพ ขอให้ประชาชนติดตามข่าวสารอย่างใกล้ชิดเพื่อเป็นการสร้างการตระหนักรู้และเท่าทันภัยรูปแบบใหม่ ๆ และสิ่งที่สำคัญที่สุด อย่าหลงเชื่อทำตาม ไม่คุย ไม่บอกข้อมูลส่วนตัว ไม่ต้องดำเนินการใด ๆ ตามที่มิจฉาชีพแจ้ง หากพบไลน์ปลอมหรือไลน์ที่ไม่น่าเชื่อถือ รวมทั้งได้รับ SMS ที่ส่งลิงก์ต่าง ๆ  ห้ามคลิกกดลิงก์โดยเด็ดขาด หากมีข้อสงสัยสามารถติดต่อสอบถามได้ที่ call center ของกรมบัญชีกลาง หมายเลขโทรศัพท์ 0 2270 6400 ในวันและเวลาทำก

ที่มา : https://www.thaigov.go.th/news/contents/details/92613