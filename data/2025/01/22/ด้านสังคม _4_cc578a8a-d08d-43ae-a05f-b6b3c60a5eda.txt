รัฐบาลไทย-ข่าวทำเนียบรัฐบาล-ดีอี ร่วมเปิดงาน CYBERSEC ASIA 2025 สร้างมาตรฐานใหม่ในโลกไซเบอร์


วันพุธที่ 22 มกราคม 2568
ดีอี ร่วมเปิดงาน CYBERSEC ASIA 2025 สร้างมาตรฐานใหม่ในโลกไซเบอร์
ดีอี ร่วมเปิดงาน CYBERSEC ASIA 2025 สร้างมาตรฐานใหม่ในโลกไซเบอร์
นางปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมพิธีเปิดงาน
“CYBERSEC ASIA x Thailand International Cyber Week 2025” เมื่อวันที่ 22 มกราคม 2568 โดยมี พลอากาศตรี อมร ชมเชย เลขาธิการคณะกรรมการการรักษาความมั่นคงปลอดภัยไซเบอร์แห่งชาติ เป็นประธานในพิธี ร่วมด้วยผู้แทนจากสถานเอกอัครราชทูตประจำประเทศไทย อาทิ รัสเซีย สหรัฐอาหรับเอมิเรตส์ อิสราเอล ฯลฯ ณ ศูนย์การประชุมแห่งชาติสิริกิติ์
สำหรับงาน CYBERSEC ASIA x Thailand International Cyber Week 2025 จัดขึ้นโดยสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) ร่วมกับบริษัท VNU Asia Pacific เป็นงานแสดงนิทรรศการด้านความมั่นคงปลอดภัยไซเบอร์จากบริษัทชั้นนำของโลก ภายในงานมีการนำเสนอเทคโนโลยีใหม่และนวัตกรรมด้านความมั่นคงปลอดภัยไซเบอร์
นอกจากนี้ ยังมีงานสัมมนาด้านความมั่นคงปลอดภัยไซเบอร์ เพื่อแลกเปลี่ยนความรู้และเสริมสร้างความร่วมมือในการยกระดับมาตรฐานความมั่นคงปลอดภัยไซเบอร์ในภูมิภาคเอเชีย - แปซิฟิก จากวิทยากรผู้เชี่ยวชาญ ผู้แทนจากภาครัฐและเอกชน

ที่มา : https://www.thaigov.go.th/news/contents/details/92627