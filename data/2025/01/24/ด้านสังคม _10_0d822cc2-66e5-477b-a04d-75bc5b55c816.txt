รัฐบาลไทย-ข่าวทำเนียบรัฐบาล-"วราวุธ" รมว.พม. ยินดีไทยส่งปีแรก ผู้แทนเยาวนชนไทย ร่วมเวทีระดับโลก ด้านความปลอดภัยทางถนน ครั้งที่ 3 ที่โมร็อกโก


วันศุกร์ที่ 24 มกราคม 2568
"วราวุธ" รมว.พม. ยินดีไทยส่งปีแรก ผู้แทนเยาวนชนไทย ร่วมเวทีระดับโลก ด้านความปลอดภัยทางถนน ครั้งที่ 3 ที่โมร็อกโก
วราวุธ รมว.พม. ยินดีไทยส่งปีแรก ผู้แทนเยาวนชนไทย ร่วมเวทีระดับโลก ด้านความปลอดภัยทางถนน ครั้งที่ 3 ที่โมร็อกโก
วันที่ 24 มกราคม 2568 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้นายนิกร จำนง ประธานคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ นางอภิญญา ชมภูมาศ อธิบดีกรมกิจการเด็กและเยาวชน นำตัวแทนเยาวชนไทย ได้แก่ นางสาวนดา บินร่อหีม และนายพิชชากร โชตสุภาพร เข้าพบเพื่อแสดงความยินดีและรับมอบโอวาทสำหรับการเข้าร่วมการประชุมเยาวชนโลกด้านความปลอดภัยทางถนน ครั้งที่ 3 (3rd World Youth Assembly for Road Safety) ระหว่างวันที่ 18 - 20 กุมภาพันธ์ พ.ศ. 2568 ณ เมืองมาร์ราเกซ ประเทศโมร็อกโก ซึ่งปีนี้เป็นครั้งแรกที่ไทยร่วมส่งเยาวชนเข้าร่วมกิจกรรมนี้ อย่างไรก็ตาม นายนิกรจะเข้าร่วมการประชุมดังกล่าวในนาม ที่ปรึกษาและกรรมการใน คณะกรรมการพิจารณาศึกษาแนวทางการป้องกันและลดอุบัติเหตุเพื่อสร้างความปลอดภัยทางถนน ของรัฐสภา
นายวราวุธ กล่าวว่า กระทรวงการพัฒนาสังคมและความมั่นคงของมนุษย์ โดยกรมกิจการเด็กและเยาวชน ร่วมกับ องค์การอนามัยโลก (WHO) แห่งประเทศไทย และองค์กร Youth for Road Safety (YOURS) ได้คัดเลือก ตัวแทนประเทศไทย จำนวน 2 คน เข้าร่วมการประชุมเยาวชนโลกด้านความปลอดภัยทางถนน ครั้งที่ 3 ซึ่งเป็นเวทีสำหรับแลกเปลี่ยนประสบการณ์ และส่งเสริมบทบาทของเยาวชนจากทั่วโลกกว่า 200 คนจากทั่วโลก เพื่อร่วมกันกำหนดทิศทางอนาคตด้านความปลอดภัยทางถนนของโลก โดยจัดขึ้นก่อนการประชุมระดับรัฐมนตรีโลกด้านความปลอดภัยทางถนน ครั้งที่ 4 (4th Global Ministerial Conference on for Road Safety) นับเป็นโอกาสพิเศษที่เยาวชนจากทั่วโลกจะได้มารวมตัวกันในการทำกิจกรรมสร้างสรรค์ ด้วยการสร้างแรงบันดาลใจในรูปแบบต่าง ๆ  เช่น สุนทรพจน์แบบบูรณาการ (Keynote speeches) การสัมมนาเชิงปฏิบัติการ (Interactive workshops) การแทรกแซงทางศิลปะ (Artistic intervention) และกิจกรรมบนถนน (Street activations) โดยร่วมกับพันธมิตรจากภาคประชาสังคม รวมถึงการเรียนรู้ร่วมกับผู้บริหารระดับสูงด้านอุตสาหกรรม
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #เยาวชน #การประชุมเยาวชนโลก

ที่มา : https://www.thaigov.go.th/news/contents/details/92724