รัฐบาลไทย-ข่าวทำเนียบรัฐบาล-นายธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง ประชุมส่วนราชการ ยกระดับการพัฒนาท่าเทียบเรือจังหวัดสตูล


วันศุกร์ที่ 24 มกราคม 2568
24/01/2568
พิมพ์
นายธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง ประชุมส่วนราชการ ยกระดับการพัฒนาท่าเทียบเรือจังหวัดสตูล
นายธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง ประชุมส่วนราชการ ยกระดับการพัฒนาท่าเทียบเรือจังหวัดสตูล
วันนี้ (24 มกราคม 2568) ที่ ห้องประชุมท่าเทียบเรือปากบารา อำเภอละงู จังหวัดสตูล นายธิติวัฐ ออดิศรพันธ์กุล รองเลขาธิการนายกรัฐมนตรีฝ่ายการเมือง (รองนายกรัฐมนตรี นายภูมิธรรม เวชยชัย)/ประธานอนุกรรมการด้านการพัฒนาเศรษฐกิจเพื่อสนับสนุนการดำเนินงานของคณะกรรมการยุทธศาสตร์ด้านการพัฒนาจังหวัดชายแดนภาคใต้ (กพต.) เป็นประธานการประชุมยกระดับการพัฒนาท่าเทียบเรือจังหวัดสตูล เพื่อรับฟังข้อเสนอแนะ แลกเปลี่ยนความคิดเห็น แนวทางการส่งเสริม/ยกระดับการพัฒนาการท่องเที่ยวในการรองรับนักท่องเที่ยวทั้งชาวไทยและต่างชาติ
ที่ประชุมได้นำเสนอประเด็นการพัฒนาและการยกระดับด้านการท่องเที่ยว เช่น โครงการพัฒนาท่าเทียบเรือปากบารา จังหวัดสตูล เพื่อให้เป็นท่าเทียบเรือที่มีความทันสมัย มีระดับมาตรฐานการบริการที่ดี และสามารถรองรับนักท่องเที่ยวชาวไทยและต่างชาติให้เพียงพอต่อผู้เข้าใช้บริการ อีกประเด็นสำคัญคือการพัฒนาท่าเทียบเรือประมงพื้นบ้าน จังหวัดสตูล เพื่อให้ท่าเทียบเรือประมงให้เป็นจุดเชื่อมโยงด้านการท่องเที่ยวในระดับพื้นที่
ในการนี้ ดร.ธิติวัฐ ได้ลงพื้นที่ร่วมกับ รักษาการ หัวหน้าสำนักงานจังหวัดสตูลนายอำเภอละงู หัวหน้าสำนักปลัดองค์การบริหารส่วนจังหวัด หัวหน้าอุทยานแห่งชาติตะรุเตา และผู้แทนส่วนราชการต่าง ๆ สำรวจความพร้อมบริเวณอาคารรับรองผู้ใช้บริการ และบริเวณท่าเทียบเรือปากบารา อ.ละงู จ.สตูล

ที่มา : https://www.thaigov.go.th/news/contents/details/92722