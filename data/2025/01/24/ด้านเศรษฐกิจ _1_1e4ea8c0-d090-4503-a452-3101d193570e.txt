รัฐบาลไทย-ข่าวทำเนียบรัฐบาล-ไทย - ญี่ปุ่น เสริมความร่วมมือด้านการเกษตรภายใต้กรอบความร่วมมืออาเซียน-ญี่ปุ่นระหว่างกัน พร้อมผลักดันการกรอบทวิภาคี และพหุภาคี


วันศุกร์ที่ 24 มกราคม 2568
ไทย - ญี่ปุ่น เสริมความร่วมมือด้านการเกษตรภายใต้กรอบความร่วมมืออาเซียน-ญี่ปุ่นระหว่างกัน พร้อมผลักดันการกรอบทวิภาคี และพหุภาคี
ไทย - ญี่ปุ่น เสริมความร่วมมือด้านการเกษตรภายใต้กรอบความร่วมมืออาเซียน-ญี่ปุ่นระหว่างกัน พร้อมผลักดันการกรอบทวิภาคี และพหุภาคี
นายถาวร ทันใจ รองปลัดกระทรวงเกษตรและสหกรณ์ เปิดเผยภายหลังหารือร่วมกับ ดร. ฮางิวาระ ฮิเดกิ ที่ปรึกษา รองอธิบดีกรมสิ่งแวดล้อม การส่งออก และกิจการระหว่างประเทศ (Dr. Hagiwara Hideki  : Counsellor Deputy Director-General for Environment, Export and International Affairs Bureau) พร้อมด้วย เจ้าหน้าที่ที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ ว่า ไทยและญี่ปุ่นมีความสัมพันธ์กันอย่างใกล้ชิด ในหลายมิติ โดยเฉพาะด้านการเกษตร ภายใต้กรอบทวิภาคีและพหุภาคี สำหรับการหารือในวันนี้ ฝ่ายญี่ปุ่นได้เสนอเป็นเจ้าภาพจัดการประชุมภายใต้ความตกลงหุ้นส่วนเศรษฐกิจที่ใกล้ชิดไทย - ญี่ปุ่น (Japan-Thailand Economic Partnership Agreement : JTEPA) ครั้งที่ 15 ในเดือนมิถุนายน 2568 ณ ประเทศญี่ปุ่น พร้อมทั้งแจ้งว่าหน่วยงาน National Agriculture and Food Research Organization (NARO) ประเทศญี่ปุ่น สนใจที่จะมีความร่วมมือในการลดการเผา (Burning crop) กับกระทรวงเกษตรและสหกรณ์ และสำหรับกรอบอาเซียน-ญี่ปุ่น ฝ่ายญี่ปุ่นยินดีที่จะสนับสนุนการดำเนินโครงการที่อยู่ภายใต้แผนความร่วมมือสีเขียวอาเซียน-ญี่ปุ่น (ASEAN-Japan MIDORI Cooperation Plan) ซี่งสอดคล้องกับนโยบายของกระทรวงเกษตรและสหกรณ์ที่ให้ความสำคัญกับการปรับใช้เทคโนโลยีและนวัตกรรมทางการเกษตร
นอกจากนี้ ฝ่ายไทยขอให้ฝ่ายญี่ปุ่นพิจารณาการขอเปิดตลาดส้มโอ และมะม่วงสดทุกสายพันธุ์ของไทยไปยังประเทศญี่ปุ่น

ที่มา : https://www.thaigov.go.th/news/contents/details/92685