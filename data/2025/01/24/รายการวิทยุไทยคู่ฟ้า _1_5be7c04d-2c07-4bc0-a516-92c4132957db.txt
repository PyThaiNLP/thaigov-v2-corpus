รัฐบาลไทย-ข่าวทำเนียบรัฐบาล-ยกระดับระบบฐานข้อมูลสวัสดิการผู้สูงอายุ


วันศุกร์ที่ 24 มกราคม 2568
24/01/2568
พิมพ์
ยกระดับระบบฐานข้อมูลสวัสดิการผู้สูงอายุ
วันศุกร์ ที่ 24 ม.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลให้ความสำคัญกับการดูแลผู้สูงอายุ คณะรัฐมนตรีจึงมอบหมายหน่วยงานที่เกี่ยวข้อง
จัดทำฐานข้อมูลสวัสดิการผู้สูงอายุแบบบูรณาการ ได้แก่ กรมกิจการผู้สูงอายุ
ร่วมกับสำนักงานพัฒนารัฐบาลดิจิทัล และสถาบันข้อมูลขนาดใหญ่
สนับสนุนการจัดทำฐานข้อมูลสิทธิสวัสดิการที่จะได้รับรายบุคคล
และให้หน่วยงานที่เกี่ยวข้องกับสิทธิสวัสดิการผู้สูงอายุทั้งในรูปแบบเงินและบริการ รวม 43 รายการ จาก 23
หน่วยงาน สนับสนุนข้อมูลสวัสดิการรายบุคคลที่จำเป็น ภายใต้พระราชบัญญัติคุ้มครองข้อมูลส่วนบุคคล
พ.ศ.2562 เพื่อจัดทำฐานข้อมูลสวัสดิการผู้สูงอายุแบบบูรณาการ
เพิ่มประสิทธิภาพในการกำหนดนโยบายดูแลผู้สูงอายุ อย่างทั่วถึง เท่าเทียม
และเกิดประโยชน์สูงสุดต่อผู้สูงอายุ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92692