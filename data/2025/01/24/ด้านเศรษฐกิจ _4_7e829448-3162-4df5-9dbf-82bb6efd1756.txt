รัฐบาลไทย-ข่าวทำเนียบรัฐบาล-ผู้ช่วย รมว.กษ.และคณะกรรมการติดตามและขับเคลื่อนงานด้านการเกษตรและสหกรณ์ ติดตามนโยบายรัฐมนตรีว่าการกระทรวงเกษตรและสหกรณ์ พื้นที่จังหวัดหนองบัวลำภู


วันศุกร์ที่ 24 มกราคม 2568
ผู้ช่วย รมว.กษ.และคณะกรรมการติดตามและขับเคลื่อนงานด้านการเกษตรและสหกรณ์ ติดตามนโยบายรัฐมนตรีว่าการกระทรวงเกษตรและสหกรณ์ พื้นที่จังหวัดหนองบัวลำภู
ผู้ช่วย รมว.กษ.และคณะกรรมการติดตามและขับเคลื่อนงานด้านการเกษตรและสหกรณ์ ติดตามนโยบายรัฐมนตรีว่าการกระทรวงเกษตรและสหกรณ์ พื้นที่จังหวัดหนองบัวลำภู
23 มกราคม 2568 เวลา 09.00 ณ ห้องประชุมดอกบัว สำนักงานส่งเสริมการเรียนรู้จังหวัดหนองบัวลำภู ดร.ณมาณิตา กลับบ้านเกาะ ผู้ช่วยรัฐมนตรีประจำกระทรวงเกษตรและผศ.ดร.พรชัย อินทร์สุข ประจำสำนักเลขาธิการนายกรัฐมนตรี พร้อมด้วย นางสาวอรอาภา โลห์วีระ รองผู้ว่าราชการจังหวัดหนองบัวลำภู ให้การต้อนรับและนำเสนอข้อมูลเบื้องต้นของจังหวัดฯ ในโอกาสที่ เดินทางมาติดตามนโยบายรัฐมนตรีว่าการกระทรวงเกษตรและสหกรณ์ พื้นที่จังหวัดหนองบัวลำภู พร้อมด้วยคณะกรรมการติดตามและขับเคลื่อนงานด้านการเกษตรและสหกรณ์ ผู้บริหารส่วนกลาง ผู้บริหารระดับกรม ส่วนราชการระดับจังหวัด และภาคเอกชน เข้าร่วมฯ
การลงพื้นที่ติดตามนโยบายรัฐมนตรีฯ ในครั้งนี้ ถือเป็นโอกาสสำคัญที่จะช่วยยกระดับการพัฒนาในหลายมิติ โดยเฉพาะด้านเกษตรกรรมและเศรษฐกิจซึ่งเป็นหัวใจหลักของจังหวัด จังหวัดหนองบัวลำภุ มี 6 อำเภอ 59 ตำบล มีประชากรทั้งสิ้น 504,379 คน และมีครัวเรือนเกษตรกรจำนวน 73,129 ครัวเรือน พื้นที่จังหวัดหนองบัวลำภูทั้งหมดมีประมาณ 2.4 ล้านไร่ ทำการเกษตรประมาณ 1.55 ล้านไร่ โดยมีพื้นที่ปลูกข้าวนาปีข้าว 690,934 ไร่ อ้อยโรงงาน 283,575 ไร่ มันสำปะหลัง 88,794.50 ไร่ ยางพารา 135,110.41 ไร่ และพืชผัก ปศุสัตว์ ประมง ตามลำดับ
ทั้งนี้ จังหวัดหนองบัวลำภูมีมูลค่าผลิตภัณฑ์มวลรวมจังหวัด (GPP) ในปี 2565 มีมูลค่า 31,697 ล้านบาท โดยภาคเกษตรกรรมมีมูลค่าถึง 6,957 ล้านบาท คิดเป็นร้อยละ 22 ของ GPP ทั้งหมด แต่มีรายได้ประชากรเฉลี่ยต่อหัวเท่ากับ 67,363 บาท ซึ่งต่ำกว่าค่าเฉลี่ยของประเทศอย่างมาก ซึ่งสะท้อนถึงความเหลื่อมล้ำในเชิงโครงสร้างเศรษฐกิจ และแม้จะมีพื้นที่เกษตรกรรมขนาดใหญ่แต่เกษตรกรยังคงเผชิญปัญหาด้านการผลิตและรายได้ เนื่องจากปัจจัยหลายประการ เช่น ภัยแล้ง น้ำท่วมซ้ำซาก การทำเกษตรแบบดั้งเดิม
การลงพื้นที่ติดตามนโยบายรัฐมนตรีฯ ในครั้งนี้ ณ ห้องประชุมสำนักงานส่งเสริมการเรียนรู้จังหวัดหนองบัวลำภู บริเวณศูนย์ราชการจังหวัด
หนองบัวลำภู อำเภอเมืองหนองบัวลำภูได้รับบฟังบรรยายสรุปการพัฒนาแหล่งน้ำในพื้นที่จังหวัดหนองบัวลำภูและรายงานความก้าวหน้าผลการดำเนินงานการแก้ไขปัญหาด้านแหล่งน้ำและแนวทางการพัฒนาแหล่งน้ำตามความต้องการของเกษตรกร ตามประเด็นข้อสั่งการของ ผู้ช่วยรัฐมนตรีประจำกระทรวงเกษตรและสหกรณ์ (ดร.ณมาณิตา กลับบ้านเกาะ) ในพื้นที่จังหวัดหนองบัวลำภู เมื่อวันที่ 4 – 5 กรกฎาคม 2567และได้เดินทางไปยัง กลุ่มแปลงใหญ่เห็ด ตำบลกุดดินจี่ อำเภอนากลาง จังหวัดหนองบัวลำภูและลงพื้นที่ติดตามโครงการอ่างเก็บน้ำห้วยน้ำบอง อันเนื่องมาจากพระราชดำริ ตำบล โคกม่วง อำเภอ โนนสัง เรื่องการส่งเสริมการท่องเที่ยว (สะพานเชื่อมรัก)
ประเด็นสำคัญที่ต้องการความช่วยเหลือ คือ 1) การบริหารจัดการน้ำด้วยพื้นที่ที่ประสบปัญหาภัยแล้งซ้ำซาก และแหล่งน้ำธรรมชาติที่มีจำกัด จังหวัดฯ ยังคงเผชิญความท้าทายในการเพาะปลูกและดำรงชีพของเกษตรกร จึงได้ขอรับสนับสนุนงบประมาณสำหรับการพัฒนาแหล่งน้ำ เช่น อ่างเก็บน้ำเพิ่มเติม การฟื้นฟูลำน้ำ และก่อสร้างระบบชลประทาน 2) การพัฒนาศักยภาพเกษตรกร ซึ่งยังขาดองค์ความรู้ด้านการใช้เทคโนโลยีสมัยใหม่เพื่อเพิ่มผลผลิตและขาดช่องทางการตลาดที่มีประสิทธิภาพ การสนับสนุนโครงการอบรมและการนำระบบ Smart Farming มาใช้จะช่วยเพิ่มรายได้และลดต้นทุนการผลิตได้จริง 3) การสร้างเสถียรภาพราคาผลผลิต ราคาสินค้าเกษตรหลัก เช่น มันสำปะหลัง อ้อย และข้าว ยังมีความผันผวนอย่างมาก ทำให้ส่งผลกระทบต่อรายได้ของเกษตรกร การจัดตั้งกองทุนประกันราคาและสนับสนุนการแปรรูปสินค้า จะช่วยให้เกษตรกรมีรายได้ที่มั่นคงมากขึ้น และ 4) การแก้ไขปัญหารายได้ต่ำของประชากร เพื่อยกระดับคุณภาพชีวิตของประชากรจังหวัดหนองบัวลำภูจำเป็นต้องได้รับการสนับสนุนการพัฒนาเศรษฐกิจในรูปแบบใหม่ ๆ เช่น การส่งเสริมการท่องเที่ยวเชิงเกษตร การพัฒนาโครงสร้างพื้นฐาน และการดึงดูดการลงทุนจากภาคเอกชน เป็นต้น

ที่มา : https://www.thaigov.go.th/news/contents/details/92703