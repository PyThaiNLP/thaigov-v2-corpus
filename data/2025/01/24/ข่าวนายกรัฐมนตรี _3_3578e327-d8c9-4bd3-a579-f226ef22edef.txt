รัฐบาลไทย-ข่าวทำเนียบรัฐบาล-นายกฯ จับเข่าคุยบิ๊กบริษัท ซันโตรี่ ของญี่ปุ่น ที่ดาวอสชวนลงทุนอุตสาหกรรมพลาสติกรีไซเคิล ด้านผู้บริหารยืนยันสนใจลงทุนในไทยแน่


วันพฤหัสบดีที่ 23 มกราคม 2568
23/01/2568
พิมพ์
นายกฯ จับเข่าคุยบิ๊กบริษัท ซันโตรี่ ของญี่ปุ่น ที่ดาวอสชวนลงทุนอุตสาหกรรมพลาสติกรีไซเคิล ด้านผู้บริหารยืนยันสนใจลงทุนในไทยแน่
นายกฯ จับเข่าคุยบิ๊กบริษัท ซันโตรี่ ของญี่ปุ่น ที่ดาวอสชวนลงทุนอุตสาหกรรมพลาสติกรีไซเคิล ด้านผู้บริหารยืนยันสนใจลงทุนในไทยแน่
วันนี้ (23 มกราคม 2568) เวลา 11.30 น. (ตามเวลาท้องถิ่นเมืองดาวอส ตรงกับเวลาในประเทศไทยประมาณ 17.30 น.) นางสาวแพทองธาร ชินวัตร นายกรัฐมนตรี พบหารือกับนาย ทาเคชิ นีนามิ (Mr.Takeshi  Niinami) ประธานกรรมการบริหาร (CEO) บริษัท SUNTORY Holding Co,. Ltd.
โดยนายทาเคชิ กล่าวว่า บริษัทให้ความสำคัญกับประเทศไทยและประสงค์จะลงทุนเพิ่มเติม โดยเฉพาะ การผลิตขวดพลาสติกที่ เป็นมิตรต่อสิ่งแวดล้อม ที่สามารถนำกลับมาใช้ใหม่ได้ ซึ่งประเด็นนี้เป็นปัจจัยที่บริษัทให้ความสำคัญอย่างมาก
ทั้งนี้นายกรัฐมนตรี ยืนยันว่ารัฐบาลไทยพร้อมให้การสนับสนุนต่อการลงทุนของภาคเอกชน และรัฐบาลยังดำเนินมาตรการ ภายใต้นโยบาย “Ease of doing business” ที่จะลดขั้นตอนความยุ่งยากและซับซ้อนในการลงทุนของนักลงทุน เพื่อให้ความมั่นใจว่า การดำเนินธุรกิจหรือการลงทุนในประเทศไทยมี ความพร้อมและรัฐบาลมีนโยบายในการให้การสนับสนุนนักลงทุนในทุกมิติอีกด้วย

ที่มา : https://www.thaigov.go.th/news/contents/details/92681