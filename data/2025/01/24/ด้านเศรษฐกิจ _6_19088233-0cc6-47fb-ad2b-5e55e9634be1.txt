รัฐบาลไทย-ข่าวทำเนียบรัฐบาล-รมช.อิทธิ ตรวจเยี่ยมศูนย์วิจัยและบำรุงพันธุ์สัตว์เชียงใหม่ ติดตามโครงการผลิตอาหารหยาบคุณภาพสูง


วันศุกร์ที่ 24 มกราคม 2568
รมช.อิทธิ ตรวจเยี่ยมศูนย์วิจัยและบำรุงพันธุ์สัตว์เชียงใหม่ ติดตามโครงการผลิตอาหารหยาบคุณภาพสูง
รมช.อิทธิ ตรวจเยี่ยมศูนย์วิจัยและบำรุงพันธุ์สัตว์เชียงใหม่ ติดตามโครงการผลิตอาหารหยาบคุณภาพสูง
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมศูนย์วิจัยและบำรุงพันธุ์สัตว์เชียงใหม่ อ.สันป่าตอง จ.เชียงใหม่ ติดตามการพัฒนาเทคโนโลยีและนวัตกรรมในการผลิตพืชอาหารสัตว์ เพื่อส่งเสริมการลดต้นทุนอาหารสัตว์ให้กับเกษตรกรผู้เลี้ยงโคนม อาทิ ระบบน้ำอัจฉริยะเพื่อการจัดการแปลงพืชอาหารสัตว์สู่ความมั่นคงด้านอาหารสัตว์ ซึ่งเป็นระบบการให้น้ำแปลงพืชอาหารสัตว์ด้วยพลังงานแสงอาทิตย์ (Solar Cell) เพื่อเพิ่มประสิทธิภาพการผลิตพืชอาหารสัตว์ ลดค่าใช้จ่ายในการใช้พลังงานเชื้อเพลิง สามารถให้ผลผลิตหญ้าสด เพิ่มขึ้น 1,800 กิโลกรัมต่อไร่ จากเดิม 2,500 กิโลกรัมต่อไร่ เป็น 4,300 กิโลกรัมต่อไร่
รวมทั้งยังได้ติดตามแผนการปลูกข้าวฟ่างหมัก ซึ่งเป็นพืชที่สามารถเจริญเติบโตได้เร็ว และมีคุณค่าทางอาหารสูง นอกจากนี้ ยังได้ติดตามการบริหารจัดการการเลี้ยงโคนมในพื้นที่ภาคเหนือตอนบนอีกด้วย

ที่มา : https://www.thaigov.go.th/news/contents/details/92705