รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมสถาบันนิติวิทยาศาสตร์ พร้อมเปิดศูนย์ความเป็นเลิศ 3 ด้าน ด้านนิติมานุษยวิทยา ตรวจสารเสพติดในเส้นผม และด้านนิติรังสีวิทยา 


วันพฤหัสบดีที่ 23 มกราคม 2568
23/01/2568
พิมพ์
รัฐมนตรีว่าการกระทรวงยุติธรรม ตรวจเยี่ยมสถาบันนิติวิทยาศาสตร์ พร้อมเปิดศูนย์ความเป็นเลิศ 3 ด้าน ด้านนิติมานุษยวิทยา ตรวจสารเสพติดในเส้นผม และด้านนิติรังสีวิทยา
รัฐมนตรีว่าการกระทรวงยุติธรรม ตรวจเยี่ยมสถาบันนิติวิทยาศาสตร์ พร้อมเปิดศูนย์ความเป็นเลิศ 3 ด้าน ด้านนิติมานุษยวิทยา ตรวจสารเสพติดในเส้นผม และด้านนิติรังสีวิทยา
วันพฤหัสบดีที่ 23 มกราคม 2568 พันตำรวจเอก ทวี สอดส่อง รัฐมนตรีว่าการกระทรวงยุติธรรม ตรวจเยี่ยมสถาบันนิติวิทยาศาสตร์ โดยมี นายโกมล พรมเพ็ง รองปลัดกระทรวงยุติธรรม นายวีระกิตติ์ หาญปริพรรณ์ ผู้อำนวยการสถาบันนิติวิทยาศาสตร์ ผู้ช่วยศาสตราจารย์วรวีร์ ไวยวุฒิ รองผู้อำนวยการสถาบันนิติวิทยาศาสตร์ นางสาวจุฑารัตน์ จินตกานนท์ รองผู้อำนวยการสถาบันนิติวิทยาศาสตร์ พร้อมด้วย​ นางสาวศรินทร เลืองวัฒนะวณิช โฆษกกระทรวงยุติธรรม ฝ่ายการเมือง ผู้บริหารสถาบันนิติวิทยาศาสตร์ ให้การต้อนรับ ณ สถาบันนิติวิทยาศาสตร์ ตำบลบ้านใหม่ อำเภอเมือง จังหวัดปทุมธานี
โดยรัฐมนตรีว่าการกระทรวงยุติธรรม กล่าวใจความสำคัญตอนหนึ่งว่า สถาบันนิติวิทยาศาสตร์ เป็นหน่วยงานที่มีบทบาทสำคัญในการให้บริการตรวจพิสูจน์หลักฐานด้านต่างๆ ทางนิติวิทยาศาสตร์ เพื่อประกอบการพิจารณาคดี รวมถึงสนับสนุน ส่งเสริม และอำนวยการในกระบวนการยุติธรรมของประเทศไทย จึงถือเป็นหน่วยงานสำคัญหน่วยงานหนึ่งในกระบวนการยุติธรรมทางอาญา และทางแพ่ง ถือเป็นทางออกของการยกระดับหลักนิติธรรมของประเทศไทย ด้วยความโปร่งใส เที่ยงธรรม เชื่อถือได้ เป็นที่ยอมรับในระดับสากล ซึ่งที่ผ่านมาสถาบันนิติวิทยาศาสตร์ ได้มีผลงานที่สำคัญทั้งด้านการให้บริการและการตรวจพิสูจน์ คนหาย คนนิรนาม ปละศพนิรนาม ตามที่ประเทศไทยซึ่งเป็นประเทศแรกในอาเซียนที่บังคับใช้พระราชบัญญัติป้องกันและปราบปราม การทรมานและการกระทำให้บุคคลสูญหาย พ.ศ. 2565 รวมถึงการยกระดับความเป็นเลิศในการตรวจพิสูจน์สารเสพติดในเส้นผมผู้กระทำความผิด
โอกาสนี้ รัฐมนตรีว่าการกระทรวงยุติธรรม ได้เปิดศูนย์ความเป็นเลิศด้านนิติมานุษยวิทยา (Center of Excellence in Forensic Anthropology : CEFA) ศูนย์ความเป็นเลิศด้านการตรวจสารเสพติดในเส้นผม (Center of Excellence in Hair Drug Testing : CEHDT) และศูนย์ความเป็นเลิศด้านนิติรังสีวิทยา (Excellent Center in Forensic Radiology : ECFR) เพื่อขับเคลื่อนความเชี่ยวชาญของนักวิจัยและผู้เชี่ยวชาญด้านนิติมานุษยวิทยา ด้านการตรวจพิสูจน์สารเสพติดในเส้นผม ด้านการผ่าชันสูตร ด้านการตรวจพิสูจน์สารพันธุกรรม และด้านอื่นๆ เพื่อสร้างนวัตกรรมด้านการตรวจพิสูจน์และการบริการตามมาตรฐานสากล

ที่มา : https://www.thaigov.go.th/news/contents/details/92678