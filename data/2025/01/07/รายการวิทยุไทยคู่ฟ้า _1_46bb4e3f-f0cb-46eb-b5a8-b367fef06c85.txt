รัฐบาลไทย-ข่าวทำเนียบรัฐบาล-เดินหน้าพัฒนาระบบมะเร็งครบวงจร ลดการเจ็บป่วย-การเสียชีวิต


วันอังคารที่ 7 มกราคม 2568
07/01/2568
พิมพ์
เดินหน้าพัฒนาระบบมะเร็งครบวงจร ลดการเจ็บป่วย-การเสียชีวิต
วันอังคาร ที่ 7 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าพัฒนาระบบบริการเพื่อขับเคลื่อนนโยบายมะเร็งครบวงจร ในมะเร็งสำคัญ 5 โรค ได้แก่
มะเร็งตับ มะเร็งท่อน้ำดี มะเร็งลำไส้ใหญ่และไส้ตรง มะเร็งเต้านม และมะเร็งปากมดลูก
ครอบคลุมตั้งแต่การส่งเสริมการป้องกัน การคัดกรอง การตรวจวินิจฉัย การรักษา
ไปจนถึงการดูแลฟื้นฟูกายใจผู้ป่วยและญาติในการต่อสู้กับมะเร็ง โดยมีแนวทางปฏิบัติที่ช่วยลดขั้นตอน
ลดข้อจำกัดในการรักษา ให้ประชาชนเข้าถึงบริการรักษาได้อย่างรวดเร็ว
เกิดความคุ้มค่าและประโยชน์สูงสุดแก่ประชาชน
เนื่องจากปัจจุบันมะเร็งหลายชนิดสามารถดูแลได้ตั้งแต่ยังไม่ป่วย
และหากพบการเจ็บป่วยในระยะแรกและได้รับการรักษาอย่างเหมาะสมทันท่วงที
สามารถลดจำนวนผู้ป่วยและการเสียชีวิตลงได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92078