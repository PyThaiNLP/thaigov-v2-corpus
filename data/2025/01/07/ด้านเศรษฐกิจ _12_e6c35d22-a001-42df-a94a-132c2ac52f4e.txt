รัฐบาลไทย-ข่าวทำเนียบรัฐบาล-ธนาคารอาคารสงเคราะห์ (ธอส.) ร่วมส่งความสุข มอบของขวัญวันเด็ก ประจำปี 2568 ให้กับสถาบันการศึกษา หน่วยงานภาครัฐ และภาคเอกชน  


วันอังคารที่ 7 มกราคม 2568
07/01/2568
พิมพ์
ธนาคารอาคารสงเคราะห์ (ธอส.) ร่วมส่งความสุข มอบของขวัญวันเด็ก ประจำปี 2568 ให้กับสถาบันการศึกษา หน่วยงานภาครัฐ และภาคเอกชน
ธอส. ร่วมส่งความสุข มอบของขวัญวันเด็ก ประจำปี 2568 ให้กับสถาบันการศึกษา หน่วยงานภาครัฐ และภาคเอกชน ณ ธนาคารอาคารสงเคราะห์ สำนักงานใหญ่
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ เล็งเห็นถึงความสำคัญต่อการพัฒนาคุณภาพชีวิตของคนไทย ซึ่งเด็กถือเป็นทรัพยากรบุคคลที่สำคัญในการพัฒนาประเทศชาติต่อไปในอนาคต ดังนั้นเพื่อเป็นการร่วมมอบความสุข ธอส.จึงจัดกิจกรรมส่งมอบความสุขผ่านของขวัญวันเด็ก ประจำปี 2568 ในวันที่ 7 มกราคม 2568 ณ ธนาคารอาคารสงเคราะห์ สำนักงานใหญ่  โดยจัดสรรของขวัญ อาทิ กระเป๋าผ้า, กระเป๋าแคนวาส , ปากกานายธนาคาร , กระปุก ธอส. เงินเต็มบ้าน , ตุ๊กตามาสคอตขนาดใหญ่ , หมวกแก๊ป , พัดสปริง เป็นต้น เพื่อใช้เป็นของขวัญในกิจกรรมวันเด็ก ประจำปี 2568 เป็นการมอบความสุข ความสนุกสนานให้กับเด็กๆ ซึ่งเป็นอนาคตของชาติ อีกทั้งเป็นส่วนหนึ่งในการสร้างโอกาสและสร้างแรงบันดาลใจให้รู้จักการปรับตัวให้เท่าทันสิ่งต่างๆ ในโลกยุคปัจจุบัน ตามคำขวัญเนื่องในวันเด็กแห่งชาติ ประจำปีพุทธศักราช 2568 “ทุกโอกาส คือ การเรียนรู้ พร้อมปรับตัวสู่อนาคตที่เลือกเอง” สำหรับกิจกรรม ธอส. ส่งมอบความสุขผ่านของขวัญวันเด็ก ประจำปี 2568 ให้แก่สถาบันการศึกษาหน่วยงานภาครัฐและภาคเอกชนในครั้งนี้ เป็นหนึ่งในการแสดงความรับผิดชอบด้านสังคม ซึ่งเป็น 1 ใน 5 ด้าน ของการแสดงความรับผิดชอบต่อสังคมและสิ่งแวดล้อม หรือ CSR ของธนาคาร โดยธนาคารให้ความสำคัญ และดำเนินการมาอย่างต่อเนื่องควบคู่กับการดำเนินงานตามภารกิจหลักในการสนับสนุนสินเชื่อเพื่อที่อยู่อาศัยแก่ประชาชนโดยเฉพาะกลุ่มผู้มีรายได้น้อยและปานกลางให้สามารถมีที่อยู่อาศัยเป็นของตนเอง มาตลอดระยะเวลากว่า 71 ปี  ตามพันธกิจ “ทำให้คนไทยมีบ้าน”

ที่มา : https://www.thaigov.go.th/news/contents/details/92107