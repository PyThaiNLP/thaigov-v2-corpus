รัฐบาลไทย-ข่าวทำเนียบรัฐบาล-​ เลื่อนประชุม ครม. จากวันอังคารมาเป็นวันพรุ่งนี้ (จันทร์ที่ 13 ม.ค.) ขณะที่นายกรัฐมนตรีเชิญชวนประชาชนร่วมงานมงคลแห่งปี  ในงาน “พระราชพิธีสมมงคล” ในหลวงมีพระชนมายุ 26,469 วัน  


วันอาทิตย์ที่ 12 มกราคม 2568
12/01/2568
พิมพ์
​ เลื่อนประชุม ครม. จากวันอังคารมาเป็นวันพรุ่งนี้ (จันทร์ที่ 13 ม.ค.) ขณะที่นายกรัฐมนตรีเชิญชวนประชาชนร่วมงานมงคลแห่งปี  ในงาน “พระราชพิธีสมมงคล” ในหลวงมีพระชนมายุ 26,469 วัน
​ เลื่อนประชุม ครม. จากวันอังคารมาเป็นวันพรุ่งนี้ (จันทร์ที่ 13 ม.ค.) ขณะที่นายกรัฐมนตรีเชิญชวนประชาชนร่วมงานมงคลแห่งปี  ในงาน “พระราชพิธีสมมงคล” ในหลวงมีพระชนมายุ 26,469 วัน เท่ากับรัชกาลที่ 1 ในวันอังคารที่ 14 มกราคมนี้ ทั่วประเทศ
วันนี้ (12 มกราคม 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า สำนักเลขาธิการคณะรัฐมนตรีได้ แจ้งการเลื่อนการประชุมคณะรัฐมนตรี ครั้งที่ 2 จากเดิมในวันอังคารที่ 14 มกราคม มาเป็นวันจันทร์ที่ 13 มกราคม ในเวลา 10 นาฬิกา เนื่องด้วยในวันอังคารที่ 14 มกราคม รัฐบาลได้จัดงาน “พระราชพิธีสมมงคล” (สะ-มะ-มง-คล)
โดยนายกรัฐมนตรีได้เชิญชวนคนไทยร่วมเป็นส่วนหนึ่งของ “พระราชพิธีสมมงคล“ ซึ่งรัฐบาลได้จัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคล พระชนมายุเท่ากับ พระบาทสมเด็จพระพุทธยอดฟ้าจุฬาโลกมหาราช รัชกาลที่ 1 ในวันอังคารที่ 14 มกราคม 2568 ประกอบด้วย 7 กิจกรรม ดังนี้ 1.พิธีสืบพระชะตาหลวง ณ สวนสราญรมย์ และวัดพระเชตุพนวิมลมังคลาราม กรุงเทพมหานคร ระหว่างวันที่ 13 – 20 ม.ค. 68        2.การบูรณปฏิสังขรณ์ วัดสังกัสรัตนคีรี จ.อุทัยธานี 3.การจัดแสดงโขนเรื่อง รามเกียรติ์ ณ ลานพระปฐมบรมราชานุสรณ์ พระบาทสมเด็จพระพุทธยอดฟ้าจุฬาโลกมหาราช บริเวณสะพานพระพุทธยอดฟ้า กรุงเทพมหานคร ในวันที่อังคารที่ 14 ม.ค. 68 4.การจัดทำเหรียญกษาปณ์ที่ระลึก และเหรียญที่ระลึกเฉลิมพระเกียรติฯ 5.การจัดพิธีทางศาสนาและกิจกรรมถวายพระราชกุศล ณ ศาสนสถานที่เกี่ยวเนื่องกับ พระบาทสมเด็จพระพุทธยอดฟ้าจุฬาโลกมหาราช        6.การจัดพิธีเจริญพระพุทธมนต์ และเจริญจิตตภาวนา ถวายพระราชกุศล และ 7.การจัดกิจกรรมปลูกต้นไม้ ณ อุทยานเฉลิมพระเกียรติ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร กรุงเทพมหานคร โดยวันอังคารที่ 14 มกราคม 2568 นับเป็นโอกาสมหามงคลสมัยพิเศษ เนื่องจากเป็นวันที่พระบาทสมเด็จพระเจ้าอยู่หัว รัชกาลที่ 10 ทรงเจริญพระชนมายุได้ 26,469 วัน เป็นวันสมมงคล (สะ–มะ-มง-คล) เท่ากับพระบาทสมเด็จพระพุทธยอดฟ้าจุฬาโลกมหาราช รัชกาลที่ 1 จึงขอเชิญชวนประชาชนร่วมเป็นส่วนหนึ่งของพระราชพิธีสำคัญในครั้งนี้ นายจิรายุกล่าว

ที่มา : https://www.thaigov.go.th/news/contents/details/92259