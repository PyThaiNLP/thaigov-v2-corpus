รัฐบาลไทย-ข่าวทำเนียบรัฐบาล-​“พี่ต่อ” นำทีม ทส. ยกทัพขบวนมาสคอต - น้องหมูเด้ง สร้างสุขให้น้อง ๆ หนู ๆ ในงานวันเด็ก’68 ทำเนียบรัฐบาล “รวมพลังเด็กไทย Kids เปลี่ยนโลก”


วันอาทิตย์ที่ 12 มกราคม 2568
​“พี่ต่อ” นำทีม ทส. ยกทัพขบวนมาสคอต - น้องหมูเด้ง สร้างสุขให้น้อง ๆ หนู ๆ ในงานวันเด็ก’68 ทำเนียบรัฐบาล “รวมพลังเด็กไทย Kids เปลี่ยนโลก”
​“พี่ต่อ” นำทีม ทส. ยกทัพขบวนมาสคอต - น้องหมูเด้ง สร้างสุขให้น้อง ๆ หนู ๆ ในงานวันเด็ก’68 ทำเนียบรัฐบาล “รวมพลังเด็กไทย Kids เปลี่ยนโลก”
“พี่ต่อ” นำทีม ทส. ยกทัพขบวนมาสคอต - น้องหมูเด้ง สร้างสุขให้น้อง ๆ หนู ๆ ในงานวันเด็ก’68 ทำเนียบรัฐบาล “รวมพลังเด็กไทย Kids เปลี่ยนโลก”
วันที่ 11 มกราคม 2568 เวลา 09.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) หรือ พี่ต่อ เป็นประธานเปิดกิจกรรมเนื่องในวันเด็กแห่งชาติ ประจำปี 2568 โซนทรัพยากรธรรมชาติและสิ่งแวดล้อม ภายใต้แนวคิด รวมพลังเด็กไทย Kids เปลี่ยนโลก พร้อมมอบของรางวัลสร้างรอยยิ้มให้กับเด็ก ๆ ที่มาร่วมงาน โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมคณะผู้บริหาร และเจ้าหน้าที่หน่วยงานในสังกัดกระทรวงทรัพยากรฯ ร่วมจัดกิจกรรม ณ บริเวณโซนทรัพยากรธรรมชาติและสิ่งแวดล้อม ทำเนียบรัฐบาล
โดย “พี่ต่อ” ได้กล่าวกับเด็ก ๆ ว่า ผู้ปกครองถือเป็นส่วนสำคัญ ในการผลักดันให้ลูกหลานของเราเติบโตอย่างมีคุณภาพ มีความสามารถ และมีคุณธรรม เพราะเด็กในวันนี้ คือผู้นำในทุก ๆ ส่วนของประเทศในวันข้างหน้า พร้อมทั้งได้อวยพรให้เด็ก ๆ ที่มาร่วมงานว่า ขอให้เติบโตไปเป็นผู้ใหญ่ที่มีคุณภาพ มีความสามารถ นำพาชื่อเสียงมาสู่ตระกูล นำพาความสำเร็จมาสู่องค์กรที่ทำงาน และนำพาความสำเร็จมาสู่ประเทศชาติ
จากนั้น รมว.ทส. พร้อมด้วย ปกท.ทส. และคณะผู้บริหาร ได้เข้าร่วมพิธีเปิดงานวันเด็กแห่งชาติ ประจำปี 2568 พร้อมรับฟังการให้โอวาทร่วมกับเด็ก ๆ ที่มาร่วมงานจาก นางสาวแพทองธาร ชินวัตร นายกรัฐมนตรี ภายใต้คำขวัญวันเด็ก 2568 “ทุกโอกาส คือ การเรียนรู้ พร้อมปรับตัวสู่อนาคตที่เลือกเอง” ณ ตึกสันติไมตรี (หลังนอก) ทำเนียบรัฐบาล

ที่มา : https://www.thaigov.go.th/news/contents/details/92262