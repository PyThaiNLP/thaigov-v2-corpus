รัฐบาลไทย-ข่าวทำเนียบรัฐบาล-นายกรัฐมนตรี “แพทองธาร” ตรวจความเรียบร้อย โต๊ะและเก้าอี้ทำงานนายกรัฐมนตรี  เตรียมต้อนรับน้อง ๆ เด็ก ๆ และเยาวชน ที่จะมานั่งในวันพรุ่งนี้ 


วันศุกร์ที่ 10 มกราคม 2568
10/01/2568
พิมพ์
นายกรัฐมนตรี “แพทองธาร” ตรวจความเรียบร้อย โต๊ะและเก้าอี้ทำงานนายกรัฐมนตรี  เตรียมต้อนรับน้อง ๆ เด็ก ๆ และเยาวชน ที่จะมานั่งในวันพรุ่งนี้
นายกรัฐมนตรี “แพทองธาร” ตรวจความเรียบร้อย โต๊ะและเก้าอี้ทำงานนายกรัฐมนตรี  เตรืยมต้อนรับน้อง ๆ เด็ก ๆ และเยาวชน ที่จะมานั่งในวันพรุ่งนี้ พร้อมขอบคุณทุกข้อความและคำอวยพรจากเด็กและเยาวชน เชื่อมั่น เด็กและเยาวชน จะเติบโตขึ้นมาช่วยกันพัฒนาประเทศไทย
วันนี้ (10 มกราคม 2568) เวลา 12.30 น ณ บริเวณทำเนียบรัฐบาล นางสาวแพทองธาร ชินวัตร นายกรัฐมนตรีตรวจความพร้อม โต๊ะและเก้าอี้ทำงานนายกรัฐมนตรี เพื่อรอต้อนรับน้อง ๆ เด็ก ๆ และเยาวชนที่จะมานั่งในวันพรุ่งนี้ พร้อมเยี่ยมชมซุ้มกิจกรรมวันเด็กแห่งชาติภายในทำเนียบรัฐบาล  โดยกำชับทุกหน่วยงานที่จัดงานวันเด็กภายในทำเนียบรัฐบาล ให้คำนึงถึงความปลอดภัยของเด็กที่จะมาร่วมกิจกรรมในวันพรุ่งนี้ เป็นสำคัญ
โอกาสนี้ นายกรัฐมนตรีได้รับทราบข้อความ การ์ดอวยพร จากเด็ก ๆ และเยาวชนทั่วประเทศที่เขียนถึง นายกรัฐมนตรี เนื่องในโอกาสวันขึ้นปีใหม่และวันเด็กแห่งชาติ ซึ่งสำนักเลขาธิการนายกรัฐมนตรี ได้นำมาจัดนิทรรศการไว้บริเวณทำเนียบรัฐบาลแล้ว โดยนายกรัฐมนตรีได้ชื่นชมและกล่าวตอบว่า  “ขอบคุณกำลังใจจากน้อง ๆ ทุกคน และขอส่งกำลังใจกลับให้น้อง ๆ ทุกคนพัฒนาศักยภาพตัวเอง เพราะทุกโอกาส คือการเรียนรู้  เพื่อปรับตัวสู่อนาคตที่เลือกเอง ต่อไปค่ะ ”

ที่มา : https://www.thaigov.go.th/news/contents/details/92225