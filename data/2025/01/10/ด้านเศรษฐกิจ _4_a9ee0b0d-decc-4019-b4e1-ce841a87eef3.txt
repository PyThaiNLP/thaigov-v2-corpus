รัฐบาลไทย-ข่าวทำเนียบรัฐบาล-SME D Bank ส่งเสริมเด็กไทยรักการออม มอบกระปุกออมทรัพย์ เติมความสุข ส่งต่อคุณค่าสู่ความยั่งยืน


วันศุกร์ที่ 10 มกราคม 2568
10/01/2568
พิมพ์
SME D Bank ส่งเสริมเด็กไทยรักการออม มอบกระปุกออมทรัพย์ เติมความสุข ส่งต่อคุณค่าสู่ความยั่งยืน
SME D Bank ส่งมอบกระปุกออมทรัพย์ แนวคิด "ส่งเสริมเด็กไทยรักการออม ส่งต่อคุณค่าสู่ความยั่งยืน" และอุปกรณ์กีฬา แก่หน่วยงานต่างๆ ทั่วประเทศ เพื่อนำไปมอบเป็นของขวัญให้แก่เด็กๆ ในการจัดกิจกรรม “วันเด็กแห่งชาติ ประจำปี 2568” ตามสถานที่ต่างๆ ทั่วประเทศ
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank   พร้อมคณะผู้บริหาร ส่งมอบกระปุกออมทรัพย์ ภายใต้แนวคิด "ส่งเสริมเด็กไทยรักการออม ส่งต่อคุณค่าสู่ความยั่งยืน" และอุปกรณ์กีฬา ให้แก่หน่วยงานต่างๆ ทั่วประเทศ เช่น โรงเรียน มูลนิธิ หน่วยงานปกครองท้องถิ่น และหน่วยงานทหาร-ตำรวจ เป็นต้น เพื่อนำไปมอบเป็นของขวัญให้แก่เด็กๆ ในการจัดกิจกรรม “วันเด็กแห่งชาติ ประจำปี 2568” ตามสถานที่ต่างๆ ทั่วประเทศ ในวันเสาร์ที่ 11 มกราคม 2568 นี้ เพื่อสร้างความสุข และปลูกจิตสำนึกให้เด็กไทยรักการออม รวมถึง สอดแทรกแนวคิดให้คำนึงถึงการสร้างคุณค่าที่ดีแก่สังคม เศรษฐกิจ และสิ่งแวดล้อม ตามแนวทาง ESG (Environmental Social Governance) เพื่อให้เด็ก ๆ เติบโตขึ้นเป็นผู้ใหญ่ที่มีคุณภาพ เป็นกำลังสำคัญในการพัฒนาประเทศให้เติบโตเข้มแข็ง นำไปสู่ความยั่งยืนในอนาคต

ที่มา : https://www.thaigov.go.th/news/contents/details/92222