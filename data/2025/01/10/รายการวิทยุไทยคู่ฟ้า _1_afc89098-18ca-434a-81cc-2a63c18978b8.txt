รัฐบาลไทย-ข่าวทำเนียบรัฐบาล-ชวนเที่ยวงานวันเด็กแห่งชาติ ปี 2568 ที่ ทำเนียบรัฐบาล


วันศุกร์ที่ 10 มกราคม 2568
10/01/2568
พิมพ์
ชวนเที่ยวงานวันเด็กแห่งชาติ ปี 2568 ที่ ทำเนียบรัฐบาล
วันศุกร์ ที่ 10 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาล เชิญชวนผู้ปกครองพาบุตรหลานเที่ยวงานวันเด็กแห่งชาติ ประจำปี 2568 ที่ ทำเนียบรัฐบาล
ให้เด็กและเยาวชนได้สัมผัสศูนย์บัญชาการการบริหารราชการแผ่นดินของชาติ โดยนางสาวแพทองธาร ชินวัตร
นายกรัฐมนตรี จะเป็นประธานเปิดงานและร่วมกิจกรรมกับเด็กและเยาวชน น้อง ๆ
จะได้เยี่ยมชมภายในตึกไทยคู่ฟ้าซึ่งเป็นที่ทำงานของนายกรัฐมนตรี ได้ลองนั่งเก้าอี้นายกรัฐมนตรี
ได้ลองอ่านข่าวบนเก้าอี้ของโฆษกรัฐบาล ณ ศูนย์แถลงข่าวนารีสโมสร พร้อมร่วมกิจกรรมแสนสนุก
รับของรางวัลของที่ระลึกมากมาย ร่วมงานได้ในวันพรุ่งนี้ (11ม.ค.68) ตั้งแต่เวลา 08.00 – 15.00 น.
ที่ทำเนียบรัฐบาล ถ.ราชดำเนินนอก เขตดุสิต อย่าลืมนำถุงผ้ามาใส่ของขวัญกลับบ้านด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92212