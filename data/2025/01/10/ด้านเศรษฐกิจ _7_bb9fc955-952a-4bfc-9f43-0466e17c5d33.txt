รัฐบาลไทย-ข่าวทำเนียบรัฐบาล-รองปลัด กษ. เป็นสักขีพยานระหว่างกรมการข้าวและกรมส่งเสริมการเกษตร เพื่อร่วมมือในการพัฒนาสมรรถนะชาวนา เพิ่มศักยภาพการปลูกข้าวที่เท่าทันต่อภูมิอากาศ


วันศุกร์ที่ 10 มกราคม 2568
รองปลัด กษ. เป็นสักขีพยานระหว่างกรมการข้าวและกรมส่งเสริมการเกษตร เพื่อร่วมมือในการพัฒนาสมรรถนะชาวนา เพิ่มศักยภาพการปลูกข้าวที่เท่าทันต่อภูมิอากาศ
รองปลัด กษ. เป็นสักขีพยานระหว่างกรมการข้าวและกรมส่งเสริมการเกษตร เพื่อร่วมมือในการพัฒนาสมรรถนะชาวนา เพิ่มศักยภาพการปลูกข้าวที่เท่าทันต่อภูมิอากาศ
นายอภัย สุทธิสังข์ รองปลัดกระทรวงเกษตรและสหกรณ์ เป็นสักขีพยานในพิธีลงนามบันทึกความเข้าใจในการดำเนินงานพัฒนาสมรรถนะชาวนาตามโครงการเพิ่มศักยภาพการปลูกข้าวที่เท่าทันต่อภูมิอากาศ (Strengthening Climate-Smart Rice Farming Project : Thai Rice GCF ) ระหว่างกรมการข้าว และกรมส่งเสริมการเกษตร ณ ห้องประชุมรวงข้าว ชั้น 2 อาคารกรมการข้าว
สำหรับการลงนามบันทึกความเข้าใจดังกล่าว เป็นการร่วมมือกันเพื่อสนับสนุนส่งเสริมการพัฒนาศักยภาพและสมรรถนะชาวนาไทย ในการปลูกข้าวที่เท่าทันต่อสภาพภูมิอากาศ และสามารถถ่ายทอดเทคโนโลยีการเกษตรที่เท่าทันต่อภูมิอากาศ (Climate Smart Agricultue : CSA) มาเพิ่มประสิทธิภาพในการผลิตข้าว รวมทั้งหลีกเลี่ยง ลดผลกระทบ และเสริมสร้างศักยภาพการปรับตัวต่อสภาพอากาศของชาวนาในการปลูกข้าว โดยจะเป็นการร่วมมือกันพิจารณาจัดทำแผนส่งเสริมและพัฒนาชาวนาตามเป้าหมายโครงการฯ ส่งเสริมและพัฒนาการเกษตรที่เท่าทันต่อภูมิอากาศ ผ่านกลไกสำคัญของกรมการข้าว และกรมส่งเสริมการเกษตร เช่น ศูนย์ข้าวชุมชน นาข้าวแปลงใหญ่ ศูนย์จัดการดิน และปุ๋ยชุมชน (ศดปช.) ศูนย์จัดการศัตรูพืชชุมชน (ศจช.) กลุ่มแม่บ้านเกษตรกร ศูนย์เรียนรู้การเพิ่มประสิทธิภาพการผลิตสินค้าเกษตร (ศพก.) Smart Farmer Young Smart Farmer ชาวนาอาสา และอาสาสมัครเกษตร ตลอดจนการดำเนินงานพัฒนาคู่มือการพัฒนาชาวนาเพื่อการปลูกข้าวด้วยเทคโนโลยีที่เท่าทันต่อภูมิอากาศ และถ่ายทอดองค์ความรู้สู่กลุ่มชาวนาเป้าหมายของโครงการต่อไป

ที่มา : https://www.thaigov.go.th/news/contents/details/92233