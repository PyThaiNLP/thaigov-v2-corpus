รัฐบาลไทย-ข่าวทำเนียบรัฐบาล-กระทรวงการคลังเชิญน้อง ๆ ร่วมงาน “วันเด็กประจำปี 2568” ระดมกิจกรรมพิเศษจากหน่วยงานในสังกัดจัดเต็ม 11 ม.ค. นี้


วันศุกร์ที่ 10 มกราคม 2568
10/01/2568
พิมพ์
กระทรวงการคลังเชิญน้อง ๆ ร่วมงาน “วันเด็กประจำปี 2568” ระดมกิจกรรมพิเศษจากหน่วยงานในสังกัดจัดเต็ม 11 ม.ค. นี้
เนื่องในโอกาสวันเด็กประจำปี พ.ศ. 2568 กระทรวงการคลังพร้อมด้วยหน่วยงานในสังกัด กำหนดจัดกิจกรรมวันเด็กประจำปี 2568 เพื่อเป็นการสร้างความทรงจำที่ดี สานฝันเด็กไทย
นายพรชัย ฐีระเวช ผู้อำนวยการสำนักงานเศรษฐกิจการคลัง ในฐานะกระทรวงการคลัง เปิดเผยว่า เนื่องในโอกาสวันเด็กประจำปี พ.ศ. 2568 กระทรวงการคลังพร้อมด้วยหน่วยงานในสังกัด กำหนดจัดกิจกรรมวันเด็กประจำปี 2568 เพื่อเป็นการสร้างความทรงจำที่ดี สานฝันเด็กไทย โดยมีกิจกรรมไฮไลท์ อาทิ
• กรมธนารักษ์ เปิดพิพิธภัณฑ์ในสังกัด ทั่วประเทศ ให้เด็ก ๆ เข้าฟรี พร้อม กิจกรรม workshop ให้ความรู้  เกมสนุกสนาน ชิงรางวัลชมเชย
• ธนาคารออมสิน จัดงานวันเด็กภายใต้ธีมงาน “ออมสิน สวนสนุกแห่งการออม” ฝากเงิน 100 บาท ขึ้นไป รับกระปุก “น้องออมสินตัวตึง” และร่วมสนุกตามฐานต่าง ๆ  ณ ธนาคารออมสิน สำนักงานใหญ่
• สำนักงานปลัดกระทรวงการคลังและสำนักรัฐมนตรีจัดกิจกรรมจิตอาสา มอบของขวัญ ให้แก่เด็กและเยาวชน โรงเรียนเศรษฐเสถียร
• สำนักงานคณะกรรมการกำกับและส่งเสริมการประกอบธุรกิจประกันภัย (คปภ.) จัดกิจกรรมวันเด็กร่วมกับสถานีโทรทัศน์ Thai PBS พร้อมแจกหนังสือนิทานสอดแทรกความรู้เรื่องการประกันภัย
• บรรษัทประกันสินเชื่ออุตสาหกรรมขนาดย่อม จัดกิจกรรม บสย. ร้อง เล่น เต้นด้วยกัน ณ ศูนย์พัฒนาเด็กก่อนวัยชุมชนบึงพระราม 9 กทม. และร่วมจัดกิจกรรมวันเด็ก กับสถานีโทรทัศน์ Thai PBS
“นอกจากนั้น ยังมีหน่วยงาน ทั้งส่วนราชการ และรัฐวิสาหกิจ รวมถึงหน่วยงานในกำกับอีกหลายแห่งของกระทรวงการคลังที่มีการมอบของขวัญ และร่วมกิจกรรมในชุมชนรอบข้างหน่วยงาน เพื่อสานฝันให้เด็กไทย ได้สนุกสนาน ต่อยอด และเรียนรู้ จากประสบการณ์วันเด็กอย่างเต็มที่ ภายใต้ แนวคิดสำคัญตามคำขวัญวันเด็ก ปี 2568 ทุกโอกาสคือการเรียนรู้พร้อมปรับตัวสู่อนาคตที่เลือกเอง” โฆษกกระทรวงการคลัง กล่าวในตอนท้าย
สำนักงานปลัดกระทรวงการคลัง
โทร. 0 2126 5800

ที่มา : https://www.thaigov.go.th/news/contents/details/92221