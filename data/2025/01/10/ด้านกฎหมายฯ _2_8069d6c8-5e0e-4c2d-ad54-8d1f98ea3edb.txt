รัฐบาลไทย-ข่าวทำเนียบรัฐบาล-รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 1/2568 พร้อมเยี่ยมชมหน่วยงานและนิทรรศการของสถาบันเพื่อการยุติธรรมแห่งประเทศไทย


วันศุกร์ที่ 10 มกราคม 2568
10/01/2568
พิมพ์
รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 1/2568 พร้อมเยี่ยมชมหน่วยงานและนิทรรศการของสถาบันเพื่อการยุติธรรมแห่งประเทศไทย
รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 1/2568 พร้อมเยี่ยมชมหน่วยงานและนิทรรศการของสถาบันเพื่อการยุติธรรมแห่งประเทศไทย
ในวันพุธที่ 8 มกราคม 2568 เวลา 13.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ 1/2568 โดยมี นางพงษ์สวาท นีละโยธิน ปลัดกระทรวงยุติธรรม​ นายสมบูรณ์​ ม่วงกล่ำ​ ที่ปรึกษารัฐมนตรีว่าการกระทรวงยุติธรรม​ นายนิยม เติมศรีสุข ผู้ช่วยรัฐมนตรีว่าการกระทรวงยุติธรรม นายยู่สิน จินตภากร ผู้ช่วยรัฐมนตรีประจำกระทรวงยุติธรรม พลตำรวจโท พัฒนวุธ อังคะนาวิน ประจำสำนักเลขาธิการนายกรัฐมนตรี ปฏิบัติหน้าที่ประจำกระทรวงยุติธรรม​ นายวัลลภ นาคบัว รองปลัดกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม นายโกมล พรมเพ็ง รองปลัดกระทรวงยุติธรรม พร้อมด้วยคณะผู้บริหารกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ ณ ห้องประชุม Conference 2-3 ชั้น 2 สถาบันเพื่อการยุติธรรมแห่งประเทศไทย (องค์การมหาชน) และผ่านระบบ​การประชุมทางไกล​ (Video​ Conference​)​
ในการนี้​ รัฐมนตรีว่าการกระทรวงยุติธรรม ได้แจ้งให้ที่ประชุมทราบว่า​ จากการประชุมคณะรัฐมนตรี​ (ครม.)​ ที่ผ่านมา​ มีประเด็นสำคัญที่แจ้งให้ที่ประชุมทราบ​ ดังนี้​ 1) ขอให้ทุกหน่วยงานตรวจสอบกฎหมายที่อยู่ในความรับผิดชอบ​ หากหน่วยงานใดมีเรื่องที่จะเสนอต่อ​ ครม.​ ขอให้เร่งเสนอภายในเดือนมกราคม​ 2568​  2) ให้กระทรวงที่เกี่ยวข้อง​ โดยเฉพาะกระทรวงยุติธรรม​พิจารณาว่ามีกฎหมายใด​หรือมีมาตรการเพิ่มเติมอย่างไรบ้าง​ ในการแก้ไขปัญหา​ PM 2.5 อย่างยั่งยืน​ และ​ 3) ขอให้แต่ละกระทรวงแต่งตั้งโฆษกกระทรวง​ ฝ่ายการเมือง​ ที่ไม่ใช่ข้าราชการประจำ​ เพื่อดำเนินงานด้านการประชาสัมพันธ์และเผยแพร่ผลการดำเนินงานไปสู่ประชาชน​ โดยกระทรวงยุติธรรม​ ได้แต่งตั้งโฆษกกระทรวงยุติธรรม​ ฝ่ายการเมือง​ จำนวน​ 2​ ท่าน ได้แก่​ นายอับดุลเราะมัน​ มอลอ และ​นางสาวศรินทร​ เลืองวัฒนะวณิช​ โดยจะดำเนินงานร่วมกับโฆษกกระทรวงยุติธรรม​ ฝ่ายข้าราชการประจำ​ เพื่อนำงานด้านยุติธรรมไปสื่อสารทำความเข้าใจกับประชาขนอย่างถูกต้อง​ รวดเร็ว​ และมีประสิทธิภาพ
ทั้งนี้​ ที่ประชุมได้รับทราบรายงานงบประมาณรายจ่ายกระทรวงยุติธรรม ไตรมาส 1/2568 และรายงานผลการดำเนินงานตามข้อสั่งการรัฐมนตรีว่าการกระทรวงยุติธรรม
รวมทั้งได้พิจารณาศูนย์ขับเคลื่อนงานยุติธรรมเพื่อแก้ปัญหาหนี้ (Debt Resolution Justice​ Center)​ แผนการขับเคลื่อนการดำเนินงานให้ความช่วยเหลือประชาชนในการแก้ไขปัญหาสัญชาติและสถานะบุคคล (บุคคลไร้รัฐไร้สัญชาติ) ข้อสั่งการฯ ครั้งที่ 10/2567 และรายงานความคืบหน้าการขับเคลื่อนการพัฒนา (ร่าง) แผนแม่บทการบริหารงานยุติธรรมแห่งชาติ ฉบับที่ 4 (พ.ศ. 2566 - 2569) ฉบับปรับปรุง
โอกาสนี้ รัฐมนตรีว่าการกระทรวงยุติธรรม พร้อมด้วยคณะผู้บริหารกระทรวงยุติธรรม ได้เยี่ยมชมหน่วยงานและนิทรรศการของสถาบันเพื่อการยุติธรรมแห่งประเทศไทย ณ TIJ Common Ground จากนั้นได้เยี่ยมชมนิทรรศการ “Rule of Law” นิทรรศการบอร์ดเกม “ชีวิตที่พลิกผัน” กับ “วันจันทร์ของ ผบ.” รวมถึงเยี่ยมชม Health and Beauty Academy และเยี่ยมชมที่ทำการสถาบันอนุญาโตตุลาการ

ที่มา : https://www.thaigov.go.th/news/contents/details/92208