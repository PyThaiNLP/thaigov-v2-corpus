รัฐบาลไทย-ข่าวทำเนียบรัฐบาล-โครงการ 1 ครอบครัว 1 พลังสร้างสรรค์ ชิงทุนรวม 3 แสนบาท


วันจันทร์ที่ 27 มกราคม 2568
27/01/2568
พิมพ์
โครงการ 1 ครอบครัว 1 พลังสร้างสรรค์ ชิงทุนรวม 3 แสนบาท
วันอาทิตย์ ที่ 26 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าโครงการ 1 ครอบครัว 1 พลังสร้างสรรค์ เชิญชวนนักเรียน นักศึกษา ผู้ประกอบการ
และบุคคลทั่วไป สัญชาติไทย อายุ 15 ปีขึ้นไป ทำงานอยู่ในอุตสาหกรรมสร้างสรรค์ 4 ด้าน คือ ดนตรี
ท่องเที่ยว ศิลปะ หรืออาหาร สมัครเข้าร่วมโครงการอบรมเพื่อเพิ่มศักยภาพ ฟรี ไม่มีค่าใช้จ่าย
ส่งผลงานสร้างสรรค์ เช่น ธุรกิจ งานศิลปะหัตถกรรม แนวคิด หรืองานออกแบบ ได้ที่ reskill-
thai.com/#proposal ภายในวันที่ 7 กุมภาพันธ์ 2568 ผู้ผ่านการอบรม 2,400 ราย
จะได้บรรจุผลงานในฐานข้อมูล Soft Power แห่งชาติ ได้รับคัดเลือกเป็น 200 ตัวแทนจังหวัด
จัดแสดงผลงานระดับประเทศ และลุ้นรับทุนพัฒนาผลงานมูลค่ารวม 3 แสนบาท สอบถามเพิ่มเติมได้ที่
กระทรวงวัฒนธรรม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92767