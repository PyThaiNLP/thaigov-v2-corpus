รัฐบาลไทย-ข่าวทำเนียบรัฐบาล-ผู้แทนการค้าไทย ‘อุเมส ปานเดย์’ เดินหน้าบุกตลาดอัญมณีและเครื่องประดับของอินเดีย ในงาน IIJS Signature Show 2025 


วันจันทร์ที่ 27 มกราคม 2568
27/01/2568
พิมพ์
ผู้แทนการค้าไทย ‘อุเมส ปานเดย์’ เดินหน้าบุกตลาดอัญมณีและเครื่องประดับของอินเดีย ในงาน IIJS Signature Show 2025
ผู้แทนการค้าไทย ‘อุเมส ปานเดย์’ เดินหน้าบุกตลาดอัญมณีและเครื่องประดับของอินเดีย ในงาน IIJS Signature Show 2025
เมื่อวันที่ 4-5 มกราคม 2568 นายอุเมส ปานเดย์ ผู้แทนการค้าไทย ได้เข้าร่วมงานและกล่าวปาฐกถาในพิธีเปิด งาน The 17th Edition of India International Jewellery Show (IIJS) Signature Show 2025 ณ Jio World Convention Centre (JWCC) นครมุมไบ สาธารณรัฐอินเดีย และได้นำคณะนักธุรกิจไทยเข้าร่วมงาน ดังกล่าว โดยได้เข้าเยี่ยมชมคูหาของผู้ประกอบการไทย และเข้าร่วมในการประชุมหารือเพื่อแก้ไขปัญหาอุปสรรค ทางการค้าในการนำเข้าสินค้าอัญมณีและเครื่องประดับจากไทยไปยังอินเดีย ร่วมกับคณะนักธุรกิจไทยจาก Indian-Thai Diamond and Color Stone Association และ Gems and Jewelry Promotion Council of India โดยจากการประชุมได้ผลสรุปในการตั้งคณะทำงานร่วม 2 ฝ่ายเพื่อแก้ไขปัญหาดังกล่าว เพื่อจะรายงานให้ ภาครัฐ และหน่วยงานที่เกี่ยวข้องของทั้ง 2 ฝ่าย ทราบและดำเนินการแก้ไขต่อไป
ในการนี้ ผู้แทนการค้าไทย (นายอุเมส ปานเดย์) เปิดเผยเพิ่มเติมว่า ในระหว่างการกล่าวเปิดงาน ได้แสดงความเห็น เรื่องความร่วมมือระหว่างไทย – อินเดีย เพื่อยกระดับขนาดของอุตสาหกรรม และเน้นย้ำถึงความสำคัญของ อุตสาหกรรมอัญมณีและเครื่องประดับของประเทศไทย ซึ่งมีคุณค่าทั้งทางมูลค่าและหัตถศิลป์ โดยเฉพาะพลอยสี เป็นสินค้าส่งออกสำคัญ สอดคล้องกับตลาดผู้บริโภคที่มั่งคั่งและเติบโตอย่างรวดเร็วของอินเดีย ทั้งสองประเทศจึงควรที่จะเปิดโอกาสทางการค้า และเสริมสร้างความสัมพันธ์ร่วมกัน โดยจะได้รับประโยชน์จากการสนับสนุนจาก ภาครัฐของทั้ง 2 ฝ่าย โดยมีวิสัยทัศน์ร่วมกันในการเติบโตเพื่อสร้างอนาคตให้กับอุตสาหกรรม อัญมณีและ เครื่องประดับต่อไป
IIJS ถือเป็นงานแสดงสินค้าเครื่องประดับชั้นนำระดับโลก โดยมีผู้ประกอบธุรกิจอัญมณีและเครื่องประดับเข้าร่วม จัดแสดงมากกว่า 3000 คูหา ผู้เข้าร่วมงานมากกว่า 25,000 คน โดยมีผู้ซื้อจากทั่วโลกเข้าร่วมงานกว่า 1,800 ราย จาก 60 ประเทศ อาทิ ฮ่องกง อินเดีย จีน สิงค์โปร์ มาเลเซีย สหรัฐอเมริกา ญี่ปุ่น ไต้หวัน รัสเซีย และ ไทย เป็น ต้น สร้างรายได้จากการขายมากกว่า 580 ล้านเหรียญสหรัฐ ตลอดระยะเวลา 5 วันของการจัดงาน
มูลค่าการค้าไทย – อินเดีย มูลค่าการค้าอัญมณีในปี 2566 ไทยส่งออกอัญมณีและเครื่องประดับ คิดเป็นมูลค่า 14,636.84 ล้านดอลลาร์สหรัฐ โดย สินค้าส่งออกหลักราว 41% เป็นทองค า รองลงมาเป็นเครื่องประดับทอง เครื่องประดับเงิน พลอยเนื้อแข็งเจียระไน และเพชรเจียระไน ตามล าดับ ส่วนระหว่างเดือนมกราคม-ตุลาคม ปี 2567 ไทยส่งออกอัญมณีและเครื่องประดับด้วยมูลค่า 15,415.07 ล้านดอลลาร์สหรัฐ โดยสินค้าส่งออกหลักคือ ทองค า (สัดส่วน 49%) รองลงมาเป็นเครื่องประดับทอง (สัดส่วน 15%) เครื่องประดับเงิน (สัดส่วน 10%) พลอย เนื้อแข็งเจียระไน (สัดส่วน 8%) และเพชรเจียระไน (สัดส่วน 7%) หากพิจารณาการส่งออกสินค้าอัญมณีและ เครื่องประดับ (ไม่รวมทองคำ) มีมูลค่า 7,785.18 ล้าน ดอลลาร์สหรัฐ เพิ่มขึ้นจากช่วงเดียวกันของปีก่อนหน้า ร้อยละ 5.31 โดยมีประเทศคู่ค้าที่ส าคัญ คือ ฮ่องกง (สัดส่วน 28%), สหรัฐอเมริกา (สัดส่วน 21%), อินเดีย (สัดส่วน 8%), เยอรมนี (สัดส่วน 6%) และสหราชอาณาจักร (สัดส่วน 4%)

ที่มา : https://www.thaigov.go.th/news/contents/details/92779