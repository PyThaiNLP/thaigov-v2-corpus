รัฐบาลไทย-ข่าวทำเนียบรัฐบาล-ผู้แทนการค้าไทย ‘อุเมส ปานเดย์’ ขานรับนโยบายเดินหน้าหาแนวร่วมให้ทุนนักศึกษาไทยเรียนในมหาวิทยาลัยชื่อดังด้านเทคโนโลยีระดับโลก


วันจันทร์ที่ 27 มกราคม 2568
27/01/2568
พิมพ์
ผู้แทนการค้าไทย ‘อุเมส ปานเดย์’ ขานรับนโยบายเดินหน้าหาแนวร่วมให้ทุนนักศึกษาไทยเรียนในมหาวิทยาลัยชื่อดังด้านเทคโนโลยีระดับโลก
ผู้แทนการค้าไทย ‘อุเมส ปานเดย์’ ขานรับนโยบายเดินหน้าหาแนวร่วมให้ทุนนักศึกษาไทยเรียนในมหาวิทยาลัยชื่อดังด้านเทคโนโลยีระดับโลก
เมื่อวันที่ 6 มกราคม 2568 นายอุเมส ปานเดย์ ผู้แทนการค้าไทย ได้พบหารือกับ Prof. Shireesh B. Kedare อธิการบดีของ Indian Institute of Technology Bombay (IIT-B) โดยได้ผลักดันความร่วมมือด้านการศึกษาระหว่างไทย – อินเดีย เพื่อผลักดันความร่วมมือด้านการศึกษาระหว่างไทย – อินเดีย โดยมีเป้าหมายในการให้ IIT-B จัดตั้งวิทยาเขตในประเทศไทย เพื่อเพิ่มโอกาสในการผลิตบัณฑิตไทยที่มีคุณภาพ สอดคล้องกับความต้องการของบริษัทเทคโนโลยีชั้นนำของโลก และผลักดันให้ประเทศไทยเป็นศูนย์กลางการศึกษาด้าน วิทยาศาสตร์และเทคโนโลยีของอาเซียน โดยได้ขอโควตาเพื่อสงวนที่เรียนไว้สำหรับนักศึกษาไทยด้วย
นายอุเมส เปิดเผยว่าได้เสนอความร่วมมือในการแลกเปลี่ยนนักศึกษา และการจัดทำความร่วมมือร่วมกับสถาบันการศึกษาไทย ในการรับนักศึกษาเข้าเรียนที่ IIT-B ซึ่งทาง IIT-B มีความยินดีและพร้อมที่จะเดินหน้าจัดทำ MOU ร่วมกับสถาบันการศึกษาของไทย โดยคาดว่าจะสามารถจัดการลงนาม MOU ได้โดยเร็ว โดยเชิญผู้แทนจากรัฐบาลไทยร่วมเป็นสักขีพยาน และตั้งเป้าหมายในการพยายามส่งนักเรียนไทยชุดแรกเพื่อไปศึกษาต่อในระดับปริญญาโทที่ IIT-B ให้ได้ภายในเดือน มิ.ย. 2568
นายอุเมส เปิดเผยเพิ่มเติมอีกว่า เมื่อวันที่ 15 มกราคม 2568 ได้มีการหารือร่วมกับ รศ. ดร. คมสัน มาลีสี อธิการบดีของสถาบันเทคโนโลยีพระจอมเกล้าเจ้าคุณทหารลาดกระบัง ซึ่งทางมหาวิทยาลัยให้ความสนใจ และมีความพร้อมในการที่จะจัดทำ MOU ร่วมกับ IIT-B  เพื่อส่งนักศึกษาไทยไปศึกษาต่อ  อย่างไรก็ตามในส่วนของเรื่องทุนการศึกษานั้น นายอุเมสนัส ได้มีการประสานงานกับภาคเอกชนบริษัทชั้นนำของไทย เพื่อสนับสนุนทุนการศึกษาให้กับนักศึกษาในโครงการนำร่องได้แล้วประมาณ 10 ทุน และพร้อมที่จะเปิดโอกาสให้มหาวิทยาลัยที่มีความเชี่ยวชาญในสาขาด้านเทคโนโลยีที่สนใจสามารถเข้าร่วมโครงการดังกล่าวได้
สถาบัน IIT-B  ถือได้ว่าเป็นสถาบันการศึกษาด้านวิทยาศาสตร์ วิศวกรรม และเทคโนโลยีชั้นนำของอินเดีย โดย QS World University Rankings จัดให้ IIT-B อยู่ที่อันดับ 149 ของโลก และอันดับ 40 ของเอเชีย และในสาขาวิศวกรรมและเทคโนโลยี IIT-B อยู่ในอันดับ 47 ของโลก และในปี ค.ศ. 2024 อัตราการจ้างงานบัณฑิตจบใหม่ในสาขาวิศวกรรมศาสตร์ และสาขาเทคโนโลยีสูงถึงร้อยละ 88 และสาขาวิทยาศาสตร์ถูกจ้างงานร้อยละ 95.17 โดยเป็นที่น่าสังเกตว่าผู้บริหารของบริษัทชั้นนำของโลก ด้านวิทยาศาสตร์ และเทคโนโลยี อาทิ Google, Microsoft, IBM, Adobe, Master Card, Palo Alto Networks ต่างจบการศึกษาจากสถาบัน IIT อีกทั้งยังเป็นสถาบันที่มีเครือข่ายศิษย์เก่าที่มีความเข้มแข็งอีกด้วย

ที่มา : https://www.thaigov.go.th/news/contents/details/92780