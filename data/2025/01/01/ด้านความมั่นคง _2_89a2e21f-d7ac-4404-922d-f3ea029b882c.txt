รัฐบาลไทย-ข่าวทำเนียบรัฐบาล-"ปลัด มท. - นายกแม่บ้าน มท." ร่วมทำบุญตักบาตรถวายพระราชกุศลและเป็นสิริมงคลต้อนรับปีใหม่ พ.ศ. 2568 ณ ท้องสนามหลวง


วันพุธที่ 1 มกราคม 2568
01/01/2568
พิมพ์
"ปลัด มท. - นายกแม่บ้าน มท." ร่วมทำบุญตักบาตรถวายพระราชกุศลและเป็นสิริมงคลต้อนรับปีใหม่ พ.ศ. 2568 ณ ท้องสนามหลวง
"ปลัด มท. - นายกแม่บ้าน มท." ร่วมทำบุญตักบาตรถวายพระราชกุศลและเป็นสิริมงคลต้อนรับปีใหม่ พ.ศ. 2568 ณ ท้องสนามหลวง
วันนี้ (1 ม.ค. 68) เวลา 07.00 น. นายอรรษิษฐ์ สัมพันธรัตน์ ปลัดกระทรวงมหาดไทย พร้อมด้วย นางจิณณารัชช์ สัมพันธรัตน์ นายกสมาคมแม่บ้านมหาดไทย ร่วมพิธีเจริญพระพุทธมนต์และทำบุญตักบาตรพระสงฆ์ 73 รูป ถวายพระราชกุศลและเป็นสิริมงคลต้อนรับปีใหม่ พ.ศ. 2568 ณ มณฑลพิธีท้องสนามหลวง ที่ประดิษฐานเป็นการชั่วคราวของพระบรมสารีริกธาตุ (พระเขี้ยวแก้ว) โดยได้รับเมตตาจาก พระพรหมวัชรวิมลมุนี วัดมหาธาตุยุวราชรังสฤษฎิ์ ราชวรมหาวิหาร เป็นประธานสงฆ์ โดยมี น.ส.สุดาวรรณ หวังศุภกิจโกศล รมว.วัฒนธรรม เป็นประธานในพิธี และ น.ส.ธีรรัตน์ สำเร็จวาณิชย์ รมช.มหาดไทย ร่วมพิธี
เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และในโอกาสครบ 50 ปี ของการสถาปนาความสัมพันธ์ทางการทูตไทย – จีน ในปี 2568 รัฐบาลไทยร่วมกับรัฐบาลสาธารณรัฐประชาชนจีน จัดพิธีอัญเชิญพระบรมสารีริกธาตุ (พระเขี้ยวแก้ว) จากสาธารณรัฐประชาชนจีน มาประดิษฐานในประเทศไทยเป็นการชั่วคราว ณ มณฑลพิธี ท้องสนามหลวง เขตพระนคร กรุงเทพมหานคร ระหว่างวันที่ 4 ธันวาคม 2567 – 14 กุมภาพันธ์ 2568 เป็นเวลา 73 วัน เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และเพื่อให้ประชาชนทั้งชาวไทยและชาวต่างประเทศได้สักการะ และร่วมเวียนเทียน เพื่อความเป็นสิริมงคลแก่ตนเองและประเทศชาติ ตลอดจนเป็นการสร้างสัมพันธไมตรีอันดีระหว่างทั้งสองประเทศ และเป็นสิริมงคลต้อนรับปีใหม่ 2568

ที่มา : https://www.thaigov.go.th/news/contents/details/91920