รัฐบาลไทย-ข่าวทำเนียบรัฐบาล-ปลัดดีอี เป็นประธานการประชุม ADGSOM ครั้งที่ 5


วันอังคารที่ 14 มกราคม 2568
ปลัดดีอี เป็นประธานการประชุม ADGSOM ครั้งที่ 5
ปลัดดีอี เป็นประธานการประชุม ADGSOM ครั้งที่ 5
ปลัดดีอี เป็นประธานการประชุม ADGSOM ครั้งที่ 5
เมื่อวันที่ 13 มกราคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมเจ้าหน้าที่อาวุโสอาเซียนด้านดิจิทัล ครั้งที่ 5 (The 5th ASEAN Digital Senior Officials Meeting: ADGSOM) และการประชุมอื่น ๆ ที่เกี่ยวข้อง ณ โรงแรมอนันตรา ริเวอร์ไซด์ และโรงแรมอวานี พลัส ริเวอร์ไซด์ กรุงเทพฯ โดยมีเจ้าหน้าที่อาวุโส ตัวแทนจากประเทศสมาชิกอาเซียน 10 ประเทศ พร้อมด้วย ผู้บริหาร ข้าราชการ เจ้าหน้าที่กระทรวงดีอี และหน่วยงานที่เกี่ยวข้องเข้าร่วม
สำหรับสาระสำคัญในการประชุม เป็นการร่วมหารือและพิจารณาผลลัพธ์สำคัญ เพื่อนำเสนอต่อการประชุม ADGMIN ครั้งที่ 5 ได้แก่ การสรุปความก้าวหน้าของการดำเนินโครงการประจำปี 2567 การดำเนินการตามแผนแม่บท ASEAN Digital Masterplan (ADM) 2025 การพิจารณางบประมาณที่จะขออนุมัติจากกองทุน ASEAN ICT Fund สำหรับดำเนินการในปี 2568
ตลอดจนการพิจารณาเอกสารที่จะเป็นผลลัพธ์สำคัญของการประชุม ADGMIN ครั้งที่ 5 รวมทั้งการหารือร่วมกับคู่เจรจาอาเซียน เพื่อพิจารณากิจกรรมแผนงาน / โครงการความร่วมมือที่จะดำเนินการร่วมกัน ในปี 2568 เป็นต้น

ที่มา : https://www.thaigov.go.th/news/contents/details/92333