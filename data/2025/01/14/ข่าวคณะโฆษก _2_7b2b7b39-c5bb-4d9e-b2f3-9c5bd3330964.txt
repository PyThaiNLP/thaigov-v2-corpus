รัฐบาลไทย-ข่าวทำเนียบรัฐบาล-รัฐบาลเข้ม..สั่งสรรพสามิตเดินหน้าจับของเถื่อน  ปิดจ๊อบปี 67 เห็นผล ยอดจับกุมสูงขึ้นกว่า 33% เหล้าหนีภาษียังติดอันดับ1พร้อมเดินหน้ายกระดับขยายศูนย์ปราบปรามสินค้าออนไลน์ทั่วประเทศ


วันอังคารที่ 14 มกราคม 2568
14/01/2568
พิมพ์
รัฐบาลเข้ม..สั่งสรรพสามิตเดินหน้าจับของเถื่อน  ปิดจ๊อบปี 67 เห็นผล ยอดจับกุมสูงขึ้นกว่า 33% เหล้าหนีภาษียังติดอันดับ1พร้อมเดินหน้ายกระดับขยายศูนย์ปราบปรามสินค้าออนไลน์ทั่วประเทศ
รัฐบาลเข้ม..สั่งสรรพสามิตเดินหน้าจับของเถื่อน  ปิดจ๊อบปี 67 เห็นผล ยอดจับกุมสูงขึ้นกว่า 33% เหล้าหนีภาษียังติดอันดับ1พร้อมเดินหน้ายกระดับขยายศูนย์ปราบปรามสินค้าออนไลน์ทั่วประเทศ
วันนี้ (14 มกราคม 2568) นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า กรมสรรพสามิต กระทรวงการคลัง รายงานผลการดำเนินงานปราบปรามสินค้าผิดกฎหมาย หรือสินค้าเถื่อน ประจำปี พ.ศ. 2567 พบว่ามีจำนวนกว่า3.4หมื่น คดี สูงขึ้นกว่าปีก่อน (2566) จำนวน 33.62% นำเงินส่งคลัง สูงขึ้นกว่าปีก่อน จำนวน 45.79% คิดเป็นเงินทั้งสิ้น กว่า445ล้านบาท โดยจำแนก ดังนี้
1. สุรา 16,085 คดี สูงขึ้นกว่าปีก่อน 16.11% เป็นสุราในประเทศ กว่า1.4แสนลิตร สูงขึ้นกว่าปีก่อน 2.41% และสุราต่างประเทศ 3.2หมื่นลิตร สูงขึ้นกว่าปีก่อน 161.62 %
2. ยาสูบ 1.4หมื่นคดี สูงขึ้นกว่าปีก่อน 62.23% เป็นยาสูบในประเทศ กว่า3.79แสนซอง สูงขึ้นกว่าปีก่อน 168.91% และยาสูบต่างประเทศ สูงถึงว่า3ล้านซอง สูงขึ้นกว่าปีก่อน 64.33 %
3. ไพ่ จำนวน 582 คดี สูงขึ้นกว่าปีก่อน 59.45% จำนวน 7.8หมื่นสำรับ สูงขึ้นกว่าปีก่อน 214.60 %
4. รถยนต์ จำนวน 302 คดี สูงขึ้นกว่าปีก่อน 51% จำนวน 389 คัน สูงขึ้นกว่าปีก่อน 100.52%
5. รถจักรยานยนต์ จำนวน 1,283 คดี สูงขึ้นกว่าปีก่อน 63.44% จำนวน 2,856 คัน สูงขึ้นกว่าปีก่อน 197.19%
6. เครื่องหอมและเครื่องสำอาง จำนวน 267 คดี สูงขึ้นกว่าปีก่อน 90.71% จำนวน 2.34 แสนขวด สูงขึ้นกว่าปีก่อน 244.31%
ทั้งนี้ กรมสรรพสามิต ได้เตรียมขยายศูนย์ปราบปรามสินค้าออนไลน์ไปทั่วประเทศ และเร่งรัดการทำงานปราบปรามเชิงรุกมากยิ่งขึ้น โดยการนำเทคโนโลยีเข้ามาใช้เพื่อสืบค้นการกระทำผิดในช่องทางออนไลน์ เพื่อยกระดับการสืบสวนและการติดตามสินค้าเถื่อน
“ภาพรวมของผลการดำเนินการปราบปรามสินค้าผิดกฎหมาย มีสัดส่วนสูงขึ้น ในสินค้าหลายรายการ และมีแนวโน้มจับกุมเพิ่มขึ้นอย่างต่อเนื่อง เป็นผลจากการบูรณาการความร่วมมือกับทุกหน่วยงานอย่างเคร่งครัด         ทั้งจากหน่วยงานภาครัฐและภาคเอกชนอย่างเข้มแข็ง สะท้อนให้เห็นถึงความมุ่งมั่นของรัฐบาลในการป้องกันและปราบปรามการกระทำผิดกฎหมายภาษี เพื่อให้เกิดความเป็นธรรมในการจัดเก็บรายได้ของรัฐและปกป้องผู้บริโภคจากสินค้าที่ไม่ได้มาตรฐานหรือเป็นอันตราย หากประชาชนพบเบาะแสการกระทำความผิดเกี่ยวกับสินค้าที่ต้องเสียภาษีสรรพสามิต สามารถแจ้ง Call center 1713 ได้ตลอด 24 ชั่วโมง หรือที่ www.excise.go.th” นายอนุกูล กล่าว

ที่มา : https://www.thaigov.go.th/news/contents/details/92348