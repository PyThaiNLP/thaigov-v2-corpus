รัฐบาลไทย-ข่าวทำเนียบรัฐบาล-กรุงไทยสำรองเงินสด รองรับการใช้จ่ายเทศกาลตรุษจีน จำนวน 39,450 ล้านบาท


วันอังคารที่ 14 มกราคม 2568
14/01/2568
พิมพ์
กรุงไทยสำรองเงินสด รองรับการใช้จ่ายเทศกาลตรุษจีน จำนวน 39,450 ล้านบาท
ธนาคารกรุงไทยเตรียมสำรองเงินสดช่วงเทศกาลตรุษจีน ปี 2568 เพื่อรองรับการใช้จ่ายของลูกค้าและประชาชน ระหว่างวันที่ 26-31 มกราคม 2568 ทั้งการใช้บริการที่สาขาและเครื่อง ATM จำนวน 39,450 ล้านบาท
ธนาคารกรุงไทยเตรียมสำรองเงินสดช่วงเทศกาลตรุษจีน ปี 2568 เพื่อรองรับการใช้จ่ายของลูกค้าและประชาชน ระหว่างวันที่ 26-31 มกราคม 2568 ทั้งการใช้บริการที่สาขาและเครื่อง ATM จำนวน 39,450 ล้านบาท แบ่งเป็นการสำรองในเขตกรุงเทพฯ จำนวน  7,750 ล้านบาท และเขตภูมิภาค จำนวน 31,700 ล้านบาท โดยสำรองสำหรับสาขาและจุดบริการทั่วประเทศ จำนวน 12,050 ล้านบาท และเครื่อง ATM จำนวน 27,400 ล้านบาท
ทั้งนี้ เพื่อความสะดวกในการทำธุรกรรมทางการเงิน ลดการใช้เงินสด ลูกค้าสามารถมอบอั่งเปาดิจิทัล ส่งความสุขให้กับครอบครัว ผ่านช่องทางอิเล็กทรอนิกส์ ทั้งแอปพลิเคชัน Krungthai NEXT และแอปพลิเคชัน เป๋าตัง ที่มีความสะดวก รวดเร็ว ปลอดภัย สามารถทำธุรกรรมได้ตลอด 24 ชั่วโมง ติดต่อสอบถามข้อมูลเพิ่มเติมได้ที่ Krungthai Contact Center 02-111-1111

ที่มา : https://www.thaigov.go.th/news/contents/details/92344