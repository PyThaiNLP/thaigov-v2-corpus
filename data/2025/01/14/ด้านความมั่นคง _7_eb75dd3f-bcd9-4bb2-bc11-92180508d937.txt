รัฐบาลไทย-ข่าวทำเนียบรัฐบาล-​‘เฉลิมชัย’ เปิดอบรม ”การเสริมสร้างผู้บริหาร ทส. ยุคใหม่“ มุ่งพัฒนาทักษะ องค์ความรู้ ที่จำเป็น เพิ่มขีดความสามารถในการบริหารงาน ทส.


วันอังคารที่ 14 มกราคม 2568
​‘เฉลิมชัย’ เปิดอบรม ”การเสริมสร้างผู้บริหาร ทส. ยุคใหม่“ มุ่งพัฒนาทักษะ องค์ความรู้ ที่จำเป็น เพิ่มขีดความสามารถในการบริหารงาน ทส.
​‘เฉลิมชัย’ เปิดอบรม ”การเสริมสร้างผู้บริหาร ทส. ยุคใหม่“ มุ่งพัฒนาทักษะ องค์ความรู้ ที่จำเป็น เพิ่มขีดความสามารถในการบริหารงาน ทส.
‘เฉลิมชัย’ เปิดอบรม ”การเสริมสร้างผู้บริหาร ทส. ยุคใหม่“ มุ่งพัฒนาทักษะ องค์ความรู้ ที่จำเป็น เพิ่มขีดความสามารถในการบริหารงาน ทส.
วันที่ 13 มกราคม 2568 เวลา 13.30 น. ดร. เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีเปิดโครงการฝึกอบรมหลักสูตร "การเสริมสร้างผู้บริหาร ทส. ยุคใหม่" ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมคณะผู้บริหาร ทส. และผู้เข้ารับการฝึกอบรม เข้าร่วมในพิธี ซึ่งหลักสูตรดังกล่าว จัดขึ้นโดย สถาบันการพัฒนาทรัพยากรธรรมชาติและสิ่งแวดล้อมอย่างยั่งยืน สำนักงานปลัดกระทรวงฯ ร่วมกับสถาบันการประชาสัมพันธ์ กรมประชาสัมพันธ์ พัฒนาหลักสูตรขึ้นเพื่อเสริมสร้างทักษะด้านการสื่อสาร และเพิ่มพูนองค์ความรู้ที่จำเป็นสำหรับผู้บริหารให้กับผู้ดำรงตำแหน่งอำนวยการสูงหรือเทียบเท่าของหน่วยงานภายใต้สังกัด ทส. โดยมีผู้เข้ารับการฝึกอบรม จำนวน 49 ราย ดำเนินการฝึกอบรมระหว่างวันที่ 12-17 มกราคม 2568
รมว.ทส. กล่าวว่า การฝึกอบรมหลักสูตร "การเสริมสร้างผู้บริหาร ทส. ยุคใหม่" ในครั้งนี้ มุ่งให้ความสำคัญกับการพัฒนาผู้บริหารองค์กร ให้มีความรู้ความสามารถและมีความเชี่ยวชาญในภารกิจกระทรวงทรัพยากรธรรมชาติและสิ่งแวดล้อม มุ่งเน้นองค์ความรู้ที่จำเป็นในการปฏิบัติงาน อาทิ การสื่อสารในภาวะวิกฤติ (Crisis Communication) การรายงานต่อผู้บังคับบัญชา และเทคนิคการสื่อสารต่อสื่อมวลชนและประชาชนผู้รับบริการ เพื่อสร้างความเชื่อมั่นให้กับประชาชน และภาคีเครือข่ายทุกภาคส่วน สามารถปฏิบัติหน้าที่ในตำแหน่งดังกล่าวได้อย่างมีประสิทธิภาพ ท่ามกลางการเปลี่ยนแปลง และขีดความสามารถในการปฏิบัติภารกิจหน้าที่ความรับผิดชอบที่สูงขึ้น รวมถึงมีรูปแบบและวิธีการสื่อสารที่มีประสิทธิภาพสูงสุด เป็นแบบอย่างที่ดี สามารถสร้างความร่วมมือระหว่างภาครัฐและภาคเอกชน เครือข่ายผู้นำที่มุ่งสู่การพัฒนา สร้างความร่วมมือการแลกเปลี่ยนทัศนคติ มุมมองแนวคิดของผู้บริหารในประเด็นที่เกี่ยวข้องกับทรัพยากรธรรมชาติและสิ่งแวดล้อม เศรษฐกิจสังคมในทุกระดับ เพื่อขับเคลื่อนภารกิจกระทรวงทรัพยากรธรรมชาติและสิ่งแวดล้อมในการอนุรักษ์และรักษาทรัพยากรธรรมชาติและสิ่งแวดล้อมให้เกิดความสมดุลอย่างยั่งยืน เพื่อประโยชน์สูงสุดต่อประชาชน และเป็นรากฐานในการพัฒนาประเทศต่อไป

ที่มา : https://www.thaigov.go.th/news/contents/details/92362