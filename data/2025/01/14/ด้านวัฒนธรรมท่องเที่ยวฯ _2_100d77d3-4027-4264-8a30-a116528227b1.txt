รัฐบาลไทย-ข่าวทำเนียบรัฐบาล-วธ.ชวนชมนิทรรศการ “90 ปี ชาตกาล ประเทือง เอมเจริญ” ยลผลงานทรงคุณค่าสะท้อนความสงบทางจิตวิญญาณ ถ่ายทอดสัจธรรมแห่งชีวิตผ่านสี รูปทรงอย่างวิจิตรและทรงพลัง 


วันอังคารที่ 14 มกราคม 2568
วธ.ชวนชมนิทรรศการ “90 ปี ชาตกาล ประเทือง เอมเจริญ” ยลผลงานทรงคุณค่าสะท้อนความสงบทางจิตวิญญาณ ถ่ายทอดสัจธรรมแห่งชีวิตผ่านสี รูปทรงอย่างวิจิตรและทรงพลัง
วธ.ชวนชมนิทรรศการ “90 ปี ชาตกาล ประเทือง เอมเจริญ” ยลผลงานทรงคุณค่าสะท้อนความสงบทางจิตวิญญาณ ถ่ายทอดสัจธรรมแห่งชีวิตผ่านสี รูปทรงอย่างวิจิตรและทรงพลัง หนุนสร้างแรงบันดาลใจแก่ศิลปิน นักศึกษา ผู้สนใจงานศิลปะ  เผยแพร่มรดกทางศิลปะร่วมสมัยสู่สาธารณชน
วธ.ชวนชมนิทรรศการ “90 ปี ชาตกาล ประเทือง เอมเจริญ” ยลผลงานทรงคุณค่าสะท้อนความสงบทางจิตวิญญาณ ถ่ายทอดสัจธรรมแห่งชีวิตผ่านสี รูปทรงอย่างวิจิตรและทรงพลัง หนุนสร้างแรงบันดาลใจแก่ศิลปิน นักศึกษา ผู้สนใจงานศิลปะ  เผยแพร่มรดกทางศิลปะร่วมสมัยสู่สาธารณชน เชิดชูเกียรติศิลปินแห่งชาติ ผู้มีคุณูปการต่อวงการศิลปะร่วมสมัยไทย  เข้าชมได้ตั้งแต่บัดนี้ถึง 29 มี.ค.68 ณ หอศิลป์สมเด็จพระนางเจ้าสิริกิติ์ พระบรมราชินีนาถ กรุงเทพฯ
เมื่อวันที่ 13 มกราคม 2568 นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม ในฐานะผู้แทนนางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เป็นประธานในพิธีเปิดนิทรรศการ “90 ปี ชาตกาล ประเทือง เอมเจริญ” โดยมีคุณหญิงชดช้อย โสภณพนิช กรรมการมูลนิธิหอศิลป์สมเด็จพระนางเจ้าฯ และกรรมการมูลนิธิบัวหลวง คุณพจณี คงคาลัย ผู้ช่วยผู้จัดการใหญ่ บริษัท ธนาคารกรุงเทพ จำกัด (มหาชน) อาจารย์ช่วง มูลพินิจ ศิลปินแห่งชาติ สาขาทัศนศิลป์ (จิตรกรรม) ประจำปี พ.ศ. 2556 นางเกษร กำเหนิดเพ็ชร รองผู้อำนวยการสำนักงานศิลปวัฒนธรรมร่วมสมัย ผู้บริหารกระทรวงวัฒนธรรม ผู้บริหารสำนักงานศิลปวัฒนธรรมร่วมสมัย  คณะกรรมการบริหารกองทุนส่งเสริมศิลปะร่วมสมัย อาจารย์ชัยวัฒน์ วรรณานนท์ ศิลปิน แขกผู้มีเกียรติและสื่อมวลชน เข้าร่วม ณ หอศิลป์สมเด็จพระนางเจ้าสิริกิติ์ พระบรมราชินีนาถ กรุงเทพฯ
นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม กล่าวว่า การจัดนิทรรศการ “90 ปี ชาตกาล ประเทือง เอมเจริญ” นับเป็นโอกาสสำคัญในการรำลึกและเชิดชูเกียรติศิลปินผู้มีคุณูปการต่อวงการศิลปะร่วมสมัยไทย อีกทั้งยังเป็นการรำลึกและเทิดทูนเกียรติคุณ ของ อาจารย์ประเทือง เอมเจริญ ศิลปินแห่งชาติ สาขาทัศนศิลป์ (จิตรกรรม) ประจำปี พ.ศ. 2548 ผู้เป็นปูชนียบุคคลในวงการศิลปะร่วมสมัยของไทย  แม้อาจารย์ประเทืองจะล่วงลับไปแล้ว แต่ผลงานอันทรงคุณค่าที่รังสรรค์ขึ้นอย่างต่อเนื่อง ตลอดเวลากว่า 40 ปี ยังคงได้รับการเก็บรักษาไว้อย่างสมบูรณ์โดยทายาทเพื่อเป็นมรดกทางศิลปะแก่ชนรุ่นหลัง
“นิทรรศการครั้งนี้รวบรวมผลงานสำคัญของอาจารย์ประเทือง ซึ่งมีเอกลักษณ์โดดเด่น สะท้อนถึงความสงบทางจิตใจ จิตวิญญาณ ตลอดจนอิสระทางความคิด ถ่ายทอดสัจธรรมแห่งชีวิตผ่านผลงานศิลปะร่วมสมัยได้อย่างวิจิตรและทรงพลัง และมีความหลากหลายทั้งในด้านเทคนิคและเนื้อหาโดยเฉพาะการใช้สีและรูปทรงที่เป็นเอกลักษณ์ โดยมุ่งหวังให้ศิลปิน นักศึกษา และผู้ที่สนใจงานศิลปะ ได้ศึกษาแนวคิด แนวทางการสร้างสรรค์ และชื่นชมความงดงาม ทางศิลปะร่วมสมัยของศิลปินผู้ทรงคุณค่า ซึ่งจะเป็นจุดเริ่มต้นในการสร้างแรงบันดาลใจ และเผยแพร่มรดกทางศิลปะร่วมสมัยสู่สาธารณชน สมดังเกียรติประวัติของอาจารย์ประเทือง เอมเจริญ ผู้เป็นดั่งแสงส่องทางให้แก่วงการศิลปะร่วมสมัยของไทย  ขอขอบคุณคุณธีรนุช หอมทอง ศิลปินและผู้ดำเนินการจัดนิทรรศการ กองทุนส่งเสริมศิลปะร่วมสมัย สำนักงานศิลปวัฒนธรรมร่วมสมัยที่ให้งบประมาณสนับสนุนการจัดงาน ตลอดจนทุกฝ่ายที่เกี่ยวข้อง ที่ได้ให้มีส่วนร่วมในการจัดนิทรรศการ “90 ปีชาตกาล ประเทือง เอมเจริญ” เพื่อเป็นเกียรติและร่วมรำลึกถึงอาจารย์ประเทือง เอมเจริญ ผู้ฝากผลงานอันทรงคุณูปการให้แก่วงการศิลปะร่วมสมัยของไทย” ผู้ช่วยรัฐมนตรีประจำกระทรวงวัฒนธรรม กล่าว
นายพลภูมิ กล่าวอีกว่า  นิทรรศการที่จัดขึ้นในวาระครบรอบ 90 ปี ของอาจารย์ประเทือง เอมเจริญ เป็นหนึ่งในโครงการที่ได้รับการสนับสนุนจากกองทุนส่งเสริมศิลปะร่วมสมัย ประจำปีงบประมาณ 2568 เพื่อนำเสนอผลงานสร้างสรรค์ในด้านต่าง ๆของอาจารย์ประเทือง จัดแสดงเผยแพร่เพื่อเป็นประโยชน์ต่อการศึกษาเรียนรู้แง่มุมความคิดและคุณค่าในการอุทิศตนให้กับงานศิลปะเพื่อสร้างสรรค์และจรรโลงสังคม  ทั้งนี้ นิทรรศการนี้เปิดให้เข้าชมตั้งแต่วันที่ 13 มกราคม - 29 มีนาคม 2568  ณ หอศิลป์สมเด็จพระนางเจ้าสิริกิติ์ พระบรมราชินีนาถ เวลา 10.00-19.00 น. (หยุดทุกวันพุธ)

ที่มา : https://www.thaigov.go.th/news/contents/details/92360