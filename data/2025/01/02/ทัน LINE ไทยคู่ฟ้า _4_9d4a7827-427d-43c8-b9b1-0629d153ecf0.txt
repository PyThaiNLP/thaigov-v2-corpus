รัฐบาลไทย-ข่าวทำเนียบรัฐบาล-สายชอปเตรียมเฮ! “Easy E-Receipt 2.0” ลดหย่อนภาษีสูงสุด 5 หมื่นบาท


วันพฤหัสบดีที่ 2 มกราคม 2568
02/01/2568
พิมพ์
สายชอปเตรียมเฮ! “Easy E-Receipt 2.0” ลดหย่อนภาษีสูงสุด 5 หมื่นบาท
สายชอปเตรียมเฮ! “Easy E-Receipt 2.0” ลดหย่อนภาษีสูงสุด 5 หมื่นบาท
สายชอปเตรียมเฮ! “Easy E-Receipt 2.0” ลดหย่อนภาษีสูงสุด 5 หมื่นบาท
.
ครม. (24 ธ.ค. 67) อนุมัติหลักการมาตรการ "Easy E-Receipt 2.0" ให้ผู้เสียภาษีเงินได้บุคคลธรรมดา สามารถลดหย่อนค่าซื้อสินค้าหรือบริการได้สูงสุด 50,000 บาท โดยแบ่งเป็น 2 ส่วน ได้แก่ ค่าซื้อสินค้าหรือบริการจากร้านค้าทั่วไป ไม่เกิน 30,000 บาท และค่าซื้อสินค้า OTOP หรือสินค้าและบริการของวิสาหกิจชุมชนและวิสาหกิจเพื่อสังคม ไม่เกิน 20,000 บาท
.
ทั้งนี้ หากร้านค้าไม่เป็นผู้ประกอบการจดทะเบียนภาษีมูลค่าเพิ่ม สามารถซื้อสินค้าหรือบริการได้เพียง หนังสือ หนังสือพิมพ์ และนิตยสาร (รวมถึงในรูปแบบอิเล็กทรอนิกส์/E- book) สินค้า OTOP ที่ลงทะเบียนกับกรมการพัฒนาชุมชน และสินค้าหรือบริการของวิสาหกิจชุมชน ที่จดทะเบียนตามกฎหมายว่าด้วยการส่งเสริมวิสาหกิจชุมชนต่อกรมส่งเสริมการเกษตรหรือส่งเสริมวิสาหกิจเพื่อสังคมต่อ สวส.
.
ใช้จ่ายตั้งแต่ 16 ม.ค.- 28 ก.พ. 68
.
ต้องมี :
ใบกำกับภาษีเต็มรูปในรูปแบบอิเล็กทรอนิกส์ และ ใบรับอิเล็กทรอนิกส์ (e-Tax Invoice & e-Receipt) ของกรมสรรพากร เท่านั้น
.
มาตรการดังกล่าว คาดว่าจะช่วยกระตุ้นให้เกิดการบริโภคในประเทศ ส่งเสริมการผลิตสินค้าท้องถิ่น และสร้างเม็ดเงินหมุนเวียนในระบบเศรษฐกิจเพิ่มขึ้นกว่า 70,000 ล้านบาท พร้อมผลักดันเศรษฐกิจไทยในปี 2568 ให้สามารถขยายตัวได้ร้อยละ 2.3 – 3.3 รวมถึงส่งเสริมให้ผู้ประกอบการเข้าสู่ระบบภาษีมูลค่าเพิ่ม ซึ่งจะเป็นการขยายฐานภาษีต่อไป
.
อ่านเพิ่มเติม คลิก >> https://www.thaigov.go.th/news/contents/details/91696
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91941