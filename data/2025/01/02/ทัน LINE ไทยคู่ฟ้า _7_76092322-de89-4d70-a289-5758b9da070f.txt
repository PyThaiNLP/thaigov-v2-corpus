รัฐบาลไทย-ข่าวทำเนียบรัฐบาล-“มะม่วงเขียวเสวยแปดริ้ว” GI ตัวใหม่ ดีกรีแชมป์รางวัลพระราชทาน


วันพฤหัสบดีที่ 2 มกราคม 2568
02/01/2568
พิมพ์
“มะม่วงเขียวเสวยแปดริ้ว” GI ตัวใหม่ ดีกรีแชมป์รางวัลพระราชทาน
“มะม่วงเขียวเสวยแปดริ้ว” GI ตัวใหม่ ดีกรีแชมป์รางวัลพระราชทาน
“มะม่วงเขียวเสวยแปดริ้ว” GI ตัวใหม่ ดีกรีแชมป์รางวัลพระราชทาน
.
กระทรวงพาณิชย์ โดย กรมทรัพย์สินทางปัญญา เดินหน้ายกระดับความสามารถในการแข่งขันภาคเกษตร ผ่านการขึ้นทะเบียนสิ่งบ่งชี้ทางภูมิศาสตร์ (GI) เพื่อคุ้มครองและสร้างมูลค่าเพิ่มให้สินค้าที่มีเอกลักษณ์เฉพาะในแต่ละท้องถิ่น โดยล่าสุดได้ประกาศขึ้นทะเบียน “มะม่วงเขียวเสวยแปดริ้ว” เป็นสินค้า GI ลำดับ 3 ของจังหวัดฉะเชิงเทรา ต่อจากมะม่วงน้ำดอกไม้สีทองบางคล้าและมะพร้าวน้ำหอมบางคล้าที่ได้รับการขึ้นทะเบียนไปก่อนหน้านี้
.
“มะม่วงเขียวเสวยแปดริ้ว” คือมะม่วงพันธุ์เขียวเสวย มีลักษณะผลทรงรีเปลือกสีเขียวนวล เนื้อมีสีเขียวอมเหลืองหรือสีเหลืองอ่อน รสชาติหวานมัน มีเอกลักษณ์ที่โดดเด่น จนได้รับรางวัลจากการประกวดงานเกษตรแฟร์ประจำปี พ.ศ. 2534 พ.ศ. 2538 และ พ.ศ. 2544 ที่จัดขึ้น ณ มหาวิทยาลัยเกษตรศาสตร์ รวมถึงชนะเลิศรางวัลพระราชทาน “รางวัลเทพทอง” ในปี พ.ศ. 2553 ส่งผลให้มะม่วงเขียวเสวยแปดริ้วเป็นที่รู้จักมากยิ่งขึ้น และสร้างรายได้ให้กับจังหวัดฉะเชิงเทรากว่า 61 ล้านบาทต่อปี
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91944