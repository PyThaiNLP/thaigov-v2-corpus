รัฐบาลไทย-ข่าวทำเนียบรัฐบาล-ครูอุ้ม ร่วมตักบาตรทำบุญขึ้นปีใหม่ 2568 ที่ทำเนียบรัฐบาล


วันพฤหัสบดีที่ 2 มกราคม 2568
ครูอุ้ม ร่วมตักบาตรทำบุญขึ้นปีใหม่ 2568 ที่ทำเนียบรัฐบาล
วันนี้ (2 มกราคม 2568) เวลา 7.30 น. พลตำรวจเอก เพิ่มพูน ชิดชอบ รัฐมนตรีว่ากระทรวงศึกษาธิการ ร่วมทำบุญเนื่องในโอกาสวันขึ้นปีใหม่ พุทธศักราช 2568
ทำเนียบรัฐบาล จัดพิธีทำบุญเนื่องในโอกาสวันขึ้นปีใหม่ พุทธศักราช 2568 โดยมี นางสาวแพทองธาร ชินวัตร นายกรัฐมนตรี และนายปิฎก สุขสวัสดิ์ คู่สมรส เป็นประธาน ณ ตึกสันติไมตรี (หลังนอก) เพื่อความเป็นสิริมงคล ทั้งนี้ มีรองนายกรัฐมนตรี คณะรัฐนตรี ข้าราชการการเมือง หัวหน้าส่วนราชการสังกัดสำนักนายกรัฐมนตรี และข้าราชการ ทำเนียบรัฐบาล ร่วมพิธี
โดย รมว.ศธ. ได้ร่วมพิธีเจริญพระพุทธมนต์ พระราชาคณะ 10 รูป และร่วมทำบุญตักบาตรพระสงฆ์ 68 รูป บริเวณรอบสนามหญ้าหน้าตึกไทยคู่ฟ้า
กลุ่มประชาสัมพันธ์
สำนักงานรัฐนตรี กระทรวงศึกษาธิการ

ที่มา : https://www.thaigov.go.th/news/contents/details/91934