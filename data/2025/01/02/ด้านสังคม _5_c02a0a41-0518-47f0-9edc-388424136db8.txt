รัฐบาลไทย-ข่าวทำเนียบรัฐบาล-วราวุธ ร่วม นายกฯ - ครม. ทำบุญตักบาตรเนื่องในโอกาสวันขึ้นปีใหม่ 2568


วันพฤหัสบดีที่ 2 มกราคม 2568
วราวุธ ร่วม นายกฯ - ครม. ทำบุญตักบาตรเนื่องในโอกาสวันขึ้นปีใหม่ 2568
วราวุธ ร่วม นายกฯ - ครม. ทำบุญตักบาตรเนื่องในโอกาสวันขึ้นปีใหม่ 2568
วันที่ 2 มกราคม 2568 เวลา 07.30 น. ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ร่วมพิธีทำบุญเนื่องในโอกาสวันขึ้นปีใหม่ พุทธศักราช 2568 โดยมี นางสาวแพทองธาร ชินวัตร นายกรัฐมนตรี และ นายปิฎก สุขสวัสดิ์ คู่สมรส เป็นประธานในพิธี พร้อมด้วย คณะรัฐมนตรี และคู่สมรส เข้าร่วม ทั้งนี้ พิธีทำบุญเนื่องในโอกาสวันขึ้นปีใหม่ พุทธศักราช 2568 มีการนิมนต์พระสงฆ์จำนวน 10 รูป ให้ศีลและเจริญพระพุทธมนต์ โดยนายกรัฐมนตรี และคู่สมรส พร้อมด้วยคณะรัฐมนตรีและคู่สมรส  ถวายผ้าไตรและถวายเครื่องไทยธรรมจำนวน 10 รูป ซึ่งนายกรัฐมนตรีถวายประธานสงฆ์ จากนั้น มีการทำบุญตักบาตร ที่บริเวณแนวถนนด้านหน้าตึกไทยคู่ฟ้าและตึกสันติไมตรี โดยมีพระสงฆ์เดินรับบิณฑบาตจำนวนรวม 68 รูป
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #ปีใหม่2568 #ทำบุญปีใหม่

ที่มา : https://www.thaigov.go.th/news/contents/details/91962