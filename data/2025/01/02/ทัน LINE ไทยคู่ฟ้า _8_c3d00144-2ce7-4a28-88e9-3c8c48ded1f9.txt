รัฐบาลไทย-ข่าวทำเนียบรัฐบาล-ครม. ไฟเขียว ร่าง พ.ร.บ.คุ้มครองผู้รับงานไปทำที่บ้าน มุ่งยกระดับสู่มาตรฐานสากล


วันพฤหัสบดีที่ 2 มกราคม 2568
02/01/2568
พิมพ์
ครม. ไฟเขียว ร่าง พ.ร.บ.คุ้มครองผู้รับงานไปทำที่บ้าน มุ่งยกระดับสู่มาตรฐานสากล
ครม. ไฟเขียว ร่าง พ.ร.บ.คุ้มครองผู้รับงานไปทำที่บ้าน มุ่งยกระดับสู่มาตรฐานสากล
ครม. ไฟเขียว ร่าง พ.ร.บ.คุ้มครองผู้รับงานไปทำที่บ้าน มุ่งยกระดับสู่มาตรฐานสากล
.
ครม. (24 ธ.ค. 67) อนุมัติหลักการร่างพระราชบัญญัติคุ้มครองผู้รับงานไปทำที่บ้าน (ฉบับที่ ..) พ.ศ. .... ตามที่กระทรวงแรงงานเสนอ โดยมีสาระสำคัญในการแก้ไขเพิ่มเติมจากพระราชบัญญัติคุ้มครองผู้รับงานไปทำที่บ้าน พ.ศ. 2553 ให้สอดคล้องกับสภาพการณ์ปัจจุบัน เพื่อยกระดับการคุ้มครองให้มีประสิทธิภาพมากขึ้นและเป็นไปตามมาตรฐานสากล อาทิ เพิ่มมาตรการคุ้มครองสิทธิผู้รับงานไปทำที่บ้าน กำหนดห้ามจ้างเด็กอายุต่ำกว่า 15 ปีและห้ามเด็กอายุต่ำกว่า 18 ปีทำงานที่อาจเป็นอันตราย
.
นอกจากนี้ ครม. ได้รับทราบแผนในการจัดทำกฎหมายลำดับรอง รวม 3 ฉบับ โดยออกเป็นกฎกระทรวง 1 ฉบับ (กำหนดงานอันตรายสำหรับหญิงมีครรภ์/เด็กอายุต่ำกว่า 18 ปี) ประกาศกระทรวงแรงงาน 1 ฉบับ (หลักเกณฑ์การแต่งตั้งคณะกรรมการฯ) และประกาศกรมสวัสดิการและคุ้มครองแรงงาน 1 ฉบับ (หลักเกณฑ์ เงื่อนไขการรับ เก็บรักษา และการจ่ายงานที่ผู้จ้างงานมามอบไว้แก่อธิบดี) โดยทั้งหมดมีกรอบระยะเวลาในการออกภายใน 1 ปีนับแต่วันที่ พ.ร.บ. มีผลใช้บังคับ
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91945