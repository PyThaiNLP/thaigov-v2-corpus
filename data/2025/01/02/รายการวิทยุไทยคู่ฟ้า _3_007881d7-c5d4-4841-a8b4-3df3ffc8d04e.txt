รัฐบาลไทย-ข่าวทำเนียบรัฐบาล-ยกระดับบริการรัฐ ใช้แอป ThaID แทนบัตรประชาชน เช็กอิน บินในประเทศไทยได้


วันพฤหัสบดีที่ 2 มกราคม 2568
02/01/2568
พิมพ์
ยกระดับบริการรัฐ ใช้แอป ThaID แทนบัตรประชาชน เช็กอิน บินในประเทศไทยได้
วันจันทร์ ที่ 30 ธ.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลยกระดับการให้บริการประชาชนอย่างต่อเนื่อง โดยปัจจุบัน กรมการปกครอง
กระทรวงมหาดไทย ร่วมกับท่าอากาศยานประเทศไทย และสายการบินภายในประเทศ
อำนวยความสะดวกให้ประชาชนสามารถใช้งานแอปพลิเคชัน ThaID (ไทยดี) แทนบัตรประชาชนตัวจริง
เช็กอิน ขึ้นเครื่องบินสำหรับการเดินทางภายในประเทศได้แล้ว
และยังใช้เพื่อยืนยันตัวตนในการทำธุรกรรมผ่านช่องทางดิจิทัล
หรือเพื่อรับบริการจากภาครัฐและเอกชนที่จำเป็นต้องมีการยืนยันตัวตนได้อีกด้วย นอกจากนี้
แอปพลิเคชันไทยดียังสามารถดำเนินการทางทะเบียนบ้าน เช่น ย้ายเข้า-ย้ายออก ได้
โดยไม่ต้องเดินทางไปรอคิวที่ที่ว่าการอำเภอหรือเขต นับเป็นมิติใหม่ในการให้บริการของภาครัฐที่สะดวก
รวดเร็ว และปลอดภัยยิ่งขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91957