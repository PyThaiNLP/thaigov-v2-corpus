รัฐบาลไทย-ข่าวทำเนียบรัฐบาล-กรมทางหลวงชนบท เปิดใช้ถนนสาย นม.3010 จังหวัดนครราชสีมา ส่งเสริมเศรษฐกิจการคมนาคมในพื้นที่ บรรเทาความเดือดร้อนให้ประชาชน เชื่อมโยงการเดินทางระหว่างอำเภอให้มีประสิทธิภาพ


วันพฤหัสบดีที่ 16 มกราคม 2568
กรมทางหลวงชนบท เปิดใช้ถนนสาย นม.3010 จังหวัดนครราชสีมา ส่งเสริมเศรษฐกิจการคมนาคมในพื้นที่ บรรเทาความเดือดร้อนให้ประชาชน เชื่อมโยงการเดินทางระหว่างอำเภอให้มีประสิทธิภาพ
....
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า กรมทางหลวงชนบท (ทช.) ได้ดำเนินการปรับปรุงถนนและยกระดับมาตรฐานชั้นทาง เพื่อเพิ่มศักยภาพการพัฒนาโครงสร้างพื้นฐานด้านคมนาคม ถนนทางหลวงชนบทสาย นม.3010 แยก ทล.226 - บ้านพิทักษากร อำเภอจักราช จังหวัดนครราชสีมา ระยะทาง 4.2 กิโลเมตร เป็นถนนที่เชื่อมระหว่าง ทล.226 กับ ทล.206 ผิวจราจรเดิมเป็นผิวทางแอสฟัลท์ติกคอนกรีต บางช่วงเป็นถนนคอนกรีตเสริมเหล็ก และมีสภาพชำรุดเสียหาย เนื่องจากการใช้งานเป็นระยะเวลานาน และมีปริมาณจราจรเพิ่มขึ้น รถบรรทุกขนาดใหญ่วิ่งผ่านเป็นประจำ จึงต้องขยายความกว้างและปรับปรุงโครงสร้างทางให้มั่นคงแข็งแรงมากขึ้น ใช้งประมาณ 54.98 ล้านบาท ปัจจุบันก่อสร้างแล้วเสร็จตามมาตรฐานของ ทช. สามารถรองรับปริมาณจราจรได้ทั้งในปัจจุบันและอนาคต ประชาชนในพื้นที่สามารถใช้เส้นทางสัญจรไป - มา ได้อย่างสะดวกรวดเร็วปลอดภัย รวมถึงสนับสนุนยุทธศาสตร์ด้านโลจิสติกส์เพื่อการเดินทางของประชาชน และใช้เป็นทางลัดทางเลี่ยงจากอำเภอจักราชและเฉลิมพระเกียรติ ไปยังอำเภอพิมาย และชุมพวง จังหวัดนครราชสีมา ช่วยลดระยะเวลาในการเดินทางด้วย

ที่มา : https://www.thaigov.go.th/news/contents/details/92444