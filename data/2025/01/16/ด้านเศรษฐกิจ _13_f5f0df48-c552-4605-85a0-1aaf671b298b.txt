รัฐบาลไทย-ข่าวทำเนียบรัฐบาล-กรุงไทยเปิดบริการ QR Code Cross Border Payment “ไทย-ลาว” ผ่าน Krungthai NEXT


วันพฤหัสบดีที่ 16 มกราคม 2568
16/01/2568
พิมพ์
กรุงไทยเปิดบริการ QR Code Cross Border Payment “ไทย-ลาว” ผ่าน Krungthai NEXT
ธ.กรุงไทยขยายบริการ QR Code Cross Border Payment ระบบชำระเงินระหว่างประเทศ “ไทย-สปป.ลาว” อำนวยความสะดวกนักท่องเที่ยว ชำระค่าสินค้าและบริการได้สะดวก รวดเร็ว ปลอดภัยผ่านแอปพลิเคชัน Krungthai NEXT
ธนาคารกรุงไทย ขยายบริการ QR Code Cross Border Payment ระบบชำระเงินระหว่างประเทศ “ไทย-สปป.ลาว” อำนวยความสะดวกนักท่องเที่ยว ชำระค่าสินค้าและบริการได้สะดวก รวดเร็ว ปลอดภัยผ่านแอปพลิเคชัน Krungthai NEXT ด้วยการสแกน QR ที่ร้านค้าใน สปป.ลาว ที่มีตราสัญลักษณ์ THAI QR Payment
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงินอย่างต่อเนื่อง เพื่อตอบโจทย์ความต้องการของลูกค้าทุกกลุ่ม ล่าสุด ประกาศความสำเร็จในการเชื่อมโยงระบบชำระเงินระหว่างประเทศไทย - สปป.ลาว ผ่านบริการ QR Code Cross Border Payment ภายใต้โครงการ ความร่วมมือในการเชื่อมโยงการชำระเงินในภูมิภาค (ASEAN Payment Connectivity Initiative) ของธนาคารแห่งประเทศไทย เพื่อผลักดันการเชื่อมโยงเศรษฐกิจระดับภูมิภาคให้เติบโตร่วมกัน โดยความสำเร็จ ในครั้งนี้ ช่วยอำนวยความสะดวกนักท่องเที่ยว นักธุรกิจและประชาชนของทั้ง 2 ประเทศ ในการชำระค่าสินค้าและบริการของร้านค้าใน สปป.ลาว ที่มีตราสัญลักษณ์ THAI QR Payment ผ่านแอปพลิเคชัน Krungthai NEXT ได้อย่างสะดวก รวดเร็ว ปลอดภัย ด้วยอัตราแลกเปลี่ยนที่คุ้มค่า นอกจากนี้ ยังส่งเสริมโอกาสทางการค้าให้กับกลุ่มผู้ประกอบการไทยที่ใช้แอปฯ “ถุงเงิน” สามารถรับชำระเงินจากนักท่องเที่ยว สปป.ลาว ผ่าน Mobile Banking App ของ สปป.ลาว ได้อีกด้วย
ปัจจุบัน บริการ QR Code Cross Border Payment ของธนาคารกรุงไทย ให้บริการครอบคลุม 7 ประเทศ และ 1 เขตเศรษฐกิจ ประกอบด้วย สิงคโปร์ อินโดนีเซีย เวียดนาม มาเลเซีย กัมพูชา ญี่ปุ่น ฮ่องกง และ สปป.ลาว   โดยบริการ QR Code Cross Border Payment ในประเทศญี่ปุ่น ร้านค้าจะสแกน QR รับเงินที่เปิดจากแอปฯ Krungthai NEXT เพื่อรับชำระค่าสินค้าและบริการ ขณะที่ประเทศอื่นๆ สามารถสแกนจ่ายที่ QR ร้านค้าได้ทันที สอบถามรายละเอียดเพิ่มเติมได้ที่ Krungthai Contact Center โทร. 02-111-1111 หรือ https://krungthai.com/link/qrcode-cross-border-tt

ที่มา : https://www.thaigov.go.th/news/contents/details/92443