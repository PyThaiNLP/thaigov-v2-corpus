รัฐบาลไทย-ข่าวทำเนียบรัฐบาล-กระทรวงวัฒนธรรม ร่วมเฉลิมฉลองสายสัมพันธ์วาระ 50 ปี ไทย - จีน เนื่องในเทศกาลตรุษจีนปีมะเส็ง จัดนิทรรศการผลงานประติมากรรมระดับครู “Lancang to ChaoPraya” 


วันพฤหัสบดีที่ 16 มกราคม 2568
กระทรวงวัฒนธรรม ร่วมเฉลิมฉลองสายสัมพันธ์วาระ 50 ปี ไทย - จีน เนื่องในเทศกาลตรุษจีนปีมะเส็ง จัดนิทรรศการผลงานประติมากรรมระดับครู “Lancang to ChaoPraya”
กระทรวงวัฒนธรรม ร่วมเฉลิมฉลองสายสัมพันธ์วาระ 50 ปี ไทย - จีน เนื่องในเทศกาลตรุษจีนปีมะเส็ง จัดนิทรรศการผลงานประติมากรรมระดับครู “Lancang to ChaoPraya” ถ่ายทอดวัฒนธรรมความเชื่อจากแม่น้ำจีนสู่เจ้าพระยา ด้วยผลงานประติมากรรมมาสเตอร์พีชฝีมือศิลปินชื่อดัง
กระทรวงวัฒนธรรม ร่วมเฉลิมฉลองสายสัมพันธ์วาระ 50 ปี ไทย - จีน เนื่องในเทศกาลตรุษจีนปีมะเส็ง จัดนิทรรศการผลงานประติมากรรมระดับครู “Lancang to ChaoPraya” ถ่ายทอดวัฒนธรรมความเชื่อจากแม่น้ำจีนสู่เจ้าพระยา ด้วยผลงานประติมากรรมมาสเตอร์พีชฝีมือศิลปินแห่งชาติ - ศิลปินจีนชื่อดัง
นางยุถิกา อิศรางกูร ณ อยุธยา รองปลัดกระทรวงวัฒนธรรม ร่วมแถลงข่าวงาน ICONSIAM A PROSPEROUS CHINESE NEW YEAR 2025 ตรุษจีนมั่งคง ฉลองสัมพันธ์มั่นคง วาระ 50 ปีสายสัมพันธ์ไทย - จีน ซึ่งจะจัดขึ้นระหว่างวันที่ 24 มกราคม ถึงวันที่ 2 กุมภาพันธ์ 2568 ณ ริเวอร์ พาร์ค ไอคอนสยาม และอีเวนท์ เสปซ ไอซีเอส โดยมี นายสุพจน์ ชัยวัฒน์ศิริกุล กรรมการผู้จัดการ บริษัท ไอคอนสยาม จำกัด และคณะผู้บริหารบริษัท ไอคอนสยาม จำกัด ศาสตราจารย์เกียรติคุณปรีชา เถาทอง ศิลปินแห่งชาติ มร. ซู หวงเฟย ศิลปินชาวจีนชื่อดัง การท่องเที่ยวแห่งประเทศไทย ภาคเอกชน ศิลปินดาราและสื่อมวลชน เข้าร่วม ณ ริเวอร์ พาร์ค ชั้น G ไอคอนสยาม เมื่อวันที่ 15มกราคม 2568 ที่ผ่านมา
ทั้งนี้ เนื่องในเทศกาลตรุษจีน 2568 กระทรวงวัฒนธรรม มุ่งส่งเสริมนำวัฒนธรรมไทยมาสืบสาน รักษา และต่อยอดไปสู่มิติใหม่ๆ เพื่อให้เกิดการสร้างคุณค่าทางสังคมและมูลค่าทางเศรษฐกิจ ตลอดจนขับเคลื่อน Soft Power ด้วยมิติวัฒนธรรม โดยเฉพาะอย่างยิ่งการส่งเสริมเทศกาลประเพณี และเพื่อกระชับความสัมพันธ์ทางการทูตกับนานาประเทศ สร้างภาพลักษณ์ที่ดีให้แก่ประเทศไทยในเวทีนานาชาติ โดยเฉพาะอย่างยิ่งการส่งเสริมเทศกาลประเพณี และเพื่อกระชับความสัมพันธ์ทางการทูตกับนานาประเทศ สร้างภาพลักษณ์ที่ดีให้แก่ประเทศไทยในเวทีนานาชาติ รวมทั้งกระตุ้นการท่องเที่ยวและสร้างรายได้ในช่วงเทศกาลดังกล่าว จึงร่วมจัดการแสดงทางศิลปวัฒนธรรม และสนับสนุนจัดนิทรรศการแสดงผลงานประติมากรรมระดับครู ภายใต้ชื่อ “Lancang to ChaoPraya” ถ่ายทอดวัฒนธรรมความเชื่อจากแม่น้ำจีนสู่เจ้าพระยา เพื่อร่วมเฉลิมฉลองวาระครบรอบ 50 ปีการสถาปนาความสัมพันธ์ทางการทูตระหว่างประเทศไทยกับสาธารณรัฐประชาชนจีน พร้อมแลกเปลี่ยนวัฒนธรรมไทย – จีน ผ่านงานนิทรรศการระดับโลก ตั้งแต่วันที่ 15 มกราคม ถึงวันที่ 28 กุมภาพันธ์ 2568 ณ ริเวอร์ พาร์ค ไอคอนสยาม โดยนิทรรศการดังกล่าวจัดแสดงผลงานประติมากรรมมาสเตอร์พีช Chubby woman with Dragon & Naga โดยความร่วมมือครั้งแรกระหว่างศิลปินแห่งชาติของไทย ศาสตราจารย์เกียรติคุณปรีชา เถาทอง และ มร.ซู หวงเฟย ศิลปินชาวจีนชื่อดัง ร่วมรังสรรค์เป็นผลงานที่แสดงถึงความเชื่อมโยงของทั้งสองประเทศให้ใกล้ชิดกันมากขึ้น เป็นการแลกเปลี่ยนทางวัฒนธรรมระหว่างจีนและไทยอย่างสมบูรณ์
อย่างไรก็ตาม ไอคอนสยาม ร่วมกับภาคเอกชน การท่องเที่ยวแห่งประเทศไทย ธนาคารกสิกรไทย เมืองสุขสยาม รวมทั้งชมรม 9 สมาคมจีน ได้แก่ สมาคมแต้จิ๋วแห่งประเทศไทย สมาคมฮากกาแห่งประเทศไทย สมาคมกว๋องสิวแห่งประเทศไทย สมาคมใหหนำแห่งประเทศไทย สมาคมฮกเกี้ยนแห่งประเทศไทย สมาคมเจียงเจ้อ (เซี่ยงไฮ้) แห่งประเทศไทย สมาคมหยูนหนาน (ประเทศไทย) สมาคมกว่างสี (ประเทศไทย) ร่วมจัดการแสดงและกิจกรรมต่างๆ อาทิ เสริมมงคลขอพรเทพเจ้าไท้ส่วยเอี้ย ทั้ง 60 องค์ ครั้งแรกกับการเชิญองค์แม่เต้าบ้อ และเทพเจ้าไท้ส่วยเอี้ย จำนวน 60 องค์ เทพเจ้าผู้คุ้มครองดวงชะตาครบทุกประจำปีเกิด จากวัดเหรินเว่ย วัดเก่าแก่มีอายุร่วมพันปี เมืองกวางโจว สาธารณรัฐประชาชนจีน พิธีสักการะเทพเจ้าที่สมบูรณ์ที่สุด ณ โค้งน้ำท้องมังกรเก็บทรัพย์ นำพิธีโดยอาจารย์คฑา ชินบัญชร สุดยอดการแสดงฉลองครบรอบความสัมพันธ์สองแผ่นดิน เฉลิมฉลองเข้าสู่ศักราชใหม่อย่างยิ่งใหญ่ พร้อมกับการฉลองความสัมพันธ์สองแผ่นดิน เปิดฤกษ์มหามงคลด้วยการแสดงพิเศษลั่นกลองเบิกฟ้ามหามงคล การแสดงมังกร 2 แผ่นดิน ระหว่างพญานาคและมังกร เพื่อฉลองครบรอบ 50 ปีของการสถาปนาความสัมพันธ์ทางการทูตไทย-จีน ชมสุดยอดการแสดงนาฎมหามงคลจากนครฉางซา รางวัลระดับประเทศ จากสาธารณรัฐประชาชนจีน เนรมิตถนนคนเดินสไตล์จีน “Little China”  กว่า 35 ร้านชื่อดัง อาหารมงคล 4 ภาคทั่วไทยจากเมืองสุขสยาม ที่เป็นต้น

ที่มา : https://www.thaigov.go.th/news/contents/details/92427