รัฐบาลไทย-ข่าวทำเนียบรัฐบาล-ปลัดดีอี  เป็นประธานการประชุมเจ้าหน้าที่อาวุโสอาเซียนด้านดิจิทัล (ADGSOM) ครั้งที่ 5 วันที่ 2


วันพฤหัสบดีที่ 16 มกราคม 2568
ปลัดดีอี  เป็นประธานการประชุมเจ้าหน้าที่อาวุโสอาเซียนด้านดิจิทัล (ADGSOM) ครั้งที่ 5 วันที่ 2
ปลัดดีอี  เป็นประธานการประชุมเจ้าหน้าที่อาวุโสอาเซียนด้านดิจิทัล (ADGSOM) ครั้งที่ 5 วันที่ 2
เมื่อวันที่ 15 มกราคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ทำหน้าที่เป็นประธานการประชุมเจ้าหน้าที่อาวุโสอาเซียนด้านดิจิทัล ครั้งที่ 5 (The 5th ASEAN Digital Senior Officials Meeting: ADGSOM) และการประชุมอื่น ๆ ที่เกี่ยวข้อง เป็นวันที่ 2 ณ โรงแรมอนันตรา ริเวอร์ไซด์ และโรงแรมอวานี พลัส ริเวอร์ไซด์ กรุงเทพฯ
สำหรับการประชุมในวันนี้ เป็นการประชุมหารือร่วมกันระหว่าง ADGSOM และคู่เจรจา ได้แก่ สหรัฐอเมริกา รัสเซีย สหภาพยุโรป สหภาพโทรคมนาคมระหว่างประเทศ (International Telecommunication Union – ITU)  และญี่ปุ่น โดยมีสาระสำคัญ ประกอบด้วย กิจกรรม/โครงการความร่วมมือในแผนการดำเนินการด้านดิจิทัลระหว่างอาเซียนและคู่เจรจา ในปี 2568 และการพิจารณาแผนการดำเนินการด้านดิจิทัลระหว่างอาเซียนและคู่เจรจาในปีถัดไป โดยที่ประชุมมุ่งหวังที่จะกระชับความร่วมมือกับคู่เจรจา เพื่อเสริมสร้างความร่วมมือที่เพิ่มพูนมากยิ่งขึ้น โดยเฉพาะในเรื่องปัญญาประดิษฐ์  ความมั่นคงปลอดภัยไซเบอร์ การพัฒนาโครงสร้างพื้นฐานทางดิจิทัล เป็นต้น

ที่มา : https://www.thaigov.go.th/news/contents/details/92421