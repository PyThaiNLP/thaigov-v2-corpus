รัฐบาลไทย-ข่าวทำเนียบรัฐบาล-ทปษ.บุญสิงห์ เป็นประธานเปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ 


วันพฤหัสบดีที่ 16 มกราคม 2568
ทปษ.บุญสิงห์ เป็นประธานเปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์
ทปษ.บุญสิงห์ เป็นประธานเปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน ณ สหกรณ์การเกษตรบ้านนาสาร จำกัด
เมื่อวันที่ 15 มกราคม 2568 เวลา 15.30 น. นายบุญสิงห์ วรินทรักษ์ ที่ปรึกษารัฐมนตรีว่าการกระทรวงเกษตรและสหกรณ์ ลงพื้นที่จังหวัดสุราษฏร์ธานี เป็นประธานเปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน พร้อมประชุมรับฟังผลการดำเนินงานของสหกรณ์การเกษตรบ้านนาสารจำกัด รวมถึงปัญหาอุปสรรคในพื้นที่ เยี่ยมชมบูธนิทรรศการของหน่วยงานสังกัดกระทรวงเกษตรและสหกรณ์ที่มาจัดแสดง และเยี่ยมชมอุปกรณ์การตลาดที่กรมส่งเสริมสหกรณ์ให้การสนับสนุนแก่สหกรณ์ในพื้นที่ โดยมี นายนิรันดร์ มูลธิดา รองอธิบดีกรมส่งเสริมสหกรณ์ นายสุรชัย ยุทธชนะ รองเลขาธิการ สปก. นายสยาม นนท์คำจันทร์ ผู้ช่วยผู้อำนวยการ สถาบันพัฒนาองค์กรชุมชน นายประเสริฐศักดิ์ ณ นคร สหกรณ์จังหวัดสุราษฏร์ธานี นางสาวจิราภรณ์ คำบาง ผู้อำนวยการศูนย์ถ่ายทอดเทคโนโลยีการสหกรณ์ที่ 19 นายเชี่ยวชาญ แก้วอำรัตน์ ประธานกรรมการสหกรณ์การเกษตรบ้านนาสาร จำกัด นายสุขสันต์ ภู่วัฒนา ผู้จัดการสหกรณ์ คณะกรรมการ เจ้าหน้าที่สหกรณ์ และสมาชิกสหกรณ์ ร่วมเป็นเกียรติ ณ สหกรณ์การเกษตรบ้านนาสาร จำกัด อำเภอบ้านนาสาร จังหวัดสุราษฏร์ธานี
ทั้งนี้ โครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน เป็นโครงการที่ศูนย์ถ่ายทอดเทคโนโลยีการสหกรณ์ที่ 19 จังหวัดสุราษฎร์ธานีจัดขึ้น เนื่องจากเล็งเห็นความสําคัญในการพัฒนาสมาชิกสหกรณ์ในฐานะเจ้าของและผู้ใช้บริการสหกรณ์ให้มีความรู้ ความเข้าใจมีจิตสํานึกและตระหนักเห็น ความสำคัญ ในการปฏิบัติตามบทบาทหน้าที่ และการมีส่วนร่วมในการดำเนินงานของสหกรณ์ เพื่อสร้างความเข้มแข็งให้สหกรณ์อย่างยั่งยืน โดยกลุ่มเป้าหมาย ประกอบด้วย สมาชิกสหกรณ์ในจังหวัดสุราษฏร์ธานี เจ้าหน้าที่สำนักงานสหกรณ์จังหวัด และเจ้าหน้าที่ที่รับผิดชอบในส่วนงานที่เกี่ยวข้อง รุ่นละ 200 คน จำนวน 5 รุ่น รวมทั้งสิ้น 1,000 คน กำหนดจัดอบรมระหว่างเดือนธันวาคม 2567 - มีนาคม 2568

ที่มา : https://www.thaigov.go.th/news/contents/details/92435