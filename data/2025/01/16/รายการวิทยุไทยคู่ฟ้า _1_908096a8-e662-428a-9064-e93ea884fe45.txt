รัฐบาลไทย-ข่าวทำเนียบรัฐบาล-ร่วมระลึกถึงพระคุณครู เนื่องในวันครูแห่งชาติ ปี 2568


วันพฤหัสบดีที่ 16 มกราคม 2568
16/01/2568
พิมพ์
ร่วมระลึกถึงพระคุณครู เนื่องในวันครูแห่งชาติ ปี 2568
วันพฤหัสบดี ที่ 16 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลเชิญชวนประชาชนร่วมระลึกถึงพระคุณครู เนื่องในโอกาส วันครูแห่งชาติ 16 มกราคม 2568
โดยมีพิธีมอบรางวัลผู้มีคุณูปการต่อการศึกษาของชาติ รางวัลเข็มคุรุสภาสดุดี รางวัลครูผู้สอนดีเด่น
รางวัลผลงานหนึ่งโรงเรียนหนึ่งนวัตกรรม รางวัลผลงานวิจัยของคุรุสภา รางวัลพระพฤหัสบดีระดับประเทศ
รางวัลคุรุสดุดี และรางวัลครูดีในดวงใจ รวม 1,207 คน ณ หอประชุมคุรุสภา
เพื่อส่งเสริมสามัคคีธรรมระหว่างครูซึ่งเป็นผู้มีบทบาทสำคัญต่อการพัฒนาการศึกษา
เป็นขวัญกำลังใจและยกย่องเชิดชูเกียรติผู้ประกอบวิชาชีพทางการศึกษาที่ประกอบคุณงามความดี
หรือทำคุณประโยชน์ต่อวงการการศึกษา ให้เป็นที่ประจักษ์แก่สาธารณชน เป็นแบบอย่าง
และสร้างแรงบันดาลใจแก่คนรุ่นหลังสืบไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92438