รัฐบาลไทย-ข่าวทำเนียบรัฐบาล-เตือนภัย! ดื่มสุราแก้หนาว เสี่ยงไฮโปเทอร์เมีย อันตรายถึงชีวิต


วันพฤหัสบดีที่ 16 มกราคม 2568
16/01/2568
พิมพ์
เตือนภัย! ดื่มสุราแก้หนาว เสี่ยงไฮโปเทอร์เมีย อันตรายถึงชีวิต
เตือนภัย! ดื่มสุราแก้หนาว เสี่ยงไฮโปเทอร์เมีย อันตรายถึงชีวิต
เตือนภัย! ดื่มสุราแก้หนาว เสี่ยงไฮโปเทอร์เมีย อันตรายถึงชีวิต
.
ตั้งแต่วันนี้ ถึง 20 ม.ค. 68 บริเวณความกดอากาศสูงหรือมวลอากาศเย็นกำลังแรงปกคลุมประเทศไทยและทะเลจีนใต้มีกำลังอ่อนลง ทำให้มีอากาศเย็นถึงหนาวและหนาวจัดในบางพื้นที่ โดยเฉพาะบริเวณพื้นที่ภาคเหนือ และภาคตะวันออกเฉียงเหนือ อุณหภูมิจะลดลงต่ำสุดที่ 8 – 17 องศาเซลเซียส ขอให้ประชาชนดูแลรักษาสุขภาพ
.
เตือน! ประชาชนบางกลุ่มที่นิยมดื่มสุราเพื่อคลายความหนาวเย็น เป็นความเชื่อที่ไม่ถูกต้อง ส่งผลเสียต่อสุขภาพและอาจเป็นอันตรายถึงขั้นเสียชีวิต
.
การดื่มสุราในระยะแรกนั้น หลอดเลือดฝอยใต้ผิวหนังจะขยายตัว ทำให้รู้สึกอบอุ่นขึ้นชั่วครู่ จากนั้นร่างกายจะเริ่มระบายความร้อนมากขึ้นโดยไม่รู้ตัว อุณหภูมิร่างกายลดลง นำไปสู่ความเสี่ยงเกิดภาวะไฮโปเทอร์เมีย หรือภาวะที่ร่างกายมีอุณหภูมิต่ำเกิน ส่งผลให้เกิดความเสียหายต่ออวัยวะในร่างกาย โดยเฉพาะหัวใจและสมองไม่สามารถทำหน้าที่ได้ตามปกติ ในรายที่ดื่มแอลกอฮอล์ในปริมาณมาก จะออกฤทธิ์กดประสาท เกิดอาการง่วง ซึม และอาจหลับท่ามกลางอากาศหนาวเย็น เสี่ยงต่อการเสียชีวิตได้
.
แนะวิธีคลายหนาว เตรียมร่างกายและดูแลสุขภาพให้มีความพร้อม สวมเสื้อผ้าและเครื่องแต่งกายให้เพียงพอรับประทานอาหารที่มีประโยชน์และครบ 5 หมู่ ออกกำลังกายเและดื่มน้ำอุ่น เพื่อให้ร่างกายอบอุ่นแทนการดื่มสุรา
.
อ่านเพิ่มเติม คลิก >> https://www.thaigov.go.th/news/contents/details/92377
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92418