รัฐบาลไทย-ข่าวทำเนียบรัฐบาล-รมว.ท่องเที่ยวและกีฬา มอบนโยบายจุดเน้นการจัดทำงบประมาณรายจ่ายปี 2569


วันพฤหัสบดีที่ 30 มกราคม 2568
รมว.ท่องเที่ยวและกีฬา มอบนโยบายจุดเน้นการจัดทำงบประมาณรายจ่ายปี 2569
รมว.ท่องเที่ยวและกีฬา มอบนโยบายจุดเน้นการจัดทำงบประมาณรายจ่ายปี 2569
วันที่ 30 มกราคม 2568 เวลา 09.00 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานการประชุมมอบนโยบายและจุดเน้นของกระทรวงการท่องเที่ยวและกีฬาในการจัดทำคำของบประมาณรายจ่ายประจำปีงบประมาณ พ.ศ. 2569 ณ ห้องประชุม 1 ชั้น 2 กระทรวงการท่องเที่ยวและกีฬา โดยมีคณะผู้บริหารระดับสูงของกระทรวงฯ และผู้แทนจากหน่วยงานที่เกี่ยวข้องเข้าร่วม
การประชุมครั้งนี้มีเป้าหมายสำคัญในการกำหนดทิศทางการใช้งบประมาณให้สอดคล้องกับนโยบายรัฐบาลและแผนยุทธศาสตร์ด้านการท่องเที่ยวและกีฬา รวมถึงการรวบรวมความคิดเห็นจากหน่วยงานต่างๆ เพื่อนำไปปรับปรุงแผนการจัดทำงบประมาณให้มีประสิทธิภาพสูงสุด
ที่ประชุมได้สรุปโครงการสำคัญและแนวทางการจัดสรรงบประมาณที่มุ่งเน้นการพัฒนาอุตสาหกรรมการท่องเที่ยวและกีฬาอย่างยั่งยืน รวมถึงการส่งเสริมศักยภาพของประเทศไทยให้เป็นศูนย์กลางการท่องเที่ยวและกีฬาในระดับสากล ตลอดจนการบริหารงบประมาณอย่างโปร่งใสและเกิดประโยชน์สูงสุดต่อเศรษฐกิจและสังคมไทย
นายสรวงศ์ เทียนทอง ได้เน้นย้ำถึงความสำคัญของการบูรณาการความร่วมมือระหว่างภาครัฐและเอกชน เพื่อให้การจัดทำงบประมาณประจำปี 2569 สามารถตอบสนองความต้องการของภาคการท่องเที่ยวและกีฬาได้อย่างมีประสิทธิภาพ พร้อมทั้งสนับสนุนให้ทุกหน่วยงานดำเนินโครงการที่มีผลลัพธ์เป็นรูปธรรมและขับเคลื่อนเศรษฐกิจของประเทศอย่างยั่งยืน

ที่มา : https://www.thaigov.go.th/news/contents/details/92906