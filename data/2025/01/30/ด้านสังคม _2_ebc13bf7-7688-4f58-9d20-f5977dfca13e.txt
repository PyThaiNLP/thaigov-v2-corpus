รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดงาน "ซอฟต์พาวเวอร์ภาพยนตร์ไทยไปทั่วโลก ขับเคลื่อนนโยบายรัฐบาล"


วันพุธที่ 29 มกราคม 2568
รองนายกฯ ประเสริฐ เปิดงาน "ซอฟต์พาวเวอร์ภาพยนตร์ไทยไปทั่วโลก ขับเคลื่อนนโยบายรัฐบาล"
รองนายกฯ ประเสริฐ เปิดงาน "ซอฟต์พาวเวอร์ภาพยนตร์ไทยไปทั่วโลก ขับเคลื่อนนโยบายรัฐบาล"
วันที่ 29 มกราคม 2568 นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเศรษฐกิจและสังคม (ดีอี) เป็นประธานกล่าวเปิดงาน ซอฟต์พาวเวอร์ภาพยนตร์ไทยไปทั่วโลก ขับเคลื่อนนโยบายรัฐบาล และรอบปฐมทัศน์ ภาพยนตร์สร้างแรงบันดาลใจเรื่อง "ไอ้เป๊าะ CEO ม.6" ที่มีเนื้อหาในการให้ความสำคัญกับการศึกษา มุ่งเน้นการคิด ดีทำดี เพื่อส่งต่อข้อคิดและเรื่องราวดีๆ ณ พารากอน ซีนีเพล็กซ์ กรุงเทพฯ
โดยงานนี้จัดขึ้นเพื่อสนับสนุนการเผยแพร่ภาพยนตร์ไทยสู่ระดับนานาชาติ ตามนโยบายของรัฐบาลในการใช้ซอฟต์พาวเวอร์เป็นเครื่องมือขับเคลื่อนเศรษฐกิจและวัฒนธรรมไทยสู่สากล โดยมุ่งหวังให้อุตสาหกรรมภาพยนตร์ไทยเป็นหนึ่งในกลไกสำคัญที่จะช่วยสร้างมูลค่าทางเศรษฐกิจและส่งเสริมภาพลักษณ์ที่ดีของประเทศไทยในเวทีโลก

ที่มา : https://www.thaigov.go.th/news/contents/details/92882