รัฐบาลไทย-ข่าวทำเนียบรัฐบาล-​บอร์ดกองทุนสื่อ ไฟเขียวเปิดรับข้อเสนอโครงการฯ ประจำปี 68 พร้อมเปิดรับ 1 - 31 มี.ค.นี้ ส่งเสริมให้เกิดผู้ผลิตสื่อปลอดภัยและสร้างสรรค์ – หนุนผลิตสื่อสร้างสรรค์หลากมิติ 


วันพฤหัสบดีที่ 30 มกราคม 2568
​บอร์ดกองทุนสื่อ ไฟเขียวเปิดรับข้อเสนอโครงการฯ ประจำปี 68 พร้อมเปิดรับ 1 - 31 มี.ค.นี้ ส่งเสริมให้เกิดผู้ผลิตสื่อปลอดภัยและสร้างสรรค์ – หนุนผลิตสื่อสร้างสรรค์หลากมิติ
​บอร์ดกองทุนสื่อ ไฟเขียวเปิดรับข้อเสนอโครงการฯ ประจำปี 68 พร้อมเปิดรับ 1 - 31 มี.ค.นี้ ส่งเสริมให้เกิดผู้ผลิตสื่อปลอดภัยและสร้างสรรค์ – หนุนผลิตสื่อสร้างสรรค์หลากมิติ ชี้สร้างวัคซีน – ภูมิคุ้มกันรู้เท่าทันสื่อยุคดิจิทัล - รู้ทันภัยคุกคามในศตวรรษที่21
บอร์ดกองทุนสื่อ ไฟเขียวเปิดรับข้อเสนอโครงการฯ ประจำปี 68 พร้อมเปิดรับ 1 - 31 มี.ค.นี้ ส่งเสริมให้เกิดผู้ผลิตสื่อปลอดภัยและสร้างสรรค์ – หนุนผลิตสื่อสร้างสรรค์หลากมิติ ชี้สร้างวัคซีน – ภูมิคุ้มกันรู้เท่าทันสื่อยุคดิจิทัล - รู้ทันภัยคุกคามในศตวรรษที่ 21
เมื่อวันที่ 29 มกราคม 2568 นายสุริยะ จึงรุ่งเรืองกิจ รองนายกรัฐมนตรี ประธานกรรมการกองทุนพัฒนาสื่อปลอดภัยและสร้างสรรค์ เป็นประธานการประชุมคณะกรรมการกองทุนพัฒนาสื่อปลอดภัยและสร้างสรรค์ ครั้งที่ 1/2568  พร้อมด้วยนางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม รองประธานกรรมการกองทุนฯ นายประสพ เรียงเงิน ปลัดกระทรวงวัฒนธรรมกรรมการกองทุนฯ นายธนกร ศรีสุขใส ผู้จัดการกองทุนฯ ผู้บริหารและเจ้าหน้าที่กองทุนพัฒนาสื่อปลอดภัยและสร้างสรรค์ เข้าร่วมประชุม  ณ ห้องประชุมคณะรัฐมนตรี ชั้น 2 อาคารสำนักเลขาธิการคณะรัฐมนตรี ทำเนียบรัฐบาล
ทั้งนี้ ที่ประชุมคณะกรรมการกองทุนพัฒนาสื่อฯ ได้มีมติเห็นชอบประกาศการเปิดรับข้อเสนอโครงการฯ ประจำปี 2568 วงเงินงบประมาณไม่เกิน 300 ล้านบาท ประกอบด้วย 1. ทุนประเภท เปิดรับทั่วไป (Open Grant)  90 ล้านบาท 2. ทุนประเภทเชิงยุทธศาสตร์ (Strategic Grant)  170 ล้านบาท 3. ทุนประเภทความร่วมมือ (Collaborative Grant) 40 ล้านบาท โดยจะเปิดรับข้อเสนอโครงการฯ ระหว่างวันที่ 1 - 31 มีนาคม 2568 การประชุมครั้งนี้มีวาระการประชุมที่สำคัญ อาทิ การครบวาระการดำรงตำแหน่งผู้ทรงคุณวุฒิในคณะกรรมการกองทุนพัฒนาสื่อปลอดภัยและสร้างสรรค์ ที่ประชุมได้มอบหมายให้สำนักงานกองทุนพัฒนาสื่อฯ เตรียมการสรรหาคณะกรรมการชุดใหม่แทนคณะกรรมการชุดเดิมที่กำลังจะหมดวาระลง
นางสาวสุดาวรรณ เปิดเผยว่า ได้กำชับให้สำนักงานกองทุนพัฒนาสื่อฯ เร่งดำเนินการการประชาสัมพันธ์การเปิดรับข้อเสนอโครงการฯ ประจำปี 2568 ซึ่งจะมีกิจกรรมการประชาสัมพันธ์ การจัดอบรมเตรียมความพร้อมการเขียนโครงการฯ ให้กับผู้สนใจขอรับการสนับสนุนทุนในเดือนกุมภาพันธ์ 2568 และจะเปิดรับข้อเสนอโครงการฯ ระหว่างวันที่ 1-31 มีนาคม 2568 สำหรับผู้สนใจสามารถติดตามข้อมูลได้ทางเว็บไซต์และเฟซบุ๊กของกองทุนพัฒนาสื่อปลอดภัยและสร้างสร้างสรรค์
รมว.วธ. กล่าวว่า อย่างไรก็ตาม กองทุนพัฒนาสื่อฯ ได้เปิดรับข้อเสนอโครงการฯ มาต่อเนื่องเป็นปีที่ 9  ซึ่งการเปิดรับข้อเสนอโครงการฯ เพื่อส่งเสริมให้เกิดผู้ผลิตสื่อปลอดภัยและสร้างสรรค์ และผลการจากเปิดรับข้อเสนอโครงการฯ และสนับสนุนในการผลิตสื่อสร้างสรรค์ เกิดผลงานสื่อสร้างสรรค์ในหลากมิติทั้งสื่อสำหรับเด็กเยาวชน ผู้สูงอายุ ฯ สร้างระบบนิเวศสื่อที่ดีให้กับสังคม ทั้งนี้โครงการและกิจกรรรมที่ได้รับทุนยังมีสื่อที่สร้างการตระหนักรู้ทางเทคโนโลยี เปรียบเสมือนวัคซีนสร้างภูมิคุ้มกันการรู้เท่าทันสื่อให้สอดคล้องและเท่าทันต่อภูมิทัศน์สื่อเปลี่ยนแปลงไปอย่างรวดเร็ว สื่อออนไลน์หรือสื่อดิจิทัลมิได้มีอิทธิพลต่อประชาชนอย่างมาก ดังนั้นการรู้ทันภัยคุกคามรูปแบบใหม่ในศตวรรษที่ 21 ความรู้เรื่องการรู้เท่าทันสื่อ การรู้เท่าทันการสื่อสารยุคดิจิทัล รวมถึงรู้เท่าทันข่าวปลอม (Fake News) การรับมือการกลั่นแกล้งบนโลกออนไลน์ (Cyber Bully) และความรู้เกี่ยวกับกฎหมายคุ้มครองข้อมูลส่วนบุคคล จึงเป็นสิ่งสำคัญที่จะต้องมีการดำเนินการอย่างต่อเนื่อง

ที่มา : https://www.thaigov.go.th/news/contents/details/92902