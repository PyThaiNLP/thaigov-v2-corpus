รัฐบาลไทย-ข่าวทำเนียบรัฐบาล-ดีอี ร่วมพิธีสมโภชพระบรมสารีริกธาตุ (พระเขี้ยวแก้ว) เนื่องในเทศกาลตรุษจีน


วันพุธที่ 29 มกราคม 2568
ดีอี ร่วมพิธีสมโภชพระบรมสารีริกธาตุ (พระเขี้ยวแก้ว) เนื่องในเทศกาลตรุษจีน
ดีอี ร่วมพิธีสมโภชพระบรมสารีริกธาตุ (พระเขี้ยวแก้ว) เนื่องในเทศกาลตรุษจีน
วันที่ 29 มกราคม 2568 นางสาวพิยะดา สุดกังวาล ที่ปรึกษาด้านการสื่อสารกระทรวงดิจิทัลเพื่อเศรษฐกิจและสังคม (ดีอี) เข้าร่วมพิธีสมโภชพระบรมสารีริกธาตุ (พระเขี้ยวแก้ว) เนื่องในเทศกาลตรุษจีน เพื่อส่งมอบความสุข เชื่อมความสัมพันธ์ไทย-จีน งานนี้จัดขึ้นในระหว่าง วันที่ 29-30 มกราคม 2568 โดยมีผู้ที่เกี่ยวข้องเข้าร่วม เป็นจำนวนมาก ณ มณฑลพิธีท้องสนามหลวง กรุงเทพฯ
ซึ่งเป็นหนึ่งในพิธีอัญเชิญพระบรมสารีริกธาตุ (พระเขี้ยวแก้ว) มาประดิษฐานเป็นการชั่วคราว ณ ประเทศไทย เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และเนื่องในวาระครบรอบ 50 ปี การสถาปนาความสัมพันธ์ทางการทูตระหว่างประเทศไทยกับสาธารณรัฐประชาชนจีน ด้วยความร่วมมือของรัฐบาล โดยสำนักนายกรัฐมนตรี ปลัดกระทรวงวัฒนธรรม และรัฐบาลแห่งสาธารณรัฐประชาชนจีน ร่วมกับภาคคณะสงฆ์ หน่วยงานภาครัฐและเอกชน จัดขึ้นในระหว่างวันที่ 4 ธันวาคม 2567 ถึงวันที่ 15 กุมภาพันธ์ 2568

ที่มา : https://www.thaigov.go.th/news/contents/details/92881