รัฐบาลไทย-ข่าวทำเนียบรัฐบาล-​‘ปลัดสงค์’เข้ม!! เทรนบุคลากร Gen ใหม่ สร้างกระทรวงแรงงานเป็นกระทรวงเศรษฐกิจ


วันพฤหัสบดีที่ 30 มกราคม 2568
30/01/2568
พิมพ์
​‘ปลัดสงค์’เข้ม!! เทรนบุคลากร Gen ใหม่ สร้างกระทรวงแรงงานเป็นกระทรวงเศรษฐกิจ
​‘ปลัดสงค์’เข้ม!! เทรนบุคลากร Gen ใหม่ สร้างกระทรวงแรงงานเป็นกระทรวงเศรษฐกิจ
วันที่ 30 มกราคม 2568 นายบุญสงค์ ทัพชัยยุทธ์ ปลัดกระทรวงแรงงาน เป็นประธานพิธีเปิดโครงการฝึกอบรมหลักสูตรผู้บริหารการเปลี่ยนแปลงกระทรวงแรงงาน ประจำปีงบประมาณ พ.ศ. 2568 โดยมี นายสมาสภ์ ปัทมะสุคนธ์ รองปลัดกระทรวงแรงงาน นายสันติ นันตสุวรรณ ผู้ตรวจราชการกระทรวงแรงงาน รักษาราชการแทน รองปลัดกระทรวงแรงงาน นายณัฐวุฒิ ภัทรประยูร จัดหางานจังหวัดร้อยเอ็ดรักษาการในตำแหน่งที่ปรึกษาวิชาการแรงงาน นายเกริกไกร นาสมยนต์ ผู้ตรวจราชการกรมสวัสดิการ และคุ้มครองแรงงาน รักษาการในตำแหน่งที่ปรึกษากฎหมาย นางสาวกรจิรัฏฐ์ พงจันทร์ศธร ผู้ช่วยปลัดกระทรวงแรงงาน นายศักดินาถ สนธิศักดิ์โยธิน ผู้ช่วยปลัดกระทรวงแรงงาน และผู้บริหารระดับสูงหน่วยงานสังกัดกระทรวงแรงงาน เข้าร่วมด้วย ณ ห้องประชุมกระทรวงแรงงาน ชั้น 5 อาคารกระทรวงแรงงาน
นายบุญสงค์ กล่าวว่า โครงการนี้ถือเป็นโครงการสำคัญที่จะเสริมสร้างศักยภาพบุคลากรของเรา ให้มีความพร้อมในการรับมือกับความท้าทายต่างๆ ที่มีการเปลี่ยนแปลงอย่างรวดเร็วและต่อเนื่อง ทั้งด้านเทคโนโลยี เศรษฐกิจ และสังคม เป็นความจำเป็นอย่างยิงที่กระทรวงแรงงานต้องพัฒนาผู้บริหารรุ่นใหม่ให้มีความพร้อมรับมือกับความท้าทายใหม่ มีวิสัยทัศน์กว้างไกล และมีทักษะการบริหารจัดการที่ทันสมัย พร้อมขับเคลื่อนภารกิจของกระทรวงแรงงานไปด้วยกัน งานทุกอย่างจะสำเร็จได้ด้วย Relationship และการประสานงานด้วยความอ่อนน้อมถ่อมตน เรามีข้าราชการพันธุ์ใหม่ ที่เป็นเลือดเนื้อเชื้อไขของกระทรวงแรงงาน ซึ่งบุคคลเหล่านี้จะช่วยกันสร้างกระทรวงแรงงานให้เป็นกระทรวงที่ดูแลคนทำงานทั้งประเทศ
“ผมขอเน้นย้ำให้ทุกคนขับเคลื่อนภารกิจของกระทรวงแรงงานร่วมกันอย่างเต็มกำลังความสามารถ ให้เป็นไปตามนโยบายของกระทรวงแรงงาน "หลักประกันทางสังคมเด่น เน้นทักษะทันสมัย คนไทยมีงานทำ   สร้างวัฒนธรรมความปลอดภัย เศรษฐกิจ แรงงานไทยมั่นคง" และหวังเป็นอย่างยิ่งว่าท่านจะได้โช้โอกาสนี้ในการพัฒนาตนเองอย่างเต็มที่ เพื่อเตรียมความพร้อมสู่การเป็นผู้บริหารที่มีคุณภาพในอนาคต โดยยึดมั่นแนวคิด      การขับเคลื่อน "MOL TRUST ยอมรับ เชื่อมั่น ไว้วางใจ"” นายบุญสงค์ กล่าว
สำหรับโครงการนี้มีผู้ผ่านการคัดเลือกเข้ารับการอบรมทั้งสิ้น 50 ท่าน จากทุกหน่วยงานในสังกัดกระทรวงแรงงาน ซึ่งทุกคนล้วนเป็นข้าราชการที่มีคุณภาพและมีศักยภาพในการขับเคลื่อนองค์กรต่อไป โดยเริ่มการอบรมในวันที่ 30 มกราคม - 7 กุมภาพันธ์ 2568 จำนวนทั้งสิ้น 66 ชั่วโมง เป็นไปตามกรอบการพัฒนาของสำนักงาน ก.พ. ซึ่งได้รับเกียรติจากผู้เชี่ยวชาญในหลายๆ ด้านมาถ่ายทอดความรู้และประสบการณ์ที่มีคุณค่า อาทิ รองศาสตราจารย์ ดร. อนุสรณ์ ธรรมใจ ผู้ทรงคณวุฒิด้านเศรษฐศาสตร์ ดร.ปริญญา หอมเอนกผู้ทรงคุณวุฒิด้าน Cyber Security ศาสตราจารย์ ดร. พิสุทธิ์ เพียรมนกุล ผู้ทรงคุณวุฒิด้านวิศวกรรมสิ่งแวดล้อม นวัตกรรม และความยั่งยืน และ ท่านสุวัฒน์ เอื้อเฟื้อ อดีตรองเลขาธิการ ก.พ.
+++++++++++++++++++
กองเผยแพร่และประชาสัมพันธ์

ที่มา : https://www.thaigov.go.th/news/contents/details/92904