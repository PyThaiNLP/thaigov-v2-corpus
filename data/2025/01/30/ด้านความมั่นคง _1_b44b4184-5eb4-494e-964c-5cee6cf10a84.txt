รัฐบาลไทย-ข่าวทำเนียบรัฐบาล-"เฉลิมชัย" ลงพื้นที่ดอยอินทนนท์ ชมเส้นทางศึกษาธรรมชาติยอดดอย ย้ำ จนท. ต้องร่วมกันรักษาป่าต้นน้ำ ให้ธรรมชาติคงอยู่ เพื่อการท่องเที่ยวอย่างยั่งยืน


วันพุธที่ 29 มกราคม 2568
"เฉลิมชัย" ลงพื้นที่ดอยอินทนนท์ ชมเส้นทางศึกษาธรรมชาติยอดดอย ย้ำ จนท. ต้องร่วมกันรักษาป่าต้นน้ำ ให้ธรรมชาติคงอยู่ เพื่อการท่องเที่ยวอย่างยั่งยืน
"เฉลิมชัย" ลงพื้นที่ดอยอินทนนท์ ชมเส้นทางศึกษาธรรมชาติยอดดอย ย้ำ จนท. ต้องร่วมกันรักษาป่าต้นน้ำ ให้ธรรมชาติคงอยู่ เพื่อการท่องเที่ยวอย่างยั่งยืน
"เฉลิมชัย" ลงพื้นที่ดอยอินทนนท์ ชมเส้นทางศึกษาธรรมชาติยอดดอย ย้ำ จนท. ต้องร่วมกันรักษาป่าต้นน้ำ ให้ธรรมชาติคงอยู่ เพื่อการท่องเที่ยวอย่างยั่งยืน
วันที่ 29 มกราคม 2568 เวลา 17.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงฯ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช และคณะผู้บริหารระดับสูงในสังกัดกระทรวงฯ ลงพื้นที่ตรวจเยี่ยมเส้นทางศึกษาธรรมชาติบนยอดดอยอินทนนท์ พร้อมสักการะองค์พระสถูปพระเจ้าอินทวิชยานนท์ เจ้าผู้ครองนครเชียงใหม่ และชม VR แนะนำเส้นทางธรรมชาติอ่างกา ณ หน่วยพิทักษ์ ที่ อน.5 ยอดดอยอุทยานแห่งชาติดอยอินทนนท์ จังหวัดเชียงใหม่ โดยได้กำชับเจ้าหน้าที่ให้ช่วยกันรักษาผืนป่าแห่งนี้ ให้คงความสมบูรณ์ เพื่อรักษาป่าต้นน้ำของประเทศให้คงอยู่สืบไป และเป็นแหล่งท่องเที่ยวรวมถึงแหล่งศึกษาธรรมชาติให้กับประชาชนและเยาวชนได้เข้ามาเรียนรู้สัมผัสกับความอุดมสมบูรณ์ของผืนป่าเมืองไทย
โดยอุทยานแห่งชาติดอยอินทนนท์ ได้จัดทำ VR ชวนเยาวชนและนักท่องเที่ยวสัมผัสเสน่ห์เส้นทางศึกษาธรรมชาติ "อ่างกา"  มิติใหม่แห่งประวัติศาสตร์ใต้ผืนป่าผ่านแอพพลิเคชั่น "Angkha Virtual 360 องศา"  ซึ่งเป็นการจำลองส่วนหนึ่งของเส้นทางศึกษาธรรมชาติอ่างกาให้เป็นห้องเรียนธรรมชาติออนไลน์ที่จะพาทุกคนเข้าไปเรียนรู้และสัมผัสธรรมชาติอย่างใกล้ชิดและเท่าเทียมในมุมมองใหม่ 360 องศา ครอบคลุมข้อมูลสำคัญภายใต้ผืนป่าดอยอินทนนท์ ซึ่งอุดมไปด้วยป่าพรุภูเขา ป่าดึกดำบรรพ์ กุหลาบพันปี กล้วยไม้ เฟิร์น ข้าวตอกฤาษี หรือ สแฟกนัมมอส (Sphagnum sp.) ซึ่งเป็นพืชไร้ดอกจำพวกมอสส์สกุลที่มีขนาดใหญ่ที่สุดระดับโลก พร้อมชมแหล่งน้ำศักดิ์สิทธิ์ วิถีพืชอิงอาศัย และฟังเสียงธรรมชาติที่ช่วยสร้างความผ่อนคลายเสมือนเดินอยู่ท่ามกลางผืนป่าเมฆที่หนาวเย็นตลอดปี

ที่มา : https://www.thaigov.go.th/news/contents/details/92883