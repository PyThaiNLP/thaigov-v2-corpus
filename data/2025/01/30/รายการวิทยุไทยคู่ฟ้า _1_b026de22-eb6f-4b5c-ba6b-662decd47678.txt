รัฐบาลไทย-ข่าวทำเนียบรัฐบาล-เห็นชอบ 3 โครงการยกระดับ-เพิ่มโอกาส การศึกษาเด็กไทย


วันพฤหัสบดีที่ 30 มกราคม 2568
30/01/2568
พิมพ์
เห็นชอบ 3 โครงการยกระดับ-เพิ่มโอกาส การศึกษาเด็กไทย
วันพฤหัสบดีที่ 30 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าพัฒนาคุณภาพการศึกษา ล่าสุดเห็นชอบ 2 โครงการเพื่อยกระดับการศึกษาขั้นพื้นฐาน
ได้แก่ โครงการส่งเสริมการศึกษาเท่าเทียมด้วยระบบดิจิทัลพัฒนาทักษะและเครดิตพอร์ตโฟลิโอ และ
โครงการจัดหาอุปกรณ์การเรียนการสอนเพื่อส่งเสริมสนับสนุนการเรียนรู้ทุกที่ทุกเวลา ระยะที่ 2 เช่น
เช่าใช้ระบบประมวลผลแบบคลาวด์ การจัดทำนวัตกรรมสื่อการเรียนรู้ในรูปแบบดิจิทัลคอนเทนต์ เป็นต้น
เพื่อให้ครูและนักเรียนเข้าถึงเครื่องมือและเทคโนโลยีที่ทันสมัยในการจัดการเรียนรู้อย่างมีคุณภาพ และ
เห็นชอบแผนการใช้เงินของกองทุนเพื่อความเสมอภาคทางการศึกษา ประจำปีงบประมาณ 2569 กว่า 7,987
ล้านบาท ซึ่งเป็นการสนับสนุนช่วยเหลือนักเรียนในครอบครัวยากจนพิเศษ
ลดอุปสรรคในการเข้าถึงการศึกษาของเด็กไทย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92887