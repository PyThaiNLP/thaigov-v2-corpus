รัฐบาลไทย-ข่าวทำเนียบรัฐบาล-ขสมก. แจ้งสายรถเมล์ที่อาจได้รับผลกระทบเพื่อให้ประชาชนวางแผนการเดินทาง จากการปิดสะพานข้ามแยกราชเทวี ตั้งแต่วันที่ 17 มกราคม 2568 เป็นต้นไป


วันศุกร์ที่ 17 มกราคม 2568
ขสมก. แจ้งสายรถเมล์ที่อาจได้รับผลกระทบเพื่อให้ประชาชนวางแผนการเดินทาง จากการปิดสะพานข้ามแยกราชเทวี ตั้งแต่วันที่ 17 มกราคม 2568 เป็นต้นไป
....
องค์การขนส่งมวลชนกรุงเทพ (ขสมก.) กระทรวงคมนาคม แจ้งสายรถโดยสารที่อาจได้รับผลกระทบเพื่อให้ประชาชนวางแผนการเดินทาง เนื่องจากการ “ปิดสะพานข้ามแยกราชเทวี” (ถนนเพชรบุรี ฝั่งขาออก) เพื่อดำเนินการก่อสร้างสถานีรถไฟฟ้าราชเทวี (OR08) โครงการรถไฟฟ้าสายสีส้ม ช่วงบางขุนนนท์ - ศูนย์วัฒนธรรมแห่งประเทศไทย ตั้งแต่วันที่ 17 มกราคม 2568 - 30 เมษายน 2571 เวลา 22.00 น. เป็นต้นไป โดยมีรถโดยสาร ขสมก. ที่ได้รับผลกระทบ 12 เส้นทาง ดังนี้ สาย 23E (3-4E)  : สมุทรปราการ - เทเวศร์ (ทางด่วน) สาย 23 (3-5) ปู่เจ้าสมิงพราย - เทเวศร์ สาย 50 (2-7) ท่าเรือพระราม 7 - สถานีรถไฟฟ้าลุมพินี สาย 59 (เดิม) รังสิต - สนามหลวง สาย 60 (1-38) สวนสยาม - สถานีรถไฟฟ้าสนามไชย สาย 79 (4-42) บรมราชชนนี - ราชประสงค์ สาย 511 ปากน้ำ - สถานีขนส่งฯ (ตลิ่งชัน) สายใต้ใหม่ สาย 511 ปากน้ำ - สถานีขนส่งฯ (ตลิ่งชัน) สายใต้ใหม่ (ทางด่วน) สาย 1-7E รังสิต - สนามหลวง (ทางด่วน) สาย 1-80E สวนสยาม - สถานีรถไฟฟ้าสนามไชย (ทางด่วน) สาย 2-2 ท่าเรือปากเกร็ด - ท่าเรือสี่พระยา และสาย 4-35 คลองสาน - เทเวศร์ (วงกลม)
ทั้งนี้จากการปิดช่องจราจรดังกล่าวอาจมีปริมาณรถสะสมเป็นจำนวนมาก จึงขอให้ประชาชนวางแผนการเดินทาง สอบถามข้อมูลเส้นทางเพิ่มเติมได้ที่สายด่วน Call Center โทร. 1348 ได้ทุกวัน ในเวลา 05.00 - 22.00 น.

ที่มา : https://www.thaigov.go.th/news/contents/details/92500