รัฐบาลไทย-ข่าวทำเนียบรัฐบาล-“รมว.นฤมล” เยือนเบอร์ลิน พบ GAA ถกความร่วมมือพัฒนาเทคโนโลยีและนวัตกรรมด้านเกษตร พร้อมส่งเสริม Young Smart Farmers


วันศุกร์ที่ 17 มกราคม 2568
“รมว.นฤมล” เยือนเบอร์ลิน พบ GAA ถกความร่วมมือพัฒนาเทคโนโลยีและนวัตกรรมด้านเกษตร พร้อมส่งเสริม Young Smart Farmers
“รมว.นฤมล” เยือนเบอร์ลิน พบ GAA ถกความร่วมมือพัฒนาเทคโนโลยีและนวัตกรรมด้านเกษตร พร้อมส่งเสริม Young Smart Farmers
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ หารือด้านเทคโนโลยีการเกษตรร่วมกับ Ms. Simone Barg ประธาน German Agribusiness Alliance (GAA) ในโอกาสเข้าร่วมงาน Global Forum for Food and Agriculture ครั้งที่ 17  พร้อมด้วย นายถาวร ทันใจ รองปลัดกระทรวงเกษตรและสหกรณ์  และเจ้าหน้าที่ที่เกี่ยวข้อง เข้าร่วม ณ ศูนย์การประชุมและแสดงสินค้า Messe Berlin กรุงเบอร์ลิน ประเทศเยอรมนี
ในส่วนของฝ่ายเยอรมันได้นำเสนอเทคโนโลยีและนวัตกรรมเกษตรด้านการเพาะปลูกพืช การผลิตปุ๋ย การปศุสัตว์ การจัดการฟาร์ม อีกทั้ง ฝ่ายไทยได้รับฟังข้อกังวลด้านการดำเนินธุรกิจเกษตรในประเทศไทยของบริษัทเยอรมันในมิติต่าง ๆ พร้อมทั้งนำเสนอนโยบายที่สำคัญ และแนวคิดการดำเนินงานภาคเกษตรของไทย ตามแนวทาง “ตลาดนำ นวัตกรรมเสริม เพิ่มรายได้” ควบคู่กับการส่งเสริม Young Smart Farmers และการสนับสนุนการพัฒนาภาคการเกษตรในมิติต่าง ๆ ผ่านศูนย์พัฒนาของหน่วยงานของกระทรวงเกษตรและสหกรณ์
ทั้งนี้ ศ.ดร.นฤมล ยังได้เชิญฝ่าย GAA เดินทางเยือนประเทศไทยเพื่อหารือความร่วมมือด้านนวัตกรรมเกษตรเกษตรกร การเสริมสร้างศักยภาพเกษตรกร และการลงทุนในภาคการเกษตรของไทยต่อไป

ที่มา : https://www.thaigov.go.th/news/contents/details/92506