รัฐบาลไทย-ข่าวทำเนียบรัฐบาล-“รมช.อิทธิ” เรียกประชุมคณะทำงานแก้ปัญหาส่งออกทุเรียนไปจีน กำชับ! เร่งรัดกระบวนการตรวจสาร เพื่อส่งออกให้เร็วที่สุด ย้ำ หากพบฝ่าฝืนให้ดำเนินมาตรการลงโทษขั้นเด็ดขาด   


วันศุกร์ที่ 17 มกราคม 2568
“รมช.อิทธิ” เรียกประชุมคณะทำงานแก้ปัญหาส่งออกทุเรียนไปจีน กำชับ! เร่งรัดกระบวนการตรวจสาร เพื่อส่งออกให้เร็วที่สุด ย้ำ หากพบฝ่าฝืนให้ดำเนินมาตรการลงโทษขั้นเด็ดขาด
“รมช.อิทธิ” เรียกประชุมคณะทำงานแก้ปัญหาส่งออกทุเรียนไปจีน กำชับ! เร่งรัดกระบวนการตรวจสาร เพื่อส่งออกให้เร็วที่สุด ย้ำ หากพบฝ่าฝืนให้ดำเนินมาตรการลงโทษขั้นเด็ดขาด
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ ในฐานะที่ปรึกษาคณะทำงานติดตามแก้ไขปัญหาการส่งออกทุเรียนย้อมสีไปสาธารณรัฐประชาชนจีน เข้าร่วมประชุมคณะทำงานติดตามแก้ไขปัญหาการส่งออกทุเรียนย้อมสี ครั้งที่ 1/2568 ณ ห้องประชุม 123 กระทรวงเกษตรและสหกรณ์ เพื่อติดตามความก้าวหน้าตามมาตรการควบคุมการปนเปื้อนสารห้ามใช้ในทุเรียนผลสดส่งออกไปสาธารณรัฐประชาชนจีน ตามที่เสนอในที่ประชุมคณะกรรมการพัฒนาและบริหารจัดการผลไม้ใน (ฟรุ๊ตบอร์ด) ที่มีรัฐมนตรีว่าการกระทรวงเกษตรและสหกรณ์ (ศ.ดร.นฤมล ภิญโญสินวัฒน์) เป็นประธาน เพื่อยกระดับคุณภาพและความเชื่อมั่นในทุเรียนไทย สร้างความมั่นใจให้กับประเทศคู่ค้า และลดผลกระทบต่อผู้ประกอบการ และเกษตรกรไทย โดยมีการเร่งรัดกระบวนการตามมาตรการดังกล่าว เพื่อให้สามารถส่งออกทุเรียนไปจีนโดยเร็ว ขณะเดียวกันย้ำว่า หากตรวจพบว่ามีการใช้สาร Basic Yellow 2 ในทุเรียนให้ดำเนินมาตรการลงโทษขั้นเด็ดขาดกับผู้ฝ่าฝืนกระทำผิดทันที

ที่มา : https://www.thaigov.go.th/news/contents/details/92492