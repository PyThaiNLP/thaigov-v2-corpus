รัฐบาลไทย-ข่าวทำเนียบรัฐบาล-โครงการบ้านเพื่อคนไทย


วันศุกร์ที่ 17 มกราคม 2568
17/01/2568
พิมพ์
โครงการบ้านเพื่อคนไทย
วันศุกร์ ที่ 17 ม.ค.68
ต่อจากนี้ไป ขอเชิญรับฟังไทยคู่ฟ้า
เริ่มแล้ววันนี้ โครงการบ้านเพื่อคนไทย
ที่รัฐบาลดำเนินการเพื่อสนับสนุนให้ประชาชนมีโอกาสเข้าถึงบ้านหลังแรก คุณภาพดี เดินทางสะดวก
ได้มากขึ้น ประกอบด้วยคอนโดขนาดเริ่มต้นที่ 30 ตารางเมตร และบ้านเดี่ยว
สาธารณูปโภคและระบบรักษาความปลอดภัยครบครันทันสมัย นำร่องบน 4 ทำเล คือ ซ.วิภาวดี 11
ธนบุรีตรงข้ามตลาดศาลาน้ำร้อน เชียงราก แถวสถานีรถไฟเชียงราก มหาวิทยาลัยธรรมศาสตร์ ศูนย์รังสิต
และที่ จ.เชียงใหม่ ใกล้ ถ.เจริญเมือง ถ.ทุ่งโฮเต็ล คุณสมบัติผู้ซื้อคือมีสัญชาติไทย
ไม่เคยมีกรรมสิทธิ์บ้านมาก่อน ไม่ติดเครดิตบูโร ผ่อนเริ่มต้นประมาณ 4,000 บาทต่อเดือน นาน 30 ปี
ไม่ต้องดาวน์ ได้สิทธิ์ถือครอง 99 ปี ลงทะเบียนจองสิทธิ์ผ่านเว็บไซต์ บ้านเพื่อคนไทย.th ตั้งแต่เวลา 14.00 น.
วันนี้เป็นต้นไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92476