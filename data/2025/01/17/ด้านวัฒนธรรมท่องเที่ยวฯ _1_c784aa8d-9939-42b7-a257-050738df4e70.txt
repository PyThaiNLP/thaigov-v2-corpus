รัฐบาลไทย-ข่าวทำเนียบรัฐบาล-ผู้ช่วยรัฐมนตรีกระทรวงการท่องเที่ยวและกีฬา ร่วมหารือชมรมพัฒนาธุรกิจและทรัพยากรมนุษย์ เตรียมจัดงาน ASIA TOP AWARDS 2025 ครั้งที่ 4


วันศุกร์ที่ 17 มกราคม 2568
ผู้ช่วยรัฐมนตรีกระทรวงการท่องเที่ยวและกีฬา ร่วมหารือชมรมพัฒนาธุรกิจและทรัพยากรมนุษย์ เตรียมจัดงาน ASIA TOP AWARDS 2025 ครั้งที่ 4
ผู้ช่วยรัฐมนตรีกระทรวงการท่องเที่ยวและกีฬา ร่วมหารือชมรมพัฒนาธุรกิจและทรัพยากรมนุษย์ เตรียมจัดงาน ASIA TOP AWARDS 2025 ครั้งที่ 4
วันที่ 16 มกราคม 2568 เวลา 10.00 น. ณ กระทรวงการท่องเที่ยวและกีฬา นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา ได้ให้การต้อนรับคณะผู้แทนจากชมรมพัฒนาธุรกิจและทรัพยากรมนุษย์ เพื่อหารือเกี่ยวกับความร่วมมือในการจัดงาน มอบรางวัล ASIA TOP AWARDS 2025 ครั้งที่ 4 ซึ่งจะมอบให้แก่บุคคลและองค์กรที่มีผลงานโดดเด่นใน 5 ด้านสำคัญ ได้แก่
อาหารและเทศกาลประเพณีประจำชาติ
อุตสาหกรรมบันเทิงและการออกแบบแฟชั่น
ผู้นำด้านเทคโนโลยี นวัตกรรม และการวิจัยพัฒนา
วัฒนธรรมและการท่องเที่ยว
เศรษฐกิจดิจิทัลและธุรกิจที่เกี่ยวข้องในภูมิภาค
งานนี้จัดขึ้นเพื่อเชิดชูเกียรติแก่บุคคลและองค์กรในทวีปเอเชียที่ได้สร้างสรรค์ผลงานที่ทรงคุณค่าและเป็นที่ยอมรับในระดับนานาชาติ พร้อมทั้งสนับสนุนการพัฒนาอุตสาหกรรมต่าง ๆ เช่น การท่องเที่ยวและการบริการ ซึ่งเป็นส่วนสำคัญในการส่งเสริมศักยภาพทางเศรษฐกิจของประเทศไทย โดยมุ่งเน้นดึงดูดนักท่องเที่ยวต่างชาติและสร้างความยั่งยืนให้แก่อุตสาหกรรมการท่องเที่ยวไทย
นายจักรพล ตั้งสุทธิธรรม กล่าวว่า กระทรวงการท่องเที่ยวและกีฬาพร้อมสนับสนุนการจัดงานดังกล่าว ซึ่งไม่เพียงช่วยส่งเสริมภาพลักษณ์ของประเทศไทยในฐานะศูนย์กลางของวัฒนธรรมและการท่องเที่ยวในภูมิภาค แต่ยังเปิดโอกาสให้บุคลากรและอุตสาหกรรมในประเทศได้แสดงศักยภาพในเวทีระดับโลก
ทั้งนี้ งาน ASIA TOP AWARDS 2025 ครั้งที่ 4 ถือเป็นเวทีสำคัญในการรวมพลังของอุตสาหกรรมในทวีปเอเชียให้เติบโตอย่างยั่งยืน และเป็นการส่งเสริมความร่วมมือระหว่างประเทศในภูมิภาคอย่างมีประสิทธิภาพ

ที่มา : https://www.thaigov.go.th/news/contents/details/92481