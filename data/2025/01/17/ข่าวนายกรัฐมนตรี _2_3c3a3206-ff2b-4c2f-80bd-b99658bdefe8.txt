รัฐบาลไทย-ข่าวทำเนียบรัฐบาล-"กงสีฟา ฉาย" ต้อนรับตรุษจีน ปี 68 เชิดสิงโตหน้าตึกไทย นายกฯ รับมอบเสื้อภูฟ้า ภาพวาดฝีพระหัตถ์  “ปีมะเส็ง ปีงูเล็ก” เชิญชวนคนไทยร่วมงานตรุษจีนเยาวราช และสถานที่จัดงานทั่วประเทศ


วันศุกร์ที่ 17 มกราคม 2568
17/01/2568
พิมพ์
"กงสีฟา ฉาย" ต้อนรับตรุษจีน ปี 68 เชิดสิงโตหน้าตึกไทย นายกฯ รับมอบเสื้อภูฟ้า ภาพวาดฝีพระหัตถ์  “ปีมะเส็ง ปีงูเล็ก” เชิญชวนคนไทยร่วมงานตรุษจีนเยาวราช และสถานที่จัดงานทั่วประเทศ
"กงสีฟา ฉาย" ต้อนรับตรุษจีน ปี 68 เชิดสิงโตหน้าตึกไทย นายกฯ รับมอบเสื้อภูฟ้า ภาพวาดฝีพระหัตถ์  “ปีมะเส็ง ปีงูเล็ก” เชิญชวนคนไทยร่วมงานตรุษจีนเยาวราช และสถานที่จัดงานทั่วประเทศ
วันนี้ (17 มกราคม 2568) เวลา 09.30 น. ณ สนามหญ้า หน้าตึกไทยคู่ฟ้า ทำเนียบรัฐบาล นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นางสาวฐาปนีย์ เกียรติไพบูลย์ ผู้ว่าการการท่องเที่ยวแห่งประเทศไทย นำนายปณต สิริวัฒนภักดี ประธานจัดงานตรุษจีนเยาวราช ประจำปี 2568 เข้าพบนางสาวแพทองธาร ชินวัตร นายกรัฐมนตรี เพื่อมอบเสื้อภูฟ้าสีแดงลายปีมะเส็ง  จากภาพวาดฝีพระหัตถ์ “ปีมะเส็ง ปีงูเล็ก” ของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เพื่อประชาสัมพันธ์งานตรุษจีนเยาวราช ประจำปี 2568 ณ บริเวณถนนเยาวราช กรุงเทพมหานคร จัดขึ้นระหว่างวันที่ 19 มกราคม - 9 กุมภาพันธ์ 2568 โดยปีนี้ "วันตรุษจีน" ตรงกับวันที่ 29 มกราคม 2568
โอกาสนี้ นายกรัฐมนตรีได้ชมการแสดงเชิดสิงโต จากนักเรียนชมรมเชิดสิงโตมังกร 9 ไม้ โรงเรียนไตรมิตรวิทยาลัย กรุงเทพมหานคร และมอบอั่งเปาให้ชมรมเชิดสิงโต ซึ่งถือเป็นการอวยพรให้ตามประเพณีความเชื่อของคนจีน เพื่อให้มีความก้าวหน้า เจริญรุ่งเรือง มีความสุขกายสบายใจตลอดปีมะเส็ง (งูเล็ก) ปี 2568 และถือเป็นเริ่มต้นปีใหม่จีนอย่างมีความสุข พร้อมทั้งเชิญชวนประชาชนเที่ยวงานเทศกาลตรุษจีนเยาวราชที่จะจัดขึ้นอย่างยิ่งใหญ่ ในวันที่ 29 มกราคม 2568 ซึ่งนายกรัฐมนตรีจะเดินทางไปร่วมงานในครั้งนี้ด้วย
********************

ที่มา : https://www.thaigov.go.th/news/contents/details/92473