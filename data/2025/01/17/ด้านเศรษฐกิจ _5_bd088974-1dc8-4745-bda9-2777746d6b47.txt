รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ เป็นประธานเปิดการอบรมหลักสูตร "ผู้บริหารระดับสูงด้านเศรษฐกิจเพื่อสิ่งแวดล้อม" (NIDA BIO Circular Green - Economy Executive Program: NIDA BCG)


วันพฤหัสบดีที่ 16 มกราคม 2568
16/01/2568
พิมพ์
​รัฐมนตรีฯ เอกนัฏ เป็นประธานเปิดการอบรมหลักสูตร "ผู้บริหารระดับสูงด้านเศรษฐกิจเพื่อสิ่งแวดล้อม" (NIDA BIO Circular Green - Economy Executive Program: NIDA BCG)
​รัฐมนตรีฯ เอกนัฏ เป็นประธานเปิดการอบรมหลักสูตร "ผู้บริหารระดับสูงด้านเศรษฐกิจเพื่อสิ่งแวดล้อม" (NIDA BIO Circular Green - Economy Executive Program: NIDA BCG)
15 มกราคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นประธานเปิดการอบรมหลักสูตร "ผู้บริหารระดับสูงด้านเศรษฐกิจเพื่อสิ่งแวดล้อม" (NIDA BIO Circular Green - Economy Executive Program: NIDA BCG) โดยมี นายณัฐพล รังสิตพล ปลัดกระทรวงอุตสาหกรรม นายอรรถวิชช์ สุวรรณภักดี ประธานคณะที่ปรึกษาของรัฐมนตรีว่าการกระทรวงอุตสาหกรรม ด้านยุทธศาสตร์ และนายพรยศ กลั่นกรอง อธิบดีกรมโรงงานอุตสาหกรรม  เข้าร่วมพิธีเปิดอบรมฯ ณ ห้อง Siam Hall ชั้น 6 โรงแรมอีสติน แกรนด์ พญาไท
รัฐมนตรีว่าการกระทรวงอุตสาหกรรม ได้กล่าวแสดงความยินดีและขอขอบคุณ คณะรัฐประศาสนศาสตร์ สถาบันบัณฑิตพัฒนบริหารศาสตร์ ที่ได้เล็งเห็นถึงความสำคัญและจัดการอบรมในหลักสูตรดังกล่าวขึ้น ซึ่งเป็นการเปิดโอกาสให้ผู้บริหารระดับสูงภาครัฐและภาคเอกชนสร้างความร่วมมือและเครือข่ายในการพัฒนาเศรษฐกิจเพื่อสิ่งแวดล้อม ทั้งนี้ ได้ฝากให้ผู้เข้ารับการฝึกอบรมเรียนรู้เนื้อหาสาระต่าง ๆ จากวิทยากร และนำไปประยุกต์ใช้ในองค์กร เพื่อให้เกิดประสิทธิภาพและประสิทธิผล ซึ่งจะส่งผลดีต่อประเทศไทยต่อไป

ที่มา : https://www.thaigov.go.th/news/contents/details/92460