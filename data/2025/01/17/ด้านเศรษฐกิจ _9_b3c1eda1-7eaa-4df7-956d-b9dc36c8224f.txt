รัฐบาลไทย-ข่าวทำเนียบรัฐบาล-เฮงต้อนรับเทศกาลตรุษจีน! กับสลากออมทรัพย์ ธ.ก.ส. ชุดหยกจักรพรรดิ  ฝาก 10,000 บาท ลุ้นโชคใหญ่ 10 ล้านบาท เปิดรับฝาก 20 ม.ค. นี้


วันศุกร์ที่ 17 มกราคม 2568
17/01/2568
พิมพ์
เฮงต้อนรับเทศกาลตรุษจีน! กับสลากออมทรัพย์ ธ.ก.ส. ชุดหยกจักรพรรดิ  ฝาก 10,000 บาท ลุ้นโชคใหญ่ 10 ล้านบาท เปิดรับฝาก 20 ม.ค. นี้
ธ.ก.ส. เปิดตัวสลากออมทรัพย์ ธ.ก.ส. ชุดหยกจักรพรรดิ ต้อนรับเทศกาลตรุษจีน หน่วยละ 10,000 บาท อายุสลาก 2 ปี ลุ้นรางวัลใหญ่ 10 ล้านบาททุกเดือน และรางวัลพิเศษรวมมูลค่า 40 ล้านบาท จำนวน 8 ครั้ง ครั้งละ 5 รางวัล ฝากครบกำหนด รับดอกเบี้ยร้อยละ 1.40 ต่อปี
ธ.ก.ส. เปิดตัวสลากออมทรัพย์ ธ.ก.ส. ชุดหยกจักรพรรดิ ต้อนรับเทศกาลตรุษจีน หน่วยละ 10,000 บาท อายุสลาก 2 ปี ลุ้นรางวัลใหญ่ 10 ล้านบาททุกเดือน และรางวัลพิเศษรวมมูลค่า 40 ล้านบาท จำนวน 8 ครั้ง ครั้งละ 5 รางวัล ฝากครบกำหนด รับดอกเบี้ยร้อยละ 1.40 ต่อปี ฝาก 10 ล้านบาท การันตีผลตอบแทนรวมร้อยละ 1.52 ต่อปี และยังมาพร้อมเลขสลากมงคล เริ่มต้นด้วยเลข “8” ทุกหน่วย เปิดรับฝากผ่านแอปพลิเคชัน BAAC Mobile 20 ม.ค. นี้ เป็นต้นไป พิเศษ! ฝากสลาก 8 หมื่นบาทขึ้นไป รับกระปุกออมทรัพย์ คุณมั่งคั่ง จำนวน 1 ชิ้น ตั้งแต่วันที่ 20 ม.ค. – 15 ก.พ. 68
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า เพื่อเป็นการสนับสนุนการออมเงินและเพิ่มโอกาสในการลุ้นโชครวยแบบเฮง เฮง เฮง ต้อนรับเทศกาลตรุษจีน ปี 2568 ธ.ก.ส. ได้เปิดตัวสลากออมทรัพย์ ธ.ก.ส. ชุดหยกจักรพรรดิ หน่วยละ 10,000 บาท จำนวน 5 ล้านหน่วย วงเงินรวม 50,000 ล้านบาท ที่มาพร้อมเลขสลากมงคลเริ่มต้นด้วย “8” ทุกหน่วย ซึ่งเป็นตัวเลขแห่งความร่ำรวยเจริญรุ่งเรือง อายุรับฝาก 2 ปี เมื่อฝากครบกำหนด รับผลตอบแทน หน่วยละ 280 บาท คิดเป็นอัตราดอกเบี้ยร้อยละ 1.40 ต่อปี (เทียบเท่าเงินฝากประจำร้อยละ 1.647 ต่อปี) และเปิดรับโชคด้วยการลุ้นรางวัลรวม 24 ครั้ง  ในวันที่ 16 ของทุกเดือน และวันที่ 17 มกราคมของทุกปี ประกอบด้วย รางวัลที่ 1 (เสี่ยงหมวด) จำนวน 1 รางวัล รางวัลละ 10,000,000 บาท รางวัลเลขท้าย 4 ตัว จำนวน 500 รางวัล รางวัลละ 5,000 บาท และรางวัลเลขท้าย 3 ตัว จำนวน 5,000 รางวัล รางวัลละ 1,000 บาท นอกจากนี้ ยังมีรางวัลพิเศษ (เสี่ยงหมวด) รางวัลละ 1,000,000 บาท จำนวน 40 รางวัล รวมมูลค่า 40,000,000 บาท ออกรางวัลจำนวน 8 ครั้ง ครั้งละ 5 รางวัล ในปี 2568 จำนวน 4 เดือน (มีนาคม มิถุนายน กันยายน ธันวาคม) และปี 2569 อีก 4 เดือน (มีนาคม มิถุนายน กันยายน และธันวาคม) รวมรางวัลต่องวดสูงสุด จำนวน 5,506 รางวัล เป็นเงิน  22,500,000 บาท เมื่อฝากสลากครบ 10,000,000 บาท การันตีผลตอบแทนรวม 304,000 บาท คิดเป็นผลตอบแทนร้อยละ 1.52 ต่อปี พิเศษ!! ฝากสลากตั้งแต่ 80,000 บาทขึ้นไป รับกระปุกออมทรัพย์ คุณมั่งคั่ง จำนวน 1 ชิ้น (จำกัด 1 กระปุก/ราย) ระยะเวลาแคมเปญตั้งแต่วันที่ 20 มกราคม – 15 กุมภาพันธ์ 2568 หรือจนกว่าของหมด ทั้งนี้ ดอกเบี้ยและเงินรางวัลที่ได้รับจากการถูกสลากออมทรัพย์ยังได้รับการยกเว้นภาษีสำหรับบุคคลธรรมดาอีกด้วย
สำหรับผู้ที่สนใจสามารถเปิดบัญชีเงินฝากและขึ้นทะเบียนสลากได้ที่เคาน์เตอร์ ธ.ก.ส. ทุกสาขา พร้อมลงทะเบียนใช้งานแอปพลิเคชัน BAAC Mobile เพื่อความสะดวกในการทำธุรกรรมการเงินออนไลน์ที่รวดเร็ว ปลอดภัย ทุกที่ ทุกเวลา โดยสลากออมทรัพย์ ธ.ก.ส. ชุดหยกจักรพรรดิ จะเปิดรับฝากผ่านแอปพลิเคชัน BAAC Mobile ตั้งแต่วันที่ 20 มกราคมนี้เป็นต้นไป และเปิดรับฝากผ่านเคาน์เตอร์ ธ.ก.ส. ทุกสาขาทั่วประเทศ ในวันที่ 10 กุมภาพันธ์ 2568 ฝากก่อน มีโอกาสลุ้นโชครวยก่อน! เตรียมออกรางวัลแจกความเฮงครั้งแรก วันที่ 16 กุมภาพันธ์นี้ และรับชมการถ่ายทอดสดการออกสลากออมทรัพย์ ธ.ก.ส. ได้ทาง Facebook Page ธกส BAAC Thailand, ธกส บริการด้วยใจ และ Youtube Channel “BAAC Thailand” โดยธนาคารจะโอนเงินรางวัลเข้าบัญชีเงินฝากออมทรัพย์ที่เป็นบัญชีคู่โอนของลูกค้าทันทีในวันถัดไป หลังจากวันออกรางวัลในแต่ละงวด สอบถามรายละเอียดเพิ่มเติมได้ที่ ธ.ก.ส. ทุกสาขาทั่วประเทศ www.baac.or.th หรือ Call Center 02 555 0555

ที่มา : https://www.thaigov.go.th/news/contents/details/92475