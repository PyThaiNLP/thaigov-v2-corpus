รัฐบาลไทย-ข่าวทำเนียบรัฐบาล-รัฐบาลเดินหน้าช่วย SMEs เต็มสูบ ประกาศ คิกออฟโครงการ “บสย. พร้อมค้ำ พร้อมช่วย” ชู 3 มาตรการปลดหนี้ SMEs สู่ความยั่งยืน เดินสายออกบูธทั่วประเทศ เริ่มแล้วที่ กรุงเทพวันนี้ 


วันพฤหัสบดีที่ 9 มกราคม 2568
09/01/2568
พิมพ์
รัฐบาลเดินหน้าช่วย SMEs เต็มสูบ ประกาศ คิกออฟโครงการ “บสย. พร้อมค้ำ พร้อมช่วย” ชู 3 มาตรการปลดหนี้ SMEs สู่ความยั่งยืน เดินสายออกบูธทั่วประเทศ เริ่มแล้วที่ กรุงเทพวันนี้
รัฐบาลเดินหน้าช่วย SMEs เต็มสูบ ประกาศ คิกออฟโครงการ “บสย. พร้อมค้ำ พร้อมช่วย” ชู 3 มาตรการปลดหนี้ SMEs สู่ความยั่งยืน เดินสายออกบูธทั่วประเทศ เริ่มแล้วที่ กรุงเทพวันนี้
วันนี้ (9 มกราคม 2567) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า บรรษัทประกันสินเชื่ออุตสาหกรรมขนาดย่อม (บสย.) ขานรับนโยบายภาครัฐ ในการแก้หนี้ ลดภาระทางการเงินให้กับผู้ประกอบการ SMEs เปิดตัวมาตรการแก้หนี้ ปี 2568 “บสย. พร้อมช่วย” โดยปรับเงื่อนไขให้ยืดหยุ่นยิ่งขึ้น เพื่อช่วยลดภาระ-ปลดหนี้ แก้หนี้ยั่งยืนแก่ลูกหนี้ บสย.
โดยคาดว่าจะสามารถปรับโครงสร้างหนี้ผ่านมาตรการ “บสย. พร้อมช่วย” ตลอดปี 2568 ได้มากกว่า 5,000 ราย คิดเป็นมูลหนี้ไม่ต่ำกว่า 5,000 ล้านบาท สำหรับจุดเด่นของมาตรการนี้ เน้นออกแบบเพื่อรองรับกับความสามารถในการชำระหนี้ 3 ระดับ (ม่วง เหลือง เขียว) สำหรับมาตรการสีม่วง “ลูกหนี้ดี แรงผ่อนน้อย” เพิ่มระยะเวลาการผ่อนชำระจาก 4 ปี เป็น 7 ปี ตัดเงินต้นเพิ่มเป็น 50% จากเดิมตัดเงินต้น 20% และสามารถปลดหนี้ ลดต้น 10% เมื่อจ่ายต่อเนื่อง 12 งวด มาตรการสีเหลือง “ลูกหนี้ผ่อนดี มีศักยภาพ” เพิ่มระยะเวลาการผ่อนชำระหนี้จาก 4 ปี เป็น 7 ปี และสามารถปลดหนี้ ลดต้น 10% เมื่อจ่ายต่อเนื่อง 12 งวด และมาตรการสีเขียว “ลูกหนี้ดี มีวินัย” เป็นการตัดเงินต้นทั้งจำนวน และสามารถปลดหนี้ ลดต้นสูงถึง 15% เมื่อจ่ายต่อเนื่อง 6 งวด เป็นต้น
นอกจากนี้ บสย. ยังได้เปิดตัวโครงการ “บสย. พร้อมค้ำ พร้อมช่วย” ภายใต้คอนเซ็ปต์ “ช่วยคิด ช่วยแก้ ช่วยจบ” โดยจัดเตรียมกิจกรรม “3 เช็ค 3 แนะ 3 ช่วย” เพื่อตอบโจทย์ผู้ประกอบการ SMEs อย่างครบวงจร อาทิ ตรวจสุขภาพทางการเงิน ตรวจเครดิตบูโร วิเคราะห์วงเงินสินเชื่อเบื้องต้น แนะนำบริการ E consent  E KYC ผ่านช่องทาง LINE OA และช่วย SMEs แก้หนี้ผ่านมาตรการ “บสย. พร้อมช่วย” และเดินสายออกบูธกิจกรรม “พร้อมค้ำ พร้อมช่วย” ที่ห้างโลตัส 12 จังหวัดที่เป็นศูนย์กลางทางเศรษฐกิจของแต่ละภาค กระจายไปยังทุกภูมิภาคทั่วประเทศ ดังนี้ 1) โลตัส บางแค กรุงเทพฯ ระหว่างวันที่วันที่ 7 - 9 มกราคม 2568  2) โลตัส สาขารวมโชค      จ.เชียงใหม่ ระหว่างวันที่ 14-16 มกราคม  3) โลตัส สาขาท่าทอง จ.พิษณุโลก ระหว่างวันที่ 21-23 มกราคม 4) โลตัส สาขาชลบุรี จ.ชลบุรี ระหว่างวันที่ 28-30 มกราคม 5) โลตัส สาขาระยอง จ.ระยอง ระหว่างวันที่ 4-6 กุมภาพันธ์ 6) โลตัส สาขานครศรีธรรมราช จ.นครศรีธรรมราช ระหว่างวันที่ 11-13 กุมภาพันธ์  7) โลตัส สาขาสุราษฎร์ธานี จ.สุราษฎร์ธานี ระหว่างวันที่ 18-20 กุมภาพันธ์ 8) โลตัส สาขานครปฐม จ.นครปฐม ระหว่างวันที่ 25-27 กุมภาพันธ์ 9) โลตัส สาขาท่ายาง จ.เพชรบุรี ระหว่างวันที่ 4-6 มีนาคม 10) โลตัส สาขานครราชสีมา จ.นครราชสีมา ระหว่างวันที่ 11-13 มีนาคม 11) โลตัส สาขาขอนแก่น 1 จ.ขอนแก่น ระหว่างวันที่ 18-20 มีนาคม และ 12) โลตัส สาขาปทุมธานี จ.ปทุมธานี ระหว่างวันที่ 25-27 มีนาคม 2568
“ผู้ประกอบการ SMEs ที่สนใจเข้าร่วมโครงการสามารถลงทะเบียนผ่าน LINE OA : @tcgfirst หรือสามารถลงทะเบียนที่บูธกิจกรรม “บสย. พร้อมค้ำ พร้อมช่วย” นอกจากนี้ บสย. ยังได้จัดเตรียมวงเงินค้ำประกันสินเชื่อภายใต้โครงการ PGS 11 “บสย. SMEs ยั่งยืน” อีกกว่า 10,000 ล้านบาท เพื่อช่วยเหลือ SMEs และกลุ่มเกษตรกรเข้าถึงแหล่งเงินทุน สำหรับ SMEs ที่สนใจ สามารถเข้าตรวจสุขภาพทางการเงิน พร้อมขอรับคำปรึกษาทางการเงิน ฟรี! ได้ที่ LINE OA : @tcgfirst และสอบถามข้อมูลเพิ่มเติมได้ที่สำนักงานเขตในพื้นที่ หรือ บสย. Call Center โทร. 02-890-9999” นางสาวศศิกานต์ ระบุ

ที่มา : https://www.thaigov.go.th/news/contents/details/92173