รัฐบาลไทย-ข่าวทำเนียบรัฐบาล-ปลัดเกษตรฯ เปิดโครงการฝึกอบรม “หลักสูตรการใช้งานระบบบริหารสำนักงานดิจิทัล (e-Office) ภายใต้งานบริการคลาวด์กลางภาครัฐ (GDCC) ของสำนักงานปลัดกระทรวงเกษตรและสหกรณ์ ในรูปแบบออนไลน์และอ


วันพฤหัสบดีที่ 9 มกราคม 2568
ปลัดเกษตรฯ เปิดโครงการฝึกอบรม “หลักสูตรการใช้งานระบบบริหารสำนักงานดิจิทัล (e-Office) ภายใต้งานบริการคลาวด์กลางภาครัฐ (GDCC) ของสำนักงานปลัดกระทรวงเกษตรและสหกรณ์ ในรูปแบบออนไลน์และอ
ปลัดเกษตรฯ เปิดโครงการฝึกอบรม “หลักสูตรการใช้งานระบบบริหารสำนักงานดิจิทัล (e-Office) ภายใต้งานบริการคลาวด์กลางภาครัฐ (GDCC) ของสำนักงานปลัดกระทรวงเกษตรและสหกรณ์ ในรูปแบบออนไลน์และออฟไลน์” สำหรับผู้บริหาร
วันที่ 9 มกราคม 2568 เวลา 09.00 น. นายประยูร อินสกุล ปลัดกระทรวงเกษตรและสหกรณ์ เป็นประธานเปิดโครงการฝึกอบรม “หลักสูตรการใช้งานระบบบริหารสำนักงานดิจิทัล (e-Office) ภายใต้งานบริการคลาวด์กลางภาครัฐ (GDCC) ของสำนักงานปลัดกระทรวงเกษตรและสหกรณ์ ในรูปแบบออนไลน์และออฟไลน์” สำหรับผู้บริหาร ผ่านระบบการประชุมออนไลน์ (Zoom Meeting) โดยมีผู้บริหาร ผู้อำนวยการกอง/สำนัก เกษตรและสหกรณ์จังหวัด เข้าร่วม โครงการฝึกอบรมฯ ดังกล่าว มีวัตถุประสงค์เพื่อเสริมสร้างความรู้ความเข้าใจ และเตรียมความพร้อมให้บุคลากรสามารถใช้งานระบบสารบรรณอิเล็กทรอนิกส์ ทั้งวิธีการสร้าง - ส่ง และจัดการเอกสาร เพื่อลดการใช้เอกสารกระดาษ ทั้งยังเป็นการพัฒนาทักษะด้านดิจิทัลซึ่งสอดคล้องกับนโยบายของกระทรวงเกษตรและสหกรณ์ในการปรับเปลี่ยนกระบวนการทำงานไปสู่ระบบราชการ 4.0 และองค์กรดิจิทัลในรูปแบบไร้กระดาษ (Paperless) อีกด้วย

ที่มา : https://www.thaigov.go.th/news/contents/details/92172