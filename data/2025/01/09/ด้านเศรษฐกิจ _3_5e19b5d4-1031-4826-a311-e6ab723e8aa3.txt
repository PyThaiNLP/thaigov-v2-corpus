รัฐบาลไทย-ข่าวทำเนียบรัฐบาล-กรุงไทยสร้างแรงบันดาลใจ เด็กไทยใส่ใจรักษ์โลก ในงานวันเด็กแห่งชาติ 2568


วันพฤหัสบดีที่ 9 มกราคม 2568
09/01/2568
พิมพ์
กรุงไทยสร้างแรงบันดาลใจ เด็กไทยใส่ใจรักษ์โลก ในงานวันเด็กแห่งชาติ 2568
ธนาคารกรุงไทยร่วมออกบูธในกิจกรรมวันเด็กแห่งชาติ ประจำปี 2568 วันที่ 11 ม.ค.2568 ภายใต้แนวคิด “กรุงไทย เคียงข้างเด็กไทย ใส่ใจรักษ์โลก”
ธนาคารกรุงไทย ส่งมอบความสุขให้กับเด็กไทย ร่วมออกบูธในกิจกรรมวันเด็กแห่งชาติ ประจำปี 2568 วันที่ 11 มกราคม 2568 ภายใต้แนวคิด “กรุงไทย เคียงข้างเด็กไทย ใส่ใจรักษ์โลก” มุ่งเน้นการสร้างแรงบันดาลใจ สร้างความตระหนักรู้ถึงความสำคัญในการดูแลรักษาสิ่งแวดล้อม ควบคู่การปลูกฝังด้านการออม ณ ทำเนียบรัฐบาล กองบัญชาการกองทัพไทย กองบัญชาการกองทัพบก (ถ.ราชดำเนินนอก) สำนักงานปลัดกระทรวงกลาโหม โรงเรียนนายเรืออากาศ จ. สระบุรี  โรงเรียนนายเรือ จ. สมุทรปราการ และ ศาลากลางประจำจังหวัดสงขลา
พิเศษ สำหรับน้องๆ ที่ร่วมกิจกรรม รับของที่ระลึกในคอลเลคชัน “วายุ x น้องหมูเด้ง” ที่มาพร้อมความน่ารักและสดใส ทั้งสติกเกอร์ สมุดโน้ต พัดคลายร้อน และกระเป๋าผ้าที่ผลิตจากวัสดุรีไซเคิล สอดคล้องกับภายในบูธ ธนาคารจัดกิจกรรมคัดแยกขยะ ทั้งขยะรีไซเคิล ขยะที่นำกลับมาใช้ใหม่ได้ เพื่อช่วยรักษาสิ่งแวดล้อมให้ดีขึ้น พร้อมกิจกรรมตอบคำถามที่ช่วยส่งเสริมการเรียนรู้ด้านการเงิน และสร้างแรงบันดาลใจให้เด็กๆ รู้จักการเก็บออม เพื่อความมั่นคงทางการเงิน และคุณภาพชีวิตที่ดีในอนาคต สอดคล้องกับวิสัยทัศน์ “กรุงไทย เคียงข้างไทย สู่ความยั่งยืน”

ที่มา : https://www.thaigov.go.th/news/contents/details/92179