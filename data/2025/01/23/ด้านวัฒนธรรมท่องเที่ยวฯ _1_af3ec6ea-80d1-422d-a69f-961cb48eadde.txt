รัฐบาลไทย-ข่าวทำเนียบรัฐบาล-“รมว.สุดาวรรณ” เปิดยิ่งใหญ่ “ผู้ไทนานาชาติ จังหวัดกาฬสินธุ์” เดินหน้าขับเคลื่อน Soft Power เทศกาลประเพณี เผยแพร่วิถีชีวิต อัตลักษณ์ชาวผู้ไทกาฬสินธุ์ สู่ระดับนานาชาติ


วันพฤหัสบดีที่ 23 มกราคม 2568
“รมว.สุดาวรรณ” เปิดยิ่งใหญ่ “ผู้ไทนานาชาติ จังหวัดกาฬสินธุ์” เดินหน้าขับเคลื่อน Soft Power เทศกาลประเพณี เผยแพร่วิถีชีวิต อัตลักษณ์ชาวผู้ไทกาฬสินธุ์ สู่ระดับนานาชาติ
“รมว.สุดาวรรณ” เปิดยิ่งใหญ่ “ผู้ไทนานาชาติ จังหวัดกาฬสินธุ์” เดินหน้าขับเคลื่อน Soft Power เทศกาลประเพณี เผยแพร่วิถีชีวิต อัตลักษณ์ชาวผู้ไทกาฬสินธุ์ สู่ระดับนานาชาติ
“รมว.สุดาวรรณ” เปิดยิ่งใหญ่ “ผู้ไทนานาชาติ จังหวัดกาฬสินธุ์” เดินหน้าขับเคลื่อน Soft Power เทศกาลประเพณี เผยแพร่วิถีชีวิต อัตลักษณ์ชาวผู้ไทกาฬสินธุ์ สู่ระดับนานาชาติ ชมขบวนแห่วัฒนธรรม วิถีชีวิตผู้ไท โชว์การแสดงแสง สี เสียง ตำนานผู้ไท งดงามตระการตา ชิมอาหารพื้นเมือง ช้อปสินค้าวัฒนธรรม CPOT สร้างรายได้เข้าสู่จังหวัดกาฬสินธุ์และประเทศไทยอย่างยั่งยืน 19 - 23 ม.ค. 2568 ณ สวนเฉลิมพระเกียรติฯ ใต้อ่างเก็บน้ำห้วยสายนาเวียง อำเภอเขาวง จังหวัดกาฬสินธุ์
วันที่ 19 มกราคม 2568 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เป็นประธานพิธีเปิดงานผู้ไทนานาชาติ จังหวัดกาฬสินธุ์ ประจำปีงบประมาณ พ.ศ. 2568 โดยมีนายสนั่น พงษ์อักษร ผู้ว่าราชการจังหวัดกาฬสินธุ์ นางยุถิกา อิศรางกูร ณ อยุธยา รองปลัดกระทรวงวัฒนธรรม ผู้บริหาร หัวหน้าส่วนราชการ ชาวผู้ไทจากแถบภาคอีสาน และนักท่องเที่ยว เข้าร่วม ณ สวนเฉลิมพระเกียรติฯ ใต้อ่างเก็บน้ำห้วยสายนาเวียง ตำบลคุ้มเก่า อำเภอเขาวง จังหวัดกาฬสินธุ์
นางสาวสุดาวรรณ กล่าวว่า รัฐบาลมีนโยบายขับเคลื่อน Soft Power สร้างเสน่ห์วิถีไทย ครองใจคนทั้งโลก ซึ่งกระทรวงวัฒนธรรม (วธ.) ได้ประกาศยกระดับเทศกาลประเพณีไปสู่ระดับชาติและนานาชาติและมุ่งเผยแพร่ Soft Power อุตสาหกรรมสร้างสรรค์ของไทยในด้านต่างๆ เช่น ท่องเที่ยว อาหาร เฟสติวัล (เทศกาล) ภาพยนตร์ ศิลปะ ดนตรี เป็นต้น เพื่อให้ Soft Power ของไทยเป็นที่รู้จักแพร่หลายไปสู่ระดับนานาชาติ โดยปีนี้วธ.มุ่งขับเคลื่อนงานวัฒนธรรมด้วย 4 นโยบาย  3 แนวทาง 2 รูปแบบ สู่ 1 เป้าหมาย ทำให้ประเทศไทยเป็นหมุดหมายของนักท่องเที่ยวต่างชาติทั่วโลกมาเที่ยวในมิติด้านศาสนา ศิลปะและวัฒนธรรม เพื่อผลักดันให้ประเทศไทยเป็น 1 ใน 25 ประเทศที่มีอิทธิพลด้าน Soft Power ในมิติวัฒนธรรมในปีพ.ศ. 2570  ดังนั้น วธ.ได้บูรณาการความร่วมมือกับหน่วยงานรัฐ เอกชนและเครือข่ายทางศาสนา ศิลปะและวัฒนธรรม เพื่อขับเคลื่อนนโยบายไปสู่เป้าหมายที่วางไว้ โดยการผลักดันให้เศรษฐกิจวัฒนธรรม เป็นหนึ่งในปัจจัยหลักในการเพิ่มขีดความสามารถในการแข่งขันของประเทศ ช่วยสร้างอาชีพและรายได้ให้แก่ประชาชนและชุมชน ส่งเสริมเศรษฐกิจของประเทศให้เติบโตมากขึ้น
นางสาวสุดาวรรณ กล่าวอีกว่า กระทรวงวัฒนธรรม โดยสำนักงานวัฒนธรรมจังหวัดกาฬสินธุ์ ร่วมกับจังหวัดกาฬสินธุ์ องค์การบริหารส่วนจังหวัดกาฬสินธุ์ สำนักงานท่องเที่ยวและกีฬาจังหวัดกาฬสินธุ์ สำนักงานการท่องเที่ยวแห่งประเทศไทย (ททท.) เทศบาลตำบลกุดสิม สภาวัฒนธรรมจังหวัดกาฬสินธุ์และหน่วยองค์กรภาคส่วน  พี่น้องชาวผู้ไทจากสาธารณรัฐประชาธิปไตยประชาชนลาว ร่วมกันจัดงานผู้ไทนานาชาติ จังหวัดกาฬสินธุ์ ประจำปีงบประมาณ พ.ศ. 2568 ระหว่างวันที่ 19 - 23 มกราคม 2568 ณ สวนเฉลิมพระเกียรติฯ ใต้อ่างเก็บน้ำห้วยสายนาเวียง ตำบลคุ้มเก่า อำเภอเขาวง จังหวัดกาฬสินธุ์ ซึ่งภายในงานมีกิจกรรม ได้แก่ ขบวนแห่เอกลักษณ์ อัตลักษณ์ วิถีชีวิตผู้ไท ขบวนฟ้อนจากผู้ไทเขาวง นาคู กุฉินารายณ์ ขบวนแห่ กว่า 11 ขบวน การแสดงนิทรรศการภาพถ่ายวิถีผู้ไท การแสดง แสง สี เสียง โดยประเทศไทย และสปป.ลาว วัฒนธรรมลาว กิจกรรมเสวนา ชมวิถีชุมชนเขาวง/สาธิต อาหารพื้นเมือง นอกจากนี้ยังมีกิจกรรมชมและเลือกซื้อผลิตภัณฑ์วัฒนธรรมไทย CPOT และอีกมากมาย
“งานครั้งนี้เป็นการเผยแพร่วิถีชีวิต อัตลักษณ์ และเอกลักษณ์ของชาวผู้ไท ซึ่งเป็นกลุ่มชาติพันธุ์หนึ่งในภาคตะวันออกเฉียงเหนือที่เก่าแก่ ผ่านกิจกรรม นิทรรศการและการประชาสัมพันธ์ ช่วยเพิ่มการรับรู้ของนักท่องเที่ยวทั้งในและต่างประเทศ และฟื้นฟูขนบธรรมเนียม ประเพณีและศิลปวัฒนธรรมของกลุ่มชาติพันธุ์ผู้ไท ส่งเสริมให้เยาวชนรุ่นใหม่ได้เรียนรู้และร่วมกันสืบสานเพื่อรักษาอัตลักษณ์ทางวัฒนธรรมไว้เป็นมรดกต่อไป รวมทั้งเป็นการเผยแพร่ Soft Power ของไทยในเรื่องของเทศกาลประเพณีท้องถิ่นไปสู่ระดับนานาชาติ ตามนโยบายของรัฐบาลและกระทรวงวัฒนธรรม เพื่อเผยแพร่ให้เป็นที่รู้จักแพร่หลายสู่ทั่วโลก ช่วยดึงนักท่องเที่ยวต่างชาติเข้ามาเที่ยวในประเทศไทย นำรายได้เข้าสู่จังหวัดกาฬสินธุ์และประเทศไทย กระตุ้นเศรษฐกิจฐานราก และส่งเสริมเศรษฐกิจชาติให้เติบโตอย่างยั่งยืน” รัฐมนตรีว่าการกระทรวงวัฒนธรรม กล่าว

ที่มา : https://www.thaigov.go.th/news/contents/details/92643