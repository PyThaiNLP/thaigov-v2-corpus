รัฐบาลไทย-ข่าวทำเนียบรัฐบาล-ดร.ธิติวัฐ รองเลขาธิการนายกรัฐมนตรีฝ่ายการเมือง (นายภูมิธรรม เวชยชัย) เป็นประธานการประชุมคณะอนุกรรมการด้านเศรษฐกิจ ติดตามหนุนการดำเนินงานของ กพต. ครั้งที่ 1/2568


วันพฤหัสบดีที่ 23 มกราคม 2568
23/01/2568
พิมพ์
ดร.ธิติวัฐ รองเลขาธิการนายกรัฐมนตรีฝ่ายการเมือง (นายภูมิธรรม เวชยชัย) เป็นประธานการประชุมคณะอนุกรรมการด้านเศรษฐกิจ ติดตามหนุนการดำเนินงานของ กพต. ครั้งที่ 1/2568
ดร.ธิติวัฐ รองเลขาธิการนายกรัฐมนตรีฝ่ายการเมือง (นายภูมิธรรม เวชยชัย) เป็นประธานการประชุมคณะอนุกรรมการด้านเศรษฐกิจ ติดตามหนุนการดำเนินงานของ กพต. ครั้งที่ 1/2568
วันนี้ (22 มกราคม 2568) ที่ หอประชุมเทศบาลนครหาดใหญ่ อำเภอหาดใหญ่ จังหวัดสงขลา  นายธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง พร้อมคณะ ประชุมคณะอนุกรรมการด้านเศรษฐกิจเพื่อสนับสนุนการดำเนินงานของคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 1/2568 ในโอกาสตรวจติดตามความก้าวหน้าการขับเคลื่อนงานด้านการพัฒนาเศรษฐกิจจังหวัดชายแดนภาคใต้ โดยมีพันตำรวจโท วรรณพงษ์ คชรักษ์ เลขาธิการศูนย์อำนวยการบริหารจังหวัดชายแดนภาคใต้ (ศอ.บต.) คณะอนุกรรมการด้านเศรษฐกิจ และหน่วยงานที่เกี่ยวข้อง เข้าร่วม
นายธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง กล่าวว่า รัฐบาลให้ความสำคัญในการแก้ไขปัญหาและการพัฒนาเศรษฐกิจในพื้นที่จังหวัดชายแดนใต้ วันนี้ที่ประชุมได้เห็นชอบแนวทางการขับเคลื่อนโครงการการขุดลอกและบำรุงรักษาร่องน้ำชายฝั่งทะเลที่ร่องน้ำปัตตานี จ.ปัตตานี ซึ่งจะเป็นประโยชน์ต่อภาคอุตสาหกรรมประมงและอุตสาหกรรมที่เกี่ยวเนื่อง รวมถึงการส่งเสริมการพลิกฟื้นอุตสาหกรรมประมงอันเป็นอาชีพหลักของประชาชนในพื้นที่ให้กลับมาเป็นแหล่งรายได้หลักที่สำคัญ พร้อมกันนี้ ที่ประชุมได้ร่วมผลักดันการส่งเสริมให้ผู้ประกอบการเข้าใช้ประโยชน์โครงสร้างพื้นฐานที่มีอยู่ ในการสร้างอาชีพให้กับประชาชนในพื้นที่ พร้อมส่งเสริมช่องทางการตลาดอย่างเป็นรูปธรรม
การประชุมครั้งนี้ที่ประชุมได้รับทราบถึงความก้าวหน้าในเรื่องการขุดลอกและบำรุงรักษาร่องน้ำปัตตานี และจุดจอดพักเรือปัตตานี รวมถึงความคืบหน้าของการพัฒนาศักยภาพด่านศุลกากรชายแดนไทย - มาเลเซีย เพื่อยกระดับการค้าชายแดนและความร่วมมือในมิติต่าง ๆ (ด้านศุลกากรบูเก๊ะตาจังหวัดนราธิวาส และการพัฒนาพื้นที่ส่งเสริมอุตสาหกรรมฮาลาลจังหวัดปัตตานี แลัได้ร่วมแสดงความคิดเห็นและให้ข้อสังเกตอันเป็นประโยชน์ต่อการพัฒนาพื้นที่ พร้อมกันนี้ได้กำชับหน่วยงานที่เกี่ยวข้องบูรณาการการปฏิบัติและเร่งรัดผลักดันให้เกิดผลสำเร็จอย่างเป็นรูปธรรม เพื่อสร้างประโยชน์และยกระดับคุณภาพชีวิตความเป็นอยู่ของพี่น้องประชาชนในพื้นที่

ที่มา : https://www.thaigov.go.th/news/contents/details/92668