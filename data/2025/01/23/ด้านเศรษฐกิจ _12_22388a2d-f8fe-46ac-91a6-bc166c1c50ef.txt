รัฐบาลไทย-ข่าวทำเนียบรัฐบาล-ปลัดเกษตรฯ หารือร่วมกับสมาชิกชุมนุมสหกรณ์โคนมแห่งประเทศไทย จำกัด


วันพฤหัสบดีที่ 23 มกราคม 2568
ปลัดเกษตรฯ หารือร่วมกับสมาชิกชุมนุมสหกรณ์โคนมแห่งประเทศไทย จำกัด
ปลัดเกษตรฯ หารือร่วมกับสมาชิกชุมนุมสหกรณ์โคนมแห่งประเทศไทย จำกัด
23 มกราคม 2568 เวลา 15.00 น. นายประยูร อินสกุล ปลัดกระทรวงเกษตรและสหกรณ์ หารือร่วมกับสมาชิกชุมนุมสหกรณ์โคนมแห่งประเทศไทย จำกัด นำโดย นายสมพงษ์ ภูพานเพชร ประธานกรรมการชุมนุมสหกรณ์โคนมแห่งประเทศไทย จำกัด โดยมี นายรัตนะ สวามีชัย คณะที่ปรึกษารัฐมนตรีว่าการกระทรวงเกษตรและสหกรณ์ นายอภัย สุทธิสังข์ รองปลัดกระทรวงเกษตรและสหกรณ์ และนายสมพร ศรีเมือง ผู้อำนวยการองค์การส่งเสริมกิจการโคนมแห่งประเทศไทย (อ.ส.ค.) เข้าร่วม ณ ห้องประชุม 135 กระทรวงเกษตรและสหกรณ์ โดยสาระสำคัญของการหารือในวันนี้คือ การร่วมกันวางแนวทางบริหารจัดการน้ำนมดิบ และการแก้ไขปัญหาเงินทุนหมุนเวียนต่าง ๆ ทั้งนี้ ปลัดกระทรวงเกษตรฯ ได้มอบหมายให้องค์การส่งเสริมกิจการโคนมแห่งประเทศไทย (อ.ส.ค.) เร่งดำเนินการในส่วนที่เกี่ยวข้องเพื่อบรรเทาปัญหาของเกษตรกรผู้เลี้ยงโคนมต่อไป

ที่มา : https://www.thaigov.go.th/news/contents/details/92675