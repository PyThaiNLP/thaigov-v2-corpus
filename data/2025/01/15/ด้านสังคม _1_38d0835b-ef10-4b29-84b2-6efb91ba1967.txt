รัฐบาลไทย-ข่าวทำเนียบรัฐบาล-ปลัดดีอี  เป็นประธานการประชุมเจ้าหน้าที่อาวุโสอาเซียนด้านดิจิทัล (ADGSOM) ครั้งที่ 5


วันอังคารที่ 14 มกราคม 2568
ปลัดดีอี  เป็นประธานการประชุมเจ้าหน้าที่อาวุโสอาเซียนด้านดิจิทัล (ADGSOM) ครั้งที่ 5
ปลัดดีอี  เป็นประธานการประชุมเจ้าหน้าที่อาวุโสอาเซียนด้านดิจิทัล (ADGSOM) ครั้งที่ 5
เมื่อวันที่ 14 มกราคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ทำหน้าที่เป็นประธานการประชุมเจ้าหน้าที่อาวุโสอาเซียนด้านดิจิทัล ครั้งที่ 5 (The 5th ASEAN Digital Senior Officials Meeting: ADGSOM) และการประชุมอื่น ๆ ที่เกี่ยวข้อง ณ โรงแรมอนันตรา ริเวอร์ไซด์ และโรงแรมอวานี พลัส ริเวอร์ไซด์ กรุงเทพฯ
.
สำหรับการประชุมในวันนี้ เป็นการประชุมหารือร่วมกันระหว่าง ADGSOM และคู่เจรจา ได้แก่ จีน สาธารณรัฐเกาหลี อินเดีย และองค์การโทรคมนาคมแห่งเอเชียและแปซิฟิก (Asia-Pacific Telecommunity - APT) โดยมีสาระสำคัญ ประกอบด้วย กิจกรรม/โครงการความร่วมมือในแผนการดำเนินการด้านดิจิทัลระหว่างอาเซียนและคู่เจรจา ในปี 2568 โดยที่ประชุมมุ่งหวังที่จะกระชับความร่วมมือกับคู่เจรจา เพื่อเสริมสร้างความร่วมมือที่เพิ่มพูนมากยิ่งขึ้น โดยเฉพาะในเรื่องปัญญาประดิษฐ์ ความมั่นคงปลอดภัยไซเบอร์ การพัฒนาโครงสร้างพื้นฐานทางดิจิทัล เป็นต้น

ที่มา : https://www.thaigov.go.th/news/contents/details/92368