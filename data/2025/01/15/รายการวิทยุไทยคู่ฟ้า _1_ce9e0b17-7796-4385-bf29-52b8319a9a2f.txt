รัฐบาลไทย-ข่าวทำเนียบรัฐบาล-จ้างแรงงานชลประทาน เสริมรายได้เกษตรกรทั่วประเทศ


วันพุธที่ 15 มกราคม 2568
15/01/2568
พิมพ์
จ้างแรงงานชลประทาน เสริมรายได้เกษตรกรทั่วประเทศ
วันอังคาร ที่ 14 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าส่งเสริมเกษตรกรและแรงงานนอกระบบให้มีรายได้เสริม
โดยเปิดรับสมัครเกษตรกรและผู้ใช้แรงงานทั่วไป รวม 84,000 คน ระยะเวลา 12 เดือน คือ ตุลาคม 67 –
กันยายน 68 เพื่อทำงานซ่อมแซมบำรุงรักษา ขุดลอก ปรับปรุงงานชลประทาน
ของโครงการส่งเสริมการดำเนินงานอันเนื่องมาจากพระราชดำริ
งานก่อสร้างแหล่งน้ำและระบบส่งน้ำเพื่อชุมชน แก้มลิง ปัจจุบันดำเนินการจ้างงานแล้วร้อยละ 12 ของแผน
รวม 9,800 คน จังหวัดที่มีการจ้างแรงงานมากที่สุด 3 อันดับแรก คือ สกลนคร กาฬสินธุ์ และเชียงใหม่
ผู้สนใจสอบถามและสมัครทำงานได้ที่ โครงการชลประทานใกล้บ้าน หรือ ทางสายด่วนกรมชลประทาน
โทร.1460 ในวันและเวลาราชการ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92375