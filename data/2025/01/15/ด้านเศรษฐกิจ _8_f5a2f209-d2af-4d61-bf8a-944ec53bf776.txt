รัฐบาลไทย-ข่าวทำเนียบรัฐบาล-​"อธิบดีณัฏฐิญา" นำทีมผู้บริหารดีพร้อม เร่งการดำเนินงานตามนโยบาย "รมว.เอกนัฏ" ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส


วันพุธที่ 15 มกราคม 2568
15/01/2568
พิมพ์
​"อธิบดีณัฏฐิญา" นำทีมผู้บริหารดีพร้อม เร่งการดำเนินงานตามนโยบาย "รมว.เอกนัฏ" ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส
​"อธิบดีณัฏฐิญา" นำทีมผู้บริหารดีพร้อม เร่งการดำเนินงานตามนโยบาย "รมว.เอกนัฏ" ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส
กรุงเทพฯ 8 มกราคม 2568 – นางสาวณัฏฐิญา เนตยสุภา อธิบดีกรมส่งเสริมอุตสาหกรรม ให้เกียรติเป็นประธานในการประชุมผู้บริหารกรมส่งเสริมอุตสาหกรรม ครั้งที่ 94-1/ 2568 โดยมี นายสุรพล ปลื้มใจ รองอธิบดีกรมส่งเสริมอุตสาหกรรม คณะผู้บริหาร และเจ้าหน้าที่ดีพร้อม (DIPROM) เข้าร่วมประชุม ณ ห้องประชุม 2 ชั้น 3 อาคารกรมส่งเสริมอุตสาหกรรม (DIPROM Headquarter) และผ่านระบบออนไลน์ผ่านโปรแกรม Zoom Meeting
การประชุมครั้งนี้ ได้มีการรายงานผลการใช้จ่ายเงินงบประมาณและผลการดําเนินงานประจำปีงบประมาณ พ.ศ. 2568 ในส่วนของผลการเบิกจ่ายและรายการงบลงทุนที่ยังไม่ได้ดำเนินการผูกพันสัญญา (ประเภทครุภัณฑ์และประเภทสิ่งก่อสร้าง) และการกันเงินเหลื่อมปีประจำปีงบประมาณ พ.ศ.  2567 พร้อมการนำเสนอภาพรวมคำของบประมาณประจำปีงบประมาณ พ.ศ. 2569 ประกอบด้วย แผนงานบุคลากร แผนงานพื้นฐาน แผนงานยุทธศาสตร์ และแผนงานบูรณาการ ภายใต้การพัฒนาและส่งเสริมศักยภาพอุตสาหกรรมและวิสาหกิจไทยให้พร้อมรับการเปลี่ยนแปลงสู่เศรษฐกิจยุคใหม่ ตลอดจนพัฒนาปัจจัยสนับสนุนที่เอื้อต่อการพัฒนาและส่งเสริมศักยภาพอุตสาหกรรมและวิสาหกิจไทย และยกระดับคุณภาพการบริหารจัดการองค์กร
นอกจากนี้ ยังได้มีการรายงานผลการดำเนินงานเงินทุนหมุนเวียนฯ ประจำปีบัญชี 2568 ไตรมาสที่ 1 และรายงานข้อมูลของระบบสารสนเทศที่ช่วยสนับสนุนการติดตามการดำเนินโครงการส่งเสริมซอฟต์พาวเวอร์ในปี 2568 ซึ่งตอนนี้กำลังอยู่ระหว่างเร่งปรับปรุงระบบฯ เพื่อรองรับการดำเนินโครงการส่งเสริมซอฟต์พาวเวอร์ สาขาอาหาร และสาขาเเฟชั่น ตามนโยบาย “ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส” ของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/92382