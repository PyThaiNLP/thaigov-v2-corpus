รัฐบาลไทย-ข่าวทำเนียบรัฐบาล-รมว.ยุติธรรม เป็นประธานการจัดเลี้ยงอาหารกลางวัน พร้อมมอบเครื่องอุปโภคบริโภคแก่ผู้ต้องขังยากไร้ และเข้าเยี่ยมให้กำลังใจผู้ต้องขังป่วยภายในเรือนจำกลางบางขวาง


วันพุธที่ 15 มกราคม 2568
15/01/2568
พิมพ์
รมว.ยุติธรรม เป็นประธานการจัดเลี้ยงอาหารกลางวัน พร้อมมอบเครื่องอุปโภคบริโภคแก่ผู้ต้องขังยากไร้ และเข้าเยี่ยมให้กำลังใจผู้ต้องขังป่วยภายในเรือนจำกลางบางขวาง
รมว.ยุติธรรม เป็นประธานการจัดเลี้ยงอาหารกลางวัน พร้อมมอบเครื่องอุปโภคบริโภคแก่ผู้ต้องขังยากไร้ และเข้าเยี่ยมให้กำลังใจผู้ต้องขังป่วยภายในเรือนจำกลางบางขวาง
ในวันอังคารที่ 14 มกราคม 2568 เวลา 10.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานจัดเลี้ยงอาหารกลางวัน พร้อมมอบเครื่องอุปโภคบริโภคแก่ผู้ต้องขังยากไร้ และเข้าเยี่ยมให้กำลังใจผู้ต้องขังป่วยภายในเรือนจำกลางบางขวาง โดยมี พันตำรวจโท เชน  กาญจนาปัจจ์ รองอธิบดีกรมราชทัณฑ์ พร้อมด้วย นายยุทธนา นาคเรืองศรี ผู้บัญชาการเรือนจำกลางบางขวาง และผู้บัญชาการเรือนจำ/ผู้อำนวยทัณฑสถาน ในเขต 10 ตลอดจนเจ้าหน้าที่ในสังกัดกรมราชทัณฑ์ ร่วมให้การต้อนรับ ณ เรือนจำกลางบางขวาง
โอกาสนี้ รัฐมนตรีว่าการกระทรวงยุติธรรม ได้กล่าวอวยพรเนื่องในโอกาสวันปีใหม่ พร้อมทั้งให้กำลังใจและให้โอวาทแก่ผู้ต้องขังเกี่ยวกับหลักการดำเนินชีวิต 6 อ. ประกอบด้วย 1) อาหารการกิน ทานอาหารมีประโยชน์ครบ 5 หมู่และถูกสุขลักษณะ 2) อาศัย เรือนจำเป็นเสมือนที่อยู่อาศัย ให้ช่วยกันดูแลอย่างปลอดภัยและอบอุ่น 3) อนามัย ซึ่งหมายถึงสุขอนามัยที่ดีภายในเรือนจำ 4) โอกาส การมองหาโอกาสที่จะพัฒนาตนเอง จากการฝึกวิชาชีพภายในเรือนจำ 5) อาชีพ ที่จะสามารถต่อยอดความรู้ที่ได้จากการฝึกวิชาชีพภายในเรือนจำ เพื่อใช้ไปประกอบอาชีพภายหลังพ้นโทษ และ 6) อัตลักษณ์วัฒนธรรม ให้ผู้ต้องขังแต่ละศาสนายึดหลักอัตลักษณ์ วัฒนธรรมของตนเองไว้
ในการนี้ รัฐมนตรีว่าการกระทรวงยุติธรรม ได้ร่วมเป็นประธานมอบทุนการศึกษาแก่บุตรหลานเจ้าหน้าที่และผู้ต้องขัง เพื่อเป็นการช่วยเหลือและเป็นการสร้างขวัญกำลังใจให้กับเจ้าหน้าที่และผู้ต้องขังของเรือนจำกลางบางขวาง ซึ่งกิจกรรมในวันนี้ เป็นส่วนหนึ่งของการพัฒนาพฤตินิสัย ส่งเสริมการสร้างกำลังใจให้กับผู้ต้องขังที่ด้อยโอกาส ให้สามารถดำเนินชีวิตได้อย่างปกติสุข ทั้งในขณะต้องโทษและภายหลังพ้นโทษ พร้อมที่จะกลับคืนสู่สังคมได้อย่างมีคุณภาพและไม่หวนกลับไปกระทำผิดซ้ำอีก

ที่มา : https://www.thaigov.go.th/news/contents/details/92385