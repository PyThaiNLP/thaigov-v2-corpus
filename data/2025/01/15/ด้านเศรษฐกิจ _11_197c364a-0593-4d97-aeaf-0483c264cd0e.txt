รัฐบาลไทย-ข่าวทำเนียบรัฐบาล-กบข. รับรางวัล Prime Minister Awards ผลงานโดดเด่นการป้องกันภัยไซเบอร์


วันพุธที่ 15 มกราคม 2568
15/01/2568
พิมพ์
กบข. รับรางวัล Prime Minister Awards ผลงานโดดเด่นการป้องกันภัยไซเบอร์
กบข. รับรางวัล Prime Minister Awards: Thailand Cybersecurity Excellence Awards 2024 มีความเป็นเลิศด้านไซเบอร์ประเภท Best Performance Award องค์กรที่มีผลงานโดดเด่นป้องกันและรับมือภัยคุกคามไซเบอร์ มีผลการประเมินผ่านเกณฑ์ระดับดีเลิศ ประเภทหน่วยงานรัฐ
กองทุนบำเหน็จบำนาญข้าราชการ (กบข.) ได้รับการพิจารณาให้ได้รับรางวัล Prime Minister Awards: Thailand Cybersecurity Excellence Awards 2024 มีความเป็นเลิศด้านไซเบอร์ประเภท Best Performance Award องค์กรที่มีผลงานโดดเด่นในการป้องกันและรับมือภัยคุกคามไซเบอร์ มีผลการประเมินผ่านเกณฑ์ระดับดีเลิศ ประเภทหน่วยงานรัฐ (ระดับกรม/กระทรวง) จัดโดย สำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) โดยมี นายรณชัย วินทวามร ผู้ช่วยเลขาธิการกลุ่มงานเทคโนโลยีสารสนเทศ เป็นตัวแทน กบข. เข้ารับรางวัลจาก ดร.ณหทัย ทิวไผ่งาม ผู้ช่วยรัฐมนตรีประจำสำนักนายกรัฐมนตรี
โดย กบข. ได้ให้ความสำคัญกับการป้องกันและรับมือภัยคุกคามไซเบอร์มาโดยตลอด และได้ยกระดับแผนการรับมือภัยคุกคามทางไซเบอร์ เพิ่มมาตรการรักษาข้อมูลส่วนบุคคลของสมาชิก กำหนดแนวปฏิบัติการเข้าถึงข้อมูล เพื่อป้องกันข้อมูลรั่วไหลและป้องกันอาชญากรรมบนโลกไซเบอร์ ตามแนวทางเป้าหมายของรัฐบาล ในการยกระดับมาตรฐานความปลอดภัยทางไซเบอร์ของประเทศไทย และเสริมสร้างบทบาทของประเทศในฐานะศูนย์กลางความมั่นคงปลอดภัยไซเบอร์แห่งภูมิภาคอาเซียน

ที่มา : https://www.thaigov.go.th/news/contents/details/92396