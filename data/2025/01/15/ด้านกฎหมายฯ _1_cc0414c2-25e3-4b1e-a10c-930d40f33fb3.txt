รัฐบาลไทย-ข่าวทำเนียบรัฐบาล-กระทรวงยุติธรรม ร่วมพิธีเจริญพระพุทธมนต์และทำบุญตักบาตรพระสงฆ์ 173 รูป


วันพุธที่ 15 มกราคม 2568
15/01/2568
พิมพ์
กระทรวงยุติธรรม ร่วมพิธีเจริญพระพุทธมนต์และทำบุญตักบาตรพระสงฆ์ 173 รูป
กระทรวงยุติธรรม ร่วมพิธีเจริญพระพุทธมนต์และทำบุญตักบาตรพระสงฆ์ 173 รูป พร้อมทั้งพิธีทางศาสนามหามงคลถวายพระราชกุศลเนื่องในโอกาส พระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
ในวันอังคารที่ 14 มกราคม 2568 เวลา 07.30 น. ณ มณฑลพิธีท้องสนามหลวง พันตำรวจเอก ทวี สอดส่อง พร้อมด้วย นางสุนีย์ สอดส่อง ภริยา และนายวัลลภ นาคบัว รองปลัดกระทรวงยุติธรรม ร่วมพิธีเจริญพระพุทธมนต์และทำบุญตักบาตรพระสงฆ์ 173 รูป ถวายพระราชกุศลเนื่องในโอกาส พระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช สมเด็จพระปฐมบรมกษัตริยาธิราชแห่งพระราชวงศ์จักรี พุทธศักราช 2568 โดยมี นางสาวแพทองธาร ชินวัตร นายกรัฐมนตรี พร้อมด้วย นายปิฎก สุขสวัสดิ์ คู่สมรส เป็นประธานในพิธี
ต่อจากนั้น ในเวลา 09.00 น. รัฐมนตรีว่าการกระทรวงยุติธรรม พร้อมด้วย ภริยา และรองปลัดกระทรวงยุติธรรม ร่วมพิธีทางศาสนามหามงคลถวายพระราชกุศลเนื่องในโอกาสดังกล่าว โดยมี นางสาวแพทองธาร ชินวัตร นายกรัฐมนตรี พร้อมด้วย นายปิฎก สุขสวัสดิ์ คู่สมรส เป็นประธานในพิธี

ที่มา : https://www.thaigov.go.th/news/contents/details/92384