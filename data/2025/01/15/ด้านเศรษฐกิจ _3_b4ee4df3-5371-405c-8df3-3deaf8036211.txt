รัฐบาลไทย-ข่าวทำเนียบรัฐบาล-​รองปลัดฯ ศุภกิจ นั่งหัวโต๊ะประชุมจัดทำคู่มือมาตรฐานการปฏิบัติงาน สร้างการยอมรับและความมั่นใจให้ประชาชน ตั้งเป้าหมายทำคู่มือฯ กระบวนงานหลักครบ 100% ภายในปี 68


วันอังคารที่ 14 มกราคม 2568
14/01/2568
พิมพ์
​รองปลัดฯ ศุภกิจ นั่งหัวโต๊ะประชุมจัดทำคู่มือมาตรฐานการปฏิบัติงาน สร้างการยอมรับและความมั่นใจให้ประชาชน ตั้งเป้าหมายทำคู่มือฯ กระบวนงานหลักครบ 100% ภายในปี 68
​รองปลัดฯ ศุภกิจ นั่งหัวโต๊ะประชุมจัดทำคู่มือมาตรฐานการปฏิบัติงาน สร้างการยอมรับและความมั่นใจให้ประชาชน ตั้งเป้าหมายทำคู่มือฯ กระบวนงานหลักครบ 100% ภายในปี 68
วันนี้ (14 มกราคม 2568) นายศุภกิจ บุญศิริ รองปลัดกระทรวงอุตสาหกรรม เปิดการประชุมเชิงปฏิบัติการการจัดทำคู่มือมาตรฐานการปฏิบัติงานของสำนักงานปลัดกระทรวงอุตสาหกรรม ประจำปีงบประมาณ พ.ศ. 2568 ซึ่งมีวัตถุประสงค์เพื่อเสริมสร้างความรู้ความเข้าใจเกี่ยวกับหลักการแนวทางการจัดทำคู่มือมาตรฐานการปฏิบัติงาน และพัฒนาปรับปรุงกระบวนงานให้มีประสิทธิภาพมากขึ้น อันนำไปสู่การมีคู่มือมาตรฐานการปฏิบัติงานที่เป็นเครื่องมือในการสร้างการยอมรับและความมั่นใจของประชาชน โดยมีนางสาวสุภัตรา เปี่ยมวัตถาภรณ์ หัวหน้ากลุ่มพัฒนาระบบบริหาร กล่าวรายงาน และมีเจ้าหน้าที่ที่เกี่ยวข้อง เข้าร่วมประชุม ณ ห้องประชุม อก. 1 อาคารสำนักงานปลัดกระทรวงอุตสาหกรรม
รองปลัดฯ กล่าวว่า การประชุมวันนี้ถือเป็นเวทีในการสร้างองค์ความรู้ใหม่ ๆ ทำให้กระบวนการจัดทำคู่มือมาตรฐานการปฏิบัติงานของสำนักงานปลัดประทรวงอุตสาหกรรมดำเนินไปอย่างราบรื่นมีประสิทธิภาพ โดยจะยกร่างคู่มือมาตรฐานการปฏิบัติงานของหน่วยงาน เพื่อพัฒนาปรับปรุงกระบวนงานให้มีความถูกต้อง เพิ่มความคล่องตัว นำไปสู่การอนุมัติและประกาศใช้คู่มือมาตรฐานการปฏิบัติงานที่ครบถ้วน สมบูรณ์ และมีประสิทธิภาพอย่างยั่งยืนต่อไป
ปัจจุบัน สำนักงานปลัดกระทรวงอุตสาหกรรมได้อนุมัติและประกาศใช้คู่มือมาตรฐานการปฏิบัติงานแล้ว จำนวน 68 กระบวนงาน ประกอบด้วย กระบวนงานหลัก 64 กระบวนงาน คิดเป็น 70% ของกระบวนงานหลักทั้งหมด และกระบวนงานสนับสนุน 4 กระบวนงาน ทั้งนี้ มีแผนจะดำเนินการจัดทำคู่มือฯ กระบวนงานหลักอีก 23 กระบวนงาน เพื่อให้ครบ 100% ของกระบวนงานหลักทั้งหมดภายในปีนี้

ที่มา : https://www.thaigov.go.th/news/contents/details/92371