รัฐบาลไทย-ข่าวทำเนียบรัฐบาล-อัษฎางค์ 1 "อรรษิษฐ์ สัมพันธรัตน์" นำทีมผู้บริหาร มท. - ผู้ว่าฯ รับมอบนโยบาย สร.1 มุ่งทำแผนงบประมาณปี 69 แบบ "ทันโลก ทันสมัย ทันท่วงที" ตามแนวทางของ "มท.1" รับมือพลวัตโลก


วันพุธที่ 15 มกราคม 2568
15/01/2568
พิมพ์
อัษฎางค์ 1 "อรรษิษฐ์ สัมพันธรัตน์" นำทีมผู้บริหาร มท. - ผู้ว่าฯ รับมอบนโยบาย สร.1 มุ่งทำแผนงบประมาณปี 69 แบบ "ทันโลก ทันสมัย ทันท่วงที" ตามแนวทางของ "มท.1" รับมือพลวัตโลก
อัษฎางค์ 1 "อรรษิษฐ์ สัมพันธรัตน์" นำทีมผู้บริหาร มท. - ผู้ว่าฯ รับมอบนโยบาย สร.1 มุ่งทำแผนงบประมาณปี 69 แบบ "ทันโลก ทันสมัย ทันท่วงที" ตามแนวทางของ "มท.1" อนุทิน ชาญวีรกูล รับมือพลวัตของโลก สอดรับนโยบายรัฐบาล ณ ศูนย์แสดงสินค้าและการประชุมอิมแพ็ค
วันนี้ (15 ม.ค. 68) เวลา 10.00 น. นายอรรษิษฐ์ สัมพันธรัตน์ ปลัดกระทรวงมหาดไทย (อัษฎางค์ 1) เป็นผู้แทนนายอนุทิน ชาญวีรกูล รองนายกรัฐมนตรีและรมว.มหาดไทย (มท.1) นำคณะผู้บริหารกระทรวงมหาดไทย ผู้ว่าราชการจังหวัด และผู้บริหารองค์กรปกครองส่วนท้องถิ่น รับมอบนโยบายของ น.ส.แพทองธาร ชินวัตร นายกรัฐมนตรี (สร.1) ในพิธีเปิดการประชุมสัมมนาและมอบนโยบายการจัดทำงบประมาณรายจ่ายประจำปีงบประมาณ พ.ศ. 2569 ณ ศูนย์แสดงสินค้าและการประชุมอิมแพ็ค เมืองทองธานี อำเภอปากเกร็ด จังหวัดนนทบุรี โดย น.ส.ธีรรัตน์ สำเร็จวาณิชย์ รมช.มหาดไทย ร่วมในการประชุมสัมมนาด้วย
ในการประชุมครั้งนี้ น.ส.แพทองธาร ได้เน้นย้ำถึงการจัดทำงบประมาณปีงบประมาณ พ.ศ. 2569 (1 ต.ค. 2568 - 30 ก.ย. 2569) ให้มีประสิทธิภาพมากที่สุด เกิดประโยชน์ต่อพี่น้องประชาชนมากที่สุด โดยมีเป้าหมายว่า “การเติบโตทางประสิทธิผล” ด้วยการใช้งบอย่างแม่นยำและตรงเป้าหมายมากยิ่งขึ้น 3 แนวคิด คือ 1) ไม่ลดสัดส่วนงบลงทุนและอุดหนุน เพื่อสร้างการเติบโตของเศรษฐกิจอย่างต่อเนื่อง 2) ไม่เพิ่มงบดำเนินงานเน้นเพิ่มประสิทธิผลแต่ไม่เพิ่มงบประมาณ และ 3) ไม่เพิ่มอัตรากำลังเน้นพัฒนากำลังคนให้มีประสิทธิภาพและดูแลด้านสวัสดิการให้ทั่วถึงและเท่าเทียม เพื่อรับมือต่อความเปลี่ยนแปลงของโลกจากสภาวะโลกร้อน โดยมุ่งสร้างโอกาส กระจายความเท่าเทียม กระจายสวัสดิการให้เข้าถึงทุกคน ทุกพื้นที่ ทำให้ประชาชนกลับมากินดีอยู่ดี สามารถแข่งขันกับทั่วโลกได้อย่างสง่างาม โดยรัฐบาลมีการจัดสรรงบประมาณประจำปี 2569 ภายใต้กรอบวงเงินงบประมาณ 3,780,600 ล้านบาท พร้อมกำชับให้ทุกหน่วยงานใช้งบประมาณให้คุ้มค่าที่สุด เกิดประโยชน์ทุกบาท ทุกสตางค์กับประชาชนจริง ๆ และปฏิบัติตามมติคณะรัฐมนตรี รวมถึงกฎระเบียบที่เกี่ยวข้อง เพื่อประโยชน์ของประเทศชาติและประชาชน
"กระทรวงมหาดไทย มุ่งมั่นในการขับเคลื่อนงาน เพื่อประโยชน์สุขของพี่น้องประชาชน ด้วยการจัดทำแผน/แผนงาน/โครงการที่สอดรับกับบริบทความเปลี่ยนแปลงของโลก ทั้งมิติด้านความมั่นคง เศรษฐกิจ สังคม ตามนโยบายของนายอนุทิน ชาญวีรกูล รองนายกรัฐมนตรีและรมว.มหาดไทย (มท.1) และรัฐบาล ด้วยความทันโลก ทันสมัย ทันท่วงที เกิดประโยชน์สูงสุดกับประชาชนและประเทศชาติ ทำให้ประชาชนมีความกินดี อยู่ดี มีโอกาสในการสร้างงาน สร้างอาชีพ สร้างรายได้ อยู่ร่วมกับครอบครัว ชุมชน และสังคม ได้อย่างมีความสุข ผ่านกลไกของส่วนราชการและหน่วยงานรัฐวิสาหกิจในสังกัดกระทรวงมหาดไทย ทั้งสำนักงานปลัดกระทรวงมหาดไทย กรมการปกครอง กรมการพัฒนาชุมชน กรมที่ดิน กรมป้องกันและบรรเทาสาธารณภัย กรมโยธาธิการและผังเมือง กรมส่งเสริมการปกครองท้องถิ่น การประปานครหลวง การประปาส่วนภูมิภาค การไฟฟ้านครหลวง การไฟฟ้าส่วนภูมิภาค องค์การตลาด และองค์การจัดการน้ำเสีย รวมถึงผู้ว่าราชการจังหวัดทุกจังหวัด ตามปณิธานมหาดไทย บำบัดทุกข์ บำรุงสุข และทำให้ประชาชนมีความอุดมสมบูรณ์พูนสุขโดยถ้วนหน้าอย่างถ้วนทั่ว"
#กระทรวงมหาดไทย #บำบัดทุกข์บำรุงสุข #MOIOneteam

ที่มา : https://www.thaigov.go.th/news/contents/details/92401