รัฐบาลไทย-ข่าวทำเนียบรัฐบาล-ทปษ.บุญสิงห์เปิดงานประธานในพิธี Kick off  “รวมพลังสร้างปาล์มน้ำมันไทย ก้าวไกลสู่มาตรฐาน RSPO”


วันพุธที่ 15 มกราคม 2568
ทปษ.บุญสิงห์เปิดงานประธานในพิธี Kick off  “รวมพลังสร้างปาล์มน้ำมันไทย ก้าวไกลสู่มาตรฐาน RSPO”
ทปษ.บุญสิงห์เปิดงานประธานในพิธี Kick off  “รวมพลังสร้างปาล์มน้ำมันไทย ก้าวไกลสู่มาตรฐาน RSPO”
วันพุธที่ 15 มกราคม 2568 เวลา 11.00 น. นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ลงพื้นที่จังหวัดสุราษฎร์ธานี เพื่อเป็นประธานในพิธี Kick off การขับเคลื่อนปาล์มน้ำมัน“รวมพลังสร้างปาล์มน้ำมันไทย ก้าวไกลสู่มาตรฐาน RSPO” ณ โรงแรมแก้วสมุย รีสอร์ท จังหวัดสุราษฎร์ธานี เพื่อสร้างการรับรู้ ความรู้ ความเข้าใจและเตรียมความพร้อมสู่การรับรองมาตรฐาน RSPO และสร้างเครือข่ายการขับเคลื่อนปาล์มน้ำมัน ระหว่างภาครัฐ ภาคเอกชน และเกษตรกร ให้ก้าวไกลไปในตลาดโลกอย่างมั่นคงและยั่งยืน  สำหรับนโยบายของกระทรวงเกษตรและสหกรณ์ ภายใต้หลักการ “ตลาดนำ นวัตกรรมเสริม เพิ่มรายได้” ซึ่งเป็นแนวทางในการขับเคลื่อนสินค้าเกษตรมูลค่าสูง ส่งเสริมการผลิตที่มีมาตรฐาน สามารถแข่งขันได้ในตลาดโลก ตลอดจนการใช้เทคโนโลยีและนวัตกรรมในการเพิ่มผลผลิตและแก้ไขปัญหาภาคการเกษตร ในสภาวะการเปลี่ยนแปลงของโลกในปัจจุบันไม่ว่าจะเป็นสภาพภูมิอากาศ ความต้องการสินค้าเกษตรที่ผลิตอย่างยั่งยืนและเป็นมิตรต่อสิ่งแวดล้อมของผู้บริโภค ซึ่งจะเห็นได้จากการมีระเบียบการค้าใหม่ ๆเช่น กฎระเบียบว่าด้วยสินค้าที่ปลอดจากการตัดไม้ทำลายป่าของสหภาพยุโรป (European Union Regulation Deforestation : EUDR) โดยมีวัตถุประสงค์เพื่อหยุดยั่งการนำเข้าสินค้าที่มีส่วนเกี่ยวโยงกับการทำลายสู่ตลาดของ EU ดังนั้น เป็นโอกาสดีที่กรมส่งเสริมการเกษตร ได้นำมาตรฐาน RSPO มาส่งเสริมให้กับเกษตรกร จนได้รับการรับรองมาตรฐาน สามารถตรวจสอบย้อนกลับได้ เกษตรกรจำหน่ายผลผลิตได้ในราคาที่สูงขึ้น อีกทั้งนี้ ยังสร้างโอกาสในการแข่งขันของอุตสาหกรรมน้ำมันปาล์ม ในตลาดโลกโดยได้รับความร่วมมือจากทั้งภาครัฐ ภาคเอกชน องค์กร RSPO ซึ่งเห็นได้จากการลงนามบันทึกความร่วมมือในวันนี้ ที่บริษัทเอกชนจะรับซื้อผลผลิตที่ได้รับการรับรองมาตรฐานในราคาที่สูงขึ้น สนับสนุนค่าใช้จ่ายในการตรวจรับรองมาตรฐานกับกลุ่มเกษตรกร ส่งผลให้คุณภาพชีวิตของเกษตรกรดีขึ้นด้วย

ที่มา : https://www.thaigov.go.th/news/contents/details/92403