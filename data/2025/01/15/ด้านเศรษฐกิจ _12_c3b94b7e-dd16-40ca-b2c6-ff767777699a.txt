รัฐบาลไทย-ข่าวทำเนียบรัฐบาล-​ทปษ.บุญสิงห์ ลงพื้นที่จังหวัดสุราษฏร์ธานี เปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน ณ สหกรณ์การ


วันพุธที่ 15 มกราคม 2568
​ทปษ.บุญสิงห์ ลงพื้นที่จังหวัดสุราษฏร์ธานี เปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน ณ สหกรณ์การ
​ทปษ.บุญสิงห์ ลงพื้นที่จังหวัดสุราษฏร์ธานี เปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน ณ สหกรณ์การเกษตรท่าชนะ จำกัด
นายบุญสิงห์ วรินทรักษ์ ที่ปรึกษารัฐมนตรีว่าการกระทรวงเกษตรและสหกรณ์  เป็นประธานเปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน พร้อมประชุมรับฟังผลการดำเนินงานของสหกรณ์การเกษตรท่าชนะ จำกัด รับฟังปัญหาอุปสรรคในพื้นที่เพื่อให้คำแนะนำถึงแนวทางการปฏิบัติงาน รวมทั้งเยี่ยมชมการใช้ประโยชน์จากอุปกรณ์การตลาดที่กรมส่งเสริมสหกรณ์ให้การสนับสนุนแก่สหกรณ์ โดยมี นายนิรันดร์ มูลธิดา รองอธิบดีกรมส่งเสริมสหกรณ์ นายสุรชัย ยุทธชนะ รองเลขาธิการ สปก. นายสยาม นนท์คำจันทร์ ผู้ช่วยผู้อำนวยการ สถาบันพัฒนาองค์กรชุมชน นายประเสริฐศักดิ์ ณ นคร สหกรณ์จังหวัดสุราษฏร์ธานี ดาบตำรวจอนันต์ แบนเพชร ประธานกรรมการ คณะกรรมการ ฝ่ายจัดการ เจ้าหน้าที่ และสมาชิกสหกรณ์ ร่วมเป็นเกียรติ ณ สหกรณ์การเกษตรท่าชนะ จำกัด อำเภอท่าชนะจังหวัดสุราษฏร์ธานี
ทั้งนี้ โครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน เป็นโครงการที่ศูนย์ถ่ายทอดเทคโนโลยีการสหกรณ์ที่ 19 จังหวัดสุราษฎร์ธานีจัดขึ้น เนื่องจากเล็งเห็นความสําคัญในการพัฒนาสมาชิกสหกรณ์ในฐานะเจ้าของและผู้ใช้บริการสหกรณ์ให้มีความรู้ ความเข้าใจมีจิตสํานึกและตระหนักเห็น ความสำคัญ ในการปฏิบัติตามบทบาทหน้าที่ และการมีส่วนร่วมในการดำเนินงานของสหกรณ์ เพื่อสร้างความเข้มแข็งให้สหกรณ์อย่างยั่งยืน โดยกลุ่มเป้าหมาย ประกอบด้วย สมาชิกสหกรณ์ในจังหวัดสุราษฏร์ธานี เจ้าหน้าที่สำนักงานสหกรณ์จังหวัด และเจ้าหน้าที่ที่รับผิดชอบในส่วนงานที่เกี่ยวข้อง รุ่นละ 200 คน จำนวน 5 รุ่น

ที่มา : https://www.thaigov.go.th/news/contents/details/92397