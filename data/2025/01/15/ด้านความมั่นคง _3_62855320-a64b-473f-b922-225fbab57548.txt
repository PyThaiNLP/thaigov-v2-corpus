รัฐบาลไทย-ข่าวทำเนียบรัฐบาล-รองปลัด มท. ร่วมรับชมการแสดงโขนเรื่อง รามเกียรติ์ ชุด"รามอยุธเยศเศวตฉัตร" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่า รัชกาลที่ 1


วันพุธที่ 15 มกราคม 2568
15/01/2568
พิมพ์
รองปลัด มท. ร่วมรับชมการแสดงโขนเรื่อง รามเกียรติ์ ชุด"รามอยุธเยศเศวตฉัตร" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่า รัชกาลที่ 1
รองปลัด มท. ร่วมรับชมการแสดงโขนเรื่อง รามเกียรติ์ ชุด"รามอยุธเยศเศวตฉัตร" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช สมเด็จพระปฐมบรมกษัตริยาธิราชแห่งพระราชวงศ์จักรี
รองปลัดมหาดไทย ร่วมรับชมการแสดงโขนเรื่อง รามเกียรติ์ ชุด "รามอยุธเยศเศวตฉัตร" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช สมเด็จพระปฐมบรมกษัตริยาธิราชแห่งพระราชวงศ์จักรี พุทธศักราช 2568
เมื่อวันอังคารที่ 14 ม.ค. 2568 เวลา 18.00 น. ณ ลานพระปฐมบรมราชานุสรณ์พระบาทสมเด็จพระพุทธยอดฟ้าจุฬาโลกมหาราช เชิงสะพานพระพุทธยอดฟ้า กรุงเทพฯ นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายขจร ศรีชวโนทัย รองปลัดกระทรวงมหาดไทย ร่วมรับชมการแสดงโขนเรื่อง รามเกียรติ์ ชุด "รามอยุธเยศเศวตฉัตร" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลเท่าพระบาทสมเด็จพระพุทธยอดฟ้าจุฬาโลกมหาราช สมเด็จพระปฐมบรมกษัตริยาธิราชแห่งพระราชวงศ์จักรี พุทธศักราช 2568 โดยมี นายชูศักดิ์ ศิรินิล รัฐมนตรีประจำสำนักนายกรัฐมนตรี เป็นประธานในพิธี และมีข้าราชการ เจ้าหน้าที่ นักเรียน นักศึกษา ประชาชน เข้าร่วมรับชม
ทั้งนี้ ก่อนทำการแสดง เป็นการรำเฉลิมพระเกียรติพระราชพิธีสมมงคล ซึ่งเป็นการสมมุติให้ผู้แสดงเป็นเทวดา นางฟ้าที่ต่างปลื้มปิติยินดี ร่วมกันจัดระบำถวายราชสดุดีและถวายพระพรชัยมงคลแด่พระบาทสมเด็จพระเจ้าอยู่หัว ให้พระองค์ทรงพระเกษมสำราญ พระเกียรติยศแผ่ไพศาลไปทั่วทิศานุทิศและสถิตเป็นมิ่งขวัญของปวงชนชาวไทยตราบจิรัฏฐิติกาล
ในส่วนของการแสดงโขน เรื่องรามเกียรติ์ "ชุดรามอยุธเยศเศวตฉัตร" เป็นการกล่าวถึงครั้นเมื่อพระรามยกกองทัพข้ามสมุทรไปทำสงครามสังหารทศกัณฐ์จนถึงแก่ความตาย แล้วรับนางสีดาคืนกลับมา พระพรต พระสัตรุดและสามพระมารดา จึงเสด็จพร้อมด้วยขบวนเกียรติยศ เดินทางมาอัญเชิญพระรามกลับสู่กรุงศรีอยุธยาเพื่อเถลิงถวัลยราชสมบัติเป็นกษัตริย์ครองกรุงศรีอยุธยา บรรดาเทวดานางฟ้าจึงต่างมาร่วมกันร่ายรำถวายพระพรชัยมงคล แซ่ซ้องสรรเสริญพระรามและพระราชวงศ์จักรีทุกพระองค์ให้ทรงพระเจริญ ทำการแสดงโดย นาฏศิลปิน สำนักการสังคีต กรมศิลปากร กระทรวงวัฒนธรรม

ที่มา : https://www.thaigov.go.th/news/contents/details/92394