รัฐบาลไทย-ข่าวทำเนียบรัฐบาล-รมว.กก. ร่วมหารือคณะผู้บริหารจังหวัดชิสุโอกะ เพื่อผลักดัน Wellness Tourism


วันเสาร์ที่ 25 มกราคม 2568
รมว.กก. ร่วมหารือคณะผู้บริหารจังหวัดชิสุโอกะ เพื่อผลักดัน Wellness Tourism
รมว.กก. ร่วมหารือคณะผู้บริหารจังหวัดชิสุโอกะ เพื่อผลักดัน Wellness Tourism
วันที่ 24 มกราคม 2568 เวลา 16:00 น. คณะผู้บริหารจังหวัดชิสุโอกะ (Shizuoka Prefecture) เข้าร่วมประชุมกับ นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา โดยมี นายจักรพล ตั้งสุทธิธรรม ผู้ช่วยรัฐมนตรีฯ และโฆษกกระทรวงการท่องเที่ยวและกีฬา, นายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา, นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา และนางณัฏฐิรา แพงคุณ รองอธิบดีกรมการท่องเที่ยว ร่วมประชุม ณ ห้องประชุม 1 ชั้น 2 กระทรวงการท่องเที่ยวและกีฬา
วัตถุประสงค์ในการประชุมร่วมกับคณะผู้บริหารของกระทรวงการท่องเที่ยวและกีฬาครั้งนี้ เพื่อมุ่งหวังที่จะเชื่อมโยงในมิติเศรษฐกิจด้านเวลเนส โดยเฉพาะอย่างยิ่งสาขาเศรษฐกิจน้ำพุร้อน สาขาการท่องเที่ยวและกีฬา และอื่น ๆ ที่เป็นประโยชน์ร่วมกันและยังเป็นการกระชับความสัมพันธ์อันดีกับประเทศไทยอีกด้วย

ที่มา : https://www.thaigov.go.th/news/contents/details/92740