รัฐบาลไทย-ข่าวทำเนียบรัฐบาล-เลขาฯ ลอรี่ นั่งหัวโต๊ะประชุมคณะทำงานโฆษกกระทรวงอุตสาหกรรม ครั้งที่ 1/2568


วันศุกร์ที่ 24 มกราคม 2568
24/01/2568
พิมพ์
เลขาฯ ลอรี่ นั่งหัวโต๊ะประชุมคณะทำงานโฆษกกระทรวงอุตสาหกรรม ครั้งที่ 1/2568
เลขาฯ ลอรี่ นั่งหัวโต๊ะประชุมคณะทำงานโฆษกกระทรวงอุตสาหกรรม ครั้งที่ 1/2568
วันที่ 21 มกราคม 2568 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม และโฆษกกระทรวงอุตสาหกรรม เป็นประธานการประชุมคณะทำงานโฆษกกระทรวงอุตสาหกรรม ครั้งที่ 1/2568 เพื่อบูรณาการขับเคลื่อนการดำเนินงานสื่อสารและประชาสัมพันธ์ในภาพรวมของกระทรวงอุตสาหกรรม โดยมีนางสาวชลาริน นิลพิฤกษ์ ผู้อำนวยการกองกลาง ผู้บริหารกระทรวงอุตสาหกรรม และผู้แทนหน่วยงานที่เกี่ยวข้อง เข้าร่วมด้วย ณ ห้องประชุม อก. 1 ชั้น 2 อาคาร สำนักงานปลัดกระทรวงอุตสาหกรรม
โดยในที่ประชุมได้ร่วมกันพิจารณาแนวทางการจัดทำข่าวและการประชาสัมพันธ์ในภาพรวมของกระทรวงอุตสาหกรรม ให้มีความน่าสนใจ ประชาชนสามารถเข้าใจประเด็นได้ง่าย และเพิ่มเติมการนำเสนออินโฟกราฟฟิก หรือคลิปวีดีโอประกอบข่าว เพื่อเพิ่มความน่าสนใจของประเด็นข่าวและสื่อมวลชนสามารถนำไปเผยแพร่ต่อได้ และมีการหารือในประเด็นเกี่ยวกับการแต่งตั้งคณะทำงานโฆษกกระทรวงอุตสาหกรรม เพื่อให้การดำเนินการด้านประชาสัมพันธ์ของกระทรวงอุตสาหกรรมเป็นไปในทิศทางเดียวกัน

ที่มา : https://www.thaigov.go.th/news/contents/details/92726