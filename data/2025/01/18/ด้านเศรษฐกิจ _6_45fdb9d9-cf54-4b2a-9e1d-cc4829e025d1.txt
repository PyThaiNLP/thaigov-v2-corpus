รัฐบาลไทย-ข่าวทำเนียบรัฐบาล-“ดีมาก” : ดีพร้อม ปังไม่หยุด โชว์สร้างตัวตนจากผลิตภัณฑ์สินค้าชุมชน ผ่านคนสร้างเรื่อง "พลิกธุรกิจชุมชนแบบก้าวกระโดดสู่ตลาดสากล" ตามนโยบาย "รมว.เอกนัฏ"


วันเสาร์ที่ 18 มกราคม 2568
18/01/2568
พิมพ์
“ดีมาก” : ดีพร้อม ปังไม่หยุด โชว์สร้างตัวตนจากผลิตภัณฑ์สินค้าชุมชน ผ่านคนสร้างเรื่อง "พลิกธุรกิจชุมชนแบบก้าวกระโดดสู่ตลาดสากล" ตามนโยบาย "รมว.เอกนัฏ"
“ดีมาก” : ดีพร้อม ปังไม่หยุด โชว์สร้างตัวตนจากผลิตภัณฑ์สินค้าชุมชน ผ่านคนสร้างเรื่อง "พลิกธุรกิจชุมชนแบบก้าวกระโดดสู่ตลาดสากล" ตามนโยบาย "รมว.เอกนัฏ"
กรุงเทพฯ 15 มกราคม 2568 - นางสาวณัฏฐิญา เนตยสุภา อธิบดีกรมส่งเสริมอุตสาหกรรม ให้เกียรติเป็นประธานเปิดกิจกรรมเพิ่มขีดความสามารถผู้ประกอบการเศรษฐกิจฐานราก (Group Camp) ภาคกลางและภาคตะวันออก ภายใต้โครงการพัฒนาผลิตภัณฑ์สินค้าชุมชน (DIPROM MIND ALL RISING COMMUNITY-DIMARC “ดีมาก”) ประจำปีงบประมาณ พ.ศ. 2568 พร้อมด้วย นางสาวอริยาพร อำนรรฆสรเดช ผู้อำนวยการกองพัฒนาอุตสาหกรรมชุมชน นางสาวหนึ่งหทัย ธรรมพิทักษ์ ผู้อำนวยการศูนย์ส่งเสริมอุตสาหกรรมภาคที่ 9 และนางสาวอัญชลีย์พร เขียวเกษม ผู้อำนวยการศูนย์ส่งเสริมอุตสาหกรรมภาคที่ 8 เจ้าหน้าที่ดีพร้อม (DIPROM) ณ ห้องราชาบอลรูมชั้น 11 อาคาร 2 โรงแรมปริ้นซ์ พาเลซ กรุงเทพมหานคร
กิจกรรมดังกล่าว ดำเนินการโดยศูนย์ส่งเสริมอุตสาหกรรมภาคที่ 9 จัดขึ้นเพื่อพัฒนาและยกระดับผลิตภัณฑ์ชุมชนให้สอดคล้องกับความต้องการของตลาดเป้าหมาย ด้วยเทคโนโลยีที่เหมาะสมและสร้างความได้เปรียบทางการแข่งขัน การสร้างมูลค่าเพิ่มให้กับผลิตภัณฑ์ การพัฒนากระบวนการผลิต การยกระดับคุณภาพและมาตรฐาน การบริหารจัดการ การพัฒนาการตลาด รวมถึงการสร้างอัตลักษณ์ ลักษณะเด่น สร้างสรรค์ผลิตภัณฑ์ และการพัฒนาผลิตภัณฑ์ให้เชื่อมโยงกับ Soft Power ซึ่งกิจกรรมในวันนี้ มีผู้เข้าร่วมกิจกรรมประกอบด้วยผู้ประกอบการ SME วิสาหกิจชุมชน/OTOP และผู้ประกอบการชุมชนในพื้นที่ภาคกลาง และภาคตะวันออก
ทั้งนี้ การฝึกอบรมเชิงปฏิบัติการ หลักสูตรพลิกธุรกิจชุมชนและท้องถิ่นด้วยการฉีกกฎการสร้างตัวตนผ่านคนสร้างเรื่อง ได้รับเกียรติจากวิทยากรผู้เชี่ยวชาญชื่อดังระดับประเทศ โดยมี 7 หัวข้อหลักที่น่าสนใจ อาทิ
- Product  Innovation : พัฒนาผลิตภัณฑ์นวัตกรรมนอกกรอบ แต่ไม่นอกเทรนด์"
โดย ศ.ภญ.ดร.พรอนงค์ อร่ามวิทย์ รองอธิการบดีฝ่ายวิจัยและนวัตกรรม จุฬาลงกรณ์มหาวิทยาลัย
- Upcyling : ธุรกิจวิธีชุมชนที่ยังยั่งยืน
โดย โค้ชสมศักดิ์ บุญคำ ประธานเจ้าหน้าที่บริหาร บริษัท โลเคิล อไลค์ จำกัด
- Story telling & Branding : แบรนด์ที่ใช่.. ไม่ต้องใหญ่ก็ชนะได้
โดย โค้ชทอปัด สุบรรณรักษ์ ที่ปรึกษาและผู้เชี่ยวชาญด้านการสื่อสารเพื่อความยั่งยืน และผู้อำนวยการฝ่ายพัฒนาธุรกิจ สายการบินไทยแอร์เอเชีย
- แนวโน้มตลาดผ้า และการพัฒนาสินค้าผ้าและแฟชั่น
โดย ผศ.ดร.อโนทัย ชลชาติภิญโญ ผู้ทรงคุณวุฒิ ที่ปรึกษา และผู้เชี่ยวชาญด้านแฟชั่น การออกแบบ การสร้างแบรนด์ และการตลาดแฟชั่น
- Sustainable Products Design : ผลิตภัณฑ์ดีไซน์เพื่อความยั่งยืน
โดย โค้ชใจ๋ ธีรชัย ศุภเมธีกูลวัฒน์ นักออกแบบ เจ้าของแบรนด์ Qualy ผลิตภัณฑ์ดีไซน์เพื่อความยั่งยืน ฝีมือคนไทยส่งออกไปทั่วโลก
- “ดีไซน์ดีมาก: ของที่ระลึกไทยที่โลกจำ” Great Design: Iconic Thai Souvenirs
โดยโค้ชศุภชัย แกล้วทนงค์ ผู้เชี่ยวชาญด้านการออกแบบและพัฒนาผลิตภัณฑ์  และศิลปินผู้มีชื่อเสียง ในฐานะ Art & Culture Design Consultant
- Future Entrepreneur :ผู้ประกอบการผู้สร้างความแข็งแกร่งให้ธุรกิจในอนาคต
โค้ชหมู รุ่งโรจน์ อาชาเทวัญ รองประธาน และประธานคณะกรรมการส่งเสริมการค้าการลงทุนในประเทศและชายแดน สมาพันธ์เอสเอ็มอีไทย
นอกจากนี้ยังมี
- ธุรกิจชุมชนพัฒน์ DIPROM x TOYOTA : การนำความรู้และประสบการณ์การทำงานของโตโยต้ามาถ่ายทอดสู่ธุรกิจชุมชนเพื่อสร้างความยั่งยืน
โดยคุณสบโชค จิรเสรีอมรกุล ผู้ดูแลโครงการโตโยต้า ธุรกิจชุมชนพัฒน์ ฝ่ายวางแผนองค์กร บริษัท โตโยต้า มอเตอร์ ประเทศไทย จำกัด
- Inspire Ignition – จุดประกายแรงบันดาลใจแห่งความสำเร็จ
โค้ชเมย์ ณฐมน ธนสินวรากร Influencer และผู้เชี่ยวชาญด้านการสร้างแรงบันดาลใจ
- กิจกรรมกลุ่ม (การสร้าง สร้างตัวตนผ่าน Story) workshop
- กิจกรรมเชื่อมโยงโครือข่าย&เชื่อมโยงธุรกิจ
- กิจกรรมให้คำปรึกษาพรีเซ็นต์แผนพัฒนาธุรกิจ/แมทชิ่ง
จากนั้นมีการคัดเลือกเข้าสู่การแนะนำเชิงลึกซึ่งจะเป็นการต่อยอดพัฒนาผลิตภัณฑ์ให้เกิดมูลค่าเพิ่มต่อไปในอนาคตตามโยบาย “ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส” ของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/92512