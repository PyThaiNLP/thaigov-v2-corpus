รัฐบาลไทย-ข่าวทำเนียบรัฐบาล-​"อธิบดีณัฏฐิญา" เร่งเสริมแกร่ง SMEs ไทยด้วยการใช้ เครื่องมือตรวจประเมินความพร้อมอุตสาหกรรมเพื่อเตรียมตัวสู่อุตสาหกรรมเศรษฐกิจยุคใหม่” ตามนโยบาย "รมว.เอกนัฏ"


วันเสาร์ที่ 18 มกราคม 2568
18/01/2568
พิมพ์
​"อธิบดีณัฏฐิญา" เร่งเสริมแกร่ง SMEs ไทยด้วยการใช้ เครื่องมือตรวจประเมินความพร้อมอุตสาหกรรมเพื่อเตรียมตัวสู่อุตสาหกรรมเศรษฐกิจยุคใหม่” ตามนโยบาย "รมว.เอกนัฏ"
​"อธิบดีณัฏฐิญา" เร่งเสริมแกร่ง SMEs ไทยด้วยการใช้ เครื่องมือตรวจประเมินความพร้อมอุตสาหกรรมเพื่อเตรียมตัวสู่อุตสาหกรรมเศรษฐกิจยุคใหม่” ตามนโยบาย "รมว.เอกนัฏ"
กรุงเทพฯ 13 มกราคม 2568 - นางสาวณัฏฐิญา เนตยสุภา อธิบดีกรมส่งเสริมอุตสาหกรรม ให้เกียรติเป็นประธานในการสัมมนาเชิงปฏิบัติการ “การใช้ เครื่องมือในการประเมินความพร้อมอุตสาหกรรมการผลิตของไทย” ภายใต้โครงการเพิ่มขีดความสามารถในการแข่งขันของวิสาหกิจไทยด้วยดิจิทัล พร้อมด้วย คณะผู้บริหาร เจ้าหน้าที่ดีพร้อม (DIPROM) และผู้เข้าร่วมกิจกรรมดังกล่าว โดยมี นางเกษราภรณ์ โกวิทลวากุล ผู้อำนวยการกองพัฒนาดิจิทัลอุตสาหกรรม กล่าวรายงาน ณ ณ ห้องไพลิน 1 ชั้น 2 โรงแรม แกรนด์ เมอร์เคียว กรุงเทพ เอเทรียม
กิจกรรมสัมมนาเชิงปฏิบัติการดังกล่าว มีวัตถุประสงค์เพื่อให้บุคลากรระดับบริหารของดีพร้อม ได้เห็นถึงความจำเป็นและความสำคัญ พร้อมกับได้รับความรู้ ความเข้าใจหลักการและรายละเอียดของเครื่องมือที่นำมาใช้กับ SMEs ในการประเมินศักยภาพของตนว่ามีความพร้อมที่จะก้าวสู่ Industry 5.0 ในระดับไหน  ซึ่งในครั้งนี้ได้รับเกียรติจาก ดร.รวีภัทร์ ผุดผ่อง  สำนักงานพัฒนาวิทยาศาสตร์และเทคโนโลยีแห่งชาติ (สวทช.) เป็นวิทยากร บรรยายความหมายและความสำคัญของ Industry 5.0 ความรู้เบื้องต้นเกี่ยวกับดัชนีชี้วัดเพื่อประเมินระดับความพร้อมของ Industry  2.0 - 5.0 และ Industry Maturity Index ของประเทศไทย และนิยามความหมายของมิติย่อย 1 – 17 ในระดับความพร้อม 1 ถึง 6 เพื่อทราบถึงคุณลักษณะของสถานประกอบการในระดับความพร้อมต่าง ๆ
ทั้งนี้ ดีพร้อม ได้มีบทบาทสำคัญในการสนับสนุนและพัฒนาขีดความสามารถในการแข่งขันของผู้ประกอบการ SMEs ด้วยการประยุกต์ใช้เทคโนโลยีดิจิทัล และเล็งเห็นถึงความสำคัญของการประเมินความพร้อมของสถานประกอบการเพื่อเข้าสู่ Industry 5.0 เพื่อเป็นการสนับสนุนการยกระดับภาคอุตสาหกรรมด้วยดิจิทัลและเป็นมาตรฐานกลางของประเทศในการชี้วัดระดับความพร้อมของอุตสาหกรรมไทยต่อไป

ที่มา : https://www.thaigov.go.th/news/contents/details/92511