รัฐบาลไทย-ข่าวทำเนียบรัฐบาล-รมช.อัครา มอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568 


วันเสาร์ที่ 4 มกราคม 2568
รมช.อัครา มอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568
รมช.อัครา มอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568 ให้แก่เกษตรกรในเขตปฏิรูปที่ดิน จำนวน 100 ราย
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เป็นประธานกิจกรรมการมอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568 ให้แก่เกษตรกรในเขตปฏิรูปที่ดินจังหวัดพะเยา จำนวน 100 ราย ซึ่งกระทรวงเกษตรและสหกรณ์ โดยสำนักงานการปฏิรูปที่ดินเพื่อเกษตรกรรมได้สานต่อนโยบายสำคัญในการปรับปรุงเอกสารสิทธิ ส.ป.ก. 4-01 ให้เป็นโฉนดเพื่อการเกษตร ที่จะทำให้พี่น้องเกษตรกรสามารถนำไปต่อยอดในการเข้าถึงโอกาส การให้บริการของภาครัฐ โอกาสการเข้าถึงแหล่งเงินทุนได้เพิ่มมากขึ้น มีทางเลือกในการพัฒนาที่ดินและพัฒนาอาชีพของตนเอง เะอสร้างคุณภาพชีวิตที่ดีขึ้นอย่างยั่งยืน
นอกจากนี้ ภายในงานยังมีการมอบกล้าพันธุ์อะโวคาโด พันธุ์ พบพระ08 จากกรมวิชาการเกษตร จำนวน 5 ราย และกล้าพันธุ์มังคุด จากสภาเกษตรกรแห่งชาติ จำนวน 20 รายด้วย
“มหกรรมการเกษตรและท่องเที่ยวถนนสายดอกไม้งามริมกว๊านพะเยา จัดขึ้นเป็นปีที่ 2 ซึ่งทุกหน่วยงานในสังกัดกระทรวงเกษตรและสหกรณ์ร่วมกันจัดงานเพื่อส่งเสริมและถ่ายทอดองค์ความรู้แก่เกษตรกรและประชาชนที่สนใจ โดยภาพรวมในการจัดงานเป็นที่น่าพอใจ และถือเป็นการกระตุ้นเศรษฐกิจทั้งในจังหวัดพะเยาและจังหวัดใกล้เคียงด้วย” นายอัครา กล่าว

ที่มา : https://www.thaigov.go.th/news/contents/details/92011