รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ลงพื้นที่จังหวัดปัตตานีมอบยุทธศาสตร์การนำความยุติธรรมเข้าสู่ประชาชน พร้อมมอบทุนประกอบอาชีพให้กับผู้ถูกคุมความประพฤติคดียาเสพติด


วันเสาร์ที่ 4 มกราคม 2568
04/01/2568
พิมพ์
รัฐมนตรีว่าการกระทรวงยุติธรรม ลงพื้นที่จังหวัดปัตตานีมอบยุทธศาสตร์การนำความยุติธรรมเข้าสู่ประชาชน พร้อมมอบทุนประกอบอาชีพให้กับผู้ถูกคุมความประพฤติคดียาเสพติด
รัฐมนตรีว่าการกระทรวงยุติธรรม ลงพื้นที่จังหวัดปัตตานีมอบยุทธศาสตร์การนำความยุติธรรมเข้าสู่ประชาชน พร้อมมอบทุนประกอบอาชีพให้กับผู้ถูกคุมความประพฤติคดียาเสพติด
ในวันเสาร์ที่ 4 มกราคม 2568 พันตำรวจเอก ทวี สอดส่อง รัฐมนตรีว่าการกระทรวงยุติธรรม ลงพื้นที่ตรวจเยี่ยมและรับฟังสถานการณ์ปัญหาอุปสรรค รวมทั้งมอบยุทธศาสตร์การนำความยุติธรรมเข้าสู่ประชาชนให้แก่สำนักงานยุติธรรมจังหวัดปัตตานี และหัวหน้าส่วนราชการในสังกัดกระทรวงยุติธรรมพื้นที่จังหวัดปัตตานี โดยได้ชื่นชมการทำงานของบุคลากรของกระทรวงยุติธรรมที่ปฏิบัติหน้าที่อย่างเต็มที่ และรับผิดชอบในภารกิจที่ได้รับมอบหมายจนเป็นที่ยอมรับของประชาชนในพื้นที่  พร้อมทั้งขอให้นำตัวชี้วัดเรื่องความเชื่อมั่น และการสร้างความพึงพอใจให้แก่ประชาชนมาเป็นตัวชี้วัดด้วยเพื่อให้ประชาชนเกิดความรู้สึกว่าหน่วยงานในสังกัดกระทรวงยุติธรรมเป็นของประชาชน ซึ่งถือเป็นเรื่องที่ท้าทายและเป็นเป้าหมายในการอำนวยความยุติธรรมให้แก่ประชาชน
จากนั้น สำนักงานคุมประพฤติจังหวัดปัตตานี ได้เรียนเชิญ พันตำรวจเอก ทวี สอดส่อง รัฐมนตรีว่าการกระทรวงยุติธรรม มอบทุนประกอบอาชีพค้าขายอาหารแลเเครื่องดื่มให้กับผู้ถูกคุมความประพฤติคดียาเสพติด จำนวน 1 ราย เพื่อเป้าหมายมุ่งสู่คนคุมประพฤติต้นแบบ เพื่อเป็นของขวัญปีใหม่แก่ประชาชน ณ อาคารบูรณาการกระทรวงยุติธรรม จังหวัดปัตตานี

ที่มา : https://www.thaigov.go.th/news/contents/details/92014