รัฐบาลไทย-ข่าวทำเนียบรัฐบาล-SME D Bank มอบของขวัญปีใหม่ 2568 ติดปีกเอสเอ็มอีไทยเติบโตยั่งยืน ลดค่าวิเคราะห์ล้านละ 5,000 บาท คู่ให้เครื่องมือพัฒนาธุรกิจมูลค่าสูงสุด 9,900 บาท


วันศุกร์ที่ 3 มกราคม 2568
03/01/2568
พิมพ์
SME D Bank มอบของขวัญปีใหม่ 2568 ติดปีกเอสเอ็มอีไทยเติบโตยั่งยืน ลดค่าวิเคราะห์ล้านละ 5,000 บาท คู่ให้เครื่องมือพัฒนาธุรกิจมูลค่าสูงสุด 9,900 บาท
SME D Bank มอบของขวัญปีใหม่ 2568 สำหรับผู้ประกอบการเอสเอ็มอีไทย ด้วยแคมเปญ “ธุรกิจอุ่นใจ มี SME D Bank เคียงข้างคุณ” รับประโยชน์ 2 ต่อ ติดปีกธุรกิจเติบโตยั่งยืน แจ้งความประสงค์ได้แล้วตั้งแต่วันนี้ถึง 28 ก.พ. 2568
SME D Bank มอบของขวัญปีใหม่ 2568 สำหรับผู้ประกอบการเอสเอ็มอีไทย ด้วยแคมเปญ “ธุรกิจอุ่นใจ มี SME D Bank เคียงข้างคุณ” รับประโยชน์ 2 ต่อ ติดปีกธุรกิจเติบโตยั่งยืน ได้แก่  1. รับส่วนลดค่าวิเคราะห์โครงการ สูงสุดล้านละ 5,000 บาท ผ่านผลิตภัณฑ์สินเชื่อครอบคลุมทุกความต้องการ และ 2.รับ 500 Point  นำไปใช้ประโยชน์เพิ่มศักยภาพธุรกิจในแพลตฟอร์ม DX by SME D Bank มูลค่าสูงสุด 9,900 บาท แจ้งความประสงค์ได้แล้วตั้งแต่วันนี้ถึง 28 ก.พ. 2568
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank  เปิดเผยว่า เนื่องในโอกาสขึ้นปีใหม่ 2568  SME D Bank ขอมอบของขวัญสำหรับลูกค้าที่ไม่เคยมีวงเงินสินเชื่อกับธนาคาร  ด้วยแคมเปญ “ธุรกิจอุ่นใจ มี SME D Bank เคียงข้างคุณ” รับประโยชน์ 2 ต่อ ที่จะช่วยให้ธุรกิจเข้าถึงแหล่งทุนด้วยภาระการเงินที่ลดลง ควบคู่กับช่วยยกระดับพัฒนาธุรกิจให้เติบโตต่อไปได้อย่างยั่งยืน  แจ้งความประสงค์ตั้งแต่วันนี้ ถึง 28 ก.พ. 2568 ได้แก่
ต่อที่ 1) รับส่วนลดค่าวิเคราะห์โครงการ สูงสุดล้านละ 5,000 บาท เมื่อยื่นกู้ตั้งแต่ 1 ล้านบาทขึ้นไป โดยเอกสารครบตั้งแต่วันที่ 2 ม.ค. – 28 ก.พ. 2568 และได้รับอนุมัติภายในวันที่ 31 มี.ค. 2568  ผ่านผลิตภัณฑ์สินเชื่อต่างๆ ที่ครอบคลุมทุกความต้องการและทุกกลุ่มธุรกิจ  เช่น
- สินเชื่อ Smile Biz ธุรกิจยิ้มได้ : ช่วยเสริมสภาพคล่อง  อัตราดอกเบี้ยเริ่มต้น 6.4%ต่อปี วงเงินกู้สูงสุด 5 ล้านบาท ผ่อนนานสูงสุด 7 ปี
- สินเชื่อ SME Green Productivity :  สนับสนุนก้าวสู่อุตสาหกรรมสีเขียว อัตราดอกเบี้ย 3% ต่อปี คงที่ตลอด 3 ปีแรก วงเงินกู้สูงสุด 10 ล้านบาท ผ่อนนานสูงสุด 10 ปี
- สินเชื่อ BCG Economy :  ลงทุน ขยาย ปรับปรุงธุรกิจเป็นมิตรต่อสิ่งแวดล้อม อัตราดอกเบี้ยเริ่มต้น 4.65% ต่อปี  วงเงินกู้สูงสุด 50 ล้านบาท ผ่อนนานสูงสุด 15 ปี
- สินเชื่อ Refinance Plus :  ช่วยลดต้นทุน  อัตราดอกเบี้ยเริ่มต้น 2.99% ต่อปี  วงเงินกู้สูงสุด 50 ล้านบาท ผ่อนนานสูงสุด 15 ปี
- สินเชื่อเสริมสภาพคล่องผู้รับเหมา : เสริมสายป่านเพิ่มสภาพคล่อง พร้อมรับงานได้ต่อเนื่อง อัตราดอกเบี้ยเริ่มต้น MLR+1% วงเงินกู้สูงสุด 50 ล้านบาท  ทบทวนวงเงินปีต่อปี
ต่อที่ 2) รับ 500 Point  นำไปใช้ประโยชน์ในแพลตฟอร์ม DX by SME D Bank (https://dx.smebank.co.th/) ซึ่งเป็นแพลตฟอร์มเสริมแกร่งธุรกิจครบวงจร สามารถเลือกรับเครื่องมือพัฒนาธุรกิจได้ 1 ใน 4 ด้าน ได้แก่
- ด้านที่ 1 : Credit Ads ช่วยการตลาดเพิ่มรายได้ผ่านออนไลน์ มูลค่า 500 บาท
- ด้านที่ 2 : ระบบ ERP บริหารจัดการภายในบริษัท  มูลค่า 5,000 บาท
- ด้านที่ 3 : ระบบบัญชีดิจิทัล ช่วยวางแผนการเงิน การบัญชี มูลค่า 5,000 บาท
- ด้านที่ 4 : คอร์สอบรม Up Skill ยกระดับธุรกิจ มูลค่า 9,900 บาท
“เนื่องจาก SME D Bank เป็นสถาบันการเงินของรัฐที่มีภารกิจชัดเจนในการสนับสนุนผู้ประกอบการเอสเอ็มอีให้เติบโตอย่างเข้มแข็งและยั่งยืน  ของขวัญปีใหม่ที่มอบให้ จึงควบคู่กันทั้งด้านการเงินและการพัฒนา ซึ่งจะช่วยให้ผู้ประกอบการมีศักยภาพธุรกิจสูงขึ้นและสามารถปรับตัวพร้อมกับเทรนด์ธุรกิจใหม่ๆ ที่จะเกิดขึ้นในปี 2568 และในอนาคตต่อไป” นายพิชิต กล่าวเสริม
ผู้ประกอบการที่ต้องการรับบริการจาก SME D Bank  สามารถแจ้งความประสงค์ได้ผ่านช่องทางต่าง ๆ   เช่น เว็บไซต์ www.smebank.co.th , LINE Official Account : SME Development Bank  และสาขา SME D Bank ทั่วประเทศ เป็นต้น สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/91971