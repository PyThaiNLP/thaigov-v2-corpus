รัฐบาลไทย-ข่าวทำเนียบรัฐบาล-สลากออมทรัพย์ทวีสิน ชุดมรกตเต็มวงเงิน 1.5 แสนล้านบาทแล้ว!  เตรียมลุ้นโชคครั้งใหม่ไปกับสลากออมทรัพย์ ธ.ก.ส. ชุดหยกจักรพรรดิ เร็ว ๆ นี้


วันศุกร์ที่ 3 มกราคม 2568
03/01/2568
พิมพ์
สลากออมทรัพย์ทวีสิน ชุดมรกตเต็มวงเงิน 1.5 แสนล้านบาทแล้ว!  เตรียมลุ้นโชคครั้งใหม่ไปกับสลากออมทรัพย์ ธ.ก.ส. ชุดหยกจักรพรรดิ เร็ว ๆ นี้
เต็มวงเงินแล้ว ยอดฝากสลากออมทรัพย์ทวีสิน ชุดมรกต ธ.ก.ส. ขอขอบคุณลูกค้าทุกท่านที่ให้ความสนใจอย่างล้นหลามจนยอดฝากเต็ม 150,000 ล้านบาทแล้ว เตรียมพบกับการลุ้นโชคครั้งใหม่ยิ่งใหญ่กว่าเดิมกับสลากออมทรัพย์ ธ.ก.ส. ชุดหยกจักรพรรดิ วันที่ 17 กุมภาพันธ์ 2568
เต็มวงเงินแล้ว! ยอดฝากสลากออมทรัพย์ทวีสิน ชุดมรกต ธ.ก.ส. ขอขอบคุณลูกค้าทุกท่านที่ให้ความสนใจอย่างล้นหลามจนยอดฝากเต็ม 150,000 ล้านบาทแล้ว เตรียมพบกับการลุ้นโชคครั้งใหม่ยิ่งใหญ่กว่าเดิมกับสลากออมทรัพย์ ธ.ก.ส. ชุดหยกจักรพรรดิ วันที่ 17 กุมภาพันธ์ 2568 ที่มาพร้อมโอกาสลุ้นรางวัลใหญ่และผลตอบแทนสูง รอติดตามข่าวสารผลิตภัณฑ์เพิ่มเติมได้ที่ www.baac.or.th Facebook : ธกส BAAC Thailand และ LINE OA : BAAC Family เร็ว ๆ นี้
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า ตามที่ ธ.ก.ส. ได้เปิดรับฝาก “สลากออมทรัพย์ทวีสิน ชุดมรกต” ตั้งแต่วันที่ 17 สิงหาคม 2567 ซึ่งได้รับความสนใจและกระแสตอบรับอย่างดีจากเกษตรกรลูกค้าและประชาชนทั่วไป ทำให้ล่าสุด ณ วันที่ 2 มกราคม 2568 มียอดรับฝากเต็มวงเงิน 150,000 ล้านบาท จำนวน 300 ล้านหน่วย เรียบร้อยแล้ว ในโอกาสนี้ ธ.ก.ส. ขอขอบพระคุณลูกค้าผู้มีอุปการคุณทุกท่าน ที่ให้การสนับสนุนผลิตภัณฑ์สลากออมทรัพย์ของธนาคาร เพื่อนำไปใช้เป็นทุนในการสนับสนุนการพัฒนาและยกระดับคุณภาพชีวิตเกษตรกรไทยและภาคีเครือข่ายผู้เป็นกำลังหลักสำคัญในการพัฒนาชุมชน เพื่อไปสู่การพัฒนาเศรษฐกิจฐานรากอย่างยั่งยืน
ทั้งนี้ สำหรับผู้ถือสลากออมทรัพย์ทวีสิน ชุดมรกต สามารถลุ้นรับรางวัลสูงสุด 20 ล้านบาท และติดตามการถ่ายทอดสดการออกสลากออมทรัพย์ ธ.ก.ส. งวดต่อไปได้ในวันที่ 17 มกราคม 2568 และงวดต่อ ๆ ไป ในวันที่ 16 ของทุกเดือน ผ่านทางเว็บไซต์ www.baac.or.th Facebook Page : ธกส BAAC Thailand และ ธกส บริการด้วยใจและ Youtube “BAAC Thailand” โดยธนาคารจะโอนเงินรางวัลเข้าบัญชีเงินฝากออมทรัพย์ที่เป็นบัญชีคู่โอนของลูกค้าทันทีในวันถัดไปหลังจากวันออกรางวัลในแต่ละงวด
นายฉัตรชัย กล่าวเพิ่มเติมว่า นอกจากนี้ เพื่อตอบโจทย์ความต้องการของลูกค้าและสานต่อการออมเงินอย่างต่อเนื่อง เตรียมพบกับความตื่นเต้นครั้งใหม่กับสลากออมทรัพย์ ธ.ก.ส. ชุดหยกจักรพรรดิ ที่มาพร้อมโอกาสในการลุ้นโชคใหญ่และผลตอบแทนที่สูงไม่ยิ่งหย่อนไปกว่าเดิม วันที่ 17 กุมภาพันธ์ 2568 สำหรับผู้ที่สนใจสามารถเปิดบัญชีเงินฝากและขึ้นทะเบียนสลากได้ที่เคาน์เตอร์ ธ.ก.ส กว่า 1,000 สาขาทั่วประเทศ พร้อมลงทะเบียนใช้งานแอปพลิเคชัน BAAC Mobile ไว้ก่อน เพื่อความสะดวกในการทำธุรกรรมการเงินออนไลน์ที่สะดวกทุกที่ ทุกเวลา แล้วพบกับโอกาสแห่งความมั่งคั่งที่มาพร้อมผลตอบแทนที่น่าสนใจเร็วนี้ ๆ รอติดตามรายละเอียดผลิตภัณฑ์เพิ่มเติมได้ที่ www.baac.or.th Facebook : ธกส BAAC Thailand และ LINE Official : BAAC Family

ที่มา : https://www.thaigov.go.th/news/contents/details/91967