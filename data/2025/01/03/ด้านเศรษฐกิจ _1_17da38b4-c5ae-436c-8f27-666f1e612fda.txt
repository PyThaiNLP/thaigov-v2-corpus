รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ ทำบุญตักบาตรขึ้นปีใหม่ 2568 ณ ทำเนียบรัฐบาล เพื่อความเป็นสิริมงคล


วันพฤหัสบดีที่ 2 มกราคม 2568
02/01/2568
พิมพ์
​รัฐมนตรีฯ เอกนัฏ ทำบุญตักบาตรขึ้นปีใหม่ 2568 ณ ทำเนียบรัฐบาล เพื่อความเป็นสิริมงคล
​รัฐมนตรีฯ เอกนัฏ ทำบุญตักบาตรขึ้นปีใหม่ 2568 ณ ทำเนียบรัฐบาล เพื่อความเป็นสิริมงคล
วันที่ 2 มกราคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมในพิธีทำบุญตักบาตร เนื่องในโอกาสวันขึ้นปีใหม่ พุทธศักราช 2568 โดยมี นางสาวแพรทองธาร ชินวัตร นายกรัฐมนตรี เป็นประธานในพิธี พร้อมด้วย คณะรัฐมนตรี และข้าราชการ เข้าร่วม ณ ตึกสันติไมตรี ทำเนียบรัฐบาล
โอกาสนี้ นายกรัฐมนตรีและคู่สมรส รองนายกรัฐมนตรีและภริยา พร้อมด้วยคณะรัฐมนตรี ถวายผ้าไตรและถวายเครื่องไทยธรรมแด่พระสงฆ์ โดยมีพระราชาคณะ 10 รูป ประกอบด้วย สมเด็จพระมหาธีราจารย์ วัดพระเชตุพนวิมลมังคลาราม สมเด็จพระมหาวีรวงศ์ วัดราชบพิธสถิตมหาสีมาราม พระพรหมสิทธิ วัดสระเกศ  พระพรหมเสนาบดี วัดปทุมคงคา พระพรหมวชิโรดม วัดโมลีโลกยาราม พระพรหมวัชรวิมลมุนี วัดมหาธาตุยุวราชรังสฤษฎิ์ พระธรรมคุณาภรณ์ วัดไตรมิตรวิทยาราม วรวิหาร พระพรหมวชิรรังษี วัดบวรนิเวศวิหาร พระธรรมวชิราภรณ์ วัดเทวราชกุญชร พระธรรมวชิราธิบดี วัดเบญจมบพิตรดุสิตวนาราม จากนั้น นายกรัฐมนตรี นำคณะรัฐมนตรี ร่วมทำบุญตักบาตร พระสงฆ์ 68 รูป บริเวณรอบสนามหญ้าหน้าตึกไทยคู่ฟ้า เพื่อความเป็นสิริมงคลในวันขึ้นปีใหม่

ที่มา : https://www.thaigov.go.th/news/contents/details/91963