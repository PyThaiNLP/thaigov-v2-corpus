รัฐบาลไทย-ข่าวทำเนียบรัฐบาล-นายกฯ ขอบคุณทุกหน่วยงาน ดูแลความปลอดภัยช่วงเทศกาลปีใหม่ ยืนยันปี 2568 จะเป็นปีแห่งโอกาสของทุกคน


วันศุกร์ที่ 3 มกราคม 2568
03/01/2568
พิมพ์
นายกฯ ขอบคุณทุกหน่วยงาน ดูแลความปลอดภัยช่วงเทศกาลปีใหม่ ยืนยันปี 2568 จะเป็นปีแห่งโอกาสของทุกคน
นายกฯ ขอบคุณทุกหน่วยงาน ดูแลความปลอดภัยช่วงเทศกาลปีใหม่ ยืนยันปี 2568 จะเป็นปีแห่งโอกาสของทุกคน
นายกฯ ขอบคุณทุกหน่วยงาน ดูแลความปลอดภัยช่วงเทศกาลปีใหม่ ยืนยันปี 2568 จะเป็นปีแห่งโอกาสของทุกคน
.
นางสาวแพทองธาร ชินวัตร นายกรัฐมนตรี ขอบคุณเจ้าหน้าที่ทุกหน่วยงาน ทั้งภาครัฐ ภาคเอกชน อาสาสมัคร มูลนิธิฯ และผู้เกี่ยวข้องทุกคนที่เสียสละและทุ่มเททำงาน เพื่ออำนวยความสะดวกและช่วยเหลือประชาชนตลอดช่วงเทศกาลส่งท้ายปีเก่า ต้อนรับปีใหม่ 2568 ซึ่งในขณะนี้ทุกหน่วยงานยังคงปฏิบัติหน้าที่อย่างเต็มที่ โดยประสานจังหวัดต่าง ๆ เพื่อเตรียมความพร้อมของจุดตรวจ จุดสกัด จุดบริการ รองรับการเดินทางกลับของประชาชน รวมถึงการบริหารจัดการด้านการจราจร ทั้งสายหลักและสายรอง เพื่อไม่ให้เกิดปัญหาจราจรติดขัดคับคั่งด้วย
.
นายกฯ เน้นย้ำว่าปี 2568 นี้จะเป็นปีแห่งโอกาสของทุกคน เป็นโอกาสทางเศรษฐกิจ โอกาสที่จะประสบความสำเร็จที่จับต้องได้ และยังเป็นปีแห่งโอกาสที่จะทำในสิ่งที่อยากทำและได้เป็นในสิ่งที่อยากเป็น ขอให้ประชาชนเชื่อมั่น รัฐบาลจะมุ่งมั่น ทุ่มเท ทำงานเพื่อขับเคลื่อนประเทศ และแก้ไขปัญหาความเดือดร้อนของพี่น้องประชาชน
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91993