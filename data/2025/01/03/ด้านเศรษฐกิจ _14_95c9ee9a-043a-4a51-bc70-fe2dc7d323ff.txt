รัฐบาลไทย-ข่าวทำเนียบรัฐบาล-ลูกค้า ธอส. ขอหนังสือรับรองดอกเบี้ยเงินกู้ด้วยตัวเองง่ายๆ ผ่าน 2 ช่องทาง Application : GHB ALL GEN และ www.ghbank.co.th


วันศุกร์ที่ 3 มกราคม 2568
03/01/2568
พิมพ์
ลูกค้า ธอส. ขอหนังสือรับรองดอกเบี้ยเงินกู้ด้วยตัวเองง่ายๆ ผ่าน 2 ช่องทาง Application : GHB ALL GEN และ www.ghbank.co.th
ธอส. อำนวยความสะดวกให้ลูกค้าธนาคารที่ต้องการหนังสือรับรองดอกเบี้ยเงินกู้สินเชื่อที่อยู่อาศัย เพื่อนำไปใช้สิทธิหักลดหย่อนภาษียื่นแบบแสดงรายการภาษีเงินได้บุคคลธรรมดา ปีภาษี 2567 ผ่าน Application : GHB ALL GEN และ www.ghbank.co.th
ธนาคารอาคารสงเคราะห์ (ธอส.) อำนวยความสะดวกให้กับลูกค้าธนาคารที่ต้องการหนังสือรับรองดอกเบี้ยเงินกู้สินเชื่อที่อยู่อาศัย เพื่อนำไปใช้สิทธิหักลดหย่อนภาษีในการยื่นแบบแสดงรายการภาษีเงินได้บุคคลธรรมดา ปีภาษี 2567 โดยสามารถขอหนังสือรับรองดอกเบี้ยได้ด้วยตัวเองง่าย ๆ ผ่าน 2 ช่องทาง ประกอบด้วย (1) Application : GHB ALL GEN กดเลือกฟังก์ชัน “บริการ” และเลือก “ขอหนังสือรับรองดอกเบี้ยเงินกู้” จากนั้นกด “ยอมรับ” เลือกบัญชีที่ต้องการขอหนังสือรับรองฯ และกด “ยืนยัน” ระบบจะทำการส่งหนังสือรับรองดอกเบี้ยเงินกู้ไปยังอีเมลที่ลูกค้าระบุไว้ และ (2) www.ghbank.co.th กดที่แถบเมนูหลัก จากนั้นเลือก “บริการอิเล็กทรอนิกส์” และไปที่ "เว็บแอปพลิเคชัน" และเลือก “ระบบบริการเอกสารอิเล็กทรอนิกส์” เพื่อเข้าระบบหรือลงทะเบียนการใช้งาน (สำหรับผู้ที่ยังไม่เคยใช้งาน) เพื่อดาวน์โหลดหนังสือรับรองดอกเบี้ยเงินกู้ได้ทันที โดยลูกค้าสามารถดาวน์โหลดหนังสือรับรองดอกเบี้ยเงินกู้ได้ตั้งแต่วันที่ 6 มกราคม 2568 เป็นต้นไป สอบถามรายละเอียดเพิ่มเติมได้ที่ ธอส.ทุกสาขาทั่วประเทศ หรือ GH Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/91999