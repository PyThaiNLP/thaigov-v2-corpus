รัฐบาลไทย-ข่าวทำเนียบรัฐบาล-“รมว.นฤมล”เร่งแก้ไขปัญหาหนี้สินให้เกษตรกรสมาชิกกองทุนฟื้นฟูและพัฒนาเกษตรกรลูกหนี้ธนาคาร 4 แห่ง ให้เสร็จภายใน 22 มี.ค. นี้


วันศุกร์ที่ 3 มกราคม 2568
“รมว.นฤมล”เร่งแก้ไขปัญหาหนี้สินให้เกษตรกรสมาชิกกองทุนฟื้นฟูและพัฒนาเกษตรกรลูกหนี้ธนาคาร 4 แห่ง ให้เสร็จภายใน 22 มี.ค. นี้
“รมว.นฤมล”เร่งแก้ไขปัญหาหนี้สินให้เกษตรกรสมาชิกกองทุนฟื้นฟูและพัฒนาเกษตรกรลูกหนี้ธนาคาร 4 แห่ง ให้เสร็จภายใน 22 มี.ค. นี้
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เปิดเผยภายหลังการประชุมหารือและรายงานผลการดำเนินงานโครงการแก้ไขปัญหาหนี้สินเกษตรกรสมาชิกกองทุนฟื้นฟูและพัฒนาเกษตรกรลูกหนี้ธนาคาร 4 แห่ง ร่วมกับสำนักงานกองทุนฟื้นฟูและพัฒนาเกษตรกร โดยมี นางอัญชลี สุวจิตตานนท์ รองปลัดกระทรวงเกษตรและสหกรณ์ และเจ้าหน้าที่ที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ (123) ว่า ตนได้มอบหมายหน่วยงานที่เกี่ยวข้องเร่งรัดดำเนินงานโครงการแก้ไขปัญหาหนี้สินเกษตรกรสมาชิกกองทุนฟื้นฟูและพัฒนาเกษตรกรลูกหนี้ธนาคาร 4 แห่ง พร้อมทั้งติดตามผลการดำเนินงานอย่างต่อเนื่อง เพื่อกำหนดแนวทางการช่วยเหลือและแก้ไขหนี้สินเกษตรกรอย่างมีประสิทธิภาพให้แล้วเสร็จ ภายในกรอบระยะเวลา 22 มีนาคม 2568 นี้
ศ.ดร.นฤมล กล่าวต่อว่า จากข้อมูลเมื่อวันที่ 2 ม.ค. 68 พบว่า จากจำนวนเกษตรกรกลุ่มเป้าหมาย จำนวน 50,621 ราย มีเกษตรกรแจ้งความประสงค์เข้าร่วมโครงการแล้ว จำนวน 29,333 ราย และมีเกษตรกรแจ้งความประสงค์ขอเข้าร่วมโครงการเพิ่มเติม เพื่อทดแทนผู้ไม่มาใช้สิทธิ์ จำนวน 18,914 ราย ซึ่งอยู่ระหว่างนำส่งรายชื่อเกษตรกรให้กับธนาคารของรัฐ 4 แห่ง เพื่อตรวจสอบสถานะหนี้ NPL ตามหลักเกณฑ์ที่ธนาคารแห่งประเทศไทยกำหนดต่อไป

ที่มา : https://www.thaigov.go.th/news/contents/details/91978