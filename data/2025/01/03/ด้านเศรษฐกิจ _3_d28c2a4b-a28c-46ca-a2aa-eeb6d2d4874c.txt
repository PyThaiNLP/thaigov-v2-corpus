รัฐบาลไทย-ข่าวทำเนียบรัฐบาล-ธอส. จัดทำ 5 สินเชื่อบ้านอัตราดอกเบี้ยต่ำ ต้อนรับปีใหม่ 2568 เริ่มต้นเพียง 2.70% ต่อปี กู้ 1 ล้านบาท ผ่อนชำระปีแรกเริ่มต้นเพียงเดือนละ 3,000 บาท เท่านั้น!!


วันศุกร์ที่ 3 มกราคม 2568
03/01/2568
พิมพ์
ธอส. จัดทำ 5 สินเชื่อบ้านอัตราดอกเบี้ยต่ำ ต้อนรับปีใหม่ 2568 เริ่มต้นเพียง 2.70% ต่อปี กู้ 1 ล้านบาท ผ่อนชำระปีแรกเริ่มต้นเพียงเดือนละ 3,000 บาท เท่านั้น!!
ธอส. จัดทำ 5 สินเชื่อที่อยู่อาศัยอัตราดอกเบี้ยต่ำ (สำหรับลูกค้าที่มีความประสงค์ทำประกันชีวิตคุ้มครองสินเชื่อ (MRTA/MLTA)) สามารถยื่นขอสินเชื่อ ณ สาขาธนาคารทั่วประเทศ ตั้งแต่วันนี้ถึงวันที่ 31 มีนาคม 2568 อนุมัติและทำนิติกรรมภายในวันที่ 30 เม.ย.2568
ธนาคารอาคารสงเคราะห์ (ธอส.) สถาบันการเงินของรัฐ ที่พร้อมสนับสนุนให้คนไทยมีบ้านอย่างมั่นคงและยั่งยืน จัดทำ 5 สินเชื่อที่อยู่อาศัยอัตราดอกเบี้ยต่ำ (สำหรับลูกค้าที่มีความประสงค์ทำประกันชีวิตคุ้มครองสินเชื่อ (MRTA/MLTA)) ประกอบด้วย 1. สินเชื่อบ้าน Life Begins with GHB ปี 2568 : สำหรับสมาชิกสภา / สมาคมวิชาชีพที่ต้องการกู้เพื่อซื้อ ปลูกสร้าง รีไฟแนนซ์ อัตราดอกเบี้ยปีแรกเพียง 1.79% ต่อปี เฉลี่ย 3 ปีแรก เท่ากับ 2.70% กู้ 1 ล้านบาท ผ่อนชำระเงินงวดปีแรกเริ่มต้นเพียงเดือนละ 3,000 บาท เท่านั้น!, 2. สินเชื่อบ้าน GHB Precious ปี 2568 : สำหรับผู้ที่มีรายได้ตั้งแต่ 70,000 บาทต่อเดือนขึ้นไป อัตราดอกเบี้ยปีแรกเพียง 1.79% ต่อปี เฉลี่ย 3 ปีแรก เท่ากับ 2.70% กู้ 1 ล้านบาท ผ่อนชำระเงินงวดปีแรกเริ่มต้นเพียงเดือนละ 3,000 บาท,  3. สินเชื่อบ้านอยู่เย็นเป็นสุข ปี 2568 : สำหรับผู้ที่ต้องการซื้อ ปลูกสร้าง และปรับปรุงที่อยู่อาศัยที่ช่วยประหยัดพลังงาน อัตราดอกเบี้ยปีแรกเพียง 2.20% ต่อปี เฉลี่ย 3 ปีแรก เท่ากับ 2.90% กู้ 1 ล้านบาท ผ่อนชำระเงินงวดปีแรกเริ่มต้นเพียงเดือนละ 3,200 บาท,  4. สินเชื่อบ้านสวัสดิการ ปี 2568 : สำหรับผู้ที่เป็นลูกค้าสวัสดิการกับหน่วยงานที่ทำข้อตกลงโครงการสวัสดิการเงินกู้ที่อยู่อาศัยประเภทไม่มีเงินฝาก อัตราดอกเบี้ยปีแรกเพียง 2.30% ต่อปี เฉลี่ย 3 ปีแรก เท่ากับ 2.90% กู้ 1 ล้านบาท ผ่อนชำระเงินงวดปีแรกเริ่มต้นเพียงเดือนละ 3,200 บาท และ 5. สินเชื่อเพื่อที่อยู่อาศัย ปี 2568 : สำหรับผู้ที่ต้องการกู้เพื่อซื้อ ปลูกสร้าง ต่อเติม หรือซ่อมแซม อัตราดอกเบี้ยปีแรกเพียง 2.50% ต่อปี เฉลี่ย 3 ปีแรก เท่ากับ 3.20% กู้ 1 ล้านบาท ผ่อนชำระเงินงวดปีแรกเริ่มต้นเพียงเดือนละ 3,300 บาท ผู้ที่สนใจสามารถยื่นขอสินเชื่อได้แล้ว ณ สาขาธนาคารทั่วประเทศ ตั้งแต่วันนี้ถึงวันที่ 31 มีนาคม 2568 อนุมัติและทำนิติกรรมภายในวันที่ 30 เมษายน 2568
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” โดยตลอดระยะเวลากว่า 71 ปี ได้ทำให้คนไทยมีที่อยู่อาศัยเป็นของตนเองมาแล้วมากกว่า 4.6 ล้านครอบครัว พร้อมเดินหน้าสร้างความมั่นคงด้านที่อยู่อาศัยให้กับคนไทยอย่างต่อเนื่อง เพื่อให้ทุกคนมีคุณภาพชีวิตที่ดีขึ้นอย่างยั่งยืน ด้วยการจัดทำ 5 สินเชื่อที่อยู่อาศัยอัตราดอกเบี้ยต่ำ (สำหรับลูกค้าที่มีความประสงค์ทำประกันชีวิตคุ้มครองสินเชื่อ (MRTA/MLTA)) ประกอบด้วย
1. สินเชื่อบ้าน Life Begins with GHB ปี 2568 : สำหรับสมาชิกสภา / สมาคมวิชาชีพที่ต้องการกู้เพื่อซื้อ ปลูกสร้าง รีไฟแนนซ์ ซื้ออุปกรณ์หรือสิ่งอำนวยความสะดวกเกี่ยวกับที่อยู่อาศัย และชำระหนี้เกี่ยวกับที่อยู่อาศัยอัตราดอกเบี้ยปีแรกเพียง 1.79% ต่อปี  ปีที่ 2 เท่ากับ 2.80% ต่อปี, ปีที่ 3 เท่ากับ 3.50% ต่อปี เฉลี่ยอัตราดอกเบี้ย 3 ปีแรก เพียง 2.70% และปีที่ 4 จนถึงตลอดอายุสัญญา สำหรับลูกค้าสวัสดิการ เท่ากับ MRR-1.00% ต่อปี, สำหรับลูกค้ารายย่อย เท่ากับ MRR-0.50% ต่อปี และซื้ออุปกรณ์/ชำระหนี้เกี่ยวกับที่อยู่อาศัย เท่ากับ MRR กรณีกู้ 1 ล้านบาท ผ่อนชำระเงินงวดเพียงเดือนละ 3,000 บาท พิเศษ!! ฟรีค่าธรรมเนียมค่าประเมินราคาหลักประกัน
2. สินเชื่อบ้าน GHB Precious ปี 2568 : สำหรับผู้ที่มีรายได้ตั้งแต่ 70,000 บาทต่อเดือนขึ้นไป ที่ต้องการกู้เพื่อซื้อ ปลูกสร้าง ต่อเติม ขยาย ซ่อมแซม รีไฟแนนซ์ กู้เพิ่ม และชำระหนี้เกี่ยวกับที่อยู่อาศัย อัตราดอกเบี้ยปีที่ 1 เท่ากับ 1.79% ต่อปี, ปีที่ 2 เท่ากับ 2.80% ต่อปี, ปีที่ 3 เท่ากับ 3.50% ต่อปี เฉลี่ยอัตราดอกเบี้ย 3 ปีแรก เพียง 2.70% และปีที่ 4 จนถึงตลอดอายุสัญญา สำหรับลูกค้าสวัสดิการ เท่ากับ MRR-1.00% ต่อปี, สำหรับลูกค้ารายย่อย เท่ากับ MRR-0.50% ต่อปี และซื้ออุปกรณ์/ชำระหนี้เกี่ยวกับที่อยู่อาศัย เท่ากับ MRR กรณีกู้ 1 ล้านบาท ผ่อนชำระเงินงวดเพียงเดือนละ 3,000 บาท
3. สินเชื่อบ้านอยู่เย็นเป็นสุข ปี 2568 : สำหรับผู้ที่ต้องการซื้อ ปลูกสร้าง และปรับปรุงที่อยู่อาศัยที่ช่วยประหยัดพลังงาน อัตราดอกเบี้ยปีที่ 1 เท่ากับ 2.20% ต่อปี, ปีที่ 2 เท่ากับ 2.80% ต่อปี, ปีที่ 3 เท่ากับ 3.70% ต่อปี เฉลี่ยอัตราดอกเบี้ย 3 ปีแรก เพียง 2.90% และปีที่ 4 จนถึงตลอดอายุสัญญา สำหรับลูกค้าสวัสดิการ เท่ากับ MRR-1.00% ต่อปี, สำหรับลูกค้ารายย่อย เท่ากับ MRR-0.50% ต่อปี และซื้ออุปกรณ์ เท่ากับ MRR กรณีกู้ 1 ล้านบาท ผ่อนชำระเงินงวดเพียงเดือนละ 3,200 บาท
4. สินเชื่อบ้านสวัสดิการ ปี 2568 : สำหรับผู้ที่เป็นลูกค้าสวัสดิการกับหน่วยงานที่ทำข้อตกลงโครงการสวัสดิการเงินกู้ที่อยู่อาศัยประเภทไม่มีเงินฝาก ที่ต้องการซื้อบ้าน ซื้อที่ดินเปล่าที่เป็นทรัพย์ NPA  ของธนาคาร ปลูกสร้าง  รีไฟแนนซ์ ซื้ออุปกรณ์หรือสิ่งอำนวยความสะดวกเกี่ยวกับที่อยู่อาศัย และชำระหนี้เกี่ยวกับที่อยู่อาศัย อัตราดอกเบี้ยปีที่ 1 เท่ากับ 2.30% ต่อปี, ปีที่ 2 เท่ากับ 2.90% ต่อปี, ปีที่ 3 เท่ากับ 3.50% ต่อปี เฉลี่ยอัตราดอกเบี้ย 3 ปีแรก เพียง 2.90% , ปีที่ 4 -5  เท่ากับ MRR-2 % ต่อปี และ ปีที่ 6 จนถึงตลอดอายุสัญญา เท่ากับ MRR-1.00% ต่อปี และซื้ออุปกรณ์/ชำระหนี้เกี่ยวกับที่อยู่อาศัย เท่ากับ MRR กรณีกู้ 1 ล้านบาท ผ่อนชำระเงินงวดเพียงเดือนละ 3,200 บาท
5. สินเชื่อเพื่อที่อยู่อาศัย ปี 2568 : สำหรับผู้ที่ต้องการกู้เพื่อซื้อ ปลูกสร้าง ต่อเติม หรือซ่อมแซม อัตราดอกเบี้ยปีที่ 1 เท่ากับ 2.50% ต่อปี, ปีที่ 2 เท่ากับ 3.10% ต่อปี, ปีที่ 3 เท่ากับ 4.00% ต่อปี เฉลี่ยอัตราดอกเบี้ย 3 ปีแรก เพียง 3.20% และปีที่ 4 จนถึงตลอดอายุสัญญา เท่ากับ MRR-0.50% ต่อปี กรณีกู้ 1 ล้านบาท ผ่อนชำระเงินงวดเพียงเดือนละ 3,300 บาท
“ที่ผ่านมา ธอส. ได้จัดทำสินเชื่อที่อยู่อาศัยอัตราดอกเบี้ยต่ำ เพื่อสนับสนุนให้คนไทยมีบ้านมาอย่างต่อเนื่อง แต่เพื่อให้ลูกค้ามีความมั่นใจว่าหากในอนาคตเกิดเหตุไม่คาดฝันขึ้น บ้านที่ตนเองผ่อนชำระมาตลอดนั้น จะได้รับการส่งต่อไปยังทายาทได้ เพราะการทำประกันชีวิตคุ้มครองสินเชื่อ จะให้ความคุ้มครองโดยบริษัทประกันจะเป็นผู้ชำระหนี้ที่เหลืออยู่ให้กับทางธนาคารตามทุนประกันที่ระบุเอาไว้ในสัญญา ทำให้ทายาทของผู้ขอสินเชื่อไม่ต้องรับภาระหนักในการชำระหนี้ต่อ ถือเป็นอีก 1 แนวทางในการมีบ้านที่มั่นคงและยั่งยืนได้”นายกมลภพ กล่าว
สำหรับผู้ที่สนใจสามารถยื่นขอสินเชื่อได้แล้ว ณ สาขาธนาคารทั่วประเทศ ตั้งแต่วันนี้ถึงวันที่ 31 มีนาคม 2568 อนุมัติและทำนิติกรรมภายในวันที่ 30 เมษายน 2568  สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage  ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/91968