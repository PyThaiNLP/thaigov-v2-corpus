รัฐบาลไทย-ข่าวทำเนียบรัฐบาล-"ดร.เฉลิมชัย รมว.ทส." ตรวจเยี่ยม อช.ภูกระดึงติดตามสถานการณ์ช้างป่า พร้อมยกระดับความปลอดภัยนักท่องเที่ยว


วันเสาร์ที่ 25 มกราคม 2568
"ดร.เฉลิมชัย รมว.ทส." ตรวจเยี่ยม อช.ภูกระดึงติดตามสถานการณ์ช้างป่า พร้อมยกระดับความปลอดภัยนักท่องเที่ยว
"ดร.เฉลิมชัย รมว.ทส." ตรวจเยี่ยม อช.ภูกระดึงติดตามสถานการณ์ช้างป่า พร้อมยกระดับความปลอดภัยนักท่องเที่ยว
"ดร.เฉลิมชัย รมว.ทส." ตรวจเยี่ยม อช.ภูกระดึงติดตามสถานการณ์ช้างป่า พร้อมยกระดับความปลอดภัยนักท่องเที่ยว
วันที่ 23 มกราคม 2568 เวลา 10.30 น. ดร.เฉลิมชัย ศรีอ่อนรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) และคณะที่ปรึกษาฯ พร้อมด้วย
นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายสิทธิชัย เสรีส่งแสง รองปลัดกระทรวงฯ นายยงยุทธ นาควิโรจน์ ผู้ตรวจราชการกระทรวงฯ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช และ นายภาดล ถาวรกฤชรัตน์ อธิบดีกรมทรัพยากรน้ำบาดาล ลงพื้นที่ติดตามสถานการณ์ช้างป่า พร้อมตรวจเยี่ยมให้กำลังใจเจ้าหน้าที่ปฏิบัติงาน ณ ห้อง WAR Room ศูนย์เฝ้าระวังช้างป่าเพื่อความปลอดภัยของนักท่องเที่ยว ณ ศูนย์บริการนักท่องเที่ยววังกวาง (ยอดเขา) อุทยานแห่งชาติภูกระดึง จังหวัดเลย โดยมีนายกิตติคุณ บุตรคุณ รองผู้ว่าราชการจังหวัดเลย ให้การต้อนรับและร่วมติดตามสถานการณ์
โอกาสนี้ รมว.ทส. และคณะ ได้ติดตามการปฏิบัติงานของเจ้าหน้าที่ประจำจุดเฝ้าระวังช้างป่าและเจ้าหน้าที่ลาดตะเวน ระหว่างเส้นทางจากศูนย์บริการฯ วังกวาง ไปยัง องค์พระพุทธเมตตา - ผาหมากดูก - ผานาน้อย - ผาเหยียบเมฆ - ผาแดง - ผาหัวเต่า - ผาหล่มสัก โดย รมว.ทส. ได้เน้นย้ำเรื่องความปลอดภัยของนักท่องเที่ยว โดยขอให้เจ้าหน้าที่ดูแลความปลอดภัยของนักท่องเที่ยวซึ่งเป็นสิ่งสำคัญสูงสุด นอกจากนี้ การรักษาความสะอาดในส่วนของร้านค้าผู้ประกอบการและลูกหาบ รวมไปถึงการจัดการขยะบนภูกระดึงจะต้องเป็น Net Zero
สำหรับมาตการแนวทางในการแก้ไขปัญหาช้างป่าในพื้นที่อุทยานแห่งชาติภูกระดึง ได้มีการจัดชุดเคลื่อนที่เร็วเฝ้าระวังและผลักดันช้างป่า เจ้าหน้าที่ชุดกู้ภัยอุทยานแห่งชาติ (เชิงเขา - ยอดเขา) อีกทั้งจัดเตรียมอุปกรณ์ต่าง ๆ เช่น การจัดบินโดรนสำรวจเฝ้าระวัง โดยใช้อากาศยานไร้คนขับ (UAV) รถจักรยานยนต์  รถโฟวิลสำหรับเฝ้าระวังช้างป่า จัดชุดเจ้าหน้าที่รักษาความปลอดภัยตลอด 24 ชั่วโมง การใช้สื่อความรู้แนะนำแนวทางในการปฏิบัติตนก่อนขึ้นเขา รวมถึงจำกัดเส้นทางการท่องเที่ยว โดยเปิดเฉพาะเส้นทางที่มีความปลอดภัย 100% ส่วนพื้นที่ที่จะต้องมีการเฝ้าระวังช้างป่า ก็จะต้องมีการดำเนินการต่อไปเพื่อความปลอดภัยของนักท่องเที่ยว พร้อมกันนี้ยังได้มีการจัดตั้งระบบเตือนภัย (Eerly warning) อีกด้วย

ที่มา : https://www.thaigov.go.th/news/contents/details/92746