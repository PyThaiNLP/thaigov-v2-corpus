รัฐบาลไทย-ข่าวทำเนียบรัฐบาล-​"ดร.เฉลิมชัย" ลงพื้นที่ จ.อุดรธานี ตรวจเยี่ยมโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่ขาดแคลนน้ำหรือน้ำเค็ม เน้น "ความสุขของพี่น้องประชาชน คือหน้าที่ของเรา"


วันเสาร์ที่ 25 มกราคม 2568
​"ดร.เฉลิมชัย" ลงพื้นที่ จ.อุดรธานี ตรวจเยี่ยมโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่ขาดแคลนน้ำหรือน้ำเค็ม เน้น "ความสุขของพี่น้องประชาชน คือหน้าที่ของเรา"
​"ดร.เฉลิมชัย" ลงพื้นที่ จ.อุดรธานี ตรวจเยี่ยมโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่ขาดแคลนน้ำหรือน้ำเค็ม เน้น "ความสุขของพี่น้องประชาชน คือหน้าที่ของเรา"
"ดร.เฉลิมชัย" ลงพื้นที่ จ.อุดรธานี ตรวจเยี่ยมโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่ขาดแคลนน้ำหรือน้ำเค็ม เน้น "ความสุขของพี่น้องประชาชน คือหน้าที่ของเรา"
วันที่ 22 มกราคม 2568 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ลงพื้นที่ตรวจเยี่ยมโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่ขาดแคลนน้ำหรือน้ำเค็ม พร้อมมอบแกลลอนน้ำให้กับผู้แทนชุมชนและประชาชนในพื้นที่ โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นายภาดล ถาวรกฤชรัตน์ อธิบดีกรมทรัพยากรน้ำบาดาล พร้อมด้วยคณะผู้บริหารในสังกัดกระทรวงฯ ร่วมลงพื้นที่ ณ บ้านถ่อนใหญ่ หมู่ที่ 7 ตำบลนาข่า อำเภอเมืองอุดรธานี จังหวัดอุดรธานี
ดร.เฉลิมชัย กล่าวว่า กระทรวงทรัพยากรธรรมชาติและสิ่งแวดล้อม โดยกรมทรัพยากรน้ำบาดาล ได้รับการสนับสนุนจากรัฐบาลในการช่วยเหลือประชาชนให้มีน้ำอุปโภค บริโภคตลอดทั้งปี และแก้ไขปัญหาขาดแคลนน้ำในภาคเกษตร ทั้งนี้โครงการจัดหาแหล่งน้ำบาดาลระยะไกลเพื่อแก้ปัญหาในพื้นที่ขาดแคลนน้ำหรือน้ำเค็ม อยู่ระหว่างการดำเนินการขยายท่อส่งน้ำเพิ่มอีก 2 หมู่บ้าน คือ บ้านดอนแตง และบ้านเหล่าสีจาน เพื่อแก้ไขปัญหาในพื้นที่ที่ประสบปัญหาขาดแคลนน้ำหรือมีปัญหาด้านคุณภาพน้ำ อีกทั้งยังพบว่าโครงการมีค่าไฟในการดำเนินการค่อนข้างสูง จึงได้มอบหมายให้กรมทรัพยากรน้ำบาดาลเร่งติดตั้งแผงโซล่าเซลล์เพื่อลดค่าใช้จ่ายดังกล่าว นอกจากนี้ รมว.ทส. ได้เน้นย้ำว่า "ความสุขของพี่น้องประชาชน คือหน้าที่ของเรา"
สำหรับโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่ขาดแคลนน้ำหรือน้ำเค็ม รูปแบบที่ 1 ประจำปีงบประมาณ พ.ศ. 2565 ณ บ้านถ่อนใหญ่ หมู่ที่ 7 ตำบลนาข่า อำเภอเมืองอุดรธานี จังหวัดอุดรธานี ประกอบด้วย บ่อน้ำบาดาลขนาด 6 นิ้ว จำนวน 4 บ่อ ถังเหล็กเก็บน้ำ ขนาด 100 ลบ.ม. จำนวน 2 ถัง หอถังสูง ขนาด 85 ลบ.ม. และจุดจ่ายน้ำถาวร ซึ่งปัจจุบันสามารถพัฒนาน้ำบาดาลขึ้นมาใช้ได้มากถึง 385,440 ลูกบาศก์เมตรต่อปี ประชาชนได้รับประโยชน์จำนวน 325 ครัวเรือน หรือ 11,568 คน ประชาชนใช้น้ำไปแล้ว 340,162 ลูกบาศก์เมตร

ที่มา : https://www.thaigov.go.th/news/contents/details/92744