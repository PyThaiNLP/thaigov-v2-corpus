รัฐบาลไทย-ข่าวทำเนียบรัฐบาล-“รมว.เฉลิมชัย“ ส่ง ฮ. บินสำรวจสถานการณ์ไฟป่า อช.เขาใหญ่ ต่อเนื่อง พร้อมสนับสนุนเที่ยวบินส่งกำลังพลร่วมปฏิบัติภารกิจดับไฟป่า


วันอาทิตย์ที่ 26 มกราคม 2568
“รมว.เฉลิมชัย“ ส่ง ฮ. บินสำรวจสถานการณ์ไฟป่า อช.เขาใหญ่ ต่อเนื่อง พร้อมสนับสนุนเที่ยวบินส่งกำลังพลร่วมปฏิบัติภารกิจดับไฟป่า
“รมว.เฉลิมชัย“ ส่ง ฮ. บินสำรวจสถานการณ์ไฟป่า อช.เขาใหญ่ ต่อเนื่อง พร้อมสนับสนุนเที่ยวบินส่งกำลังพลร่วมปฏิบัติภารกิจดับไฟป่า
“รมว.เฉลิมชัย“ ส่ง ฮ. บินสำรวจสถานการณ์ไฟป่า อช.เขาใหญ่ ต่อเนื่อง พร้อมสนับสนุนเที่ยวบินส่งกำลังพลร่วมปฏิบัติภารกิจดับไฟป่า
วันที่ 25 มกราคม 2568 ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) สั่งการให้ศูนย์เทคโนโลยีดิจิทัลและอากาศยาน จัดส่งเฮลิคอปเตอร์ของ ทส. สนับสนุนการบินสำรวจเพื่อประเมินสถานการณ์ไฟป่าบริเวณโดยรอบอุทยานแห่งชาติเขาใหญ่ จำนวน 1 เที่ยวบิน ผลจากการบินสำรวจตรวจพบไฟป่า จำนวน 2 จุด จึงได้ประสานกับสถานีควบคุมไฟป่าปราจีนบุรี สถานีควบคุมไฟป่าเขาใหญ่ และสถานีควบคุมไฟป่าฉะเชิงเทรา เข้าควบคุมพื้นที่ที่อยู่ในเขตความรับผิดชอบ พร้อมทั้งคอยสนับสนุนการบินส่งกำลังพลในพื้นที่ที่เข้าถึงได้ยากและต้องใช้ระยะเวลาในการเข้าถึงพื้นที่นาน เพื่อให้การปฏิบัติภารกิจควบคุมไฟป่าสามารถควบคุมพื้นที่ได้โดยเร็วก่อนที่จะมีความรุนแรงลุกลามเป็นวงกว้าง
ซึ่งผลจากการร่วมปฏิบัติภารกิจส่งกำลังพลกว่า 36 นาย รวม 12 เที่ยวบินตลอดทั้งวันที่ 25 มกราคม 2568 ทำให้สามารถควบคุมพื้นที่ไฟไหม้ป่าไว้ได้ และในวันที่ 26 มกราคม 2568 จะทำการบินสำรวจพื้นที่โดยรอบ อช.เขาใหญ่อีกครั้ง เพื่อสำรวจสถานการณ์ไฟป่า รวมถึงส่งเสบียงให้กับกำลังพลในพื้นที่ และรับกำลังพลทั้งหมดกลับยังที่ตั้ง

ที่มา : https://www.thaigov.go.th/news/contents/details/92750