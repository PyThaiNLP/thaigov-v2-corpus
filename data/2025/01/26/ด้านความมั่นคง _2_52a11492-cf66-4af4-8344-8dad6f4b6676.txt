รัฐบาลไทย-ข่าวทำเนียบรัฐบาล-ดร.เฉลิมชัย รมว.ทส. ตรวจเยี่ยมการปฏิบัติงานในพื้นที่โครงการพัฒนาพื้นที่ลุ่มน้ำทอน อันเนื่องมาจากพระราชดำริ จ.หนองคาย


วันเสาร์ที่ 25 มกราคม 2568
ดร.เฉลิมชัย รมว.ทส. ตรวจเยี่ยมการปฏิบัติงานในพื้นที่โครงการพัฒนาพื้นที่ลุ่มน้ำทอน อันเนื่องมาจากพระราชดำริ จ.หนองคาย
ดร.เฉลิมชัย รมว.ทส. ตรวจเยี่ยมการปฏิบัติงานในพื้นที่โครงการพัฒนาพื้นที่ลุ่มน้ำทอน อันเนื่องมาจากพระราชดำริ จ.หนองคาย
ดร.เฉลิมชัย รมว.ทส. ตรวจเยี่ยมการปฏิบัติงานในพื้นที่โครงการพัฒนาพื้นที่ลุ่มน้ำทอน อันเนื่องมาจากพระราชดำริ จ.หนองคาย
วันที่  22 มกราคม 2568 เวลา 14.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมรับฟังสรุปการปฏิบัติงาน ปัญหา และอุปสรรค ในการปฏิบัติงานภายใต้โครงการพัฒนาพื้นที่ลุ่มน้ำทอน อันเนื่องมาจากพระราชดำริ จังหวัดหนองคาย พร้อมพบปะพูดคุยกับกลุ่มอาชีพที่ได้รับการสนับสนุนจากโครงการฯ รวมถึงมอบถุงยังชีพให้กับตัวแทนราษฎรในพื้นที่ และตัวแทนเจ้าหน้าที่โครงการฯ โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นายสมภพ สมิตะสิริ ผู้ว่าราชการจังหวัดหนองคาย นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช พร้อมด้วยคณะผู้บริหารในสังกัดกระทรวงฯ เข้าร่วมการประชุมและร่วมลงพื้นที่ ณ พื้นที่โครงการพัฒนาพื้นที่ลุ่มน้ำทอน อันเนื่องมาจากพระราชดำริ จังหวัดหนองคาย
โดย ดร.เฉลิมชัย ได้กล่าวว่า วันนี้ตั้งใจมาตรวจราชการเพื่อให้กำลังใจเจ้าหน้าที่ในการปฏิบัติภารกิจรักษาป่า และเฝ้าระวังไฟป่า รวมถึงขอขอบคุณทุกภาคส่วนที่ได้ให้ความร่วมมือทำให้การทำงานร่วมกันเกิดความราบรื่น วันนี้ปัญหาฝุ่น PM2.5 ถือว่าเป็นปัญหาสำคัญที่ส่งผลกระทบในวงกว้าง และเกิดขึ้นมาจากหลายปัจจัย อาทิ หมอกควันข้ามแดน ไฟป่า รวมถึงการเผาไหม้ของเกษตรกร จึงต้องอาศัยความร่วมมือจากทุกภาคส่วนโดยเฉพาะในระดับพื้นที่ที่ต้องมีการสร้างความเข้าใจและขอความร่วมมือจากประชาชน ไม่เผาวัสดุเหลือใช้ทางการเกษตรเพื่อช่วยกันลดปัญหาฝุ่น PM 2.5 ร่วมกับรัฐบาล โดยเฉพาะในช่วงนี้ที่สภาพอากาศส่งผลต่อค่าฝุ่นเป็นอย่างมาก รวมถึงต้องมีการบูรณาการการทำงานร่วมกันจึงจะสำเร็จ และต้องช่วยกันรักษาป่า รักษาธรรมชาติไว้ เพื่อให้เป็นสมบัติของลูกของหลานในอนาคตต่อไป

ที่มา : https://www.thaigov.go.th/news/contents/details/92745