รัฐบาลไทย-ข่าวทำเนียบรัฐบาล-ครม. เห็นชอบ 2 โครงการเสริมสภาพคล่อง SME


วันจันทร์ที่ 13 มกราคม 2568
13/01/2568
พิมพ์
ครม. เห็นชอบ 2 โครงการเสริมสภาพคล่อง SME
วันอาทิตย์ ที่ 12 ม.ค.68
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี เห็นชอบ โครงการสินเชื่อปลุกพลัง SME
ซึ่งเป็นการให้สินเชื่อแก่ผู้ประกอบการรายย่อยที่มีรายได้ต่อปีไม่เกิน 2 ล้านบาท ประกอบกิจการมาไม่น้อยกว่า
1 ปี เพื่อเป็นเงินทุนในการปรับปรุง ขยายกิจการ หรือเสริมสภาพคล่อง โดยลดข้อจำกัดต่าง ๆ
เพิ่มโอกาสในการเข้าถึงแหล่งเงินทุนให้มากขึ้น และ โครงการสินเชื่อ Beyond ติดปีก SME
ของธนาคารพัฒนาวิสาหกิจขนาดกลางและขนาดย่อมแห่งประเทศไทย เพื่อเสริมสภาพคล่องผู้ประกอบการ
SME ทุกประเภทธุรกิจที่มีรายได้ต่อปีไม่น้อยกว่า 2 ล้านบาท ดำเนินกิจการมาไม่น้อยกว่า 1 ปี
โดยปรับระยะเวลาการชดเชยดอกเบี้ย ทั้ง 2 โครงการ เป็น 3 ปี ในอัตราร้อยละ 3
แล้วประเมินผลก่อนพิจารณาชดเชยในระยะต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92289