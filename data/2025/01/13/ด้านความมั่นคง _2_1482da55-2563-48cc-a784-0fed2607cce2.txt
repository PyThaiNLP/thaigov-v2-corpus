รัฐบาลไทย-ข่าวทำเนียบรัฐบาล-ฉลองวันเด็กสุดสนุก! ปลัดกลาโหมชวนน้องๆ ร่วมกิจกรรมสุดพิเศษ สร้างรอยยิ้มและเสียงหัวเราะ


วันจันทร์ที่ 13 มกราคม 2568
ฉลองวันเด็กสุดสนุก! ปลัดกลาโหมชวนน้องๆ ร่วมกิจกรรมสุดพิเศษ สร้างรอยยิ้มและเสียงหัวเราะ
ในวันเสาร์ที่ ๑๑ มกราคม ๒๕๖๘ เวลา ๐๘.๐๐ นาฬิกา พลเอก สนิธชนก สังขจันทร์ ปลัดกระทรวงกลาโหม เป็นประธานในการจัดกิจกรรมวันเด็กแห่งชาติของสำนักงานปลัดกระทรวงกลาโหม ประจำปี ๒๕๖๘ ณ ห้องศรีสมาน ๑ อาคารอเนกประสงค์ สป. พื้นที่ศรีสมาน
โดยมี หัวหน้าหน่วยขึ้นตรงสำนักงานปลัดกระทรวงกลาโหม พลตรีหญิง ทักษดา สังขจันทร์ นายกสาคมภริยาข้าราชการสำนักงานปลัดกระทรวงกลาโหม อุปนายกสมาคม ภริยาข้าราชการสำนักงานปลัดกระทรวงกลาโหม และคณะสมาคม ภริยาข้าราชการสำนักงานปลัดกระทรวงกลาโหม ตลอดจนครอบครัว บุตรหลานของข้าราชการสำนักงานปลัดกระทรวงกลาโหม เข้าร่วมกิจกรรม
โดยภายในงานมีกิจกรรมสนุก ๆ ให้ร่วมมากมาย ทั้งการแสดงสุดพิเศษ : สุนัขเอไอสุดอัจฉริยที่มาโชว์ความสามารถให้ทุกคนได้ตื่นตาตื่นใจ กิจกรรมจับฉลากของรางวัลมากมาย นอกจากนี้ยังมีเกมส์สนุก ๆ ให้เล่น ทั้งยิงปืน โยนห่วง และเกมส์อื่น ๆ อีกมากมาย ภายในงานน้องๆ หนูๆ ได้อิ่มอร่อยไปกับซุ้มอาหาร ขนม และไอติม บรรยากาศเต็มไปด้วยความสนุกสนานและความประทับใจ

ที่มา : https://www.thaigov.go.th/news/contents/details/92277