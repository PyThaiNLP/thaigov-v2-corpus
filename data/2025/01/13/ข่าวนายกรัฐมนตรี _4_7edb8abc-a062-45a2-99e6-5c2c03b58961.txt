รัฐบาลไทย-ข่าวทำเนียบรัฐบาล-     นายกรัฐมนตรีลงพื้นที่นครสวรรค์ ติดตามการบริหารจัดการน้ำและการขุดลอกพื้นที่กักเก็บน้ำ ด้านกรมชลฯ เตรียมขุดลอกรองรับน้ำเพิ่มก่อนหน้าฝนปีนี้


วันจันทร์ที่ 13 มกราคม 2568
13/01/2568
พิมพ์
นายกรัฐมนตรีลงพื้นที่นครสวรรค์ ติดตามการบริหารจัดการน้ำและการขุดลอกพื้นที่กักเก็บน้ำ ด้านกรมชลฯ เตรียมขุดลอกรองรับน้ำเพิ่มก่อนหน้าฝนปีนี้
นายกรัฐมนตรีลงพื้นที่นครสวรรค์ ติดตามการบริหารจัดการน้ำและการขุดลอกพื้นที่กักเก็บน้ำ ด้านกรมชลฯ เตรียมขุดลอกรองรับน้ำเพิ่มก่อนหน้าฝนปีนี้
วันนี้ (13 มกราคม 2567) เวลา 15.00 น. ณ บริเวณประตูดำ ศูนย์วิจัยและพัฒนาประมงน้ำจืดนครสวรรค์ อำเภอเมืองนครสวรรค์ จังหวัดนครสวรรค์ นางสาวแพทองธาร ชินวัตร นายกรัฐมนตรีตรวจติดตามการบริหารจัดการน้ำและการขุดลอกพื้นที่กักเก็บน้ำ โดยมีนายสมจิตฐิพงศ์ อำนาจศาล ผู้อำนวยการสำนักงานชลประทานที่ 3 บรรยายสรุปว่า การรับน้ำในพื้นที่ภาคเหนือมีเขื่อนขนาดใหญ่ รวมถึงใช้แก้มลิงและพื้นที่รับน้ำทางธรรมชาติ เพื่อบริหารจัดการน้ำจากพื้นที่ด้านบน ก่อนจะไหลลงมาสู่พื้นที่ชั้นใน โดยมีจุดรับน้ำหลักประมาณ 8 แห่ง เช่น บึงบอระเพ็ด จังหวัดนครสวรรค์ โดยในช่วงฤดูฝน บึงบอระเพ็ดจะเป็นพื้นที่รับน้ำจากทุ่งด้านบน ในเขตอำเภอไพศาลี อำเภอท่าตะโก และยังช่วยชะลอน้ำหลากที่จะไหลไปสมทบกับแม่น้ำน่าน แต่หากระดับน้ำในแม่น้ำน่านมีระดับสูงก็จะเปิดประตูระบายน้ำ (ประตูดำ)  เพื่อช่วยระบายน้ำและลดอุทกภัยในพื้นที่ ทั้งนี้ เพื่อเพิ่มประสิทธิภาพการบริหารจัดการน้ำฯ กรมชลประทานได้เตรียมดำเนินการขุดลอกพื้นที่กักเก็บน้ำพื้นที่ประตูดำ ศูนย์วิจัยและพัฒนาประมงน้ำจืดนครสวรรค์เพื่อบริหารจัดการน้ำช่วงฤดูแล้ง ปี 2567/2568 โดยกรมชลประทานได้ตั้งงบประมาณในการขุดลอกกว่า 2,000 ล้านบาท

ที่มา : https://www.thaigov.go.th/news/contents/details/92328