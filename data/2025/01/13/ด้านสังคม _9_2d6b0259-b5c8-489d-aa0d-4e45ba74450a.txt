รัฐบาลไทย-ข่าวทำเนียบรัฐบาล-ดีอี ร่วมรับรางวัล Prime Minister Award 2024


วันจันทร์ที่ 13 มกราคม 2568
ดีอี ร่วมรับรางวัล Prime Minister Award 2024
ดีอี ร่วมรับรางวัล Prime Minister Award 2024
วันที่ 13 มกราคม 2568 นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม เป็นผู้แทนรับมอบรางวัล Prime Minister Awards 2024 : เชิดชูองค์กรเด่นด้านไซเบอร์ผลักดันองค์กรไทยสู่มาตรฐานความปลอดภัยไซเบอร์  โดยมี ดร.ณหทัย ทิวไผ่งาม ผู้ช่วยรัฐมนตรีประจําสํานักนายกรัฐมนตรี เป็นประธานในพิธี พร้อมด้วย พลอากาศตรี อมร ชมเชย เลขาธิการคณะกรรมการการรักษาความมั่นคงปลอดภัยไซเบอร์แห่งชาติ ร่วมเป็นเกียรติในงาน ณ โรงแรมทีเค พาเลซ แอนด์ คอนเวนชั่น
สำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) จัดพิธีมอบ รางวัลอันทรงเกียรติ "Prime Minister Awards: Thailand Cybersecurity Excellence Awards 2024" เพื่อเชิดชูองค์กรที่ มีผลงานโดดเด่นด้านความมั่นคงปลอดภัยไซเบอร์ โดยมีเป้าหมายเพื่อยกระดับมาตรฐานความปลอดภัยทางไซเบอร์ของประเทศไทยและเสริมสร้างบทบาทของประเทศในฐานะศูนย์กลางความมั่นคงปลอดภัยไซเบอร์แห่งภูมิภาคอาเซียน
#กระทรวงดิจิทัล #กระทรวงดีอี #ดีอี

ที่มา : https://www.thaigov.go.th/news/contents/details/92317