รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดงาน DATA PRIVACY DAY 2025 “ย้ำคุ้มครองข้อมูลส่วนบุคคลสำคัญ หนุนเศรษฐกิจดิจิทัล”


วันอังคารที่ 28 มกราคม 2568
รองนายกฯ ประเสริฐ เปิดงาน DATA PRIVACY DAY 2025 “ย้ำคุ้มครองข้อมูลส่วนบุคคลสำคัญ หนุนเศรษฐกิจดิจิทัล”
รองนายกฯ ประเสริฐ เปิดงาน DATA PRIVACY DAY 2025 “ย้ำคุ้มครองข้อมูลส่วนบุคคลสำคัญ หนุนเศรษฐกิจดิจิทัล”
วันที่ 28 มกราคม 2568 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน DATA PRIVACY DAY 2025 หรือวันคุ้มครองข้อมูลส่วนบุคคล จัดโดยสำนักงานคณะกรรมการคุ้มครองข้อมูลส่วนบุคคล (สคส.) หรือ PDPC โดยมี นางปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม นายเวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (BDE) รักษาการแทนเลขาธิการคณะกรรมการคุ้มครองข้อมูลส่วนบุคคล และผู้ที่เกี่ยวข้องเข้าร่วม ณ ศูนย์ประชุมวายุภักษ์ โรงแรมเซ็นทารา ไลฟ์ ศูนย์ราชการ และคอนเวนชันเซ็นเตอร์ แจ้งวัฒนะ กรุงเทพฯ
โดยรองนายกฯ ประเสริฐ ได้เน้นย้ำเรื่องการคุ้มครองข้อมูลส่วนบุคคลเป็นปัจจัยสำคัญในการพัฒนาเศรษฐกิจดิจิทัล ที่ช่วยสร้างความน่าเชื่อถือให้ธุรกิจ สร้างความไว้วางใจจากผู้บริโภค และยังส่งเสริมการลงทุนจากต่างประเทศ โดยเฉพาะในยุคเศรษฐกิจดิจิทัลที่ข้อมูลเป็นทรัพยากรสำคัญในการขับเคลื่อนธุรกิจ

ที่มา : https://www.thaigov.go.th/news/contents/details/92826