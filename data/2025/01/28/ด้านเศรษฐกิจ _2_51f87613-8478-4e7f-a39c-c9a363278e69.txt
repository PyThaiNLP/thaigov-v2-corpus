รัฐบาลไทย-ข่าวทำเนียบรัฐบาล-​“รมว.นฤมล” นำประชุม คปก.เห็นชอบร่างพรบ.ปฏิรูปที่ดินและคุ้มครองพื้นที่เกษตรกรรม จ่อชง สคทช.รับลูกให้เกษตรกรนำโฉนดเพื่อการเกษตรไปต่อยอดเป็นแหล่งเงินทุนสร้างอาชีพได้ 


วันอังคารที่ 28 มกราคม 2568
​“รมว.นฤมล” นำประชุม คปก.เห็นชอบร่างพรบ.ปฏิรูปที่ดินและคุ้มครองพื้นที่เกษตรกรรม จ่อชง สคทช.รับลูกให้เกษตรกรนำโฉนดเพื่อการเกษตรไปต่อยอดเป็นแหล่งเงินทุนสร้างอาชีพได้
​“รมว.นฤมล” นำประชุม คปก.เห็นชอบร่างพรบ.ปฏิรูปที่ดินและคุ้มครองพื้นที่เกษตรกรรม จ่อชง สคทช.รับลูกให้เกษตรกรนำโฉนดเพื่อการเกษตรไปต่อยอดเป็นแหล่งเงินทุนสร้างอาชีพได้
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เป็นประธานการประชุมคณะกรรมการปฏิรูปที่ดินเพื่อเกษตรกรรม ครั้งที่ 1/2568 โดยมี นายประยูร อินสกุล ปลัดกระทรวงเกษตรและสหกรณ์ นายเศรษฐเกียรติ กระจ่างวงศ์ เลขาธิการสำนักงานปฏิรูปที่ดินเพื่อเกษตรกรรม ผู้บริหารหน่วยงานที่เกี่ยวข้อง เข้าร่วม ณ ห้องประชุมไชยยงค์ ชูชาติ สำนักงานปฏิรูปที่ดินเพื่อเกษตรกรรม และผ่านระบบประชุมออนไลน์ Zoom Meeting
โดยที่ประชุมมีมติเห็นชอบโครงการสำรวจวางโครงหมุดหลักฐานแผนที่และปักหลักเขต ปีงบประมาณ พ.ศ.2568 และโครงการก่อสร้างหอถังสูงและระบบกระจายน้ำเพื่อการเกษตรในเขตปฏิรูปที่ดิน ครั้งที่ 1/2568 (ระยะที่ 2) เพื่อสร้างหลักฐานแผนที่สนับสนุนหน่วยรังวัด ป้องกันการบุกรุกพื้นที่ และสร้างระบบกระจายน้ำในพื้นที่ ส.ป.ก. ให้เกษตรกรมีน้ำใช้ทำเกษตรกรรมอย่างยั่งยืน รวมถึงเห็นชอบร่างพระราชบัญญัติการปฏิรูปที่ดินและคุ้มครองพื้นที่เกษตรกรรม พ.ศ. ... เพื่อเสนอคณะกรรมการนโยบายที่ดินแห่งชาติ หรือ สคทช.พิจารณาให้เกษตรกรสามารถนำโฉนดเพื่อการเกษตรไปสร้างประโยชน์ต่อยอดเป็นแหล่งเงินทุนสร้างอาชีพได้
นอกจากนี้ ยังมีมติเห็นชอบให้ฝ่ายเลขานุการการประชุมฯ รับข้อสังเกตไปปรับร่างประกาศกระทรวงเกษตรและสหกรณ์ เรื่อง กำหนดกิจการที่เป็นการสนับสนุนหรือเกี่ยวเนื่องกับการปฏิรูปที่ดินเพื่อเกษตรกรรม พ.ศ. ... ให้เกษตรกรสามารถต่อยอดอาชีพ และสร้างคุณภาพชีวิตที่ดีบนพื้นที่ ส.ป.ก. ต่อไป

ที่มา : https://www.thaigov.go.th/news/contents/details/92828