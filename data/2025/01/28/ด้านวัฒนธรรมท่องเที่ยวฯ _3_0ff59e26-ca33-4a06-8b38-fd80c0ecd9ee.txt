รัฐบาลไทย-ข่าวทำเนียบรัฐบาล-กระทรวงวัฒนธรรม ร่วมกับหน่วยงานทุกภาคส่วน เข้าร่วมพิธีเปิดบ้านศิลปินแห่งชาติ ร้อยตรี ทวี บูรณเขตต์ ศิลปินแห่งชาติ สาขาทัศนศิลป์ (ประณีตศิลป์ - ช่างปั้น หล่อ) พุทธศักราช ๒๕๖๖


วันอังคารที่ 28 มกราคม 2568
กระทรวงวัฒนธรรม ร่วมกับหน่วยงานทุกภาคส่วน เข้าร่วมพิธีเปิดบ้านศิลปินแห่งชาติ ร้อยตรี ทวี บูรณเขตต์ ศิลปินแห่งชาติ สาขาทัศนศิลป์ (ประณีตศิลป์ - ช่างปั้น หล่อ) พุทธศักราช ๒๕๖๖
กระทรวงวัฒนธรรม ร่วมกับหน่วยงานทุกภาคส่วน เข้าร่วมพิธีเปิดบ้านศิลปินแห่งชาติ ร้อยตรี ทวี บูรณเขตต์ ศิลปินแห่งชาติ สาขาทัศนศิลป์ (ประณีตศิลป์ - ช่างปั้น หล่อ) พุทธศักราช ๒๕๖๖
กระทรวงวัฒนธรรม ร่วมกับหน่วยงานทุกภาคส่วน
เข้าร่วมพิธีเปิดบ้านศิลปินแห่งชาติ ร้อยตรี ทวี บูรณเขตต์
ศิลปินแห่งชาติ สาขาทัศนศิลป์ (ประณีตศิลป์ - ช่างปั้น หล่อ) พุทธศักราช ๒๕๖๖
23 มกราคม 2568 กระทรวงวัฒนธรรม พร้อมด้วยกองทุนส่งเสริมงานวัฒนธรรม จังหวัดพิษณุโลก และคณะศิลปินแห่งชาติ เข้าร่วมพิธีเปิดบ้านศิลปินแห่งชาติ ร้อยตรี ทวี บูรณเขตต์ ศิลปินแห่งชาติ สาขาทัศนศิลป์ (ประณีตศิลป์ - ช่างปั้น หล่อ) พุทธศักราช ๒๕๖๖ ณ พิพิธภัณฑ์พื้นบ้าน จ่าทวี เลขที่ 26/138 ถนนวิสุทธิ์กษัตริย์ ตำบลในเมือง อำเภอเมืองพิษณุโลก จังหวัดพิษณุโลก เพื่อเป็นการสร้างพื้นที่ให้ประชาชนได้สัมผัสและเรียนรู้ถึงกระบวนการสร้างสรรค์งานประณีตศิลป์และวิถีชีวิตของ ร้อยตรีทวี บูรณเขตต์ อีกทั้งเป็นแรงบันดาลใจให้แก่เยาวชนและผู้ที่สนใจในงานศิลปะได้ตระหนักถึงความสำคัญของการสืบสานมรดก
ทางวัฒนธรรมของชาติ
(วันที่ 23 มกราคม 2568 เวลา 10.00 น.) นางสาวสุดาวรรณ  หวังศุภกิจโกศล รัฐมนตรีว่าการกระทรวงวัฒนธรรม ให้เกียรติเป็นประธานในพิธีเปิดบ้านศิลปินแห่งชาติ ร้อยตรี ทวี บูรณเขตต์ ศิลปินแห่งชาติ สาขาทัศนศิลป์ (ประณีตศิลป์ - ช่างปั้น หล่อ) พุทธศักราช ๒๕๖๖ ณ พิพิธภัณฑ์พื้นบ้าน จ่าทวี เลขที่ 26/138 ถนนวิสุทธิ์กษัตริย์ ตำบลในเมือง อำเภอเมืองพิษณุโลก จังหวัดพิษณุโลก โดยมี นางสาวลิปิการ์ กำลังชัยรองอธิบดีกรมส่งเสริมวัฒนธรรม (รักษาราชการแทนอธิบดีกรมส่งเสริมวัฒนธรรม) นายทวี เสริมภักดีกุล ผู้ว่าราชการจังหวัดพิษณุโลก นางสาวนิภาวรรณ กาญจนพิทักษ์ วัฒนธรรมจังหวัดพิษณุโลก พร้อมด้วยคณะศิลปินแห่งชาติ เข้าร่วมงานพิธีดังกล่าว
ร้อยตรี ทวี บูรณเขตต์ เป็นศิลปินผู้มีความเชี่ยวชาญในด้านการปั้นและการหล่อโลหะ ได้รับการยอมรับจากวงการศิลปะไทยและนานาชาติด้วยผลงานที่ประณีตและสะท้อนถึงเอกลักษณ์ของศิลปะไทยอย่างงดงามซึ่งบ้านศิลปินแห่งชาติแห่งนี้ได้จัดตั้งเป็นพิพิธภัณฑ์พื้นบ้าน จ่าทวี เพื่อนำเสนอผลงานอันทรงคุณค่าของท่าน รวมถึงเป็นสถานที่ถ่ายทอดความรู้และประสบการณ์ให้แก่คนรุ่นใหม่และผู้สนใจในงานศิลปะ
พิธีเปิดบ้านศิลปินแห่งชาติ ร้อยตรี ทวี บูรณเขตต์ฯ ในวันนี้ เป็นการสร้างพื้นที่ให้ทุกประชาชนได้สัมผัสและเรียนรู้ถึงกระบวนการสร้างสรรค์งานประณีตศิลป์และวิถีชีวิตของร้อยตรีทวี บูรณเขตต์ และเพื่อเป็นการพัฒนาแหล่งเรียนรู้ทางวัฒนธรรมเป็นแหล่งท่องเที่ยวทางวัฒนธรรมที่ยั่งยืนของชุมชน อันจะนำไปสู่การสร้างมูลค่ารายได้เชิงพาณิชย์สู่การพัฒนาเศรษฐกิจระดับฐานรากของทุกคนทุกครอบครัวให้มีความยั่งยืนเข้มแข็งตามแนวทาง 1 ครอบครัว 1 ซอฟต์พาวเวอร์ (One Family One Soft Power: OFOS) อีกทั้งเป็นแรงบันดาลใจให้แก่เยาวชนและผู้ที่สนใจในงานศิลปะได้ตระหนักถึงความสำคัญของการสืบสานมรดกทางวัฒนธรรมของชาติ นับเป็นส่วนหนึ่งของการพัฒนาทรัพยากรมนุษย์ สังคม และวัฒนธรรม ตลอดจนการพัฒนาทุนทางสังคม และทุนทางวัฒนธรรมด้วยอีกทางหนึ่ง
นอกจากนี้ ยังมีกิจกรรมต่าง ๆ ภายในงานพิธีเปิดบ้านศิลปินแห่งชาติ ได้แก่ (1) การรับชมการแสดง “รำอวยพร” จากนักศึกษามหาวิทยาลัยนเรศวร จังหวัดพิษณุโลก (2) การรับชมการขับบทกลอนเชิดชูเกียรติศิลปินแห่งชาติ ร้อยตรี ทวี บูรณเขตต์ โดยรองศาสตราจารย์ธัญญา สังขพันธานนท์ ศิลปินแห่งชาติ (3) การรับชมการบรรเลงขลุ่ย โดย ผู้ช่วยศาสตราจารย์ ว่าที่ร้อยตรี โสภณ ลาวรรณ์ อาจารย์คณะมนุษยศาสตร์ มหาวิทยาลัยนเรศวร และ (4) การเยี่ยมชมนิทรรศการ หอศิลปาจารย์ และพิพิธภัณฑ์พื้นบ้าน จ่าทวี ซึ่งนำชมโดย นายธรรมสถิตย์ บูรณเขตต์ ทายาทศิลปินแห่งชาติ

ที่มา : https://www.thaigov.go.th/news/contents/details/92818