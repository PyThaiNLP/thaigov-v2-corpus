รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ให้การต้อนรับคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร ศึกษาปัญหาและแนวทางแก้ไขการกระทำความผิดต่อเด็กในสภาวะสังคมดิจิทัล


วันจันทร์ที่ 27 มกราคม 2568
27/01/2568
พิมพ์
รัฐมนตรีว่าการกระทรวงยุติธรรม ให้การต้อนรับคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร ศึกษาปัญหาและแนวทางแก้ไขการกระทำความผิดต่อเด็กในสภาวะสังคมดิจิทัล
รัฐมนตรีว่าการกระทรวงยุติธรรม ให้การต้อนรับคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร ศึกษาปัญหาและแนวทางแก้ไขการกระทำความผิดต่อเด็กในสภาวะสังคมดิจิทัล
ในวันจันทร์ที่ 27 มกราคม 2568 เวลา 09.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ให้การต้อนรับคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร และคณะอนุกรรมาธิการฯ ศึกษาดูงาน เรื่อง “แนวทางการแก้ไขปัญหา และปรับปรุงกฎหมาย เพื่อคุ้มครองเด็ก สตรี ผู้ถูกกระทำด้วยความรุนแรงทางเพศ และบุคคลในครอบครัว” โดยมี พันตำรวจโท มนตรี บุณยโยธิน รองผู้อำนวยการสำนักงานกิจการยุติธรรม นายชาญ วชิรเดช รองอธิบดีกรมราชทัณฑ์ นางปรีดา วิสาโรจน์ รองอธิบดีกรมพินิจและคุ้มครองเด็กและเยาวชน พร้อมด้วยผู้แทนกรมคุมประพฤติ กรมสอบสวนคดีพิเศษ และกรมคุ้มครองสิทธิและเสรีภาพ เข้าร่วมฯ ณ ห้องประชุม 10 - 01 กระทรวงยุติธรรม
โอกาส​นี้ รัฐมนตรีว่าการกระทรวงยุติธรรม กล่าวว่า วันนี้ได้เชิญหน่วยงานที่เกี่ยวข้องกับเรื่อง คุ้มครองเด็ก สตรี ผู้ถูกกระทำด้วยความรุนแรงทางเพศ และบุคคลในครอบครัว มาให้รายละเอียดประกอบกับขณะนี้ทางกระทรวงยุติธรรมได้เสนอการแก้ประมวลกฎหมายอาญาที่เกี่ยวกับเด็ก วันนี้เด็กถูกทำร้ายโดยทางอ้อมมีจำนวนมากโดยเฉพาะเด็กติดยาเสพติดตั้งแต่อยู่ในครรภ์มารดา เนื่องจากปัญหายาเสพติดระบบบรรดางบฯ บูรณาการได้ไปบูรณาการให้หน่วยราชการถึง 22 หน่วย แต่ไม่เคยนำครอบครัวมาเป็นหน่วยบูรณาการ เพราะการป้องกันคุ้มครองเด็กไม่ให้ถูกทำลายโดยอาชญากรรมทางอ้อมหรือโดยตรงจากนักค้ายาเสพติด คือ ต้องไปป้องกันที่ครอบครัว นอกจากนี้ต้องสร้างความปลอดภัยและความมั่นคงให้กับสังคม ขอยืนยันว่าวันนี้กรมพินิจและคุ้มครองเด็กและเยาวชน กรมคุมประพฤติ และกรมราชทัณฑ์จะทำให้ 3 ส่วนนี้เป็นที่ฟื้นฟูให้เป็นคนใหม่และมีชีวิตใหม่ เพื่อไปสร้างความมั่นคงให้กับประชาชน
ทั้งนี้ คณะกรรมาธิการฯ และคณะอนุกรรมาธิการฯ ได้รับแลกเปลี่ยนความคิดเห็น ปัญหาอุปสรรค อาทิ การเสนอร่างพระราชบัญญัติแก้ไขเพิ่มเติมประมวลกฎหมายอาญา (ฉบับที่..) พ.ศ. .... (การกระทำความผิดต่อเด็กผ่านสื่ออนไลน์) ปัญหาความรุนแรงในสภาวะปัจจุบันซึงเป็นสังคมดิจิทัล เช่น การละเมิดทางเพศเด็กทางออนไลน์ ปัญหาด้านอุปกรณ์เครื่องมือที่ทันสมัยในการปฏิบัติงาน และ Data Center ในการรวบรวมข้อมูล พร้อมกันนี้ได้เสนอแนะข้อคิดเห็นด้านการตรวจสุขภาพจิตของผู้ปฏิบัติงาน และแนวทางการแก้กฎหมายเพื่อให้การทำงานรวมถึงการเรียกร้องสิทธิของผู้เสียหายสามารถกระทำได้อย่างมีประสิทธิภาพ

ที่มา : https://www.thaigov.go.th/news/contents/details/92793