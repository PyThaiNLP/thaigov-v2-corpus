รัฐบาลไทย-ข่าวทำเนียบรัฐบาล-ปลัด พม. มอบรถยนต์แก่ผู้โชคดีรางวัลที่ 1 จาก บัตร พม. เชิญรับโชค สลากบำรุงสภากาชาดไทย 2567


วันอังคารที่ 28 มกราคม 2568
ปลัด พม. มอบรถยนต์แก่ผู้โชคดีรางวัลที่ 1 จาก บัตร พม. เชิญรับโชค สลากบำรุงสภากาชาดไทย 2567
ปลัด พม. มอบรถยนต์แก่ผู้โชคดีรางวัลที่ 1 จาก บัตร พม. เชิญรับโชค สลากบำรุงสภากาชาดไทย 2567
วันที่ 28 มกราคม 2568 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) มอบรางวัลสลากบำรุงสภากาชาดไทย บัตร พม. เชิญรับโชค ประจำปี 2567 รางวัลที่ 1 รถยนต์ Toyota Yaris 1.2 SPORTS ปี 2024 มูลค่า 566,000 บาท แก่นางเยาวภา พรรณโนภาศ ผู้โชคดีจากการซื้อสลากบำรุงสภากาชาดไทย บัตร พม. เชิญรับโชค โดยมีผู้บริหารกระทรวง พม. ร่วมแสดงความยินดี ณ กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
นายอนุกูล กล่าวว่า เมื่อวันที่ 11 - 22 ธันวาคม 2567 กระทรวงการพัฒนาสังคมและความมั่นคงของมนุษย์ (พม.) ได้ร่วมออกร้านในงานกาชาด ประจำปี 2567 ภายใต้แนวคิด ทศมราชา 72 พรรษา ถวายพระพร ณ สวนลุมพินี เพื่อเฉลิมพระเกียรติพระบาทสมเด็จพระเจ้าอยู่หัว พระบรมราชูปถัมภกสภากาชาดไทย เนื่องในโอกาสพระราชพิธีมหามงคลเฉลิมพระชนมพรรษา 6 รอบ 72 พรรษา และเพื่อเผยแพร่พระมหากรุณาธิคุณและพระราชกรณียกิจขององค์พระบรมราชูปถัมภกสภากาชาดไทย องค์สภานายิกาสภากาชาดไทย และองค์อุปนายิกาผู้อำนวยการสภากาชาดไทย รวมถึงเผยแพร่ภารกิจของสภากาชาดไทย อีกทั้งมีการจำหน่ายสลากบำรุงสภากาชาดไทย บัตร พม. เชิญรับโชค กระทรวงการพัฒนาสังคมและความมั่นคงของมนุษย์ ประจำปี 2567 เพื่อหารายได้โดยเสด็จพระราชกุศลบำรุงสภากาชาดไทยในการบรรเทาทุกข์ บำรุงสุข บำบัดโรค กำจัดภัยแก่ประชาชนผู้ยากไร้ ผู้ด้อยโอกาส และผู้ประสบภัยพิบัติ
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา
#ศบปภ #บัตรพมเชิญรับโชค #สลากบำรุงสภากาชาดไทย #งานกาชาด #สวนลุมพินี

ที่มา : https://www.thaigov.go.th/news/contents/details/92810