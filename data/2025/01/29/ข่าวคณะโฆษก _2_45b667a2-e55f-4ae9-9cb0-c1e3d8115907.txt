รัฐบาลไทย-ข่าวทำเนียบรัฐบาล-รัฐบาล ย้ำก่อน พรก.ไซเบอร์ประกาศใช้ สั่งเร่งจับกุม พร้อมเตือน22เว็บไซต์อันตรายห้ามคลิกเข้าชมอย่าโหลดข้อความจากบุคคลที่ไม่รู้จัก อย่าให้ข้อมูลส่วนตัว  


วันพุธที่ 29 มกราคม 2568
29/01/2568
พิมพ์
รัฐบาล ย้ำก่อน พรก.ไซเบอร์ประกาศใช้ สั่งเร่งจับกุม พร้อมเตือน22เว็บไซต์อันตรายห้ามคลิกเข้าชมอย่าโหลดข้อความจากบุคคลที่ไม่รู้จัก อย่าให้ข้อมูลส่วนตัว
รัฐบาล ย้ำก่อน พรก.ไซเบอร์ประกาศใช้ สั่งเร่งจับกุม พร้อมเตือน22เว็บไซต์อันตรายห้ามคลิกเข้าชมอย่าโหลดข้อความจากบุคคลที่ไม่รู้จัก อย่าให้ข้อมูลส่วนตัว เตือนโจรออนไลน์ ชอบหลอกว่ามีผลตอบแทนสูง
วันนี้ (29 มกราคม 2568) นายคารม พลพรกลาง รองโฆษกประจำสำนักนายกรัฐมนตรี  เปิดเผยว่า ในระหว่างที่รอพระราชกำหนดทางไซเบอร์ประกาศใช้คาดว่าภายในเดือนหน้านี้ซึ่งขณะนี้รัฐบาลได้เร่งดำเนินการปราบปรามและจับกุมผู้กระทำความผิดอย่างต่อเนื่องโดยได้ออกเตือนประชาชนระมัดระวังภัยคุกคามทางไซเบอร์ในโลกออนไลน์ เนื่องด้วยปัจจุบันจากความรวดเร็วของเทคโนโลยีสมัยใหม่ และช่องทางการสื่อสารที่มากขึ้น ทำให้มิจฉาชีพต่างสรรหาวิธีการในการหลอกลวงเหยื่อ โดยมักจะใช้วิธีการที่มาในรูปแบบของการสร้างแรงจูงใจให้ผ่านรูปแบบต่าง ๆ เช่น หลอกให้ลงทุน หลอกหารายได้พิเศษ และหลอกให้หลงเชื่อใส่ข้อมูลส่วนตัว
นายคารม กล่าวว่า ด้วยวิธีการหลอกลวงดังกล่าว กลุ่มมิจฉาชีพจึงมักจะใช้วิธีการแอบแฝงในโลกออนไลน์โดยมาในรูปแบบของการสร้างเว็บไซต์ปลอม ซึ่งจากการตรวจสอบของสำนักงานตำรวจแห่งชาติ พบว่ามีเว็บไซต์ปลอม 22 เว็บไซต์อันตราย ดังนี้  1. thaigrowthdigitalmarketing .cc 2. www.settradethailand .com 3. m.athur .net/trade 4. www.ezbuy66 .com/ 5. ftc. trade-thai .com 6. okx. hsgi .xyz 7. www. btscswl .com/djvjpw 8. wap.happinessco .cc 9. bitmart.erwz .live 10. tokts .life/ww 11. www. thaibet248 .com/ 12. tiktok.thaipvz .com/ 13. www. shopping-now-maket .com/ 14. pi-moneyloan .com        15. pea.bjgth .cc 16. www. cryptoxj .com/ 17. www. bonanza-store .net 18. hshh-banktt .app         19. dedifeqa-spt .top 20. royaltrad .vip 21. h5.jgol .live และ 22. affilliiate .com/index/login โดยเว็บไซต์อันตรายดังกล่าว ทางด้านตำรวจไซเบอร์ได้ดำเนินการทางคดีกับผู้ที่เกี่ยวข้องเป็นที่เรียบร้อยแล้ว แต่อย่างไรก็ตามเว็บไซต์อันตราย 22 เว็บไซต์ เป็นเพียงส่วนหนึ่งของเว็บไซต์อันตรายเท่านั้น ยังมีเว็บไซต์อันตราย      อื่น ๆ ที่เปิดใช้งานอยู่ ซึ่ง Server ไม่ได้อยู่ในประเทศไทย
“ย้ำเตือนประชาชนระมัดระวังเว็บไซต์ที่ส่งต่อผ่านทางสังคมออนไลน์ โดยเฉพาะจากคนที่ไม่รู้จัก ไม่มีแหล่งที่มา เพื่อไม่ให้ตกเป็นเหยื่อการหลอกลวงโดยมิจฉาชีพ หากไม่มั่นใจ อย่าคลิกเข้าชมเว็บไซต์ที่ไม่น่าเชื่อถือ อย่าโหลดข้อความจากบุคคลที่ไม่รู้จัก อย่าให้ข้อมูลส่วนตัว ทั้งนี้ กลโกงของมิจฉาชีพมักจะมาในรูปแบบของการโฆษณาชวนเชื่อที่ได้รับผลตอบแทนสูง" นายคารม กล่าว

ที่มา : https://www.thaigov.go.th/news/contents/details/92848