รัฐบาลไทย-ข่าวทำเนียบรัฐบาล-ยกระดับการดูแลผู้สูงอายุ! บูรณาการฐานข้อมูล ลดความซับซ้อน เพิ่มความทั่วถึงและเท่าเทียม


วันพุธที่ 29 มกราคม 2568
29/01/2568
พิมพ์
ยกระดับการดูแลผู้สูงอายุ! บูรณาการฐานข้อมูล ลดความซับซ้อน เพิ่มความทั่วถึงและเท่าเทียม
ยกระดับการดูแลผู้สูงอายุ! บูรณาการฐานข้อมูล ลดความซับซ้อน เพิ่มความทั่วถึงและเท่าเทียม
ยกระดับการดูแลผู้สูงอายุ! บูรณาการฐานข้อมูล ลดความซับซ้อน เพิ่มความทั่วถึงและเท่าเทียม
.
ครม. (21 ม.ค. 68) มีมติมอบหมายให้กรมกิจการผู้สูงอายุเป็นเจ้าภาพหลัก ร่วมกับสำนักงานพัฒนารัฐบาลดิจิทัล (องค์การมหาชน) (สพร.) และสถาบันข้อมูลขนาดใหญ่ (องค์การมหาชน) จัดทำฐานข้อมูลผู้สูงอายุตามสิทธิ/สวัสดิการที่จะได้รับรายบุคคล โดยให้หน่วยงานที่เกี่ยวข้องกับสิทธิ/สวัสดิการผู้สูงอายุ ทั้งในรูปแบบเงินสวัสดิการและบริการต่าง ๆ จำนวน 23 หน่วยงาน (10 กระทรวง) สนับสนุนข้อมูล เพื่อบูรณาการข้อมูลจากทุกภาคส่วนที่ขับเคลื่อนงานด้านผู้สูงอายุร่วมกัน
.
ฐานข้อมูลดังกล่าวจะช่วยลดปัญหาการจ่ายเบี้ยยังชีพผู้สูงอายุซ้ำซ้อน รวมถึงสนับสนุนการกำหนดนโยบายในการดูแลผู้สูงอายุอย่างทั่วถึงและเท่าเทียม โดยเน้นย้ำให้หน่วยงานที่เกี่ยวข้องพิจารณาความจำเป็นและความพร้อมของฐานข้อมูล รวมถึงรักษาความมั่นคงปลอดภัยของข้อมูลส่วนบุคคลให้สอดคล้องกับพระราชบัญญัติคุ้มครองข้อมูลส่วนบุคคล พ.ศ. 2562
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92839