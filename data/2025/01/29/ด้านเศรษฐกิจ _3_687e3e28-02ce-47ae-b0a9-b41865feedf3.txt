รัฐบาลไทย-ข่าวทำเนียบรัฐบาล-รองปลัดอัญชลี ร่วมการประชุมคณะกรรมการโครงการพุทธสถานทรัพยากรเฉลิมพระเกียรติ วัดป่าดานวิเวก ในพระบรมราชูปถัมภ์ ครั้งที่ 1/2568


วันพุธที่ 29 มกราคม 2568
รองปลัดอัญชลี ร่วมการประชุมคณะกรรมการโครงการพุทธสถานทรัพยากรเฉลิมพระเกียรติ วัดป่าดานวิเวก ในพระบรมราชูปถัมภ์ ครั้งที่ 1/2568
รองปลัดอัญชลี ร่วมการประชุมคณะกรรมการโครงการพุทธสถานทรัพยากรเฉลิมพระเกียรติ วัดป่าดานวิเวก ในพระบรมราชูปถัมภ์ ครั้งที่ 1/2568
เมื่อวันที่ 28 มกราคม 2568 เวลา 13.30 น. ปลัดกระทรวงเกษตรและสหกรณ์ มอบหมายให้ รองปลัดกระทรวงเกษตรและสหกรณ์ (นางอัญชลี สุวจิตตานนท์) เป็นผู้แทนเข้าร่วมการประชุมคณะกรรมการโครงการพุทธสถานทรัพยากรเฉลิมพระเกียรติ วัดป่าดานวิเวก ในพระบรมราชูปถัมภ์ ครั้งที่ 1/2568 ณ ห้องประชุมสำนักงานองคมนตรี ชั้น 1 ทำเนียบองคมนตรี โดยมีพลเอก สุรยุทธ์ จุลานนท์ ประธานองคมนตรี ที่ปรึกษาฝ่ายฆราวาส  เป็นประธานการประชุม และนายอำพน กิตติอำพน องมนตรี ประธานกรรมการ เป็นประธานการประชุมร่วม
ซึ่งที่ประชุมได้มีการรายงานผลการดำเนินของโครงการฯ รับทราบจำนวน 6 เรื่อง ได้แก่ การจัดพิธีบุญประทายข้าวเปลือก ปี 2567 - 2568 ณ วัดป่าดานวิเวก จังหวัดบึงกาฬ การดูแลและใช้ประโยชน์พื้นที่ป่า การสำรวจบัญชีพรรณไม้ และพื้นที่ป่า การศึกษาสรรพคุณทางยาของพืชสมุนไพรและการใช้ประโยชน์ และการดำเนินกิจกรรมสนับสนุนเด็กและเยาวชน และเรื่องพิจารณา จำนวน 3 เรื่อง ได้แก่ การขอพระราชทานผ้าขาว การขอถุงพระราชทาน และการดำเนินกิจกรรมสนับสนุนเด็กและเยาวชน โดยมติที่ประชุมเห็นชอบตามที่ฝ่ายเลขาฯ นำเสนอ และให้นำข้อแนะนำขององคมนตรี ไปปรับใช้ในการดำเนินกิจกรรมให้มีความเหมาะสมมากยิ่งขึ้น โดยประธานองคมนตรีได้เน้นย้ำการดำเนินโครงการฯ ที่สอดคล้องกับวิถีปฏิบัติของพระสายวัดป่า ที่เน้นการฝึกปฏิบัติ และใช้ชีวิตอยู่กับธรรมชาติ ทั้งนี้ องคมนตรี จะขอพระราชทานทูลเกล้าฯ ถวายรายงานความก้าวหน้าโครงการฯ ทรงทราบฝ่าละอองพระบาท ต่อไป

ที่มา : https://www.thaigov.go.th/news/contents/details/92854