รัฐบาลไทย-ข่าวทำเนียบรัฐบาล-รัฐบาล เร่งแก้ PM2.5 หนุนใช้โดรน และ AI ในไร่อ้อย ลดการเผา


วันพุธที่ 29 มกราคม 2568
29/01/2568
พิมพ์
รัฐบาล เร่งแก้ PM2.5 หนุนใช้โดรน และ AI ในไร่อ้อย ลดการเผา
รัฐบาล เร่งแก้ PM2.5 หนุนใช้โดรน และ AI ในไร่อ้อย ลดการเผา
รัฐบาล เร่งแก้ PM2.5 หนุนใช้โดรน และ AI ในไร่อ้อย ลดการเผา
.
รัฐบาล สั่งทุกส่วนราชการเร่งแก้ไขปัญหาฝุ่น PM 2.5 และมลพิษทางอากาศ โดยเฉพาะมาตรการเกี่ยวกับพืชผลทางการเกษตรที่มีการเผา โดยกำหนดมาตรการเพิ่มเติมเพื่อให้ผู้ประกอบการงดการรับซื้ออ้อยไฟไหม้ และสั่งการให้บังคับใช้กฎหมายอย่างเข้มงวดกับผู้เผาป่า เผาตอซังข้าว ข้าวโพด อ้อย และพืชอื่น ๆ
.
ทั้งนี้ เพื่อให้อุตสาหกรรมอ้อยและน้ำตาลทรายเป็นมิตรกับสิ่งแวดล้อม และแก้ไขปัญหาฝุ่น PM 2.5 จึงได้ส่งเสริมให้เกษตรชาวไร่อ้อยนำเทคโนโลยีโดรนเข้ามาใช้ในพื้นที่ปลูกอ้อยกว่า 10,000 ไร่
.
ซึ่งโดรนจะติดตั้งระบบ AI เพื่อใช้ในการตรวจวัดคุณลักษณะอ้อย ช่วยเพิ่มประสิทธิภาพการคัดแยกอ้อยสดและอ้อยเผาไฟ ลดข้อผิดพลาดในกระบวนการผลิต ซึ่งจะทำให้เกษตรกรสามารถวางแผนการเก็บเกี่ยวในช่วงที่อ้อยมีคุณภาพสูงสุด รวมถึงปฏิรูปอุตสาหกรรมอ้อยและน้ำตาลทรายให้เป็นเศรษฐกิจใหม่ที่มีความยั่งยืน
.
อ่านเพิ่มเติม คลิก >> https://www.thaigov.go.th/news/contents/details/92582
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92836