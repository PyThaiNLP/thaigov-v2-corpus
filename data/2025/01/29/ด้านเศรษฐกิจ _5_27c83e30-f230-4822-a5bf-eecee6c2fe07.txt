รัฐบาลไทย-ข่าวทำเนียบรัฐบาล-“รมว.นฤมล” เปิดโครงการขยายศักยภาพการผลิตเมล็ดพันธุ์ข้าวและข้าวคุณภาพดีของกลุ่มนาแปลงใหญ่ เสริมองค์ความรู้ พัฒนาศักยภาพเกษตรกร สู่การแข่งขันในตลาดโลก


วันพุธที่ 29 มกราคม 2568
“รมว.นฤมล” เปิดโครงการขยายศักยภาพการผลิตเมล็ดพันธุ์ข้าวและข้าวคุณภาพดีของกลุ่มนาแปลงใหญ่ เสริมองค์ความรู้ พัฒนาศักยภาพเกษตรกร สู่การแข่งขันในตลาดโลก
“รมว.นฤมล” เปิดโครงการขยายศักยภาพการผลิตเมล็ดพันธุ์ข้าวและข้าวคุณภาพดีของกลุ่มนาแปลงใหญ่ เสริมองค์ความรู้ พัฒนาศักยภาพเกษตรกร สู่การแข่งขันในตลาดโลก
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เป็นประธานเปิดโครงการขยายศักยภาพการผลิตเมล็ดพันธุ์ข้าวและข้าวคุณภาพดีของกลุ่มนาแปลงใหญ่ โดยมี นายณัฏฐกิตติ์ ของทิพย์ อธิบดีกรมการข้าว ผู้บริหารกระทรวงเกษตรและสหกรณ์ และเกษตรกร เข้าร่วม ณ หอประชุมโรงเรียนหนองบัวพิทยาคาร อำเภอเมือง จังหวัดหนองบัวลำภู
ศ.ดร.นฤมล กล่าวว่า การจัดงานในวันนี้มีวัตถุประสงค์เพื่อพัฒนาศักยภาพเกษตรกรในการผลิตเมล็ดพันธุ์ข้าวและข้าวคุณภาพดี โดยมุ่งเน้นการส่งเสริมองค์ความรู้การผลิตเมล็ดข้าวอย่างถูกต้อง เหมาะสม เพื่อให้พี่น้องเกษตรกรสามารถนำองค์ความรู้การใช้เทคโนโลยีการผลิตต่าง ๆ ไปประยุกต์ใช้ในการผลิตข้าวคุณภาพในพื้นที่ของตนเอง ซึ่งนอกจากจะเป็นการเพิ่มปริมาณผลผลิตเมล็ดพันธุ์ข้าว และยกระดับคุณภาพข้าวไทยในเวทีการแข่งขันทางการตลาดโลกแล้วนั้น อีกหนึ่งเป้าหมายที่กระทรวงเกษตรและสหกรณ์ให้ความสำคัญ คือการเพิ่มรายได้เกษตรกร ตลอดจนการสร้างความมั่นคงในอาชีพเกษตรกร ตามนโยบายภาคการเกษตร “ตลาดนำ นวัตกรรมเสริม เพิ่มรายได้” ต่อไป
สำหรับ “วันถ่ายทอดเทคโนโลยีเพื่อขยายศักยภาพการผลิตเมล็ดพันธุ์ข้าวและข้าวคุณภาพดี ภายใต้โครงการระบบส่งเสริมเกษตรแบบแปลงใหญ่ ปี 2568” กระทรวงเกษตรและสหกรณ์ โดย กรมการข้าวได้จัดงานดังกล่าวขึ้น โดยมีวัตถุประสงค์เพื่อส่งเสริมองค์ความรู้เกษตรกรด้านการใช้เทคโนโลยีเพื่อลดต้นทุนการผลิต รวมถึงพัฒนาศักยภาพการผลิตเมล็ดพันธุ์ข้าวคุณภาพดีให้เพียงพอต่อความต้องการของผู้บริโภค ตลอดจนยกระดับคุณภาพข้าวไทยในการแข่งขันทางการตลาดระดับโลก ทั้งนี้ ประเทศไทยมีพื้นที่ปลูกข้าวกว่า 64.08 ล้านไร่ คิดเป็นร้อยละ 43.38 ของพื้นที่ทำการเกษตรทั้งหมด โดยจังหวัดหนองบัวลำภูมีพื้นที่ทำนาประมาณ 740,000 ไร่ หรือร้อยละ 48 ของพื้นที่ใช้ประโยขน์ทางการเกษตรรวมทั้งจังหวัด
ทั้งนี้ ศ.ดร.นฤมล ได้มอบปัจจัยการผลิต ประกอบด้วย เมล็ดพันธุ์ข้าว จำนวน  2,000 ตัน โดรนสำรวจพื้นที่ จำนวน 100 ลำ และเครื่องคัดเมล็ดพันธุ์ข้าว จำนวน 10 เครื่อง ให้แก่ตัวแทนเกษตรกรอีกด้วย

ที่มา : https://www.thaigov.go.th/news/contents/details/92856