รัฐบาลไทย-ข่าวทำเนียบรัฐบาล-ด่วน! เช็กฝุ่น PM2.5 รายชั่วโมงทั่วไทย ผ่านแอปฯ “เช็คฝุ่น”


วันพุธที่ 29 มกราคม 2568
29/01/2568
พิมพ์
ด่วน! เช็กฝุ่น PM2.5 รายชั่วโมงทั่วไทย ผ่านแอปฯ “เช็คฝุ่น”
ด่วน! เช็กฝุ่น PM2.5 รายชั่วโมงทั่วไทย ผ่านแอปฯ “เช็คฝุ่น”
ด่วน! เช็กฝุ่น PM2.5 รายชั่วโมงทั่วไทย ผ่านแอปฯ “เช็คฝุ่น”
.
กระทรวง อว. โดย สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ GISTDA ได้พัฒนาแอปพลิเคชัน “เช็คฝุ่น” เพื่อตรวจสอบค่าฝุ่น PM2.5 แบบรายชั่วโมงในทุกพื้นที่ทั่วประเทศ ด้วยเทคโนโลยีดาวเทียมและ AI ร่วมกับข้อมูลจากกรมควบคุมมลพิษ กรมอุตุนิยมวิทยา และข้อมูลอื่น ๆ ที่เกี่ยวข้อง นำเสนอในรูปแบบตัวเลขและค่าสีที่เข้าใจได้ง่าย
.
โดยในช่วงเวลา 13.00 น. วันนี้ (22 ม.ค. 68) ข้อมูลจากแอปพลิเคชัน “เช็คฝุ่น” พบว่าทุกพื้นที่ของกรุงเทพฯ มีค่าฝุ่น PM2.5 ที่ส่งผลกระทบต่อสุขภาพและระบบทางเดินหายใจ (สีแดง) สูงสุดที่เขตป้อมปราบศัตรูพ่าย 104.8 ไมโครกรัม ส่วนภาพรวมประเทศไทย พบค่าฝุ่นที่ส่งผลกระทบต่อสุขภาพและระบบทางเดินหายใจ (สีแดง) 10 จังหวัด ส่วนใหญ่อยู่ในภาคกลาง และพบค่าฝุ่นเริ่มผลกระทบต่อสุขภาพ (สีส้ม) กระจายอยู่ทั่วทุกภูมิภาค
.
ทั้งนี้ ขอแนะนำให้ประชาชนสวมหน้ากากตลอดเวลาเมื่ออยู่ในที่โล่งแจ้ง เพื่อป้องกันผลกระทบที่อาจตามมาโดยเฉพาะโรคเกี่ยวกับระบบทางเดินหายใจ สามารถติดตามข้อมูลค่าฝุ่น PM2.5 รายชั่วโมง เพิ่มเติมผ่านแอปพลิเคชัน "เช็คฝุ่น" ดาวน์โหลดได้ทั้ง IOS และ Android
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92837