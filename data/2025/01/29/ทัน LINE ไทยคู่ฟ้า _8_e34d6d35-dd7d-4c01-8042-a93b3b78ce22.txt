รัฐบาลไทย-ข่าวทำเนียบรัฐบาล-ย้อนรอย ข้อสั่งการ นายกฯ “แก้ฝุ่น PM2.5” เป็น วาระแห่งชาติ


วันพุธที่ 29 มกราคม 2568
29/01/2568
พิมพ์
ย้อนรอย ข้อสั่งการ นายกฯ “แก้ฝุ่น PM2.5” เป็น วาระแห่งชาติ
ย้อนรอย ข้อสั่งการ นายกฯ “แก้ฝุ่น PM2.5” เป็น วาระแห่งชาติ
ย้อนรอย ข้อสั่งการ นายกฯ “แก้ฝุ่น PM2.5” เป็น วาระแห่งชาติ
.
นางสาวแพทองธาร ชินวัตร นายกรัฐมนตรี ติดตามและสั่งการ แก้ปัญหา PM2.5 ฝุ่นควันอย่างใกล้ชิด ระดมกำลังทุกหน่วยงาน เดินหน้าทุกมาตรการแก้ฝุ่นควัน โดยมีการออกมาตรการในช่วงเดือน พฤศจิกายน 2567 – มกราคม 2568 กำหนดเขตห้ามรถบรรทุกเข้ากรณีค่าฝุ่นเกินมาตรฐาน
.
ช่วง ธันวาคม 2567 นายกฯ เร่งกำหนดมาตรการป้องกันมลพิษทางอากาศ ทั้งส่วนของการเผาในภาคเกษตร ไอเสียจากยานพาหนะ และฝุ่นควันจากภาคอุตสาหกรรม ยุทธศาสตร์ฟ้าใส (Clear Sky Strategy) เพื่อแก้ไขปัญหาหมอกควันข้ามแดนร่วมกับเพื่อนบ้าน
.
เดือน มกราคม 2568 เข้าสู่ฤดูกาลที่ PM2.5 รุนแรงขึ้น นายกฯ สั่งการที่ประชุม ครม. และมอบหมายหน่วยงานต่าง ๆ ในการป้องกัน กวดขัน จับกุม อย่างเข้มงวด ตั้งเป้าหมาย ลดให้ได้มากกว่าปีที่ผ่านมา ย้ำทุกหน่วย ตรวจสอบกฎหมายในความรับผิดชอบและเสนอ ครม. หรือใช้กฎหมายที่มีอยู่ในการแก้ปัญหาให้ยั่งยืน
.
ขณะที่ คณะกรรมการอำนวยการเพื่อการจัดการปัญหามลพิษทางอากาศ (ตั้งเมื่อ 8 พ.ย.67) พิจารณาการดำเนินมาตรการรับมือสถานการณ์ไฟป่า หมอกควัน และฝุ่นละออง ปี 2568 ให้ทันต่อการรับมือ โดยแต่งตั้ง คณะทำงานศูนย์ปฏิบัติการเฝ้าระวังควบคุมไฟป่าและหมอกควัน ในพื้นที่ 14 กลุ่มป่า เพื่อบูรณาการความร่วมมือ แต่งตั้งคณะทำงานศูนย์ปฏิบัติการ ป้องกัน และแก้ไขปัญหาฝุ่นละออง PM 2.5 กรุงเทพมหานคร รวมถึงติดตามการดำเนินการของหน่วยงานที่เกี่ยวข้องกับการแก้ไขปัญหาฝุ่น ตามมติ ครม. และข้อสั่งการของนายกรัฐมนตรีด้วย
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92841