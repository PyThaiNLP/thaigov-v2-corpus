รัฐบาลไทย-ข่าวทำเนียบรัฐบาล-เตือน! วัยเกษียณ ระวังแก๊งคอลเซ็นเตอร์ “ไม่ตกเป็นเหยื่อ ไม่สูญเสียทรัพย์สิน”


วันพุธที่ 29 มกราคม 2568
29/01/2568
พิมพ์
เตือน! วัยเกษียณ ระวังแก๊งคอลเซ็นเตอร์ “ไม่ตกเป็นเหยื่อ ไม่สูญเสียทรัพย์สิน”
เตือน! วัยเกษียณ ระวังแก๊งคอลเซ็นเตอร์ “ไม่ตกเป็นเหยื่อ ไม่สูญเสียทรัพย์สิน”
เตือน! วัยเกษียณ ระวังแก๊งคอลเซ็นเตอร์ “ไม่ตกเป็นเหยื่อ ไม่สูญเสียทรัพย์สิน”
.
ปัจจุบันมิจฉาชีพมีจำนวนมากและทำกันเป็นขบวนการ เพื่อหลอกลวงให้ประชาชนสูญเสียทรัพย์สิน โดยมุ่งเป้าหมายไปที่กลุ่มผู้สูงอายุ และผู้เกษียณเพิ่มขึ้น ด้วยวิธีการ ดังนี้
.
- การหลอกลวงซื้อขายสินค้าออนไลน์ โดยไม่ส่งสินค้าให้
- การหลอกลงทุน ที่มีผลตอบแทนสูงในเวลาอันสั้น แต่ไม่มีอยู่จริง
- การหลอกให้รัก สร้างความสัมพันธ์ผ่านสื่อออนไลน์ เพื่อหวังเอาทรัพย์สิน
- การหลอกให้กลัว หรือ แก๊งคอลเซ็นเตอร์ อ้างเป็นเจ้าหน้าที่รัฐ แจ้งว่าท่านเกี่ยวข้องกับการกระทำผิด หลอกให้โอนเงินให้ตรวจสอบ
- การหลอกขายยาและอาหารเสริม ซึ่งอาจไม่ได้ผลจริงและเป็นอันตราย
- การหลอกขายประกันสุขภาพ อ้างเป็นตัวแทนจากบริษัทประกันฯ ขอข้อมูลส่วนตัวหรือขายประกัน
- การหลอกให้รับสวัสดิการผู้สูงอายุ อ้างเป็นเจ้าหน้าที่รัฐดูแลเรื่องบำนาญหรือสวัสดิการผู้สูงอายุ และขอข้อมูลส่วนตัวหรือขอให้โอนเงินเพื่อดำเนินการ
.
เตือน! ประชาชนระมัดระวัง และดูแลผู้สูงวัยในครอบครัว เพื่อป้องกันไม่ให้ถูกหลอกลวงโดยมิจฉาชีพที่แสวงหาประโยชน์โดยมิชอบด้วยกฎหมาย
.
ตรวจสอบและป้องกันตนเอง เพื่อไม่ตกเป็นเหยื่อ ดังนี้
1. นำเบอร์แปลกที่โทรเข้ามา เช็กใน Google ตรวจสอบประวัติเบอร์ผู้ใช้
2. ค้นหาใน Facebook หากเบอร์โทรนั้นเคยผูกกับบัญชีเฟซบุ๊ก
3. ค้นหาทาง Line “เพิ่มเพื่อน” เลือกจาก “หมายเลขโทรศัพท์” ถ้าเบอร์โทรนั้นผูกกับไลน์
4. โหลดแอปพลิเคชัน WHOSCALL เพื่อช่วยตรวจสอบ และแจ้งเตือนว่าเบอร์เป็นใคร
.
ประชาชนที่ได้รับความเสียหาย แจ้งความร้องทุกข์ได้ที่
- สถานีตำรวจในพื้นที่
- ศูนย์รับแจ้งความออนไลน์ อาชญากรรมทางเทคโนโลยี เว็บไซต์ www.thaipoliceonline.go.th
- สายด่วน 1441 (ได้ตลอด 24 ชั่วโมง)
.
อ่านเพิ่มเติม คลิก >> https://www.thaigov.go.th/news/contents/details/92544
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92835