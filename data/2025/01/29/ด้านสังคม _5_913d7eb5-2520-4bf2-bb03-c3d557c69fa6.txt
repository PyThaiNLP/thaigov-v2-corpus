รัฐบาลไทย-ข่าวทำเนียบรัฐบาล-รองนายกฯ ประเสริฐ ประชุม คกก.เตรียมการจัดประชุมเวที “AI โลก 2025”


วันพุธที่ 29 มกราคม 2568
รองนายกฯ ประเสริฐ ประชุม คกก.เตรียมการจัดประชุมเวที “AI โลก 2025”
รองนายกฯ ประเสริฐ ประชุม คกก.เตรียมการจัดประชุมเวที “AI โลก 2025”
วันที่ 29 มกราคม 2568 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะกรรมการเพื่อเตรียมการจัดการประชุม “The Global Forum on the Ethics of Artificial Intelligence in 2025” ครั้งที่ 1/2568 โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี นางปิยนุช วุฒิสอน รองปลัดกระทรวงดีอี นายพรรณธนู วรรณกางซ้าย ที่ปรึกษารัฐมนตรีว่าการกระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีว่าการกระทรวงดีอี และผู้ที่เกี่ยวข้องเข้าร่วม ณ ตึกบัญชาการ 1 ทำเนียบรัฐบาล กรุงเทพฯ และผ่านระบบการประชุมทางไกล
สำหรับงาน “The 3rd UNESCO Global Forum on the Ethics of AI 2025” ในครั้งนี้เป็นการจัดการประชุมนานาชาติด้านเทคโนโลยี AI ครั้งแรกในเอเชียแปซิฟิกของ UNESCO  โดยงานนี้จะเป็นการแสดงศักยภาพความพร้อมของประเทศไทยในการเป็นผู้นำร่วมขับเคลื่อนจริยธรรม รวมถึงยกระดับการกำกับดูแลการประยุกต์ใช้ AI ของโลก อย่างมีจริยธรรมและธรรมาภิบาลของประเทศไทย ตามกรอบ UNESCO AI Readiness Assessment (UNESCO RAM) ไปสู่การปฏิบัติจริง เพื่อเป็นที่ยอมรับในระดับสากลอย่างยั่งยืน

ที่มา : https://www.thaigov.go.th/news/contents/details/92875