รัฐบาลไทย-ข่าวทำเนียบรัฐบาล-กระทรวงยุติธรรม ร่วมประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2569 คณะที่ 1.2 แผนงานบูรณาการป้องกัน ปราบปราม และแก้ไขปัญหายาเสพติด ครั้งที่ 1/2568


วันอังคารที่ 28 มกราคม 2568
28/01/2568
พิมพ์
กระทรวงยุติธรรม ร่วมประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2569 คณะที่ 1.2 แผนงานบูรณาการป้องกัน ปราบปราม และแก้ไขปัญหายาเสพติด ครั้งที่ 1/2568
กระทรวงยุติธรรม ร่วมประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2569 คณะที่ 1.2 แผนงานบูรณาการป้องกัน ปราบปราม และแก้ไขปัญหายาเสพติด ครั้งที่ 1/2568
ในวันอังคารที่ 28 มกราคม 2568 นายภูมิธรรม เวชยชัย รองนายกรัฐมนตรี ในฐานะประธานคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. ๒๕๖๙ และผู้มีอำนาจกำกับแผนงานบูรณาการป้องกัน ปราบปราม และแก้ไขปัญหายาเสพติด ประจำปีงบประมาณ พ.ศ. 2569 เป็นประธานการประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2569 คณะที่ 1.2 แผนงานบูรณาการป้องกัน ปราบปราม และแก้ไขปัญหา ยาเสพติด ครั้งที่ 1/2568 โอกาส​นี้​ พัน​ตำรวจ​เอก​ ทวี​สอดส่อง​ รัฐมนตรี​ว่าการ​กระทรวง​ยุติธรรม​ มอบหมาย​ให้​ นา​ยนิยม​ เติม​ศรี​สุข​ ผู้ช่วย​รัฐมนตรี​ประจำ​กระทรวง​ยุติธรรม​ พร้อมด้วย​คณะกรรมการจัดทำงบประมาณ ตามคำสั่งสำนักนายกรัฐมนตรี ที่ 475/2567 และผู้แทนจากหน่วยงานบูรณาการ 8 กระทรวง 29 หน่วยงาน รวมกว่า 70 คน เข้าร่วม ณ ห้องประชุมคณะรัฐมนตรี ชั้น 2 อาคารสำนักเลขาธิการคณะรัฐมนตรี ทำเนียบรัฐบาล
การประชุมในครั้งนี้มีวัตถุประสงค์เพื่อให้คณะกรรมการฯ ร่วมกันพิจารณาให้ความเห็นชอบกรอบการดำเนินงานและตัวชี้วัดร่วมแผนงานบูรณาการป้องกัน ปราบปราม และแก้ไขปัญหายาเสพติด ประจำปีงบประมาณ พ.ศ. 2569 รวมถึงการตั้งคำของบประมาณรายจ่ายประจำปีงบประมาณ พ.ศ. 2569 แผนงานบูรณาการป้องกัน ปราบปราม และแก้ไขปัญหายาเสพติด ให้เป็นไปตามกระบวนการและกรอบระยะเวลาที่กำหนดคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2569 รับทราบโครงสร้างอำนาจ หน้าที่ ตามคำสั่งสำนักนายกรัฐมนตรี ที่ 475/2567 เรื่อง “แต่งตั้งคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2569 และแนวทางการจัดทำงบประมาณ ตามปฏิทินงบประมาณรายจ่ายประจำปี นอกจากนี้ในการประชุมได้มีมติเห็นชอบร่างกรอบการดำเนินงาน ตัวชี้วัด แผนงานบูรณาการป้องกัน ปราบปราม และแก้ไขปัญหายาเสพติด ประจำปีงบประมาณ พ.ศ. 2569 และคำขอตั้งงบประมาณรายจ่ายประจำปีงบประมาณ พ.ศ. 2569 แผนงานบูรณาการป้องกัน ปราบปราม และแก้ไขปัญหายาเสพติด ของหน่วยงานบูรณาการ 8 กระทรวง 27 หน่วยงาน 2 ส่วนราชการไม่สังกัดสำนักนายกรัฐมนตรี กระทรวง หรือทบวง รวมเป็น 29 หน่วยงาน งบประมาณในการตั้งคำขอ ทั้งสิ้น 9,290,143,300 บาท โดยจำแนกเป็น 3 ด้าน ได้แก่ ด้านการป้องกันยาเสพติด จำนวน 2,553,835,200 บาท ด้านการปราบปรามยาเสพติด 3,002,864,100 บาท และด้านการแก้ไขปัญหาผู้เสพผู้ติดยาเสพติด 3,733,444,000 บาท
โดยการตั้งคำของบประมาณรายจ่าย ประจำปีงบประมาณ พ.ศ. 2569 มีหน่วยงานบูรณาการขอเข้าร่วมเป็นหน่วยงานบูรณาการเพิ่มเติม จำนวน 2 หน่วยงาน ได้แก่ กรมสอบสวนคดีพิเศษ และสถาบันการแพทย์ฉุกเฉินแห่งชาติ นอกจากนี้ การประชุมคณะกรรมการจัดทำงบประมาณฯ ได้มีมติเห็นชอบการมอบอำนาจให้ประธานกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2569 พิจารณาเห็นชอบกรอบแผนงาน เป้าหมาย ตัวชี้วัด คำของบประมาณรายจ่าย และการบริหารงบประมาณรายจ่ายบูรณาการตามกฎหมาย ระเบียบที่เกี่ยวข้องต่อไป

ที่มา : https://www.thaigov.go.th/news/contents/details/92831