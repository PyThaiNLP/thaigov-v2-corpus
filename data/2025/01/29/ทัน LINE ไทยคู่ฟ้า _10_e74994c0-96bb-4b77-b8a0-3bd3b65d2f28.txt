รัฐบาลไทย-ข่าวทำเนียบรัฐบาล-เตือน! คนหางาน ระวังถูกหลอก แนะ 5 วิธีไปทำงานต่างประเทศถูกกฎหมาย


วันพุธที่ 29 มกราคม 2568
29/01/2568
พิมพ์
เตือน! คนหางาน ระวังถูกหลอก แนะ 5 วิธีไปทำงานต่างประเทศถูกกฎหมาย
เตือน! คนหางาน ระวังถูกหลอก แนะ 5 วิธีไปทำงานต่างประเทศถูกกฎหมาย
เตือน! คนหางาน ระวังถูกหลอก แนะ 5 วิธีไปทำงานต่างประเทศถูกกฎหมาย
.
รัฐบาล โดยกรมการจัดหางาน กระทรวงแรงงาน ดำเนินการกวาดล้างมิจฉาชีพที่หลอกลวงคนไทยไปทำงานต่างประเทศ โดยเฉพาะธุรกิจลักลอบทำงานผิดกฎหมาย ซึ่งในปีที่ผ่านมาประเทศที่พบคนหางานถูกหลอกไปทำงานมากที่สุด ได้แก่ ออสเตรเลีย ญี่ปุ่น สาธารณรัฐเกาหลี สหรัฐอเมริกา และไอซ์แลนด์
.
จึงขอย้ำเตือนคนไทยอย่าหลงเชื่อนายหน้าชวนไปทำงานต่างประเทศ ผ่านการตรวจสอบ 5 วิธี ดังนี้
1. กรมการจัดหางานเป็นผู้จัดส่ง วิธีนี้คนหางานจะไม่เสียค่าบริการ แต่มีค่าใช้จ่ายที่จำเป็น
2. บริษัทจัดหางานจัดส่ง โดยต้องเป็นบริษัทจัดหางานที่ได้รับอนุญาตอย่างถูกต้อง คนหางานจะเสียค่าใช้จ่ายไม่เกินที่กฎหมายกำหนด
3. นายจ้างพาลูกจ้างไปทำงาน เป็นวิธีที่นายจ้างมีบริษัทในเครืออยู่ต่างประเทศ หรือประมูลงานในต่างประเทศได้ พาลูกจ้างไปทำงานโดยได้รับอนุญาตจากกรมการจัดหางาน
4. คนหางานไปทำงานด้วยตัวเอง วิธีนี้คนหางานติดต่อไปทำงานกับนายจ้างต่างประเทศด้วยตัวเอง หรือได้ต่อสัญญาจ้างและจะกลับไปทำงานอีก ต้องแจ้งต่อกรมการจัดหางานก่อนวันเดินทาง
5. นายจ้างส่งลูกจ้างไปฝึกงานต่างประเทศ โดยแจ้งการเดินทางต่อกรมการจัดหางาน
.
ตรวจสอบรายชื่อบริษัทจัดหางานที่ได้รับอนุญาตให้จัดส่งคนหางานไปทำงานต่างประเทศ จากกรมการจัดหางาน ที่เว็บไซต์กองทะเบียนจัดหางานกลางและคุ้มครองคนหางาน doe.go.th/ipd
.
อ่านเพิ่มเติม คลิก >> https://www.thaigov.go.th/news/contents/details/92662
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/92843