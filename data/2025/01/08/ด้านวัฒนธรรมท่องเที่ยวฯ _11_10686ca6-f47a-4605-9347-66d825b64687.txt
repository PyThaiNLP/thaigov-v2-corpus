รัฐบาลไทย-ข่าวทำเนียบรัฐบาล-รมว.“สุดาวรรณ” เผยวธ.จัดกิจกรรมเฉลิมพระเกียรติเนื่องในโอกาสวันคล้ายวันประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา  8 มกราคม 2568


วันพุธที่ 8 มกราคม 2568
รมว.“สุดาวรรณ” เผยวธ.จัดกิจกรรมเฉลิมพระเกียรติเนื่องในโอกาสวันคล้ายวันประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา  8 มกราคม 2568
รมว.“สุดาวรรณ” เผยวธ.จัดกิจกรรมเฉลิมพระเกียรติเนื่องในโอกาสวันคล้ายวันประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา  8 มกราคม 2568
รมว.“สุดาวรรณ” เผยวธ.จัดกิจกรรมเฉลิมพระเกียรติเนื่องในโอกาสวันคล้ายวันประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา  8 มกราคม 2568  จัดพิธีถวายราชสักการะ ลงนามถวายพระพร  พิธีเจริญพระพุทธมนต์  เผยแพร่พระราชประวัติ พระราชกรณียกิจ พร้อมจัดกิจกรรมจิตอาสาบำเพ็ญสาธารณประโยชน์
วันที่ 8 มกราคม 2568 เวลา 09.00 น. นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เป็นประธานพิธีถวายราชสักการะและพิธีลงนามถวายพระพร เนื่องในโอกาสวันคล้ายวันประสูติ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา  8  มกราคม 2568 โดยมีนายประสพ เรียงเงิน ปลัดกระทรวงวัฒนธรรม ผู้บริหาร ข้าราชการ และเจ้าหน้าที่กระทรวงวัฒนธรรม เข้าร่วม ณ ห้องโถง ชั้น 1 อาคารวัฒนธรรมวิศิษฏ์ กระทรวงวัฒนธรรม
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) กล่าวว่า กระทรวงวัฒนธรรม (วธ.) มีนโยบายเทิดทูนสถาบันชาติ ศาสนา และพระมหากษัตริย์และส่งเสริมการสืบสาน รักษาและต่อยอดงานศิลปวัฒนธรรมของชาติ โดยดำเนินงานผ่านการจัดกิจกรรมโครงการเทิดทูนสถาบันพระมหากษัตริย์ และพระบรมวงศานุวงศ์ และเนื่องในโอกาสวันคล้ายวันประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา  8 มกราคม 2568  ดังนั้น วธ.โดยหน่วยงานในสังกัดได้จัดกิจกรรมเนื่องในวันคล้ายวันประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ได้แก่ สำนักงานปลัดกระทรวงวัฒนธรรม (สป.วธ.) จัดกิจกรรมเฉลิมพระเกียรติโดยในส่วนกลาง
ณ กระทรวงวัฒนธรรม จัดตั้งโต๊ะหมู่ประดิษฐานพระรูป พร้อมเครื่องราชสักการะและจัดพิธีถวายราชสักการะและพิธีลงนามถวายพระพร เนื่องในโอกาสวันคล้ายวันประสูติ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญาและให้สำนักงานวัฒนธรรมจังหวัดทั้ง 76 จังหวัด จัดกิจกรรมเฉลิมพระเกียรติ เนื่องในโอกาสวันคล้ายประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ในช่วงเดือนมกราคม 2568  ได้แก่ จัดตั้งโต๊ะหมู่ประดิษฐานพระรูป พร้อมเครื่องราชสักการะและการลงนามถวายพระพร เผยแพร่พระราชประวัติและพระราชกรณียกิจ พิธีทางศาสนา เช่น ทำบุญตักบาตร ปฏิบัติ  กิจกรรมจิตอาสาบำเพ็ญสาธารณประโยชน์ เป็นต้น
รัฐมนตรีว่าการกระทรวงวัฒนธรรม กล่าวอีกว่า ขณะเดียวกันกรมการศาสนา (ศน.) ร่วมกับวัดปากน้ำ เขตภาษีเจริญ กรุงเทพฯ จัดพิธีเจริญพระพุทธมนต์และกิจกรรมจิตอาสาบำเพ็ญสาธารณประโยชน์ถวายพระกุศล โดยจัดพิธีมอบถุงยังชีพถวายพระกุศล เนื่องในโอกาสวันคล้ายวันประสูติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ในวันที่ 8 มกราคม 2568 ณ วัดปากน้ำ เขตภาษีเจริญ กรุงเทพฯ นอกจากนี้ สำนักพระราชวังเชิญชวนประชาชนร่วมลงนามถวายพระพรผ่านระบบออนไลน์ที่เว็บไซต์หน่วยราชการในพระองค์ www.royaloffice.th ระหว่างวันที่ 7 – 9 มกราคม 2568
“สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงปฏิบัติพระราชกรณียกิจด้านศาสนา ศิลปะดนตรีและวัฒนธรรม ทรงสืบสาน รักษาและต่อยอดมรดกทางศิลปวัฒนธรรมของชาติ  ทรงมีพระปรีชาสามารถด้านการออกแบบแฟชั่นและเครื่องประดับ เป็นที่ประจักษ์และยอมรับในระดับนานาชาติ  ทรงสืบสานพระราชปณิธานสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวงในการสานต่องานด้านศิลปหัตถศิลป์และอนุรักษ์ผ้าทอพื้นเมืองและผ้าไทย ทรงพระกรุณาโปรดพระราชทานแบบลายผ้าแก่ชาวทอผ้าในชื่อลาย“ผ้ามัดหมี่ลายขอเจ้าฟ้าสิริวัณณวรีฯ” และวธ.ได้ทูลเกล้าฯถวายรางวัล “ศิลปาธร”สาขาศิลปะการออกแบบ (แฟชั่นและเครื่องประดับ) แด่พระองค์ เมื่อปีพ.ศ.2561  ทรงเป็นผู้บุกเบิกการออกแบบศิลปกรรมร่วมสมัยสู่อุตสาหกรรมสร้างสรรค์ด้านแฟชั่นและเครื่องประดับนำอัตลักษณ์ของไทยเผยแพร่ไปสู่สากล” รัฐมนตรีว่าการกระทรวงวัฒนธรรม กล่าว

ที่มา : https://www.thaigov.go.th/news/contents/details/92147