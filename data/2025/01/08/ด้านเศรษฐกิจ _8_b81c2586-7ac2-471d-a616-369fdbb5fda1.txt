รัฐบาลไทย-ข่าวทำเนียบรัฐบาล-ธอส. เอาใจคนรักการออม เปิดบัญชีเงินฝาก “ซุปเปอร์ออมทรัพย์พิเศษ” ตั้งแต่วันนี้ ถึงวันที่ 30 ธันวาคม 2568 รับอัตราดอกเบี้ยสูงถึง 1.85% ต่อปี นาน 12 เดือน


วันพุธที่ 8 มกราคม 2568
08/01/2568
พิมพ์
ธอส. เอาใจคนรักการออม เปิดบัญชีเงินฝาก “ซุปเปอร์ออมทรัพย์พิเศษ” ตั้งแต่วันนี้ ถึงวันที่ 30 ธันวาคม 2568 รับอัตราดอกเบี้ยสูงถึง 1.85% ต่อปี นาน 12 เดือน
ธอส. จัดเงินฝากซุปเปอร์ออมทรัพย์พิเศษ บวกอัตราดอกเบี้ยเพิ่มให้อีก 0.35% ต่อปี (ปัจจุบันอัตราดอกเบี้ยเงินฝากซุปเปอร์ออมทรัพย์พิเศษเท่ากับ 1.50% ต่อปี) คิดเป็นอัตราดอกเบี้ย 1.85% ต่อปี นาน 12 เดือน นับตั้งแต่วันที่เปิดบัญชี
ธนาคารอาคารสงเคราะห์ (ธอส.) ในฐานะสถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” ส่งเสริมการออม โดยจัดเงินฝากซุปเปอร์ออมทรัพย์พิเศษ บวกอัตราดอกเบี้ยเพิ่มให้อีก 0.35% ต่อปี (ปัจจุบันอัตราดอกเบี้ยเงินฝากซุปเปอร์ออมทรัพย์พิเศษเท่ากับ 1.50% ต่อปี) คิดเป็นอัตราดอกเบี้ย 1.85% ต่อปี นาน 12 เดือน นับตั้งแต่วันที่เปิดบัญชี เพียงเปิดบัญชีครั้งแรกตั้งแต่ 10,000 บาทขึ้นไป ไม่จำกัดวงเงินฝาก, ฝากและถอนได้, เปิดบัญชีได้ทั้งบุคคลธรรมดา และนิติบุคคล โดยสำหรับลูกค้าบุคคลธรรมดาได้รับการยกเว้นภาษีดอกเบี้ยเงินฝาก ผู้ที่สนใจสามารถเปิดบัญชีเงินฝาก “ซุปเปอร์ออมทรัพย์พิเศษ” ได้ที่สาขาของธนาคารตั้งแต่วันนี้ ถึงวันที่ 30 ธันวาคม 2568 หรือจนกว่าจะเต็มกรอบวงเงินโครงการก่อนสิ้นสุดระยะเวลาดังกล่าว โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ หรือ GH Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/92140