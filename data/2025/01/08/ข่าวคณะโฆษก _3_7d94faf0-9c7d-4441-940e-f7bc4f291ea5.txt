รัฐบาลไทย-ข่าวทำเนียบรัฐบาล-ด่วน..กรมชลฯเปิดรับ แรงงานเกษตรกร หารายได้เสริมกว่า 8.4 หมื่นคน ช่วยงาน โครงการพระราชดำริและงานขุดลอกคูคลองต่างๆทั่วประเทศสนใจสมัครด่วน วันนี้


วันพุธที่ 8 มกราคม 2568
08/01/2568
พิมพ์
ด่วน..กรมชลฯเปิดรับ แรงงานเกษตรกร หารายได้เสริมกว่า 8.4 หมื่นคน ช่วยงาน โครงการพระราชดำริและงานขุดลอกคูคลองต่างๆทั่วประเทศสนใจสมัครด่วน วันนี้
ด่วน..กรมชลฯเปิดรับ แรงงานเกษตรกร หารายได้เสริมกว่า 8.4 หมื่นคน ช่วยงาน โครงการพระราชดำริและงานขุดลอกคูคลองต่างๆทั่วประเทศสนใจสมัครด่วน วันนี้
วันนี้ ( 8 มกราคม 2568 ) เวลา 11.00 น. นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า รัฐบาล โดยกรมชลประทาน กระทรวงเกษตรและสหกรณ์ เปิดโครงการ ดำเนินนโยบายช่วยเหลือเกษตรกรทั่วประเทศ ให้มีรายได้เสริม ด้วยการจ้างแรงงานในระบบชลประทานในปีงบประมาณ 2568 สำหรับปีนี้ มีเป้าหมายจ้างงานราว 84,000 คน ระยะเวลา 12 เดือน (ตุลาคม 2567 - กันยายน 2568)
นายอนุกูลกล่าวว่า ปัจจุบัน กรมชลประทานได้ดำเนินการจ้างแรงงานทั่วประเทศไปแล้วกว่า 9,800 คน คิดเป็นร้อยละ 12 ของแผนฯ จังหวัดที่มีผลการจ้างแรงงานมากที่สุด 3 ลำดับ ได้แก่ จังหวัดสกลนคร 1,200 คน จังหวัดกาฬสินธุ์ 1,096 คน และจังหวัดเชียงใหม่ 753 คน
สำหรับหลักเกณฑ์การจ้างแรงงาน ดังนี้
(1) เกษตรกรที่ขึ้นทะเบียนกับกรมส่งเสริมการเกษตร หรือเกษตรกรในพื้นที่
(2) สมาชิกกลุ่มผู้ใช้น้ำของกรมชลประทานในพื้นที่
(3) ประชาชนหรือผู้ใช้แรงงานทั่วไปในพื้นที่
(4) หากแรงงานในพื้นที่ไม่เพียงพอ ให้พิจารณาจากเกษตรกรแรงงานในพื้นที่ใกล้เคียง จากหมู่บ้าน ตำบล อำเภอจังหวัด และลุ่มน้ำตามลำดับ
“ทั้งนี้ ลักษณะของการจ้างงาน คือการซ่อมแซมบำรุงรักษา ขุดลอก ปรับปรุงงานชลประทาน โครงการส่งเสริมการดำเนินงานอันเนื่องมาจากพระราชดำริ งานก่อสร้างแหล่งน้ำและระบบส่งน้ำเพื่อชุมชน/ชนบท แก้มลิง หากประชาชนหรือเกษตรกรคนใดประสงค์สมัครทำงาน สามารถติดต่อสอบถามหรือสมัครได้ที่โครงการชลประทานใกล้บ้าน หรือทางสายด่วนกรมชลประทาน 1460 ในวันและเวลาราชการ” นายอนุกูล กล่าว

ที่มา : https://www.thaigov.go.th/news/contents/details/92120