รัฐบาลไทย-ข่าวทำเนียบรัฐบาล-​ปลัดกระทรวงวัฒนธรรม สักการะสิ่งศักดิ์สิทธิ์ประจำกระทรวงวัฒนธรรมและพบปะกับผู้บริหาร เนื่องในโอกาสเข้ารับตำแหน่งปลัดกระทรวงวัฒนธรรม


วันพุธที่ 8 มกราคม 2568
​ปลัดกระทรวงวัฒนธรรม สักการะสิ่งศักดิ์สิทธิ์ประจำกระทรวงวัฒนธรรมและพบปะกับผู้บริหาร เนื่องในโอกาสเข้ารับตำแหน่งปลัดกระทรวงวัฒนธรรม
​ปลัดกระทรวงวัฒนธรรม สักการะสิ่งศักดิ์สิทธิ์ประจำกระทรวงวัฒนธรรมและพบปะกับผู้บริหาร เนื่องในโอกาสเข้ารับตำแหน่งปลัดกระทรวงวัฒนธรรม
ปลัดกระทรวงวัฒนธรรม สักการะสิ่งศักดิ์สิทธิ์ประจำกระทรวงวัฒนธรรมและพบปะกับผู้บริหาร เนื่องในโอกาสเข้ารับตำแหน่งปลัดกระทรวงวัฒนธรรม
วันที่ 7 มกราคม 2568 เวลา 09.09 น. นายประสพ เรียงเงิน ปลัดกระทรวงวัฒนธรรม สักการะพระพุทธสิริวัฒนธรรโมภาสและสิ่งศักดิ์สิทธิ์ประจำกระทรวงวัฒนธรรม เนื่องในโอกาสที่ได้รับพระบรมราชโองการโปรดเกล้าฯ ให้ดำรงตำแหน่งปลัดกระทรวงวัฒนธรรม โดยมีนางยุถิกา อิศรางกูร ณ อยุธยา รองปลัดกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม นายชัยพล สุขเอี่ยม อธิบดีกรมการศาสนา นายวิเชียร สุขสร้อย เลขานุการรัฐมนตรีว่าการกระทรวงวัฒนธรรม ผู้บริหาร ข้าราชการ และเจ้าหน้าที่กระทรวงวัฒนธรรม ให้การต้อนรับและร่วมแสดงความยินดี ณ กรมส่งเสริมวัฒนธรรม และอาคารวัฒนธรรมวิศิษฏ์ กระทรวงวัฒนธรรม ในโอกาสนี้ได้พบปะกับผู้บริหารกระทรวงวัฒนธรรม  ผู้บริหารองค์การมหาชนในสังกัด และข้าราชการ ด้วย
ทั้งนี้ มีพระบรมราชโองการโปรดเกล้าโปรดกระหม่อมให้ นายประสพ เรียงเงิน ข้าราชการพลเรือนสามัญ พ้นจากตำแหน่ง อธิบดีกรมส่งเสริมวัฒนธรรม และแต่งตั้งให้ดำรงตำแหน่งปลัดกระทรวงกระทรวงวัฒนธรรม ตั้งแต่วันที่ 28 ธันวาคม 2567

ที่มา : https://www.thaigov.go.th/news/contents/details/92146