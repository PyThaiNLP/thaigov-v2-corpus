รัฐบาลไทย-ข่าวทำเนียบรัฐบาล-เชิญชวนประชาชน สักการะพระเขี้ยวแก้ว ถึง 14 ก.พ.68


วันพุธที่ 8 มกราคม 2568
08/01/2568
พิมพ์
เชิญชวนประชาชน สักการะพระเขี้ยวแก้ว ถึง 14 ก.พ.68
วันพุธ ที่ 8 ม.ค.68
ต่อจากนี้ไป ขอเชิญรับฟังไทยคู่ฟ้า
รัฐบาลเชิญชวนพุทธศาสนิกชนและประชาชนที่สนใจ ร่วมสักการะพระบรมสารีริกธาตุ พระเขี้ยวแก้ว
จากวัดหลิงกวง กรุงปักกิ่ง สาธารณรัฐประชาชนจีน ที่มาประดิษฐานที่ประเทศไทยเป็นการชั่วคราว
เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา
6 รอบ 28 กรกฎาคม 2567 และในโอกาสครบรอบ 50 ปี แห่งการสถาปนาความสัมพันธ์ทางการทูตไทย-
จีนในปี 2568 นี้ ระลึกถึงพระพุทธคุณเสริมสิริมงคลในการเริ่มต้นปีใหม่แก่ตนเองและครอบครัว
ผู้สนใจยังเข้าร่วมสักการะได้ทุกวัน ตั้งแต่เวลา 07.00 – 20.00 น. ถึงวันที่ 14 กุมภาพันธ์ 2568 ณ
มณฑลพิธีท้องสนามหลวง โดยเตรียมบัตรประชาชนไปแสดงตัวตน ไม่ต้องนำดอกไม้และเครื่องสักการะไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/92131