รัฐบาลไทย-ข่าวทำเนียบรัฐบาล-“ประเสริฐ” อวยพรคนไทยมีแต่ความสุขรับสงกรานต์ ขอสังสรรค์แต่พองามใช้เวลากับคนที่รักอย่างมีความสุข 


วันอังคารที่ 15 เมษายน 2568
15/04/2568
พิมพ์
“ประเสริฐ” อวยพรคนไทยมีแต่ความสุขรับสงกรานต์ ขอสังสรรค์แต่พองามใช้เวลากับคนที่รักอย่างมีความสุข
รองนายกฯ “ประเสริฐ” อวยพรคนไทยมีแต่ความสุขรับสงกรานต์ ขอสังสรรค์แต่พองามใช้เวลากับคนที่รักอย่างมีความสุข
เมื่อวันที่ 13 เม.ย. 68 นายประเสริฐ จันทรรวงทอง รองนายกฯและรมว.ดิจิทัลเพื่อเศรษฐกิจและสังคม ในฐานะกำกับดูแล สำนักงานกองทุนสนับสนุนการสร้างเสริมสุขภาพ(สสส.) เปิดเผยว่าเนื่องในช่วงเทศกาลสงกรานต์สงกรานต์ที่เป็นปีใหม่ของพวกเราชาวไทยและยังเป็น “วันผู้สูงอายุแห่งชาติ” และ “วันแห่งครอบครัว” 14 เม.ย. ตนขอส่งความรัก ความระลึกถึง และความปรารถนาดีแก่ประชาชนชาวไทยทุกๆท่านให้มีแต่ความสุขอยู่รายล้อมกับคนที่รัก ให้คนที่เดินทางกลับภูมิลำเนามีความปลอดภัยได้ใช่วันหยุดยาวพักผ่อนให้เต็มที่ เพื่อได้มีพลังกลับมาทำงานกันต่อ และในช่วงเทศกาลนี้ที่เป็นการหยุดยาว เป็นช่วงที่ประชาชนชาวไทยเฉลิมฉลองกับครอบครัว ซึ่งปฏิเสธไม่ได้ที่จะมีการดื่มเครื่องดื่มแอลกอฮอล์ ตนอยากฝากพี่น้องประชาชนว่าการเฉลิมฉลองกับคนที่เรารัก หากเป็นไปได้ก็ควรสังสรรค์กันที่บ้านของตัวเองหลีกเลี่ยงอุบัติเหตุที่อาจเกิดจากการเดินทาง ที่สำคัญการสังสรรค์ควรอยู่ในกรอบที่พอดีพองาม อย่าดื่มจนขาดสติ เพราะจะนำไปสู่สิ่งที่ไม่มีใครอยากให้เกิด อย่างที่เห็นเป็นข่าวประจำที่อาจนำไปสู่การทะเลาะวิวาทหรือทำให้เกิดอุบัติเหตุบนท้องถนนจนมีการสูญเสียไม่ว่าจะเป็นผู้ขับขี่หรือประชาชนที่ใช้ถนนด้วยกัน ตนขอให้พี่น้องทุกคนเฉลิมฉลองปีใหม่ไทยด้วยความระมัดระวัง ถ้าใครเริ่มมีอาการมึนเมาก็ขอให้ช่วยกันตักเตือนดึงสติให้ปีใหม่นี้เป็นปีใหม่แห่งความสุขของพี่น้องชาวไทยทุกๆท่าน

ที่มา : https://www.thaigov.go.th/news/contents/details/95433