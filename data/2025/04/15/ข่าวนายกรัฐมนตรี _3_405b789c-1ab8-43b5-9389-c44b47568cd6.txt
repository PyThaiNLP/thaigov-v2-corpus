รัฐบาลไทย-ข่าวทำเนียบรัฐบาล-นายกฯ แพทองธาร ร่วมเปิดสงกรานต์เชียงใหม่ ‘SF My Water World 2025’ สร้างสีสัน-รอยยิ้มกลางลานเมญ่า


วันอาทิตย์ที่ 13 เมษายน 2568
13/04/2568
พิมพ์
นายกฯ แพทองธาร ร่วมเปิดสงกรานต์เชียงใหม่ ‘SF My Water World 2025’ สร้างสีสัน-รอยยิ้มกลางลานเมญ่า
นายกฯ แพทองธาร ร่วมเปิดสงกรานต์เชียงใหม่ ‘SF My Water World 2025’ สร้างสีสัน-รอยยิ้มกลางลานเมญ่า
วันนี้ (13 เม.ย. 2568) เวลา 18.30 น. ณ ลานเมญ่าสแควร์ ศูนย์การค้าเมญ่า ตำบลช้างเผือก อำเภอเมืองเชียงใหม่ จังหวัดเชียงใหม่ นางสาวแพทองธาร ชินวัตร นายกรัฐมนตรี ร่วมกิจกรรม “SF My Water World Songkran Festival 2025” ท่ามกลางบรรยากาศที่คึกคักของประชาชนชาวไทยและนักท่องเที่ยวชาวต่างชาติที่มาร่วมเฉลิมฉลองเทศกาลสงกรานต์
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่านายกรัฐมนตรีรู้สึกยินดีเป็นอย่างยิ่งที่ได้มีโอกาสมาร่วมเฉลิมฉลองเทศกาลสงกรานต์กับพี่น้องชาวเชียงใหม่ ถือเป็นช่วงเวลาสำคัญที่ทุกคนได้กลับมาใช้เวลาร่วมกับครอบครัว คนที่รัก และชุมชนอย่างอบอุ่น
“เนื่องในโอกาสอันเป็นมงคล ขอส่งความปรารถนาดีไปยังทุกคน ขอให้ทุกคนใช้ช่วงเวลาวันหยุดยาวนี้อย่างเต็มที่ เติมพลังใจ พักผ่อนกาย และเก็บเกี่ยวความสุขให้เต็มเปี่ยม นอกจากนั้น ไม่ว่าจะเดินทางไปที่ใด ขอให้ปลอดภัย รวมทั้ง ขอให้เทศกาลสงกรานต์ในปีนี้เป็นช่วงเวลาแห่งรอยยิ้ม เสียงหัวเราะ และความทรงจำดี ๆ ที่จะอยู่กับเราตลอดไป” นายกรัฐมนตรี กล่าว
จากนั้น นายกรัฐมนตรีได้ร่วมพิธีเปิดงานอย่างเป็นทางการ ด้วยการฉีดน้ำเปิดงาน สร้างสีสันให้กับกิจกรรม ก่อนจะลงมาร่วมเล่นน้ำกับประชาชนอย่างเป็นกันเอง สร้างความประทับใจและรอยยิ้มให้กับผู้ร่วมงานเป็นอย่างมาก
สำหรับกิจกรรม “SF My Water World Songkran Festival 2025” ถือเป็นหนึ่งในไฮไลต์ของเทศกาลสงกรานต์ที่เชียงใหม่ โดยมีการจัดกิจกรรมบันเทิง การแสดงดนตรี และโซนเล่นน้ำสุดมันส์ เพื่อส่งเสริมการท่องเที่ยวและอนุรักษ์วัฒนธรรมไทยให้คงอยู่ต่อไป

ที่มา : https://www.thaigov.go.th/news/contents/details/95413