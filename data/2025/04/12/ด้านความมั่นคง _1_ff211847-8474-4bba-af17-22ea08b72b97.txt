รัฐบาลไทย-ข่าวทำเนียบรัฐบาล-​ทส. จัดพิธีสรงน้ำพระ รดน้ำขอพร สืบสานประเพณีไทย เนื่องในวันสงกรานต์ 2568


วันศุกร์ที่ 11 เมษายน 2568
​ทส. จัดพิธีสรงน้ำพระ รดน้ำขอพร สืบสานประเพณีไทย เนื่องในวันสงกรานต์ 2568
​ทส. จัดพิธีสรงน้ำพระ รดน้ำขอพร สืบสานประเพณีไทย เนื่องในวันสงกรานต์ 2568
ทส. จัดพิธีสรงน้ำพระ รดน้ำขอพร สืบสานประเพณีไทย เนื่องในวันสงกรานต์ 2568
วันที่ 11 เมษายน 2568 เวลา 11.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายนราพัฒน์ แก้วทอง ผู้ช่วยรัฐมนตรีประจำกระทรวงฯ นายอภิชาต ศักดิเศรษฐ์ ที่ปรึกษา รมว.ทส. และนายจตุพร บุรุษพัฒน์ ปลัดกระทรวงฯ นำคณะผู้บริหาร ข้าราชการและเจ้าหน้าที่ สรงน้ำพระ รดน้ำขอพร เนื่องในวันสงกรานต์ ประจำปี 2568 เพื่อความเป็นสิริมงคลในโอกาสวันปีใหม่ของไทย เสริมสร้างความสุขความสามัคคีและสร้างขวัญกำลังใจแก่บุคลากร อีกทั้ง ร่วมสืบสานวัฒนธรรมประเพณีอันดีงามของไทย ณ ห้องประชุมศักดิ์สิทธิ์ ตรีเดช กระทรวงทรัพยากรธรรมชาติและสิ่งแวดล้อม และถ่ายทอดสัญญานผ่านระบบการประชุมทางไกล ไปยังส่วนราชการภายในสังกัดกระทรวงฯ ทั้ง 76 จังหวัดทั่วประเทศ
ดร.เฉลิมชัย รมว.ทส. กล่าวว่า เทศกาลสงกรานต์เป็นช่วงเวลาที่พี่น้องประชาชนเดินทางท่องเที่ยวและกลับภูมิลำเนาเป็นจำนวนมาก จึงขอให้ทุกหน่วยงานภายใต้สังกัด ทส. ที่มีพื้นที่ให้บริการแก่ประชาชน เตรียมความพร้อมทั้งในด้านสถานที่และสิ่งอำนวยความสะดวกให้เพียงพอแก่การให้บริการประชาชน รวมถึง เป็นเดือนที่เจ้าหน้าที่ดับไฟป่ายังคงต้องมีการเฝ้าระวัง สถานการณ์ ไฟป่า หมอกควัน ฝุ่นละอองขนาดเล็ก PM 2.5 ในพื้นที่ภาคเหนืออย่างจริงจัง นอกจากนี้ รมว.ทส. ยังได้ให้กำลังใจแก่ผู้ปฏิบัติงาน พร้อมทั้งอำนวยพรเนื่องในวันสงกรานต์ โดยขอให้ทุกคนประสบแต่ความสุข ความเจริญ มีสุขภาพกาย สุขภาพใจ ที่แข็งแรงสมบูรณ์ เป็นข้าราชการที่ดีในพระบาทสมเด็จพระเจ้าอยู่หัว พร้อมเป็นกำลังสำคัญของแผ่นดินในการปฏิบัติภารกิจ เพื่อรักษาทรัพยากรธรรมชาติและสิ่งแวดล้อมของประเทศ ส่งต่อสู่ลูกหลานของเราสืบไป

ที่มา : https://www.thaigov.go.th/news/contents/details/95374