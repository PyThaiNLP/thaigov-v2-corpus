รัฐบาลไทย-ข่าวทำเนียบรัฐบาล-รมช.อัครา - รมช.อิทธิ ร่วมสืบสานประเพณีไทย จัดงานใหญ่ “เย็นทั่วหล้า มหาสงกรานต์ จังหวัดพะเยา” ประจำปี 2568 พร้อมจัดกิจกรรมปล่อยพันธุ์สัตว์น้ำกว่า 2 ล้านตัว มอบโค-กระบือ และปัจจัยกา


วันเสาร์ที่ 12 เมษายน 2568
รมช.อัครา - รมช.อิทธิ ร่วมสืบสานประเพณีไทย จัดงานใหญ่ “เย็นทั่วหล้า มหาสงกรานต์ จังหวัดพะเยา” ประจำปี 2568 พร้อมจัดกิจกรรมปล่อยพันธุ์สัตว์น้ำกว่า 2 ล้านตัว มอบโค-กระบือ และปัจจัยกา
รมช.อัครา - รมช.อิทธิ ร่วมสืบสานประเพณีไทย จัดงานใหญ่ “เย็นทั่วหล้า มหาสงกรานต์ จังหวัดพะเยา” ประจำปี 2568 พร้อมจัดกิจกรรมปล่อยพันธุ์สัตว์น้ำกว่า 2 ล้านตัว มอบโค-กระบือ และปัจจัยการผลิตด้านการเกษตร
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เป็นประธานเปิดงาน “เย็นทั่วหล้า มหาสงกรานต์ จังหวัดพะเยา” ประจำปี 2568 ร่วมสืบสานประเพณีสงกรานต์ไทย โดยมี นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ นายประยูร อินสกุล ปลัดกระทรวงเกษตรและสหกรณ์ และผู้บริหารกระทรวงเกษตรและสหกรณ์ เข้าร่วม ณ กว๊านพะเยา และลานอเนกประสงค์เทศบาลเมืองพะเยา อำเภอเมือง จังหวัดพะเยา
สำหรับกิจกรรมภายในงานมีการปล่อยพันธุ์สัตว์น้ำกว่า 2 ล้านตัว และเปิดการแข่งขันตกปลาชะโดเพื่อลดจำนวนปลานักล่า ชิงเงินรางวัลรวมกว่า 240,000 บาท เพื่อสร้างความสมดุลระบบนิเวศกว๊านพะเยาสู่แหล่งอาหารชุมชนที่ยั่งยืน การแข่งขันทำอาหารจากปลาชะโด ชิงเงินรางวัลรวมกว่า 44,000 บาท และพบกับกิจกรรมอื่น ๆ ภายในงานอีกมากมาย พร้อมมอบโค ในโครงการธนาคารโค-กระบือเพื่อเกษตรกร ตามพระราชดำริ เพื่อสร้างอาชีพและรายได้แก่เกษตรกร ซึ่งเป็นโคเพศเมีย จำนวน 60 ตัว โดยเกษตรกรได้รับมอบฯ ในครั้งนี้ กรมปศุสัตว์จะนำไปให้ความช่วยเหลือแก่เกษตรกร ตามระเบียบและหลักเกณฑ์ของโครงการธนาคารโค – กระบือเพื่อเกษตรกร ตามพระราชดำริ ดังนี้ มอบให้แก่เกษตรกรในพื้นที่อำเภอดอกคำใต้ จำนวน 15 ราย แม่โค จำนวน 30 ตัว และเกษตรกรในพื้นที่อำเภอจุน จำนวน 15 ราย แม่โค จำนวน 30 ตัว
นอกจากนี้ รัฐมนตรีช่วยว่าการกระทรวงเกษตรและสหกรณ์ และคณะ ยังได้ร่วมรดน้ำดำหัวผู้สูงอายุ เนื่องในเทศกาลวันปีใหม่ของไทยด้วย

ที่มา : https://www.thaigov.go.th/news/contents/details/95391