รัฐบาลไทย-ข่าวทำเนียบรัฐบาล- สงกรานต์..สนุกสุขสันต์ … รัฐบาลเชิญชวนใส่กางเกง “ลายอัตลักษณ์เฉพาะถิ่น”   เที่ยวสงกรานต์..อวดสายตาชาวโลก สืบสานวัฒนธรรมไทยอย่างมีสไตล์  


วันเสาร์ที่ 12 เมษายน 2568
12/04/2568
พิมพ์
สงกรานต์..สนุกสุขสันต์ … รัฐบาลเชิญชวนใส่กางเกง “ลายอัตลักษณ์เฉพาะถิ่น”   เที่ยวสงกรานต์..อวดสายตาชาวโลก สืบสานวัฒนธรรมไทยอย่างมีสไตล์
สงกรานต์..สนุกสุขสันต์ … รัฐบาลเชิญชวนใส่กางเกง “ลายอัตลักษณ์เฉพาะถิ่น”   เที่ยวสงกรานต์..อวดสายตาชาวโลก สืบสานวัฒนธรรมไทยอย่างมีสไตล์
วันเสาร์ที่ 12 เมษายน 2568  เวลา 08.30 น.   นายอนุกูล พฤกษานุศักดิ์ รองโฆษกประจำสำนักนายกรัฐมนตรี   กล่าวว่า รัฐบาลขอเชิญชวน สวมใส่กางเกง “ลายอัตลักษณ์เฉพาะถิ่น” หรือ  “ลายประจำจังหวัด” เพื่อเป็นการส่งเสริมอัตลักษณ์ท้องถิ่น และสร้างจุดเด่นในอุตสาหกรรมการท่องเที่ยวไทยในช่วงเทศกาลสงกรานต์ปี 2568  และเพื่อเป็นการสนับสนุนภูมิปัญญาท้องถิ่นของชาวบ้าน อีกทั้ง ยังเป็นการกระตุ้นให้เยาวชนรุ่นใหม่ ภูมิใจในความเป็นไทย รวมทั้งยังเป็นการสร้างนักออกแบบดีไซน์เนอร์ของแต่ละจังหวัดด้วย
โดยตัวอย่างลายอัตลักษณ์เฉพาะถิ่น หรือ  “ลายประจำจังหวัด ใน 5 ภาค ที่โดดเด่นโดนใจ เช่น ภาคกลาง อาทิ ลพบุรี: กางเกงลายลิงและดอกทานตะวัน นครปฐม: กางเกงปลากัด  นนทบุรี: กางเกงชาวนนทบุเรียน  กรุงเทพฯ: กางเกงข้าง PAJARA BANGKOK  สมุทรสงคราม: กางเกงทูนี กาญจนบุรี: กางเกงปลายี่สก  ราชบุรี: กางเกงโอ่งมังกรราชบุรี  เพชรบุรี: กางเกงวัวลาน  ฯลฯ
ภาคเหนือ อาทิ เชียงราย: กางเกงอัตลักษณ์เชียงราย ลวดลายไตรภูมิ (สามโลก) ลำปาง: กางเกงก๋าไก่ลำปาง, กางเกงม้าหาเสน่ห์ลำปาง  อุตรดิตถ์: กางเกงทุเรียนหลงหลินลับแล  แพร่: กางเกงเสือระเบิด  ลำพูน: กางเกงตัวน้อยลำพูน  สุโขทัย: กางเกงลายปลาสังคโลกสุโขทัย  ตาก: กางเกงลายกระทงสาย  พิจิตร: กางเกงจระเข้ อุทัยธานี, กางเกงปลาแรด เชียงใหม่: กางเกงลายจังหวัดเชียงใหม่ ฯลฯ
ภาคตะวันออก อาทิ ฉะเชิงเทรา: กางเกงแปดริ้วเมืองปลากัด  สมุทรปราการ: กางเกงสมุทรปราการ ปราจีนบุรี: กางเกงลายปราจีนบุรี  นครนายก: กางเกงลาย "ชิดคชา", กางเกงลาย "ชิดณิการ์"  จันทบุรี: กางเกงจันทบุรี ออริจินัล  ตราด: กางเกงหมาหลังอาน  ระยอง: กางเกงระยองลายม้านิลมังกร สระแก้ว: กางเกงลายผีเสื้อปางสีดาและดอกแก้ว  ชลบุรี: กางเกงลายหมูเด้ง กางเกงลายคาปิบารา กางเกงลายฉลามชลบุรี ฯลฯ
ภาคตะวันออกเฉียงเหนือ อาทิ อุบลราชธานี: กางเกงลายผาแต้ม บึงกาฬ: กางเกงลายนากบึงกาฬ ศรีสะเกษ: กางเกงลายกรูปรีพลัส ยโสธร: กางเกงลายยโสธร อุดรธานี: กางเกงลายกันหอย เลย: "กางเกงมักม่วน" ผีตาโขนเมืองเลย  กาฬสินธุ์: กางเกงกาฬสินธุ์ ซากฟอสซิลไดโนเสาร์ ฯลฯ
ภาคใต้  อาทิ ระนอง: กางเกงกาหยู พังงา: กางเกงลายปลาเสือ ภูเก็ต: กางเกงลายสับปะรดภูเก็ต กระบี่: กางเกง Soft Power Krabi ตรัง: กางเกงพะยูน สตูล: กางเกงลายดอกจำปาดะ สงขลา: กางเกงสมิหลา พัทลุง: กางเกงลายโนรา ยะลา: กางเกงยอกเขาลา ปัตตานี: กางเกงลายดอกกะนา  ฯลฯ
“เชิญชวนคนไทยร่วมใจกันใส่กางเกงลายอัตลักษณ์เฉพาะถิ่น ในช่วงเทศกาลสงกรานต์ 2568 เพื่อสืบสานวัฒนธรรมและส่งเสริมการท่องเที่ยวชุมชนอย่างมีสไตล์ และผลักดันให้กางเกงลายอัตลักษณ์เฉพาะถิ่นไทย กลายเป็น “สินค้าต้องซื้อ” เป็นของที่ระลึกของชาวต่างชาติ ซึ่งเป็นการประชาสัมพันธ์การท่องเที่ยวไทยได้อีกทางหนึ่ง” นายอนุกูล กล่าว
/////

ที่มา : https://www.thaigov.go.th/news/contents/details/95377