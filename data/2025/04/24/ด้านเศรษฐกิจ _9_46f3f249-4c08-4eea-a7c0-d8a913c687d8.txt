รัฐบาลไทย-ข่าวทำเนียบรัฐบาล-ธอส. จัดโปรโมชันทางการเงินร่วมงานวันสถาปนากระทรวงการคลัง ครบรอบ 150 ปี


วันพฤหัสบดีที่ 24 เมษายน 2568
24/04/2568
พิมพ์
ธอส. จัดโปรโมชันทางการเงินร่วมงานวันสถาปนากระทรวงการคลัง ครบรอบ 150 ปี
ธอส. จัดโปรโมชันทางการเงินร่วมงานวันสถาปนากระทรวงการคลัง ครบรอบ 150 ปี พบสินเชื่อบ้านอัตราดอกเบี้ยต่ำพิเศษ พร้อมสลากออมทรัพย์และเงินฝากผลตอบแทนสูง วันที่ 1 – 3 พฤษภาคม 2568 ณ ศูนย์การประชุมแห่งชาติสิริกิติ์
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. สถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” พร้อมเป็นส่วนหนึ่งในการร่วมเฉลิมฉลองวันสถาปนากระทรวงการคลัง ครบรอบ 150 ปี ในปี 2568 ด้วยการร่วมออกบูธในงานวันสถาปนากระทรวงการคลัง ครบรอบ 150 ปี ระหว่างวันที่ 1 – 3 พฤษภาคม 2568 ณ ศูนย์การประชุมแห่งชาติสิริกิติ์ โดยจัดโปรโมชันทางการเงินสนับสนุนคนไทยมีบ้าน และส่งเสริมการออมของประชาชนในประเทศ นำโดยสินเชื่อบ้านอัตราดอกเบี้ยต่ำพิเศษ, สลากออมทรัพย์ ธอส. รับผลตอบแทนหน้าสลากและมีโอกาสสูงในการถูกรางวัลใหญ่ รวมถึงเงินฝากออมทรัพย์ที่ให้ผลตอบแทนจากอัตราดอกเบี้ยสูง พร้อมรับของสมนาคุณมากมายภายในงาน โดยมีรายละเอียด ดังนี้
(1) สินเชื่อบ้าน: อัตราดอกเบี้ยต่ำพิเศษ กู้ 1 ล้านบาท ผ่อนชำระเงินงวดเริ่มต้นเพียงเดือนละ 3,400 บาทเท่านั้น โดยผู้ที่สนใจสามารถจองสิทธิ์ภายในงาน และยื่นขอสินเชื่อได้ตั้งแต่วันที่ 2 พฤษภาคม – 30 มิถุนายน 2568 อนุมัติและทำนิติกรรมภายในวันที่ 30 กันยายน 2568 พิเศษ! สำหรับลูกค้าที่มีวงเงินนิติกรรมสูงสุด 5 อันดับแรก รับของสมนาคุณฟรี (เงื่อนไขเป็นไปตามที่ธนาคารกำหนด)
(2) สลากออมทรัพย์ ธอส.: รับผลตอบแทนหน้าสลากสูง พร้อมโอกาสลุ้นรางวัลใหญ่มูลค่า 3 ล้านบาททุกเดือน รวม 36 ครั้ง พิเศษผู้ที่ซื้อสลากออมทรัพย์ ธอส. ตามวงเงินที่กำหนด รับฟรีสลากออมทรัพย์ ธอส. เพิ่มทันที โดยผู้ที่สนใจสามารถจองสิทธิ์ภายในงาน และซื้อสลากออมทรัพย์ ธอส. ได้ที่สาขาธนาคารตั้งแต่วันที่ 1 – 15 พฤษภาคม 2568
(3) เงินฝากครบรอบ 150 ปี กระทรวงการคลัง : เพียงจองสิทธิ์ภายในงานและเปิดบัญชีขั้นต่ำ 10,000 บาทขึ้นไป แต่สูงสุดไม่เกิน 1 ล้านบาทต่อราย รับอัตราดอกเบี้ยสูงตั้งแต่วันที่เปิดบัญชีถึงวันที่ 30 กันยายน 2568 ผู้ที่สนใจสามารถจองสิทธิ์ภายในงาน และเปิดบัญชีเงินฝากได้ที่สาขาธนาคารตั้งแต่วันที่ 1 – 15 พฤษภาคม 2568
นอกจากนี้ ภายในบูธของ ธอส. ยังมีการจัดแสดงนิทรรศการ ประวัติความเป็นมาของธนาคาร รวมถึงการดำเนินงานในปัจจุบัน และแผนงานที่สำคัญในอนาคต อีกทั้งยังเปิดรับสมัครบุคคลกรเข้าร่วมทำงานกับธนาคารจำนวนมากเพื่อเป็นส่วนหนึ่งในการขับเคลื่อน ธอส. ให้เป็นธนาคารที่ดีที่สุดสำหรับการมีบ้านต่อไป
สำหรับงานวันสถาปนากระทรวงการคลัง ครบรอบ 150 ปี มีกำหนดจัดขึ้นระหว่างวันที่ 1 – 3 พฤษภาคม 2568 เวลา 10.00 – 20.00 น.ณ ศูนย์การประชุมแห่งชาติสิริกิติ์ โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/95709