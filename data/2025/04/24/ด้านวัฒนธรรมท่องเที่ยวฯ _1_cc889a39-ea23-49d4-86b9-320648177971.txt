รัฐบาลไทย-ข่าวทำเนียบรัฐบาล-กระทรวงการท่องเที่ยวและกีฬา ประชุมเตรียมความพร้อมเป็นเจ้าภาพจัดการประชุมคณะทำงานด้านการท่องเที่ยว ไทย–มาเลเซีย ครั้งที่ 1


วันพฤหัสบดีที่ 24 เมษายน 2568
กระทรวงการท่องเที่ยวและกีฬา ประชุมเตรียมความพร้อมเป็นเจ้าภาพจัดการประชุมคณะทำงานด้านการท่องเที่ยว ไทย–มาเลเซีย ครั้งที่ 1
กระทรวงการท่องเที่ยวและกีฬา ประชุมเตรียมความพร้อมเป็นเจ้าภาพจัดการประชุมคณะทำงานด้านการท่องเที่ยว ไทย–มาเลเซีย ครั้งที่ 1
วันที่ 23 เมษายน 2568 เวลา 09.30 น. ปลัดกระทรวงการท่องเที่ยวและกีฬา มอบหมายให้นายเศกสันฐ์ ง้าวสุวรรณ์ ผู้ช่วยปลัดกระทรวงการท่องเที่ยวและกีฬาเป็นประธานการประชุมเตรียมการสำหรับการประชุมคณะทำงานด้านการท่องเที่ยวไทย - มาเลเซีย ครั้งที่ 1 และกิจกรรมอื่น ๆ ที่เกี่ยวข้อง โดยมีนายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬาและโฆษกกระทรวงฯ พร้อมด้วยคณะทำงานด้านการท่องเที่ยวฝ่ายไทย เข้าร่วมประชุม ณ ห้องประชุม 1 ชั้น 2 กระทรวงการท่องเที่ยวและกีฬา และผ่านระบบการประชุมทางไกล
การประชุมฯ ดังกล่าว มีวัตถุประสงค์เพื่อพิจารณาและรับทราบหัวข้อการประชุม กำหนดการ และกิจกรรมที่เกี่ยวข้อง รวมถึงผลลัพธ์จากการประชุมคณะทำงานฯ ซึ่งประกอบด้วยเอกสาร ดังนี้
1. ร่างแผนงานส่งเสริมความร่วมมือด้านการท่องเที่ยว ไทย–มาเลเซีย พ.ศ. 2568–2570 ( Road Map)
2. ร่างผลลัพธ์การประชุมคณะทำงานท่องเที่ยวไทย - มาเลเซีย ครั้งที่ 1
3. ขอบเขตการดำเนินงานของคณะทำงานด้านการท่องเที่ยว
ทั้งนี้ การประชุมฯ เป็นไปตามคำสั่งสำนักนายกรัฐมนตรี ที่ 5/2568 เรื่อง การแต่งตั้งคณะทำงาน (Task Force) เพื่อขับเคลื่อนความร่วมมือระหว่างไทยกับมาเลเซีย โดยประเทศไทยมีกำหนดเป็นเจ้าภาพจัดการประชุมคณะทำงานด้านการท่องเที่ยว ไทย–มาเลเซีย ครั้งที่ 1 ระหว่างวันที่ 28–31 พฤษภาคม 2568 ณ กรุงเทพมหานคร ภายใต้แนวคิด “Strengthen Tourism Linkages: Thailand–Malaysia to Enhance Seamless Border-crossing and Sustainable Two-way Tourism”

ที่มา : https://www.thaigov.go.th/news/contents/details/95669