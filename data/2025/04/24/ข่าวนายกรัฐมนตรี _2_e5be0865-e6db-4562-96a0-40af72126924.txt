รัฐบาลไทย-ข่าวทำเนียบรัฐบาล-นายกฯ เข้าเฝ้าฯ พระบาทสมเด็จพระบรมนาถนโรดม สีหมุนี พระมหากษัตริย์แห่งกัมพูชา ในโอกาสการเยือนกัมพูชาอย่างเป็นทางการ


วันพฤหัสบดีที่ 24 เมษายน 2568
นายกฯ เข้าเฝ้าฯ พระบาทสมเด็จพระบรมนาถนโรดม สีหมุนี พระมหากษัตริย์แห่งกัมพูชา ในโอกาสการเยือนกัมพูชาอย่างเป็นทางการ
นายกฯ เข้าเฝ้าฯ พระบาทสมเด็จพระบรมนาถนโรดม สีหมุนี พระมหากษัตริย์แห่งกัมพูชา ในโอกาสการเยือนกัมพูชาอย่างเป็นทางการ
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า วันนี้ (วันพฤหัสบดีที่ 24 เมษายน 2568) เวลา 11.00 น. ณ พระที่นั่งเทวาวินิจฉัย พระราชวัง นางสาวแพทองธาร ชินวัตร นายกรัฐมนตรี เข้าเฝ้าทูลละอองธุลีพระบาทพระบาทสมเด็จพระบรมนาถนโรดม สีหมุนี (His Majesty Preah Bat Samdech Preah Boromneath NORODOM SIHAMONI) พระมหากษัตริย์แห่งราชอาณาจักรกัมพูชา ในโอกาสการเยือนกัมพูชาอย่างเป็นทางการ
ทั้งนี้ ความสัมพันธ์และความร่วมมือระหว่างไทยกับกัมพูชา โดยเฉพาะความสัมพันธ์ระดับประชาชน เป็นรากฐานของมิตรภาพอันยาวนานระหว่างกัน  โดยรัฐบาลไทยให้ความสำคัญต่อการส่งเสริมปฏิสัมพันธ์ระหว่างประชาชนของทั้งสองประเทศให้มีความใกล้ชิด ผ่านโครงการความร่วมมือเพื่อการพัฒนาในกัมพูชาด้านต่าง ๆ โดยเฉพาะอย่างยิ่ง โครงการความร่วมมือตามพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดา สยามบรมราชกุมารี ซึ่งถือเป็นสะพานเชื่อมความสัมพันธ์ระหว่างไทยกับกัมพูชาให้แน่นแฟ้นยิ่งขึ้น

ที่มา : https://www.thaigov.go.th/news/contents/details/95693