รัฐบาลไทย-ข่าวทำเนียบรัฐบาล-ดีอี ปาฐกถาพิเศษ พิธีเปิดงาน Girls in ICT Thailand 2025


วันพฤหัสบดีที่ 24 เมษายน 2568
ดีอี ปาฐกถาพิเศษ พิธีเปิดงาน Girls in ICT Thailand 2025
ดีอี ปาฐกถาพิเศษ พิธีเปิดงาน Girls in ICT Thailand 2025
วันที่ 24 เมษายน 2568 นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) ร่วมกล่าวปาฐกถาพิเศษ (Keynote Address) ในพิธีเปิดงาน Girls in ICT Thailand 2025 ภายใต้หัวข้อ “Girls in ICT for inclusive digital transformation” ซึ่งกระทรวงฯ ร่วมกับสำนักงาน กสทช. และ ITU ร่วมกันจัดขึ้นทุกปี โดยมีวัตถุประสงค์เพื่อส่งเสริมเด็กผู้หญิงและสตรีที่สนใจศึกษาในสาขา STEM โดยเฉพาะ ด้าน ICT โดยมีผู้แทนของ United Nation (UN) กระทรวงศึกษาธิการ สำนักงานส่งเสริมเศรษฐกิจดิจิทัล และ ITU เข้าร่วม ณ สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. (สำนักงานใหญ่)
ในการนี้ นางสาวกัลยา ที่ปรึกษาด้านต่างประเทศกระทรวงดีอี กล่าวถึงความสำคัญของความก้าวหน้าทางดิจิทัลต้องครอบคลุมทุกคน โดยเฉพาะเด็กหญิงและสตรีรุ่นใหม่ ในขณะที่เทคโนโลยีเปลี่ยนแปลงทุกส่วนของชีวิตเรา ทักษะดิจิทัลจึงเป็นสิ่งจำเป็น ซึ่งการเข้าถึงโอกาสเหล่านั้นยังคงไม่เท่าเทียม เด็กหญิงและสตรีมักเผชิญความท้าทายในการได้รับการศึกษา การฝึกอบรม และบทบาทผู้นำทางด้านดิจิทัล กระทรวงฯ จึงได้เปิดตัวโครงการ “Digital for all” เพื่อสร้างความมั่นใจว่าคนไทยทุกคน ทุกเพศทุกวัย จะสามารถเข้าถึงเครื่องมือ ทักษะ และโอกาสอย่างเท่าเทียม

ที่มา : https://www.thaigov.go.th/news/contents/details/95702