รัฐบาลไทย-ข่าวทำเนียบรัฐบาล-วธ. ประกาศศักยภาพของอาหารหมักดองไทย ให้เป็นที่รู้จักในระดับสากล ผ่านโครงการ Thai Power Probiotics & Flavor of Thai Food Health Wellness


วันพฤหัสบดีที่ 24 เมษายน 2568
วธ. ประกาศศักยภาพของอาหารหมักดองไทย ให้เป็นที่รู้จักในระดับสากล ผ่านโครงการ Thai Power Probiotics & Flavor of Thai Food Health Wellness
วธ. ประกาศศักยภาพของอาหารหมักดองไทย ให้เป็นที่รู้จักในระดับสากล ผ่านโครงการ Thai Power Probiotics & Flavor of Thai Food Health Wellness
วธ. ประกาศศักยภาพของอาหารหมักดองไทย ให้เป็นที่รู้จักในระดับสากล ผ่านโครงการ Thai Power Probiotics & Flavor of Thai Food Health Wellness ถือเป็นอีกหนึ่งก้าวสำคัญในการส่งเสริม Soft Power ไทย โดยใช้มรดกภูมิปัญญาทางวัฒนธรรม เป็นเครื่องมือขับเคลื่อนเศรษฐกิจ และยกระดับคุณค่าของ อาหารหมักดองไทยสู่ตลาดโลก
วันที่ ๒๓ เมษายน ๒๕๖๘ เวลา ๑๐.๐๐ น. นายประสพ  เรียงเงิน ปลัดกระทรวงวัฒนธรรม มอบหมายให้นางศศิฑอณร์ สุวรรณมณี หัวหน้าผู้ตรวจราชการกระทรวงวัฒนธรรม เป็นประธานการแถลงข่าวเปิดตัวโครงการ Thai Power Probiotics & Flavor of Thai Food Health Wellness โดยมี นางปิยะวดี พงศ์ไทย ผู้เชี่ยวชาญด้านการเฝ้าระวังทางวัฒนธรรม กระทรวงวัฒนธรรม ผู้บริหารกรมส่งเสริมวัฒนธรรม พร้อมด้วย ผู้อำนวยการภูมิภาคภาคกลาง การท่องเที่ยวแห่งประเทศไทย ผู้อำนวยการสถาบันอาหาร (NFI) นายกสมาคมโภชนาการแห่งประเทศไทยฯ และเครือข่ายพันธมิตร เข้าร่วมงาน ณ โรงแรมแบงค็อก แมริออท เดอะ สุรวงศ์
นางศศิฑอณร์ สุวรรณมณี กล่าวว่า วันนี้นับเป็นโอกาสสำคัญที่เราจะได้ ประกาศศักยภาพของอาหารหมักดองไทย ให้เป็นที่รู้จักในระดับสากล ผ่านโครงการ Thai Power Probiotics ซึ่งถือเป็นอีกหนึ่งก้าวสำคัญในการส่งเสริม Soft Power ไทย โดยใช้ มรดกภูมิปัญญาทางวัฒนธรรม เป็นเครื่องมือขับเคลื่อนเศรษฐกิจ และยกระดับคุณค่าของอาหารหมักดองไทยสู่ตลาดโลกกระทรวงวัฒนธรรมให้ความสำคัญกับการนำ ภูมิปัญญาท้องถิ่น มาต่อยอดเพื่อสร้าง มูลค่าเพิ่มทางเศรษฐกิจ โดยเฉพาะอย่างยิ่งในภาคอาหาร ซึ่งเป็นหนึ่งใน Soft Power หลักของไทย อาหารไทยไม่ได้เป็นเพียงแค่อาหาร แต่เป็นมรดกทางวัฒนธรรมที่สะท้อนอัตลักษณ์ของชุมชน และเป็น ทุนวัฒนธรรมที่สามารถสร้างมูลค่าทางเศรษฐกิจได้อย่างมหาศาล
นางศศิฑอณร์ฯ กล่าวต่อว่า อาหารหมักดองไทย ถือเป็นอีกหนึ่งมรดกทางวัฒนธรรมที่มีเอกลักษณ์โดดเด่น และมีบทบาทสำคัญต่อสุขภาพมาอย่างยาวนาน ปัจจุบันอาหารหมักดองที่อุดมไปด้วยโพรไบโอติกส์ (Probiotics) ได้รับความนิยมอย่างแพร่หลายในระดับโลก โครงการนี้จึงมีเป้าหมายในการพัฒนาอาหารหมักดองของไทยให้สามารถก้าวสู่ตลาดโลกอย่างมั่นคงและยั่งยืน โดยเฉพาะเมนู “ข้าวหมากไทย” เป็นอาหารที่ไม่ใช่แค่อร่อยแต่มีชีวิต“ เป็นหนึ่งใน Soft Power  ที่สำคัญ เพราะสะท้อนทั้งวัฒนธรรม วิถีชีวิต และภูมิปัญญาการดูแลสุขภาพของคนไทยที่สืบทอดกันมาหลายชั่วอายุคน ซึ่งปัจจุบันมีงานวิจัยหลายฉบับจากทั้งในและต่างประเทศที่แสดงให้เห็นว่า สุขภาพลำไส้ มีความสัมพันธ์กับ สุขภาพจิต หรือ Mental Health ได้อีกด้วย เราจึงเชื่อว่า “ข้าวหมากไทย” สามารถก้าวไปไกลกว่าที่เคย ในฐานะ Functional Food ที่มีรากฐานทางวัฒนธรรมและศักยภาพทางสุขภาพที่เชื่อมโยงกับวิถีชีวิตของผู้คนยุคใหม่ นอกจากนี้ กระทรวงวัฒนธรรมยังให้ความสำคัญกับ บทบาทของชุมชน ในฐานะแกนหลักของการขับเคลื่อน Soft Power ไทยโครงการ Thai Power Probiotics จึงเป็นมากกว่าการส่งเสริมสินค้า แต่เป็นการสร้างโอกาสทางเศรษฐกิจให้กับชุมชน โดยผ่านการสนับสนุนให้ผู้ผลิตจากท้องถิ่นสามารถพัฒนาผลิตภัณฑ์ ให้ได้มาตรฐานระดับสากลและมีช่องทางในการเข้าสู่ตลาดโลก การดำเนินโครงการในครั้งนี้เป็นความร่วมมือระหว่าง กระทรวงวัฒนธรรม โดยกรมส่งเสริมวัฒนธรรม การท่องเที่ยวแห่งประเทศไทย สถาบันอาหาร และพันธมิตรทุกภาคส่วน ซึ่งจะเป็นแรงผลักดันสำคัญในการทำให้ประเทศไทยเป็น ศูนย์กลางของ Gastronomy & Wellness Tourism หรือการท่องเที่ยวเชิงอาหารและสุขภาพ ซึ่งกำลังเป็นเทรนด์สำคัญของโลก และสามารถช่วย ยกระดับเศรษฐกิจสร้างสรรค์ของไทย ผ่าน Soft Power อย่างเป็นรูปธรรม
ภายในงานแถลงข่าวครั้งนี้ ทุกท่านจะได้รับชมนิทรรศการ “Thai Power probiotics : Soft Power โพรไบโอติกไทยสู่ขุมพลังระดับโลก” และ Flavor of Thai Food.Health.Wellness : Grand Moment กับการท่องเที่ยวเชิงอาหารเพื่อสุขภาพ รับชมวีดิทัศน์ “Thai Power probiotics : Soft Power โพรไบโอติกไทยสู่ขุมพลังระดับโลก ต่อยอดการท่องเที่ยวเชิงอาหารเพื่อสุขภาพ Flavor of Thai Food.Health.Wellness รับฟังการเสวนาหัวข้อ “มิติใหม่ของ Thai Power probioticsและ Grand Moment ของการท่องเที่ยวเชิงอาหารเพื่อสุขภาพ โดย นางสาวเยาวนิศ เต็งไตรรัตน์ ผู้อำนวยการกลุ่มสนับสนุนกิจการพิเศษ กองกิจการเครือข่ายทางวัฒนธรรม กรมส่งเสริมวัฒนธรรม กล่าวถึงบทบาทของโครงการในการผลักดัน Soft Power ด้านวัฒนธรรม , คุณอาชวันต์ กงกะนันท์ รองผู้อำนวยการภูมิภาคภาคกลาง การท่องเที่ยวแห่งประเทศไทย กล่าวถึงแนวทางต่อยอดสู่เส้นทางการท่องเที่ยวเชิงสุขภาพแบบ Grand Moment , คุณนุชจรินทร์ เกตุนิล ผู้อำนวยการฝ่าย ฝ่ายนวัตกรรมอาหารสถาบันอาหาร (NFI) กล่าวถึงการพัฒนาโพรไบโอติกจากวัตถุดิบไทยสู่ผลิตภัณฑ์ระดับสากล , นาวาโทหญิง พญ.อรวรรณ กิจเชวงกุล และ นายแพทย์สมนึก ศิริพานทอง ให้ข้อมูลด้านวิทยาศาสตร์และสุขภาพของโพรไบโอติกที่ดีในอาหารหมักดองไทย โดยเฉพาะข้าวหมาก , เชฟไพศาล ชีวินศิริวัฒน์ กล่าวถึงบทบาทของอาหารหมักดองไทยในอุตสาหกรรมอาหารและ Fine Dining และคุณไอริณ  ทวีเกื้อกูลกิจ ผู้ก่อตั้งแพลตฟอร์ม ชิมไทย กล่าวถึงการส่งเสริมสินค้าอาหารชุมชนผ่านการตลาดสร้างสรรค์ ร่วมกิจกรรม Mini Workshop เชฟไพศาล ชีวินศิริวัฒน์ นำเสนอเมนูต้นแบบและการรังสรรค์อย่างถูกวิธี และ Experience ภูมิปัญญาอาหารหมักดอง และกิจกรรม Grand Moment Tasting Experience ชิมเมนูอาหารหมักดองไทยระดับพรีเมียม ๖ เมนูพิเศษ จากเชฟเอ็กซ์ อรรถพล ไนโต ถังทอง ได้แก่ ลุยสวนดอกไม้ซอสข้าวหมากงาคั่ว เมี่ยงคำลูกกะปิผักกาดดอง พานาคอตต้าข้าวหมาก แซนวิชหมูทอดคัตสึ ซอสตาต้ามะแขว่นดองเกลือ อกไก่พันเบคอนซอสครีมสับปะรดไซเดอร์ แซลมอนซูชิสอดไส้หน่อกระวานดอง
กระทรวงวัฒนธรรมขอเชิญชวนทุกท่านร่วมกันประชาสัมพันธ์กิจกรรมต่าง ๆ ภายใต้โครงการ Thai Power Probiotics & Flavor of Thai Food Health Wellness ติดตามรายละเอียดเพิ่มเติมได้ที่ Facebook : Thaipowerprobiotics

ที่มา : https://www.thaigov.go.th/news/contents/details/95684