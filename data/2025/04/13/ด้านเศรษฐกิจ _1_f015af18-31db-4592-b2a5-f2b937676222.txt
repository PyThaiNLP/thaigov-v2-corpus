รัฐบาลไทย-ข่าวทำเนียบรัฐบาล-รมช.อัครา มุ่งพัฒนาพื้นที่ที่ไม่ได้ใช้ประโยชน์ หรือถูกปล่อยร้าง โดยเฉพาะโรงเรียน มาพัฒนาเป็นแหล่งเรียนรู้ด้านการเกษตร เกิดประโยชน์แก่กลุ่มเกษตรกรและชุมชนในพื้นที่ใกล้เคียง


วันอาทิตย์ที่ 13 เมษายน 2568
รมช.อัครา มุ่งพัฒนาพื้นที่ที่ไม่ได้ใช้ประโยชน์ หรือถูกปล่อยร้าง โดยเฉพาะโรงเรียน มาพัฒนาเป็นแหล่งเรียนรู้ด้านการเกษตร เกิดประโยชน์แก่กลุ่มเกษตรกรและชุมชนในพื้นที่ใกล้เคียง
รมช.อัครา มุ่งพัฒนาพื้นที่ที่ไม่ได้ใช้ประโยชน์ หรือถูกปล่อยร้าง โดยเฉพาะโรงเรียน มาพัฒนาเป็นแหล่งเรียนรู้ด้านการเกษตร เกิดประโยชน์แก่กลุ่มเกษตรกรและชุมชนในพื้นที่ใกล้เคียง
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ ลงพื้นที่พบปะกลุ่มเกษตรกรศูนย์ข้าวชุมชนบ้านใหม่นคร พร้อมเยี่ยมชมการใช้ประโยชน์พื้นที่ภายในโรงเรียนบ้านโป่ง ณ ศูนย์ข้าวชุมชนบ้านใหม่นคร ม.8 โรงเรียนบ้านโป่ง ตำบลบ้านใหม่ อำเภอเมือง จังหวัดพะเยา ซึ่งรัฐมนตรีช่วยว่าการกระทรวงเกษตรและสหกรณ์ ได้เล็งเห็นความสำคัญของพื้นที่ที่ไม่ได้ใช้ประโยชน์ หรือถูกปล่อยร้าง โดยเฉพาะโรงเรียนที่ถูกปล่อยทิ้งไว้ จึงได้มอบหมายให้ศูนย์เมล็ดพันธุ์ข้าวพะเยา สำรวจโรงเรียนที่ถูกปล่อยทิ้งไว้เป็นเวลานานและไม่ได้นำพื้นที่ไปใช้ประโยชน์ มาพัฒนาและส่งเสริมให้เกิดประโยชน์แก่กลุ่มเกษตรกรและชุมชนในพื้นที่
ทั้งนี้ หน่วยงานในสังกัดกระทรวงเกษตรและสหกรณ์ จึงร่วมมือกับหน่วยงานส่วนท้องถิ่น สำรวจและหารือแนวทางการดำเนินงาน จนได้มีการพัฒนาพื้นที่ดังกล่าว มาทำการแบ่งพื้นที่การใช้ประโยชน์ โดยใช้เป็นฐานเรียนรู้องค์ความรู้ด้านข้าว เป็นศูนย์จัดการดินและปุ๋ย ฐานเรียนรู้ด้านประมงและปศุสัตว์ ซึ่งเป็นการพัฒนาพื้นที่รกร้างให้เกิดประโยชน์แก่กลุ่มเกษตรกรและชุมชนในพื้นที่ใกล้เคียงต่อไป

ที่มา : https://www.thaigov.go.th/news/contents/details/95407