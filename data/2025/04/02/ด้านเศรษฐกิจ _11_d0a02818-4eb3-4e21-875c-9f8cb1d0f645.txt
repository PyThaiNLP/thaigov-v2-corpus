รัฐบาลไทย-ข่าวทำเนียบรัฐบาล-กรมบัญชีกลางอัปเดตสวัสดิการแห่งรัฐ เดือนเมษายน 2568 จ่ายอะไรบ้าง


วันพุธที่ 2 เมษายน 2568
02/04/2568
พิมพ์
กรมบัญชีกลางอัปเดตสวัสดิการแห่งรัฐ เดือนเมษายน 2568 จ่ายอะไรบ้าง
โครงการลงทะเบียนเพื่อสวัสดิการแห่งรัฐ ปี 2565 ผู้มีสิทธิสามารถใช้สิทธิผ่านบัตรประจำตัวประชาชนแบบสมาร์ทการ์ด ซึ่งในเดือนเมษายน 2568
นางสาวทิวาพร ผาสุข รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า โครงการลงทะเบียนเพื่อสวัสดิการแห่งรัฐ ปี 2565 ผู้มีสิทธิสามารถใช้สิทธิผ่านบัตรประจำตัวประชาชนแบบสมาร์ทการ์ด ซึ่งในเดือนเมษายน 2568 จะได้รับสิทธิ ดังนี้
วันที่ 1 เมษายน 2568 (เป็นวงเงินสิทธิไม่สามารถถอนเป็นเงินสดได้ และไม่สะสมในเดือนถัดไป)
- วงเงินซื้อสินค้า 300 บาทต่อคนต่อเดือน
- วงเงินส่วนลดค่าซื้อก๊าซหุงต้ม 80 บาทต่อคนต่อ 3 เดือน (เม.ย. - มิ.ย. 68)
- วงเงินค่าเดินทางผ่านระบบขนส่งสาธารณะ 750 บาทต่อคนต่อเดือน (ประกอบด้วย บขส. รถไฟ ขสมก. รถไฟฟ้า และรถโดยสารเอกชนที่เข้าร่วมโครงการ)
วันที่ 18 เมษายน 2568
- เงินเพิ่มเบี้ยความพิการ 200 บาทต่อเดือน สำหรับผู้มีสิทธิที่เป็นคนพิการ ซึ่งมีบัตรประจำตัวคนพิการและได้รับเบี้ยความพิการ 800 บาทต่อเดือน (โอนเงินเข้าบัญชีเงินฝากธนาคารที่ผูกพร้อมเพย์ด้วยเลขประจำตัวประชาชน 13 หลัก ของผู้มีสิทธิหรือบัญชีเงินฝากธนาคารของผู้มีสิทธิหรือผู้รับมอบอำนาจที่ใช้รับเงินเบี้ยความพิการ 800 บาท)
กรมบัญชีกลางขอรายงานผลการจ่ายเงินสวัสดิการแห่งรัฐ ข้อมูลตั้งแต่วันที่ 1 - 31 มีนาคม 2568 ดังนี้
1. สวัสดิการที่ให้เป็นวงเงิน (บัตรประจำตัวประชาชน)    จำนวนเงิน (ลบ.)
1.1 วงเงินค่าซื้อสินค้าอุปโภคบริโภค                    3,913.56
1.2 วงเงินส่วนลดค่าซื้อก๊าซหุงต้ม                   22.54
1.3 วงเงินค่าเดินทางผ่านระบบขนส่งสาธารณะ         146.34
รวมจำนวนเงิน (1)                              4,082.45
2. สวัสดิการที่ให้ผ่านระบบพร้อมเพย์ (บัตร ปชช.) จำนวนเงิน (ลบ.)
2.1 มาตรการเงินเพิ่มเบี้ยความพิการ ตามมติคณะรัฐมนตรีเมื่อวันที่ 28 มกราคม 2563                                                              256.38
รวมจำนวนเงิน (2)                                 256.38
3. สวัสดิการที่จ่ายตรงผู้ให้บริการ                  จำนวนเงิน (ลบ.)
3.1 มาตรการบรรเทาภาระค่าไฟฟ้า                   213.26
3.2 มาตรการบรรเทาภาระค่าน้ำประปา                 26.47
รวมจำนวนเงิน (3)                                  239.73
รวมจำนวนเงินทั้งสิ้น (1) + (2) + (3)                4,578.56
“ทั้งนี้ สามารถสอบถามเพิ่มเติมได้ที่ Call Center ศูนย์ลูกค้าสัมพันธ์บัตรสวัสดิการแห่งรัฐ 0 2109 2345 หรือ Call Center กรมบัญชีกลาง 0 2270 6400 ในวัน เวลาราชการ” โฆษกกรมบัญชีกลางกล่าว

ที่มา : https://www.thaigov.go.th/news/contents/details/95008