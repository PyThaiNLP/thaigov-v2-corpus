รัฐบาลไทย-ข่าวทำเนียบรัฐบาล-ดีอี ร่วมพิธีมอบเกียรติบัตรและเข็มเชิดชูเกียรติ แก่ขรก.พลเรือนดีเด่น ประจำปี 2567


วันอังคารที่ 1 เมษายน 2568
ดีอี ร่วมพิธีมอบเกียรติบัตรและเข็มเชิดชูเกียรติ แก่ขรก.พลเรือนดีเด่น ประจำปี 2567
ดีอี ร่วมพิธีมอบเกียรติบัตรและเข็มเชิดชูเกียรติ แก่ขรก.พลเรือนดีเด่น ประจำปี 2567
วันที่ 1 เมษายน 2568 นางสาวชมภารี ชมภูรัตน์ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เข้าร่วมงานพร้อมแสดงความยินดี ในพิธีมอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำปี พ.ศ. 2567 เนื่องในวันข้าราชการพลเรือน ประจำปี พ.ศ. 2568 โดยมีนางสาวแพทองธาร ชินวัตร นายกรัฐมนตรี เป็นประธานในพิธี พร้อมด้วยผู้บริหารส่วนราชการระดับกระทรวง และผู้ที่เกี่ยวข้องเข้าร่วมงาน ณ หอประชุมกรมประชาสัมพันธ์ เขตพญาไท กรุงเทพฯ
สำหรับพิธีในวันนี้ จัดขึ้นเพื่อเผยแพร่เกียรติคุณของผู้ได้รับการคัดเลือกเป็นข้าราชการพลเรือนดีเด่น เพื่อเป็นแบบอย่างที่ดีให้ข้าราชการได้ตระหนักถึงเกียรติ ศักดิ์ศรี และหน้าที่ของข้าราชการ รวมทั้งสร้างขวัญกำลังใจในการปฏิบัติราชการต่อไป

ที่มา : https://www.thaigov.go.th/news/contents/details/94979