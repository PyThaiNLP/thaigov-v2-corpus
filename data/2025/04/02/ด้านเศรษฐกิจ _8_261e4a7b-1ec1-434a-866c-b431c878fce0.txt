รัฐบาลไทย-ข่าวทำเนียบรัฐบาล-ธอส. ชวนมีบ้านรับสงกรานต์! กับงานประมูลขายบ้านมือสองออนไลน์ ครั้งที่ 3/2568 ประจำเดือนเมษายน


วันพุธที่ 2 เมษายน 2568
02/04/2568
พิมพ์
ธอส. ชวนมีบ้านรับสงกรานต์! กับงานประมูลขายบ้านมือสองออนไลน์ ครั้งที่ 3/2568 ประจำเดือนเมษายน
ธอส. ชวนมีบ้านรับสงกรานต์! กับงานประมูลขายบ้านมือสองออนไลน์ ครั้งที่ 3/2568 ประจำเดือนเมษายน พบทรัพย์เด่นทำเลดีมากกว่า 1,300 รายการ ลดราคาสูงสุดถึง 35% และ On Top อีก 15% วันศุกร์ที่ 4 เมษายน 2568 ผ่าน Application : GHB ALL HOME
ธนาคารอาคารสงเคราะห์ (ธอส.) สนับสนุนคนไทยให้มีที่อยู่อาศัยเป็นของตนเอง ฉลองเทศกาลสงกรานต์ ปี 2568 จัดทรัพย์เด่น ทำเลดี ราคาสุดคุ้มถึง 1,375 รายการทั่วประเทศ ร่วม “งานประมูลขายบ้านมือสองออนไลน์ ครั้งที่ 3/2568 ประจำเดือนเมษายน” วันศุกร์ที่ 4 เมษายน 2568 เวลา 12.00 – 12.30 น. ผ่าน Application : GHB ALL HOME พิเศษ!! รับส่วนลดสูงสุดถึง 35% จากราคาปกติ และรับส่วนลด On top เพิ่มอีก 15% หากทำนิติกรรมและโอนกรรมสิทธิ์ภายในวันที่ 2 มิถุนายน 2568
นายวิทยา แสนภักดี รองกรรมการผู้จัดการ กลุ่มงานปรับโครงสร้างหนี้ ธนาคารอาคารสงเคราะห์ (ธอส.) เปิดเผยว่า ธอส. ร่วมฉลองเทศกาลสงกรานต์ ปี 2568 ด้วยการจัดงาน “ประมูลขายบ้านมือสองออนไลน์ ครั้งที่ 3/2568 ประจำเดือนเมษายน” ในวันศุกร์ที่ 4 เมษายน 2568 ระหว่างเวลา 12.00-12.30 น. ผ่าน  Application : GHB ALL HOME เพื่อสนับสนุนให้คนไทยได้มีที่อยู่อาศัยเป็นของตนเองง่ายขึ้น โดยได้นำทรัพย์เด่น ทำเลดี ราคาคุ้มค่าถึง 1,375 รายการทั่วประเทศ ทั้งประเภทบ้านเดี่ยว บ้านแฝด ทาวน์เฮ้าส์ คอนโดมิเนียม อาคารพาณิชย์ และที่ดินเปล่า มาจำหน่ายในราคาพิเศษด้วยส่วนลดสูงสุดถึง 35% จากราคาปกติ โดยเป็นทรัพย์ในพื้นที่กรุงเทพฯ และปริมณฑล จำนวน 499 รายการ โดยมีรายการที่น่าสนใจ อาทิ ทรัพย์ประเภทบ้านเดี่ยว 2 ชั้น ขนาดเนื้อที่ 125 ตารางวา ในโครงการฮาบิเทียโมทีฟ เขตคลองสามวา กรุงเทพมหานคร ราคาเริ่มต้นประมูล 7,910,000 บาท ซึ่งเป็นทรัพย์อยู่ในหมู่บ้านที่มีระบบสาธารณูปโภคครบครัน เดินทางได้หลายเส้นทาง และใกล้แหล่งอำนวยความสะดวกมากมาย ขณะที่รายการทรัพย์ที่เปิดประมูลเริ่มต้นต่ำสุดเพียง 65,000 บาท เท่านั้น! คือ ทรัพย์ประเภทคอนโดมิเนียม ชั้น 5 จาก 5 ชั้น ขนาดเนื้อที่ 25.5 ตารางเมตร โครงการเบสท์คอนโด 1 อำเภอเมืองสมุทรปราการ จังหวัดสมุทรปราการ ส่วนทรัพย์ในส่วนภูมิภาค นำออกมาประมูล 876 รายการ โดยมีรายการทรัพย์ที่น่าสนใจ ได้แก่ ทรัพย์ประเภทบ้านเดี่ยว 2 ชั้น ขนาดเนื้อที่ 61 ตารางวา ในโครงการศิวาลัย อำเภอสันกำแพง จังหวัดเชียงใหม่ ราคาเริ่มต้นประมูล 3,205,000 บาท ซึ่งเป็นทรัพย์ที่อยู่ใกล้ตัวเมืองเชียงใหม่ และเหมาะแก่การอยู่อาศัย
สำหรับลูกค้าที่ชนะการประมูลสามารถใช้โปรโมชันผลิตภัณฑ์ “สินเชื่อสำหรับซื้อทรัพย์ NPA พร้อมขายของธนาคาร” ที่จะได้รับอัตราดอกเบี้ยต่ำสุด นานสูงสุด 24 เดือน และหากทำนิติกรรมและโอนกรรมสิทธิ์ ภายในวันที่ 2 มิถุนายน 2568 จะได้รับส่วนลด On top เพิ่มอีก 15% ด้วย โดยผู้ที่สนใจสามารถดูทรัพย์จริง หรือรับชมภาพทรัพย์ก่อนเข้าร่วมประมูลได้ทาง Application : GHB ALL HOME หรือ www.ghbhomecenter.com และลงทะเบียนชำระเงินประกันเข้าร่วมประมูลออนไลน์ ได้ตั้งแต่วันนี้ถึงวันที่ 2 เมษายน  2568 เวลา 22.00 น. รายการละ 10,000 บาท (ยกเว้นทรัพย์ราคาประมูลมากกว่า 10 ล้านบาท วางเงินประกัน รายการละ 100,000 บาท) โดยสามารถดาวน์โหลด Application : GHB ALL HOME ผ่านระบบ iOS หรือ Android เพื่อลงทะเบียนการใช้งาน จากนั้นเลือกเมนู “ประมูลทรัพย์ Online” และเลือกทรัพย์ที่ต้องการ ก่อนชำระเงินประกันผ่านทาง Application : GHB ALL GEN หรือ QR Code ก่อนเข้าร่วมประมูลและเสนอราคาในงานต่อไป สอบถามข้อมูลเพิ่มเติมได้ที่ G H Bank  Call  Center โทร.0-2645-9000 กด 5 หรือ Facebook Fanpage บ้านมือสอง ธอส. หรือดูข้อมูลบ้านมือสอง ธอส. ได้ที่ www.ghbhomecenter.com, Mobile  Application : GHB ALL HOME และ Line Official Account : @GHBALLHOME
https://www.ghbank.co.th/news/detail/public-relations/press-03-04-2025

ที่มา : https://www.thaigov.go.th/news/contents/details/94992