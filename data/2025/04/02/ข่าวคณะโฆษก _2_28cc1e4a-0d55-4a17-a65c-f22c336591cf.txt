รัฐบาลไทย-ข่าวทำเนียบรัฐบาล-"จิรายุ" ชี้แจงกรณี โซเชียลแชร์กรณีพังเต๊นท์ผู้พักพิง ยืนยันไม่เป็นความจริง ชี้ทีมทำเนียบ เคารพและให้เกียรติเจ้าหน้าที่ รักษามารยาทตลอดการทำงาน  


วันพุธที่ 2 เมษายน 2568
02/04/2568
พิมพ์
"จิรายุ" ชี้แจงกรณี โซเชียลแชร์กรณีพังเต๊นท์ผู้พักพิง ยืนยันไม่เป็นความจริง ชี้ทีมทำเนียบ เคารพและให้เกียรติเจ้าหน้าที่ รักษามารยาทตลอดการทำงาน
"จิรายุ" ชี้แจงกรณี โซเชียลแชร์กรณีพังเต๊นท์ผู้พักพิง ยืนยันไม่เป็นความจริง ชี้ทีมทำเนียบ เคารพและให้เกียรติเจ้าหน้าที่ รักษามารยาทตลอดการทำงาน
วันนี้ (2 เมษายน 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า จากกรณีที่นายกรัฐมนตรี ลงพื้นที่ ศูนย์บัญชาการเหตุการณ์จตุจักร  เมื่อช่วงเช้าก่อนการให้การต้อนรับนายกรัฐมนตรีเนเปาล เพื่อติดตามความคืบหน้าการค้นหาผู้สูญหาย และให้กำลังใจญาติผู้สูญหายที่เดินทางมาจากหลายจังหวัดเพื่อมาติดตามการค้นหา บริเวณเต็นท์พักคอยที่ทางกรุงเทพมหานครจัดเตรียมไว้ให้ นั้น
พบว่ามีข้อความตามสื่อโซเซียล ระบุว่ามีเหตุทำลาย ฉีกเต๊นท์ และยกโต๊ะบริจาค นั้น
ยืนยันว่าไม่เกี่ยวข้องกับทีมงานนายกรัฐมนตรี โดยทีมงานทุกคนตระหนักดีถึงความยากลำบากของเจ้าหน้าที่ทุกท่านและสภาพจิตใจของญาติและครอบครัวผู้ประสบภัย
ทั้งนี้ นายกรัฐมนตรี เดินทางไปโดยไม่แจ้งกำหนดการล่วงหน้า มีเพียงทีมงาน5คน
ไม่มีกรณีกระทบกระทั่งกับบุคคลหรือเกิดความเสียหายต่อสิ่งของใดๆในพื้นที่

ที่มา : https://www.thaigov.go.th/news/contents/details/94996