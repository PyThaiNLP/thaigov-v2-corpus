รัฐบาลไทย-ข่าวทำเนียบรัฐบาล-​"เอกนัฏ" ออกรายการ ถกไม่เถียง ลั่นเอาผิดเด็ดขาด หากพบเหล็กไม่ได้มาตรฐาน


วันอังคารที่ 1 เมษายน 2568
01/04/2568
พิมพ์
​"เอกนัฏ" ออกรายการ ถกไม่เถียง ลั่นเอาผิดเด็ดขาด หากพบเหล็กไม่ได้มาตรฐาน
​"เอกนัฏ" ออกรายการ ถกไม่เถียง ลั่นเอาผิดเด็ดขาด หากพบเหล็กไม่ได้มาตรฐาน
วันที่ 31 มีนาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมรายการ "ถกไม่เถียง" ทางสถานีโทรทัศน์ ช่อง 7 (Channel 7HD) ดำเนินรายการโดย ทิน โชคกมลกิจ โดยมี รศ. ดร.สมิตร ส่งพิริยะกิจ ประธานสาขาวิศวกรรมโยธา วิศวกรรมสถานแห่งประเทศไทยฯ และคุณโบ๊ท วิบูลย์นันท์ รองหัวหน้าอาสาสมัครมูลนิธิร่วมกตัญญู ร่วมรายการดังกล่าวในตอน อึ้งทั้งประเทศ ! ตึก สตง. ถล่ม ลือสะพัด “เหล็กเก่า - ปลอม - ผิดสเปก” ได้ทางช่อง 7HD กด 35 และช่องทางออนไลน์ย้อนหลัง ผ่านทาง YouTube/terodigital
รัฐมนตรีฯ เอกนัฏ ได้กล่าวถึงผลการตรวจสอบพบว่าเหล็กที่ใช้ก่อสร้างมีแหล่งผลิตจากโรงงานที่เคยถูกสั่งปิดไปก่อนหน้านี้ เนื่องจากคุณภาพไม่ได้มาตรฐานตาม มอก. ล่าสุดจากการตรวจสอบตัวอย่างเหล็ก 1 เส้น พบว่าไม่มีคุณภาพตามมาตรฐานที่กำหนด ซึ่งเหตุการณ์นี้จำเป็นต้องมีผู้รับผิดชอบ โดยยืนยันว่าจะดำเนินการตามกระบวนการอย่างถูกต้อง โปร่งใส และจะไม่มีการประนีประนอมใด ๆ อย่างแน่นอน ขณะที่ รศ. ดร.สมิตร จะให้ข้อมูลทางวิศวกรรมเกี่ยวกับปัจจัยที่ทำให้ตึก สตง. ถล่ม ส่วนคุณโบ๊ท วิบูลย์นันท์ จะถ่ายทอดประสบการณ์จากการปฏิบัติการกู้ภัยในพื้นที่ประสบภัย
นายเอกนัฏ กล่าวในรายการว่า "เรื่องนี้เป็นเรื่องใหญ่ที่กระทรวงอุตสาหกรรมจะไม่เพิกเฉย เราจะตรวจสอบให้ถึงที่สุดว่าเหล็กไม่ได้มาตรฐานนี้เข้าสู่กระบวนการก่อสร้างได้อย่างไร ใครต้องรับผิดชอบ และจะดำเนินการอย่างเด็ดขาด ไม่มีการประนีประนอมแน่นอน เพราะนี่คือชีวิตและความปลอดภัยของประชาชน"

ที่มา : https://www.thaigov.go.th/news/contents/details/94978