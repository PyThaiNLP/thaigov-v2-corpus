รัฐบาลไทย-ข่าวทำเนียบรัฐบาล-รองนายกฯ ประเสริฐ ร่วมงาน “Lao Digital Week 2025” ยกระดับโครงสร้างพื้นฐานดิจิทัล สปป.ลาว อย่างยั่งยืน


วันพุธที่ 2 เมษายน 2568
รองนายกฯ ประเสริฐ ร่วมงาน “Lao Digital Week 2025” ยกระดับโครงสร้างพื้นฐานดิจิทัล สปป.ลาว อย่างยั่งยืน
รองนายกฯ ประเสริฐ ร่วมงาน “Lao Digital Week 2025” ยกระดับโครงสร้างพื้นฐานดิจิทัล สปป.ลาว อย่างยั่งยืน
นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคมได้เข้าร่วมการประชุม Lao Digital Week 2025 ภายใต้หัวข้อหลัก “การสร้างโครงสร้างพื้นฐานดิจิทัลที่ยืดหยุ่นและยั่งยืนของ สปป.ลาว” ซึ่งจะจัดขึ้นระหว่างวันที่ 2 - 6 เมษายน 2568 ณ National Conventional Center นครหลวงเวียงจันทน์ สาธารณรัฐประชาธิปไตยประชาชนลาว โดยมีนายทองลุน สีสุลิด ประธานประเทศ สปป. ลาว และเลขาธิการใหญ่คณะบริหารงานศูนย์กลางพรรคประชาชนปฏิวัติลาว เป็นประธานเปิดงาน พร้อมด้วย ศ.ดร. บ่อเวียงคำ วงดาลา รัฐมนตรีว่าการกระทรวงเทคโนโลยีและการสื่อสารแห่ง สปป.ลาว
สำหรับการประชุมและการจัดงานดังกล่าว มีการจัดนิทรรศการแสดงนวัตกรรมทางเทคโนโลยีจาก Startup ในประเทศและต่างประเทศ รวมถึงประเทศไทย และมีการแสดงผลงานวิจัยและการพัฒนาในด้านเทคโนโลยีสารสนเทศ โทรคมนาคมและการสื่อสาร โดยมีการจัดเวทีอภิปรายระดับสูง การสัมมนา และ Workshopเกี่ยวกับหัวข้อต่างๆ ด้านการเปลี่ยนแปลงดิจิทัลของรัฐบาล นอกจากนี้ยังมีการแข่งขันด้านนวัตกรรม และโอกาสในการลงทุนและการสร้างเครือข่าย

ที่มา : https://www.thaigov.go.th/news/contents/details/94995