รัฐบาลไทย-ข่าวทำเนียบรัฐบาล-การค้าชายแดน-ผ่านแดน ขยายตัว


วันพุธที่ 2 เมษายน 2568
02/04/2568
พิมพ์
การค้าชายแดน-ผ่านแดน ขยายตัว
วันพุธ ที่ 2 เม.ย.68
การค้าชายแดน และการค้าผ่านแดนของไทย เพิ่มขึ้นในช่วงสองเดือนแรกของปีนี้ ร้อยละ 19.9
รวมมูลค่ากว่า 1.5 แสนล้านบาท การส่งออกขยายตัว ร้อยละ 20.8 โดยไทยได้ดุลการค้าเกือบ 18,000
ล้านบาทการค้าชายแดนกับ 4 ประเทศเพื่อนบ้านขยายตัว โดยเฉพาะกัมพูชาและมาเลเซีย
ส่วนการค้าผ่านแดนไปจีน สิงคโปร์ และเวียดนาม พุ่งสูงถึง ร้อยละ 55.5 ร้อยละ 48.8 และ ร้อยละ 20.6
ตามลำดับ สินค้าส่งออกสำคัญคือ ฮาร์ดดิสก์ ยางพารา และสินค้าเกษตร รัฐบาลยืนยัน
เดินหน้าพัฒนาโครงสร้างพื้นฐาน สนับสนุนผู้ประกอบการ สร้างโอกาสเศรษฐกิจให้ประชาชนทุกภาคส่วน
สื่อสารภารกิจรัฐบาล กับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/94982