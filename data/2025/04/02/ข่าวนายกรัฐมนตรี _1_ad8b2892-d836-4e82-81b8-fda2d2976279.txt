รัฐบาลไทย-ข่าวทำเนียบรัฐบาล-นายกรัฐมนตรี “แพทองธาร” ติดตามการค้นหาผู้สูญหายจากตึก สตง.แห่งใหม่ถล่ม พร้อมให้กำลังใจญาติผู้สูญหาย ย้ำรัฐบาลพร้อมช่วยเหลือเต็มที่


วันพุธที่ 2 เมษายน 2568
02/04/2568
พิมพ์
นายกรัฐมนตรี “แพทองธาร” ติดตามการค้นหาผู้สูญหายจากตึก สตง.แห่งใหม่ถล่ม พร้อมให้กำลังใจญาติผู้สูญหาย ย้ำรัฐบาลพร้อมช่วยเหลือเต็มที่
นายกรัฐมนตรี “แพทองธาร” ติดตามการค้นหาผู้สูญหายจากตึก สตง.แห่งใหม่ถล่ม พร้อมให้กำลังใจญาติผู้สูญหาย ย้ำรัฐบาลพร้อมช่วยเหลือเต็มที่
วันนี้ (2 เมษายน 2568) ณ ศูนย์บัญชาการเหตุการณ์จตุจักร เขตจตุจักร กรุงเทพมหานคร ก่อนเข้าปฏิบัติภารกิจที่ทำเนียบรัฐบาล นางสาวแพทองธาร  ชินวัตร  นายกรัฐมนตรีได้ไปติดตามความคืบหน้าการค้นหาผู้สูญหายจากเหตุการณ์ตึก สตง.แห่งใหม่ถล่ม  และให้กำลังใจญาติผู้สูญหายที่เดินทางมาจากหลายจังหวัดเพื่อมาติดตามการค้นหา บริเวณเต็นท์พักคอยที่ทางกรุงเทพมหานครจัดเตรียมไว้ให้
โดยนายกรัฐมนตรีได้พูดคุยสอบถามและให้กำลังใจกับบรรดาญาติของผู้สูญหาย พร้อมบอกให้ทุกคนดูแลตัวเอง  อย่าลืมกินข้าวกินน้ำด้วยจะได้ไม่ป่วย และทำตามคำแนะนำของเจ้าหน้าที่  ยืนยันจะช่วยเหลืออย่างเต็มที่
ขณะเดียวกันนายกรัฐมนตรีได้สอบถามเจ้าหน้าที่ประจำเต็นท์พักคอยว่ามีญาติมาติดตามการค้นหาทั้งหมดกี่คนเบื้องต้นมีคนมาลงทะเบียนไว้ทั้งหมด 73 คน
จากนั้น นายกรัฐมนตรีได้เดินทางไปยังทำเนียบรัฐบาล เพื่อไม่ให้กระทบต่อการปฎิบัติงานของเจ้าหน้าที่ ทั้งนี้นายกรัฐมนตรีมีภารกิจ ในการต้อนรับ นายเค พี ศรรมะ โอลี นายกรัฐมนตรีเนปาลและภริยา ในโอกาสเดินทางเยือนประเทศไทยอย่างเป็นทางการในฐานะแขกของรัฐบาล (Official Visit)

ที่มา : https://www.thaigov.go.th/news/contents/details/94990