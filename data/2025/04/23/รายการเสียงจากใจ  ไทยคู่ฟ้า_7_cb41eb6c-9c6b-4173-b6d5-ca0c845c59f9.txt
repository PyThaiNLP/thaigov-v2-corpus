รัฐบาลไทย-ข่าวทำเนียบรัฐบาล-เห็นชอบแผนปฏิบัติการร่วม ภายใต้ ยุทธศาสตร์ฟ้าใส


วันจันทร์ที่ 21 เมษายน 2568
21/04/2568
พิมพ์
เห็นชอบแผนปฏิบัติการร่วม ภายใต้ ยุทธศาสตร์ฟ้าใส
วันศุกร์ ที่ 18 เม.ย.68
คณะรัฐมนตรีเห็นชอบ แผนปฏิบัติการร่วมเพื่อป้องกันและแก้ไขปัญหาหมอกควันข้ามแดน ภายใต้
ยุทธศาสตร์ฟ้าใส เพื่อแก้ปัญหาหมอกควันจากการเผาในที่โล่ง โดยเฉพาะในภาคเหนือ
ซึ่งได้รับผลกระทบจากภายในประเทศและประเทศเพื่อนบ้าน แผนนี้เป็นความร่วมมือระหว่าง ประเทศไทย
สปป.ลาว และ สาธารณรัฐแห่งสหภาพเมียนมา โดยมุ่งเน้น 5 แนวทางสำคัญ คือ 1.
การควบคุมและดับไฟจากการเผาในที่โล่ง2. การคาดการณ์และติดตามสถานการณ์หมอกควัน 3.
การส่งเสริมเกษตรกรรมยั่งยืน 4. การบังคับใช้กฎหมายและประสานงานข้ามประเทศ 5.
การนำแผนไปปฏิบัติจริง โดย รัฐบาลมอบหมายให้กระทรวงทรัพยากรธรรมชาติและสิ่งแวดล้อม
และกระทรวงการต่างประเทศ ดำเนินการให้เป็นรูปธรรม
“สื่อสารภารกิจรัฐบาล กับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/95550