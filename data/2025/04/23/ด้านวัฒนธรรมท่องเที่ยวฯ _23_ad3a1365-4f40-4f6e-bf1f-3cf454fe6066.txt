รัฐบาลไทย-ข่าวทำเนียบรัฐบาล-“รมว.ปุ๋ง” เผย สวธ.เตรียมยกการแสดงศิลปวัฒนธรรม 4 ภาค มาไว้ในงานใต้ร่มพระบารมี 243 ปี กรุงรัตนโกสินทร์ วันที่ 24 - 26 เมษายน 2568 


วันพุธที่ 23 เมษายน 2568
“รมว.ปุ๋ง” เผย สวธ.เตรียมยกการแสดงศิลปวัฒนธรรม 4 ภาค มาไว้ในงานใต้ร่มพระบารมี 243 ปี กรุงรัตนโกสินทร์ วันที่ 24 - 26 เมษายน 2568
“รมว.ปุ๋ง” เผย สวธ.เตรียมยกการแสดงศิลปวัฒนธรรม 4 ภาค มาไว้ในงานใต้ร่มพระบารมี 243 ปี กรุงรัตนโกสินทร์ วันที่ 24 - 26 เมษายน 2568 ณ อุทยาน 100 ปี จุฬาลงกรณ์มหาวิทยาลัย และพิพิธภัณฑ์สถานแห่งชาติ พระนคร
“รมว.ปุ๋ง” เผย สวธ.เตรียมยกการแสดงศิลปวัฒนธรรม 4 ภาค มาไว้ในงานใต้ร่มพระบารมี 243 ปี กรุงรัตนโกสินทร์ ชมสายสัมพันธ์ชาติพันธุ์ล้านนา การแสดงทักษิณถิ่นหนังลุง และการแสดงโปงลาง สัมผัสมรดกทางวัฒนธรรมอันล้ำค่าของการแสดงพื้นบ้านไทย ระหว่างวันที่ 24 - 26 เมษายน 2568 ณ อุทยาน 100 ปี จุฬาลงกรณ์มหาวิทยาลัย และพิพิธภัณฑ์สถานแห่งชาติ พระนคร เพื่อร่วมสืบสาน และเผยแพร่เอกลักษณ์ความเป็นไทยจากภูมิปัญญาท้องถิ่นทุกภูมิภาคของประเทศ
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า ด้วยกระทรวงวัฒนธรรม (วธ.) ผนึกกำลังภาครัฐ เอกชน และเครือข่ายศาสนา ศิลปะ และวัฒนธรรม จัดงาน “ใต้ร่มพระบารมี 243 ปี กรุงรัตนโกสินทร์” ระหว่างวันที่ 23 - 27 เมษายน 2568 ณ อุทยาน 100 ปี จุฬาลงกรณ์มหาวิทยาลัย พิพิธภัณฑสถานแห่งชาติ พระนคร และวัดประยุรวงศาวาสวรวิหาร เพื่อร่วมเฉลิมฉลองวาระสำคัญแห่งประวัติศาสตร์ชาติ เนื่องในวันคล้ายวันสถาปนากรุงรัตนโกสินทร์ ครบรอบ 243 ปี ซึ่งการจัดงานในครั้งนี้มีเป้าหมายเพี่อน้อมรำลึกในพระมหากรุณาธิคุณ และเทิดพระเกียรติ พระบาทสมเด็จพระพุทธยอดฟ้าจุฬาโลกมหาราช ปฐมกษัตริย์แห่งพระบรมราชจักรีวงศ์ ผู้ทรงสถาปนากรุงรัตนโกสินทร์เป็นราชธานีของไทย
นางสาวสุดาวรรณ กล่าวต่ออีกว่า กระทรวงวัฒนธรรม โดยกรมส่งเสริมวัฒนธรรม ได้ร่วมสนับสนุนการแสดงพื้นบ้านของไทยเพื่อถ่ายทอดอัตลักษณ์ของชาติ และส่งต่อความภาคภูมิใจในรากเหง้าวัฒนธรรมไทยสู่สาธารณชน จึงได้จัดการแสดงศิลปวัฒนธรรม (การแสดง 4 ภาค) ในงานใต้ร่มพระบารมี 243 ปี ในครั้งนี้ ได้รับการสนับสนุนและจัดโดยกรมส่งเสริมวัฒนธรรม กระทรวงวัฒนธรรม ระหว่างวันที่ 24 - 26 เมษายน 2568 โดยมีโดยมีหลากหลายกิจกรรมให้ร่วมรับชมอย่างงดงามตระการตา และสะท้อนจิตวิญญาณของความเป็นไทย อาทิ วันที่ 24 เมษายน 2568 จะได้พบกับการแสดงแสงเหนือล้านนา การแสดงข่วงศิลป์ถิ่นดอกเอื้อง การแสดงสืบศิลป์แผ่นดินทอง และการแสดงนาฎกรรมวิวัฒน์รัตนโกสินทร์ ณ อุทยาน 100 ปี จุฬาลงกรณ์มหาวิทยาลัย และการแสดงดนตรีสากล ณ พิพิธภัณฑ์สถานแห่งชาติ พระนคร วันที่ 25 เมษายน 2568 จะได้พบกับการแสดงสายสัมพันธ์ชาติพันธุ์ในล้านนา การแสดงทักษิณถิ่นหนังลุง และการแสดงโปงลาง ณ อุทยาน 100 ปี จุฬาลงกรณ์มหาวิทยาลัย และวันที่ 26 เมษายน 2568 จะได้พบกับการแสดงดนตรีลูกทุ่ง ณ พิพิธภัณฑ์สถานแห่งชาติ พระนคร
ทั้งนี้ กระทรวงวัฒนธรรม ขอเชิญชวนทุกท่านรับชมการแสดงศิลปวัฒนธรรม (การแสดง 4 ภาค) สุดงดงาม ประทับใจ ในงานใต้ร่มพระบารมี 243 ปี กรุงรัตนโกสินทร์ ติดตามรายละเอียดเพิ่มเติมได้ที่เว็บไซต์กรมส่งเสริมวัฒนธรรม: www.culture.go.th หรือ Facebook กรมส่งเสริมวัฒนธรรม หรือ สายด่วนวัฒนธรรม 1765

ที่มา : https://www.thaigov.go.th/news/contents/details/95632