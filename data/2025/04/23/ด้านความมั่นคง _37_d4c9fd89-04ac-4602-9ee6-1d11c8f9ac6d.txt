รัฐบาลไทย-ข่าวทำเนียบรัฐบาล-“ธีรรัตน์” ร่วมประชุม คสช. ติดตามนโยบายสุขภาพ พร้อมส่งเสริมระบบโทรเวชกรรมทางไกล (Telemedicine)


วันพุธที่ 23 เมษายน 2568
23/04/2568
พิมพ์
“ธีรรัตน์” ร่วมประชุม คสช. ติดตามนโยบายสุขภาพ พร้อมส่งเสริมระบบโทรเวชกรรมทางไกล (Telemedicine)
“ธีรรัตน์” ร่วมประชุม คสช. ติดตามนโยบายสุขภาพ พร้อมส่งเสริมระบบโทรเวชกรรมทางไกล (Telemedicine)
เมื่อวันที่ 22 เมษายน 2568 นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เข้าร่วมประชุมคณะกรรมการสุขภาพแห่งชาติ (คสช.) ครั้งที่ 2/2568 ณ ทำเนียบรัฐบาล โดยมีนายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุม
ที่ประชุมได้ติดตามความคืบหน้านโยบายสำคัญด้านสุขภาพ อาทิ การขับเคลื่อนธรรมนูญสุขภาพสถานศึกษา การเจรจาการค้าระหว่างประเทศที่อาจกระทบต่อสุขภาพประชาชน และมาตรการควบคุมบุหรี่ไฟฟ้า
ด้านกระทรวงมหาดไทย เน้นการพัฒนาระบบบริการสุขภาพในระดับพื้นที่ โดยส่งเสริมการใช้ “โทรเวชกรรมทางไกล” (Telemedicine) ในโรงพยาบาลส่งเสริมสุขภาพตำบล (รพ.สต.) ภายหลังการถ่ายโอนไปยังองค์การบริหารส่วนจังหวัด (อบจ.) เพื่อให้ประชาชน โดยเฉพาะกลุ่มเปราะบาง เช่น ผู้สูงอายุ ผู้ป่วยโรคเรื้อรัง และผู้ที่มีข้อจำกัดด้านการเคลื่อนไหว เข้าถึงบริการแพทย์ได้สะดวกมากยิ่งขึ้น
การปรับใช้ระบบโทรเวชกรรมทางไกล (Telemedicine) ในสถานบริการสุขภาพระดับปฐมภูมิภายใต้การดูแลของ อบจ. ไม่ใช่แค่การนำนวัตกรรมเข้ามาใช้ แต่คือก้าวสำคัญในการสร้างความเท่าเทียมในการเข้าถึงบริการสุขภาพของประชาชนทุกกลุ่ม ซึ่งสอดคล้องกับนโยบายของรัฐบาล
ทั้งนี้ องค์การบริหารส่วนจังหวัดลำปาง ถือเป็นตัวอย่างความสำเร็จของการขับเคลื่อนระบบโทรเวชกรรมในระดับพื้นที่ โดยเป็นความร่วมมือขององค์กรปกครองส่วนท้องถิ่นที่สามารถให้บริการประชาชนกลุ่มเปราะบางได้อย่างมีประสิทธิภาพ จ นกลายเป็นต้นแบบการบริหารจัดการสุขภาพที่สามารถนำไปต่อยอดในจังหวัดอื่นได้อย่างเป็นรูปธรรม

ที่มา : https://www.thaigov.go.th/news/contents/details/95663