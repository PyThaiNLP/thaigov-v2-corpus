รัฐบาลไทย-ข่าวทำเนียบรัฐบาล-“วราวุธ” เผย พม. เปิดหน่วยงานทั่วประเทศ เป็นจุดพักรถ-พักคน ช่วงหยุดยาวสงกรานต์ รองรับพี่น้องประชาชน-กลุ่มเปราะบาง


วันพฤหัสบดีที่ 17 เมษายน 2568
“วราวุธ” เผย พม. เปิดหน่วยงานทั่วประเทศ เป็นจุดพักรถ-พักคน ช่วงหยุดยาวสงกรานต์ รองรับพี่น้องประชาชน-กลุ่มเปราะบาง
“วราวุธ” เผย พม. เปิดหน่วยงานทั่วประเทศ เป็นจุดพักรถ-พักคน ช่วงหยุดยาวสงกรานต์ รองรับพี่น้องประชาชน-กลุ่มเปราะบาง
วันที่ 12 เมษายน 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ในช่วงเทศกาลสงกรานต์ ปีใหม่ไทย 2568 นี้ มีวันหยุดติดต่อกันหลายวัน มีวันสำคัญคือวันผู้สูงอายุแห่งชาติ ซึ่งตรงกับวันที่ 13 เมษายน และวันแห่งครอบครัว ซึ่งตรงกับวันที่ 14 เมษายน ในนามของกระทรวงการพัฒนาสังคมและความมั่นคงของมนุษย์ (พม.) ขออวยพรให้พี่น้องประชาชนทุกคนได้ใช้เวลาอย่างมีความสุขอยู่ด้วยกันกับครอบครัว ญาติพี่น้อง ปู่ย่าตายาย และลูกหลาน เพื่อสร้างสถาบันครอบครัวที่เข้มแข็งให้กับสังคมไทย
สำหรับพี่น้องประชาชนที่เดินทางกลับภูมิลำเนา หรือท่องเที่ยวต่างจังหวัดในช่วงวันหยุดยาวติดต่อกันหลายวันนั้น ขอให้ทุกๆ คนเดินทางโดยสวัสดิภาพ ขับรถด้วยความระมัดระวัง ปลอดภัย เพื่อป้องกันอุบัติเหตุที่จะเกิดขึ้น และขอให้งดดื่มเครื่องดื่มแอลกอฮอล์ระหว่างเดินทาง เมาไม่ขับ และง่วงไม่ขับ ทั้งนี้ เพื่อเป็นการอำนวยความสะดวกและดูแลพี่น้องกลุ่มเปราะบาง กลุ่มเป้าหมายของกระทรวง พม. ได้แก่ เด็ก เยาวชน ผู้สูงอายุ และคนพิการ รวมถึงประชาชนทั่วไป ให้มีความรู้สึกผ่อนคลาย เพื่อความปลอดภัยระหว่างการเดินทางกลับภูมิลำเนาและท่องเที่ยวต่างจังหวัด ทางกระทรวง พม. โดยทีม พม. หนึ่งเดียวจังหวัดทั่วประเทศ ซึ่งตั้งอยู่บริเวณริมถนนสายหลักและถนนสายรอง จึงได้เปิดพื้นที่หน่วยงานเป็นจุดพักรถบริการประชาชนในช่วงเทศกาลสงกรานต์ 2568 ตั้งแต่วันนี้ - 17 เมษายน 2568 โดยให้บริการที่จอดรถ ห้องน้ำคนพิการและผู้สูงอายุ มุมพักผ่อนสำหรับน้ำดื่ม กาแฟ อาหารว่าง พร้อมให้คำแนะนำปรึกษาด้านสิทธิสวัสดิการสังคมต่างๆ ของกระทรวง พม.
หน่วยงานทีม พม. หนึ่งเดียว จังหวัดทั่วประเทศ ที่เปิดจุดบริการประชาชนช่วงเทศกาลสงกรานต์ 2568 มีดังนี้
1) ภาคเหนือ ได้แก่  ศูนย์คุ้มครองคนไร้ที่พึ่งจังหวัดแพร่ พะเยา และตาก , สถานคุ้มครองคนไร้ที่พึ่งสันมหาพน จังหวัดเชียงใหม่, ศูนย์พัฒนาราษฎรบนพื้นที่สูงจังหวัดน่านและแม่ฮ่องสอน, นิคมสร้างตนเองเขื่อนภูมิพล จังหวัดเชียงใหม่, ศูนย์พัฒนาศักยภาพและอาชีพคนพิการหยาดฝน จังหวัดเชียงใหม่ (ถนนสายเขื่อนแม่งัด), บ้านพักเด็กและครอบครัวจังหวัดเชียงราย น่าน แพร่แม่ฮ่องสอน ลำปาง สุโขทัย และอุตรดิตถ์, สถานสงเคราะห์เด็กชายบ้านเชียงใหม่, ศูนย์เรียนรู้การพัฒนาสตรีและครอบครัวจังหวัดเชียงราย ลำพูนและลำปาง, ศูนย์พัฒนาการจัดสวัสดิการสังคมผู้สูงอายุบ้านธรรมปกรณ์ จังหวัดเชียงใหม่, ศูนย์พัฒนาการจัดสวัสดิการสังคมผู้สูงอายุจังหวัดลำปาง
2) ภาคกลาง ได้แก่ สถานคุ้มครองและพัฒนาคนพิการบ้านกึ่งวิถี (ชาย) จังหวัดปทุมธานี (ถนนรังสิต - นครนายก), ศูนย์พัฒนาศักยภาพและอาชีพคนพิการบ้านโมกุล เฉลิมพระชนมพรรษา 5 รอบ จังหวัดลพบุรี (อำเภอชัยบาดาล), บ้านพักเด็กและครอบครัวจังหวัดนครนายก นนทบุรี อ่างทอง  สิงห์บุรี พระนครศรีอยุธยา สมุทรปราการ และสุพรรณบุรี, สถานสงเคราะห์เด็กอ่อนรังสิตและพญาไท, สถานสงเคราะห์เด็กชายบ้านมหาเมฆ, สถานแรกรับเด็กชายบ้านปากเกร็ด, สถานสงเคราะห์เด็กชายบ้านปากเกร็ด, สถานสงเคราะห์เด็กหญิงสระบุรี, สถานคุ้มครองและพัฒนาอาชีพบ้านเกร็ดตระการ กทม. , ศูนย์เรียนรู้การพัฒนาสตรีและครอบครัวภาคกลาง จังหวัดนนทบุรี, สถานคุ้มครองและพัฒนาอาชีพบ้านสองแคว จังหวัดพิษณุโลก, ศูนย์คุ้มครองคนไร้ที่พึ่งจังหวัดนครปฐม สุโขทัย และกำแพงเพชร, สถานคุ้มครองคนไร้ที่พึ่งจังหวัดประจวบคีรีขันธ์, สถานคุ้มครองคนไร้ที่พึ่งวังทอง จังหวัดพิษณุโลก, นิคมสร้างตนเองตากฟ้า จังหวัดนครสวรรค์, นิคมสร้างตนเองทุ่งโพธิ์ทะเล จังหวัดกำแพงเพชร, นิคมสร้างตนเองบางระกำ จังหวัดพิษณุโลก และนิคมสร้างตนเองประจวบคีรีขันธ์จังหวัดประจวบคีรีขันธ์, ศูนย์พัฒนาการจัดสวัสดิการสังคมผู้สูงอายุบ้านบางแค กทม. , ศูนย์พัฒนาการจัดสวัสดิการสังคมผู้สูงอายุวาสนเวศม์ จังหวัดพระนครศรีอยุธยา และศูนย์พัฒนาการสวัสดิการสังคมผู้สูงอายุจังหวัดปทุมธานี
3) ภาคตะวันตก ได้แก่ สถานคุ้มครองและพัฒนาคนพิการจังหวัดราชบุรี (อำเภอเมือง) และบ้านพักเด็กและครอบครัวจังหวัดราชบุรี
4) ภาคตะวันออกเฉียงเหนือ ได้แก่ ศูนย์พัฒนาศักยภาพและอาชีพคนพิการ บ้านทองพูนเผ่าพนัส อำเภอเมือง จังหวัดอุบลราชธานี , ศูนย์พัฒนาศักยภาพและอาชีพคนพิการ อำเภอเมือง จังหวัดหนองคาย , บ้านพักเด็กและครอบครัวจังหวัดกาฬสินธุ์ ขอนแก่น นครพนม บึงกาฬ มุกดาหาร ยโสธร เลย ศรีสะเกษ สกลนคร อำนาจเจริญ อุบลราชธานี อุดรธานี และนครราชสีมา , สถานคุ้มครองสวัสดิภาพเด็กขอนแก่น, สถานสงเคราะห์เด็กบ้านแคนทอง, สถานพัฒนาและฟื้นฟูเด็กจังหวัดหนองคาย, สถานสงเคราะห์เด็กชายบ้านหนองคาย, ศูนย์พัฒนาการสวัสดิการสังคมผู้สูงอายุจังหวัดนครพนม ขอนแก่นและบุรีรัมย์, ศูนย์เรียนรู้การพัฒนาสตรีและครอบครัวจังหวัดขอนแก่น และศรีสะเกษ , สถานคุ้มครองและพัฒนาอาชีพบ้านนารีสวัสดิ์ จังหวัดนครราชสีมา, ศูนย์คุ้มครองคนไร้ที่พึ่งจังหวัดสุรินทร์ กาฬสินธุ์ นครพนม บึงกาฬ ร้อยเอ็ด อุดรธานี และอุบลราชธานี, สถานคุ้มครองคนไร้ที่พึ่งปรือใหญ่ จังหวัดศรีสะเกษ , สถานคุ้มครองคนไร้ที่พึ่งบ้านเมตตาจังหวัดนครราชสีมา, นิคมสร้างตนเองปราสาท จังหวัดสุรินทร์, นิคมสร้างตนเองโพนพิสัย จังหวัดหนองคาย, นิคมสร้างตนเองลำโดมน้อยจังหวัดอุบลราชธานี, นิคมสร้างตนเองลำโดมใหญ่จังหวัดอุบลราชธานี และนิคมสร้างตนเองลำปาวจังหวัดกาฬสินธุ์
5) ภาคใต้ ได้แก่ ศูนย์คุ้มครองคนไร้ที่พึ่งจังหวัดนครศรีธรรมราช และสงขลา , สถานคุ้มครองคนไร้ที่พึ่งจังหวัดนครศรีธรรมราช, นิคมสร้างตนเองรัตภูมิ จังหวัดสงขลา, นิคมสร้างตนเองขุนทะเลจังหวัดสุราษฎร์ธานี, ศูนย์เรียนรู้การพัฒนาสตรีและครอบครัวภาคใต้ จังหวัดสงขลา, สถานคุ้มครองและพัฒนาอาชีพภาคใต้ จังหวัดสุราษฎร์ธานี, ศูนย์พัฒนาศักยภาพและอาชีพคนพิการ อำเภอท่าศาลา จังหวัดนครศรีธรรมราช, บ้านพักเด็กและครอบครัวจังหวัดชุมพร นครศรีธรรมราช นราธิวาส ปัตตานี พังงา พัทลุง ภูเก็ต ยะลา และสตูล, สถานสงเคราะห์เด็กชายบ้านศรีธรรมราช, สถานสงเคราะห์เด็กบ้านสงขลา, สถานสงเคราะห์เด็กชายจังหวัดยะลา, สถานพัฒนาและฟื้นฟูเด็กจังหวัดสุราษฎร์ธานี, ศูนย์พัฒนาการสวัสดิการสังคมผู้สูงอายุจังหวัดภูเก็ต และสงขลา และศูนย์พัฒนาการจัดสวัสดิการสังคมผู้สูงอายุบ้านทักษิณ จังหวัดยะลา
6) ภาคตะวันออก ได้แก่ สถานคุ้มครองและพัฒนาคนพิการการุณยเวศม์ จังหวัดชลบุรี (ถนนสุขุมวิท) , บ้านพักเด็กและครอบครัวจังหวัด ฉะเชิงเทรา ชลบุรี ตราด ระยอง และปราจีนบุรี, สถานสงเคราะห์เด็กชายบ้านบางละมุง, สถานสงเคราะห์พัฒนาและฟื้นฟูเด็ก จังหวัดชลบุรี, สถานคุ้มครองสวัสดิภาพเด็กจังหวัดระยอง, ศูนย์พัฒนาการจัดสวัสดิการสังคมผู้สูงอายุบ้านบางละมุง จังหวัดชลบุรี และศูนย์เรียนรู้การพัฒนาสตรีและครอบครัวเฉลิมพระเกียรติ สมเด็จพระเทพฯ 36 พรรษา จังหวัดชลบุรี
กระทรวง พม. พร้อมเคียงข้างพี่น้องประชาชน หากต้องการความช่วยเหลือเร่งด่วน ขอให้ติดต่อที่ศูนย์เร่งรัดจัดการสวัสดิภาพประชาชน (ศรส.) ผ่านสายด่วน พม. โทร. 1300 บริการ 24 ชั่วโมง
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #สงกรานต์2568 #ปีใหม่ไทย #ปลอดภัย #เมาไม่ขับ #ง่วงไม่ขับ #เดินทางโดยสวัสดิภาพ #สงกรานต์ #เมาไม่ขับ

ที่มา : https://www.thaigov.go.th/news/contents/details/95468