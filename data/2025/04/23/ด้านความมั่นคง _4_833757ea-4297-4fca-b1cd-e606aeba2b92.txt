รัฐบาลไทย-ข่าวทำเนียบรัฐบาล-ผู้ช่วยทูตทหารสาธารณรัฐอินเดียเข้าอำลารองปลัดกระทรวงกลาโหม ในโอกาสครบวาระการปฏิบัติหน้าที่


วันพฤหัสบดีที่ 17 เมษายน 2568
ผู้ช่วยทูตทหารสาธารณรัฐอินเดียเข้าอำลารองปลัดกระทรวงกลาโหม ในโอกาสครบวาระการปฏิบัติหน้าที่
ในวันศุกร์ที่ ๑๑ เมษายน ๒๕๖๘ เวลา ๑๓.๐๐ นาฬิกา นาวาอากาศเอก Brijesh Paul (บริเจช พอล) ผู้ช่วยทูตทหารสาธารณรัฐอินเดีย (อินเดีย)/กรุงเทพฯ เข้าเยี่ยมอำลา พลเอก ธราพงษ์ มะละคำ รองปลัดกระทรวงกลาโหม ในโอกาสครบวาระการปฏิบัติหน้าที่ ณ ห้องพระบารมีปกเกล้า ในศ
​ในโอกาสนี้ ได้ชื่นชมความสัมพันธ์อันดีระหว่างกันมาอย่างยาวนานระหว่างทั้งสองประเทศ โดยได้พัฒนาความร่วมมือในหลากหลายด้าน อาทิ เศรษฐกิจ การเมือง ความมั่นคง อุตสาหกรรมป้องกันประเทศ การรักษาความปลอดภัย และการต่อต้านอาชญากรรมทางไซเบอร์ สำหรับด้านการทหารได้จัดให้มีการฝึกร่วม/ผสม การลาดตระเวนร่วม ตลอดจนการหารือด้านนโยบายทั้งในระดับกระทรวงกลาโหม และเหล่าทัพ รวมทั้ง มีการแลกเปลี่ยนการเยือนผู้บังคับบัญชาระดับสูงของกระทรวงกลาโหม กองบัญชาการกองทัพไทยและเหล่าทัพ มาอย่างต่อเนื่อง ซึ่งรองปลัดกระทรวงกลาโหมได้เดินทางเข้าร่วมการประชุมระหว่าง กห. ของทั้งสองประเทศ ซึ่งได้รับการประสานงานจากผู้ช่วยทูตทหารอินเดียเป็นอย่างดี
ทั้งนี้ รองปลัดกระทรวงกลาโหม ได้ขอบคุณผู้ช่วยทูตทหารอินเดีย สำหรับการให้ความช่วยเหลือ ความร่วมมือ และการอำนวยความสะดวกต่าง ๆ ในการประสานงานระหว่างกระทรวงกลาโหม และกระทรวงกลาโหมอินเดียเป็นอย่างดีมาโดยตลอดระยะเวลา ๓ ปีที่ผ่านมา รวมทั้งหวังว่าจะได้สานต่อความร่วมมือระหว่างกันต่อไปกับผู้ช่วยทูตทหารอินเดียท่านใหม่

ที่มา : https://www.thaigov.go.th/news/contents/details/95460