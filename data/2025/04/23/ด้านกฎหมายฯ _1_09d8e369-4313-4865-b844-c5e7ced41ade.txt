รัฐบาลไทย-ข่าวทำเนียบรัฐบาล-รมว.ยุติธรรม - อธิบดีดีเอสไอ’ ลงพื้นที่อาคาร สตง. เก็บหลักฐานเพิ่มเติม สืบสวนคดีนอมินีและฮั้วประมูล


วันพฤหัสบดีที่ 17 เมษายน 2568
17/04/2568
พิมพ์
รมว.ยุติธรรม - อธิบดีดีเอสไอ’ ลงพื้นที่อาคาร สตง. เก็บหลักฐานเพิ่มเติม สืบสวนคดีนอมินีและฮั้วประมูล
รมว.ยุติธรรม - อธิบดีดีเอสไอ’ ลงพื้นที่อาคาร สตง. เก็บหลักฐานเพิ่มเติม สืบสวนคดีนอมินีและฮั้วประมูล
ในวันพุธที่ 16 เมษายน 2568 พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย พันตำรวจตรี ยุทธนา แพรดำ อธิบดีกรมสอบสวนคดีพิเศษ (ดีเอสไอ) พันตำรวจตรี วรณัน  ศรีล้ำ ผู้อำนวยการกองคดีคุ้มครองผู้บริโภค ในฐานะรองหัวหน้าคณะพนักงานสอบสวนคดีพิเศษ กรณีอาคารสำนักงานการตรวจเงินแผ่นดินถล่มฯ ได้ลงพื้นที่ตรวจสอบอาคารสำนักงานตรวจเงินแผ่นดิน (สตง.) โดยมี นายชัชชาติ สิทธิพันธุ์ ผู้ว่าราชการกรุงเทพมหานคร และคณะ รวมทั้งผู้บังคับการตำรวจนครบาล 2 ผู้กำกับการ สน. บางซื่อ เจ้าหน้าที่ตำรวจจากสำนักงานพิสูจน์หลักฐานกลาง และวิศวกรจากกรมโยธาธิการและผังเมือง ร่วมลงพื้นที่ด้วย
โดยรัฐมนตรีว่าการกระทรวงยุติธรรม กล่าวว่า วันนี้เข้ามาพูดคุยในเรื่องของการบูรณาการของรัฐบาล โดยเฉพาะการดูแลช่วยเหลือญาติของผู้สูญหาย และมีความหวังว่าจะมีผู้รอดชีวิต ซึ่งต้องทำตามขั้นตอนโดยให้อำนาจของกรุงเทพมหานครในการจัดการ ส่วนเรื่องกฎหมาย สำนักงานตำรวจแห่งชาติโดย ตำรวจนครบาลจะดูเรื่องการชันสูตรพลิกศพ รวมทั้งความผิดทางอาญาในเรื่องการกระทำโดยประมาทและเป็นเหตุทำให้มีผู้เสียชีวิต ในส่วนของดีเอสไอได้รับไว้เป็นคดีพิเศษแล้ว 2 เรื่อง คือ การประกอบธุรกิจของคนต่างด้าวที่เรียกว่า “นอมินี“ และเรื่องความผิดเกี่ยวกับการเสนอราคาต่อหน่วยงานของรัฐ มาตรา 7 และมาตรา 8 ที่เกี่ยวข้องกับเอกชนยังไม่รวมถึงเจ้าหน้าที่รัฐ เพราะหากถึงเจ้าหน้าที่รัฐก็จะเป็นอำนาจของสำนักงานป้องกันและปราบปรามการทุจริตแห่งชาติ (ป.ป.ช.)

ที่มา : https://www.thaigov.go.th/news/contents/details/95459