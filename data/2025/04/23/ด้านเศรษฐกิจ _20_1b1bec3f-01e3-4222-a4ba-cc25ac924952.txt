รัฐบาลไทย-ข่าวทำเนียบรัฐบาล-SME D Bank จัดโครงการ “SME D Market” ช่วยผู้ประกอบการเพิ่มรายได้ขยายตลาด ยกทัพของดีเอสเอ็มอีไทยมาให้ช้อปฉ่ำๆ รับลมร้อน วันที่ 24-25 เม.ย. 2568


วันจันทร์ที่ 21 เมษายน 2568
21/04/2568
พิมพ์
SME D Bank จัดโครงการ “SME D Market” ช่วยผู้ประกอบการเพิ่มรายได้ขยายตลาด ยกทัพของดีเอสเอ็มอีไทยมาให้ช้อปฉ่ำๆ รับลมร้อน วันที่ 24-25 เม.ย. 2568
SME D Bank จัดโครงการ  “SME D Market” เปิดพื้นที่บริเวณชั้น 1 สำนักงานใหญ่ SME D Bank อาคาร SME Bank Tower ให้ผู้ประกอบการมาออกบูธจำหน่ายสินค้าเป็นประจำทุก 2 เดือน ครั้งละ 2 วัน โดยไม่เสียค่าใช้จ่ายใดๆ ทั้งสิ้น กำหนดจัดในวันที่ 24-25 เม.ย.2568
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เดินหน้าสร้างโอกาสเพิ่มรายได้ขยายตลาดให้แก่ลูกค้าธนาคาร โดยเฉพาะกลุ่มลูกหนี้ต้องจับตามองเป็นพิเศษ (Special Mention : SM) และผู้ประกอบการกลุ่มเปราะบางจากหน่วยงานพันธมิตร รวมถึงยังเป็นการส่งเสริมให้เกิดจับจ่ายใช้สอย ช่วยกระตุ้นเศรษฐกิจอีกทางหนึ่ง โดยจัดโครงการ  “SME D Market” เปิดพื้นที่บริเวณชั้น 1 สำนักงานใหญ่ SME D Bank อาคาร SME Bank Tower ให้ผู้ประกอบการมาออกบูธจำหน่ายสินค้าเป็นประจำทุก 2 เดือน ครั้งละ 2 วัน โดยไม่เสียค่าใช้จ่ายใดๆ ทั้งสิ้น โดยครั้งนี้ กำหนดจัดในวันที่ 24-25 เมษายน 2568  นี้  เวลา 8.00-16.00 น. ยกทัพผู้ประกอบการเอสเอ็มอีกว่า 50 ราย มาออกบูธพร้อมมอบโปรโมชันรับหน้าร้อนให้ช้อป ชิมอย่างจุใจ  ทั้งอาหาร เครื่องดื่ม เครื่องใช้ และเครื่องประดับ เช่น “ดองบัง” แซลมอนดองซีอิ๊วเกาหลี  , ข้าวมันไก่  “โกป๊อก , โคขุน “จ้าวอาม” เจ้าดังบางขุนนนท์ , น้ำมะพร้าวปั่นนมสด “Coco Layer” และ ยาสีฟัน “DentaMate” เป็นต้น  สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/95568