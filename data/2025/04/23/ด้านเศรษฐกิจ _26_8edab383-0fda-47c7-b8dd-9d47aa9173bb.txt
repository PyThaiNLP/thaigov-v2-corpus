รัฐบาลไทย-ข่าวทำเนียบรัฐบาล-ปลัดฯ ณัฐพล ประชุมเตรียมความพร้อมการประชุม ครม. อย่างเป็นทางการนอกสถานที่ ครั้งที่ 2/2568


วันอังคารที่ 22 เมษายน 2568
22/04/2568
พิมพ์
ปลัดฯ ณัฐพล ประชุมเตรียมความพร้อมการประชุม ครม. อย่างเป็นทางการนอกสถานที่ ครั้งที่ 2/2568
ปลัดฯ ณัฐพล ประชุมเตรียมความพร้อมการประชุม ครม. อย่างเป็นทางการนอกสถานที่ ครั้งที่ 2/2568
วันที่ 18 เมษายน 2568 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมเตรียมความพร้อมการประชุมคณะรัฐมนตรี (ครม.) อย่างเป็นทางการนอกสถานที่ ครั้งที่ 2/2568 และติดตามการตรวจราชการกลุ่มจังหวัดภาคตะวันออกเฉียงเหนือตอนบน 2 ระหว่างวันที่ 28-30 เมษายน 2568 ณ จังหวัดนครพนม โดยมี นายศุภกิจ บุญศิริ รองปลัดกระทรวงอุตสาหกรรม นายกฤศ จันทร์สุวรรณ ผู้ตรวจราชการกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม คณะผู้บริหารกระทรวงอุตสาหกรรม และอุตสาหกรรมจังหวัดในพื้นที่ภาคตะวันออกเฉียงเหนือตอนบน 2 (จังหวัดนครพนม มุกดาหาร และสกลนคร) ตลอดจนผู้อำนวยการศูนย์ส่งเสริมอุตสาหกรรมภาคที่ 5  เข้าร่วมประชุม ณ ห้องประชุม อก. 1 อาคารสำนักงานปลัดกระทรวงอุตสาหกรรม และการประชุมผ่านสื่ออิเล็กทรอนิกส์ (Zoom Meeting)
ทั้งนี้ ปลัดกระทรวงอุตสาหกรรมได้รับมอบหมายจากรัฐมนตรีว่าการกระทรวงอุตสาหกรรมให้ลงพื้นที่แทน โดยที่ประชุมได้หารือในประเด็นที่เกี่ยวข้องดังนี้ 1) กำหนดการและจุดลงพื้นที่ต่าง ๆ 2) การจัดทำโครงการเพื่อของบประมาณในการประชุม ครม.สัญจร ครั้งที่ 2/2567 ณ จังหวัดนครพนม ซึ่งกระทรวงฯ ได้เสนอ 2 โครงการ ได้แก่ โครงการสร้างเศรษฐกิจกลุ่ม สนุกด้วยอุตสาหกรรมแปรรูปข้าวมูลค่าสูง วงเงิน 61.4 ล้านบาทและ โครงการยกระดับอุตสาหกรรมแปรรูปโคเนื้อกลุ่มจังหวัดสนุก วงเงิน 52 ล้านบาท 3) การมอบหมายงานโดยให้หน่วยงานส่วนกลางและส่วนภูมิภาคที่เกี่ยวข้องบูรณาการร่วมกัน 4) แนวทางการของบประมาณโครงการในการประชุม ครม. ครั้งต่อไป เป็นต้น

ที่มา : https://www.thaigov.go.th/news/contents/details/95590