รัฐบาลไทย-ข่าวทำเนียบรัฐบาล-"วราวุธ" ลั่น ขยายผลความร่วมมือ พม.-ทส. ยก กระเสียวโมเดล แก้ปัญหาขาดแคลนน้ำทั่วประเทศ ดัน นิคมสร้างตนเอง จับมือ กรมน้ำบาดาล เพิ่มผลผลิต สร้างรายได้ให้กลุ่มเปราะบาง


วันอังคารที่ 22 เมษายน 2568
"วราวุธ" ลั่น ขยายผลความร่วมมือ พม.-ทส. ยก กระเสียวโมเดล แก้ปัญหาขาดแคลนน้ำทั่วประเทศ ดัน นิคมสร้างตนเอง จับมือ กรมน้ำบาดาล เพิ่มผลผลิต สร้างรายได้ให้กลุ่มเปราะบาง
"วราวุธ" ลั่น ขยายผลความร่วมมือ พม.-ทส. ยก กระเสียวโมเดล แก้ปัญหาขาดแคลนน้ำทั่วประเทศ ดัน นิคมสร้างตนเอง จับมือ กรมน้ำบาดาล เพิ่มผลผลิต สร้างรายได้ให้กลุ่มเปราะบาง
วันที่ 22 เมษายน 2568 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่าโครงการกระเสียวโมเดล : น้ำบาดาลเพื่อการเกษตรแปลงใหญ่ บนพื้นที่ 500 ไร่ ภายใต้ "โครงการขับเคลื่อนการพัฒนาทุนมนุษย์ สร้างมูลค่าทางเศรษฐกิจ สังคม และส่งเสริมอัตลักษณ์ในนิคมสร้างตนเอง (กระเสียวโมเดล : น้ำบาดาลเพื่อการเกษตร) ซึ่งกระทรวงการพัฒนาสังคมและความมั่นคงของมนุษย์ (พม.) กับ กระทรวงทรัพยากรธรรมชาติและสิ่งแวดล้อม (ทส.) ได้ร่วมกันดำเนินโครงการกระเสียวโมเดลฯ ที่นิคมสร้างตนเองกระเสียว อ.ด่านช้าง จ.สุพรรณบุรี โดยโครงการขับเคลื่อนการพัฒนาทุนมนุษย์ สร้างมูลค่าทางเศรษฐกิจ สังคมและส่งเสริมอัตลักษณ์ในนิคมสร้างตนเอง (นิคม Next) เป็นโครงการหนึ่งตามพันธกิจสำคัญ (Flagship projects) ด้านที่ 3 ระบุเรื่องการสร้างงาน สร้างรายได้ พัฒนาชีวิตคนเปราะบาง ซึ่งต่อยอดขยายผลจากนโยบาย 5x5 ฝ่าวิกฤตประชากร ที่มุ่งเน้นการพัฒนาคุณภาพชีวิตครอบคลุมทุกกลุ่มเป้าหมาย โดยดำเนินการในนิคมสร้างตนเองกระเสียว จ.สุพรรณบุรี เป็นพื้นที่ต้นแบบ (กระเสียวโมเดล) มาตั้งแต่ ปีงบประมาณ พ.ศ. 2567 นับเป็นการทำงานที่บูรณาการความร่วมมือกับภาคีเครือข่ายทุกภาคส่วนทั้งภาครัฐ เอกชน และประชาชน เพื่อร่วมกันขับเคลื่อนในมิติด้านอาชีพและรายได้ ของการส่งเสริมการทำเกษตร ด้วยการพัฒนาทักษะและความรู้ นำไปสู่การสร้างรายได้ที่มั่นคง โดยเฉพาะน้ำเป็นปัจจัยสำคัญในการทำเกษตร ควบคู่กับดินที่ดี ส่งผลให้การเพาะปลูกพืชผลเจริญงอกงาม
สำหรับโครงการน้ำบาดาลเพื่อการเกษตร พื้นที่ 500 ไร่ สามารถเข้ามาแก้ปัญหาการขาดแคลนน้ำให้กับสมาชิกในนิคมสร้างตนเองกระเสียว จังหวัดสุพรรณบุรี ทำให้สมาชิกนิคมสร้างตนเองได้รับประโยชน์ จำนวน 44 ราย มีน้ำที่เพียงพอในการปลูกพืชแบบใช้น้ำน้อย (ระบบสายน้ำหยด) สามารถเพิ่มผลผลิต สร้างรายได้ และเกิดเศรฐกิจหมุนเวียนที่ดีในระดับพื้นที่ เป็นการพัฒนาคุณภาพชีวิตด้านอาชีพและรายได้ที่มั่นคง  และสร้างความเข็มแข็งให้กับครอบครัว ด้วยสัมพันธภาพที่ดีระหว่างสมาชิก เป็นรากฐานที่มั่นคงให้กับสังคมไทยได้อย่างยั่งยืน
ขอขอบคุณภาคีเครือข่ายทุกภาคส่วน โดยเฉพาะอย่างยิ่ง กรมทรัพยากรน้ำบาดาล สำนักทรัพยากรน้ำบาดาล เขต 2 สุพรรณบุรี องค์การบริหารส่วนตำบลกระเสียว และทุกหน่วยงานที่เกี่ยวข้อง ที่บูรณาการความร่วมมือในการทำงานร่วมกัน เพื่อประโยชน์สุขของประชาชนอย่างแท้จริง และสามารถบรรลุวัตถุประสงค์ของโครงการกระเสียวโมเดลฯ  และหวังว่ากระทรวง พม. จะทำงานร่วมกับกรมทรัพยากรน้ำบาดาล กระทรวงทรัพยากรธรรมชาติและสิ่งแวดล้อม เพื่อยกระดับคุณภาพชีวิตให้แก่พี่น้องประชาชนทุกกลุ่มเป้าหมายในพื้นที่อื่นๆได้
ในส่วนของแทงค์น้ำขนาดใหญ่ที่นิคมสร้างตนเองกระเสียวนี้จะได้ดูแลพื้นที่ทางการเกษตรกว่า 500 ไร่ สำหรับใช้ในการเกษตรน้ำน้อย เป็นการใช้เทคโนโลยีเข้ามาพัฒนาคุณภาพชีวิตของพี่น้องเกษตรกรในนิคมสร้างตนเองกระเสียว เป็นพื้นที่ที่จะทำให้ความเป็นอยู่และคุณภาพชีวิตที่ดีขึ้นจากรายได้ที่เพิ่มขึ้นอย่างมีนัยสำคัญ เพราะเรามีน้ำสำหรับทำการเกษตรเพิ่มขึ้น นับเป็นการแบ่งเบาภาระด้านสวัสดิการสังคมของประเทศ เพราะเงินกระตุ้นเศรษฐกิจ 10,000 บาท ของรัฐบาลนายกฯ แพทองธาร ชินวัตร ที่มอบให้กับพี่น้องประชาชนกลุ่มเปราะบาง ผู้สูงอายุ และคนพิการ ซึ่งหากกลุ่มคนเหล่านี้สามารถยืนได้บนลำแข้งของตนเอง ด้วยรายได้ที่เพิ่มขึ้น จะเป็นการทำงานของกระทรวง พม. ที่เราอยากจะเห็นความเป็นอยู่ที่ดีขึ้นของพี่น้องประชาชนในทุกๆ พื้นที่ โดยใช้พื้นที่ของนิคมสร้างตนเองที่อยู่ภายใต้การดูแลของกรมพัฒนาสังคมและสวัสดิการ กระทรวง พม. ทั่วประเทศเป็นพื้นที่ดำเนินการต่อไป ดังนั้นขอให้ทุกหน่วยงานและพี่น้องประชาชนทุกคนในแต่ละพื้นที่นั้นช่วยกันดูแลระบบน้ำบาดาลขนาดใหญ่นี้เพื่อประโยชน์ของพี่น้องกลุ่มเปราะบางและประชาชนทุกคน
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #กะเสียวโมเดล #น้ำบาดาล #สุพรรณบุรี #นิคมสร้างตนเอง #กระเสียว

ที่มา : https://www.thaigov.go.th/news/contents/details/95603