รัฐบาลไทย-ข่าวทำเนียบรัฐบาล-ธอส. อำนวยความสะดวกให้ลูกค้า ต่ออายุประกันอัคคีภัย


วันพุธที่ 16 เมษายน 2568
16/04/2568
พิมพ์
ธอส. อำนวยความสะดวกให้ลูกค้า ต่ออายุประกันอัคคีภัย
ธอส. อำนวยความสะดวกให้ลูกค้า ต่ออายุประกันอัคคีภัย ชำระค่าเบี้ยได้ง่ายๆ ตั้งแต่วันที่ 1 – 31 พฤษภาคม 2568 ผ่าน ธอส.ทุกสาขาทั่วประเทศ และ Application : GHB ALL GEN
ธนาคารอาคารสงเคราะห์ (ธอส.) อำนวยความสะดวกให้กับลูกค้าธนาคารที่กรมธรรม์อัคคีภัยจะหมดอายุเดือนเมษายน 2568 เพื่อทำให้ที่อยู่อาศัยของลูกค้าได้รับความคุ้มครองตามกรมธรรม์อย่างต่อเนื่องจากเหตุการณ์ที่ไม่คาดคิด (เงื่อนไขเป็นไปตามความคุ้มครองที่ธนาคารกำหนดไว้) โดยลูกค้าสามารถชำระค่าเบี้ยประกันได้ง่ายๆ ตั้งแต่วันที่ 1 – 31 พฤษภาคม 2568 ผ่าน 2 ช่องทาง ประกอบด้วย (1) ธอส. ทุกสาขาทั่วประเทศ และ (2) Application : GHB ALL GEN เพียงเลือกเมนู “ชำระค่าบริการ” จากนั้นกด “ชำระค่าประกันอัคคีภัย” และเลือกบัญชีที่จะชำระค่าเบี้ยประกันอัคคีภัย ซึ่งลูกค้าสามารถเลือกแบบสร้าง QR Code เพื่อนำไปชำระด้วย Application ต่าง ๆ หรือหักผ่านบัญชีเงินฝาก ธอส. แล้วกดยืนยันเพื่อชำระค่าเบี้ยประกันอัคคีภัยได้ทันที ทั้งนี้ ลูกค้าสามารถดาวน์โหลด Application : GHB ALL GEN ได้ที่ App Store, Google Play และ App Gallery โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ หรือ GH Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/95453