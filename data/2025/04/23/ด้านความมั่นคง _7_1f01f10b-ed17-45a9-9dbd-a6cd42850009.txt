รัฐบาลไทย-ข่าวทำเนียบรัฐบาล-ทัพเรือภาคที่ 2 ช่วยเหลือทันที ลูกเรือประมงหมดสติ กลางทะเลสงขลา ปลอดภัย


วันพฤหัสบดีที่ 17 เมษายน 2568
ทัพเรือภาคที่ 2 ช่วยเหลือทันที ลูกเรือประมงหมดสติ กลางทะเลสงขลา ปลอดภัย
วันที่ 15 เมษายน 2568 พลเรือโท นเรศ วงศ์ตระกูล ผู้บัญชาการทัพเรือภาคที่ 2 และผู้อำนวยการศูนย์อำนวยการรักษาผลประโยชน์ของชาติทางทะเล ภาค 2 สั่งการให้หน่วยเฉพาะกิจบรรเทาสาธารณภัยทางทะเล ทัพเรือภาคที่ 2 จัดเรือ ต.229
พร้อมทีมแพทย์จากโรงพยาบาลฐานทัพเรือสงขลา ทัพเรือภาคที่ 2 สนับสนุนศูนย์อำนวยการรักษาผลประโยชน์ของชาติทางทะเล (ศรชล.ภาค 2) ค้นหาและช่วยเหลือลูกเรือประมง ชื่อเรือโชคสุนันดา หมดสติ และเลือดออกทางจมูก ขณะทำการประมง ทางทิศตะวันออกของชายฝั่ง อำเภอเมืองสงขลา จังหวัดสงขลา ระยะทางประมาณ 32 กิโลเมตร โดยสามารถส่งตัวผู้ป่วยเพื่อรักษาต่อยังโรงพยาบาลสงขลา ได้อย่างปลอดภัย
เมื่อเกิดเหตุด่วนเหตุร้ายในทะเล สามารถแจ้งขอความช่วยเหลือได้ที่ สายด่วนศูนย์บรรเทาสาธารณภัย ทัพเรือภาคที่ 2 หมายเลข 1696 หรือ หมายเลข 074325804 วิทยุย่าน HF 8290 MHz และ สายด่วน ศรชล.ภาค 2 หมายเลข 1465 ตลอด 24 ชั่วโมง

ที่มา : https://www.thaigov.go.th/news/contents/details/95464