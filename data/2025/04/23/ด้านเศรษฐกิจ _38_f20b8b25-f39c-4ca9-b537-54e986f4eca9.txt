รัฐบาลไทย-ข่าวทำเนียบรัฐบาล-รมว.เอกนัฏ หารือ บ.นิปปอน สตีล ลงทุนเพิ่มการผลิตเหล็กแผ่นเคลือบสำหรับทำกระป๋องและบรรจุภัณฑ์อาหารในไทย 


วันพุธที่ 23 เมษายน 2568
23/04/2568
พิมพ์
รมว.เอกนัฏ หารือ บ.นิปปอน สตีล ลงทุนเพิ่มการผลิตเหล็กแผ่นเคลือบสำหรับทำกระป๋องและบรรจุภัณฑ์อาหารในไทย
รมว.เอกนัฏ หารือ บ.นิปปอน สตีล ลงทุนเพิ่มการผลิตเหล็กแผ่นเคลือบสำหรับทำกระป๋องและบรรจุภัณฑ์อาหารในไทย
วันที่ 21 เมษายน 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมหารือกับ นายฮิเดกิ โอกาวะ
ประธาน บริษัท เอ็นเอส สยามยูไนเต็ด สตีล จำกัด นายบัณฑูรย์ จุ้ยเจริญ ประธานบริษัท นิปปอน สตีล (ไทยแลนด์) จำกัด และคณะ เกี่ยวกับการนำเสนอข้อมูลโครงการและแผนการลงทุนเพิ่มเติมของบริษัทฯ ในสายการผลิตเหล็กแผ่นเคลือบ สำหรับทำกระป๋องและบรรจุภัณฑ์อาหาร เพื่อให้กระทรวงอุตสาหกรรมทราบแนวทางการดำเนินงานในอนาคต โดยมี นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายวิฤทธิ์ วิเศษสินธุ์ รองปลัดกระทรวงอุตสาหกรรม และผู้บริหารกระทรวงอุตสาหกรรม เข้าร่วม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
บริษัท นิปปอน สตีล (ไทยแลนด์) จำกัด เป็นบริษัทในกลุ่มของ Nippon Steel Corporation (NSC) มีผลิตภัณฑ์เหล็กหลากหลายประเภท ได้แก่ เหล็กแผ่นรีดร้อน เหล็กแผ่นรีดเย็น เหล็กแผ่นเคลือบดีบุก เหล็กแผ่นเคลือบโครเมียม เหล็กแผ่นเคลือบสังกะสี เหล็กลวด และท่อเหล็ก เพื่อตอบสนองความต้องการภายในประเทศไทย และลูกค้าในเอเชียตะวันออกเฉียงได้ มีการจ้างงานรวมกว่า 8,000 คน

ที่มา : https://www.thaigov.go.th/news/contents/details/95642