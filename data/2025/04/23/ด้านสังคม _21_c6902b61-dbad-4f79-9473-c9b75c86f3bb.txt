รัฐบาลไทย-ข่าวทำเนียบรัฐบาล-"วราวุธ" ส่งมอบ รถเข็นคนพิการ ตามโครงการเฉลิมพระเกียรติฯ ที่ศูนย์ฝึกกีฬาคนพิการแห่งชาติ จังหวัดสุพรรณบุรี


วันจันทร์ที่ 21 เมษายน 2568
"วราวุธ" ส่งมอบ รถเข็นคนพิการ ตามโครงการเฉลิมพระเกียรติฯ ที่ศูนย์ฝึกกีฬาคนพิการแห่งชาติ จังหวัดสุพรรณบุรี
"วราวุธ" ส่งมอบ รถเข็นคนพิการ ตามโครงการเฉลิมพระเกียรติฯ ที่ศูนย์ฝึกกีฬาคนพิการแห่งชาติ จังหวัดสุพรรณบุรี
วันที่ 21 เมษายน 2568 ที่ศูนย์ฝึกกีฬาคนพิการแห่งชาติ จังหวัดสุพรรณบุรี นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานในพิธีส่งมอบรถเข็นนั่งตามโครงการมอบกายอุปกรณ์สำหรับช่วยเหลือคนพิการจังหวัดสุพรรณบุรีเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 โดยมี นางสาวสุนีย์ ศรีสง่าตระกูลเลิศ รองปลัดกระทรวงการพัฒนาสังคมและความมั่นคงของมนุษย์ พรัอมคณะผู้บริหาร พม.  นายพิริยะ ฉันทดิลก ผู้ว่าราชการจังหวัดสุพรรณบุรี และ นายศุภชีพ ดิษเทศ นายกสมาคมคนพิการแห่งประเทศไทย ร่วมงาน
นายวราวุธ กล่าวว่า โครงการจัดหากายอุปกรณ์สำหรับช่วยเหลือคนพิการจังหวัดสุพรรณบุรี เป็นโครงการเทิดพระเกียรติ พระบาทสมเด็จพระเจ้าอยู่หัวที่ทรงมีพระมหากรุณาธิคุณต่อประชาชนชาวไทย ซึ่งรัฐบาลได้ดำเนินการพิจารณาคนพิการที่มีรายได้น้อย ประสบความเดือดร้อน เข้าไม่ถึงสิทธิสวัสดิการสังคมของรัฐ  ให้ได้รับกายอุปกรณ์และเครื่องช่วยความพิการตามความต้องการและเหมาะสมต่อสภาพความพิการของแต่ละบุคคล ส่งผลให้คนพิการสามารถใช้ชีวิตประจำวันและเข้าร่วมกิจกรรมทางสังคมได้อย่างเท่าเทียมกับบุคคลทั่วไป นำไปสู่การพัฒนาคุณภาพชีวิต และยกระดับคนพิการที่มีศักยภาพให้ได้รับการจ้างงาน สามารถสร้างอาชีพ มีรายได้อย่างมั่นคง ต้องขอความร่วมมือทุกหน่วยงานดำเนินการจ้างงานคนพิการให้เป็นไปตามกฎหมายกำหนด ซึ่งกายอุปกรณ์และเครื่องช่วยความพิการถือเป็นส่วนหนึ่งที่สามารถทดแทนสิ่งที่คนพิการขาดหาย และทำให้คนพิการที่มีฐานะยากจนสามารถเข้าถึงบริการและสิทธิสวัสดิการสังคมของรัฐได้อย่างทั่วถึง ต้องขอขอบคุณภาคีเครือข่ายทุกภาคส่วนที่ประสานความร่วมมือ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ได้สำเร็จลุล่วง
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #รถเข็นคนพิการ #คนพิการ #กายอุปกรณ์

ที่มา : https://www.thaigov.go.th/news/contents/details/95580