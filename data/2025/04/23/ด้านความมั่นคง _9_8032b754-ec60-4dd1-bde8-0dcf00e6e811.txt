รัฐบาลไทย-ข่าวทำเนียบรัฐบาล-“อนุทิน” ให้การต้อนรับเอกอัครราชทูตภูฏานประจำประเทศไทย ในโอกาสเข้าหารือข้อราชการและแจ้งถึงความพร้อมการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชิ


วันพฤหัสบดีที่ 17 เมษายน 2568
17/04/2568
พิมพ์
“อนุทิน” ให้การต้อนรับเอกอัครราชทูตภูฏานประจำประเทศไทย ในโอกาสเข้าหารือข้อราชการและแจ้งถึงความพร้อมการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชิ
“อนุทิน” ให้การต้อนรับเอกอัครราชทูตภูฏานประจำประเทศไทย ในโอกาสเข้าหารือข้อราชการและแจ้งถึงความพร้อมการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ตามคำทูลเชิญของสมเด็จพระราชาธิบดีจิกมี เคเซอร์ นัมเกล วังชุก
“อนุทิน” ให้การต้อนรับเอกอัครราชทูตภูฏานประจำประเทศไทย ในโอกาสเข้าหารือข้อราชการและแจ้งถึงความพร้อมการเตรียมการรับเสด็จฯ พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ตามคำทูลเชิญของสมเด็จพระราชาธิบดีจิกมี เคเซอร์ นัมเกล วังชุก แห่งภูฏาน ระหว่างวันที่ 25-28 เมษายน 2568
น.ส.ไตรศุลี ไตรสรณกุล เลขานุการ รมว.มหาดไทยและโฆษกกระทรวงมหาดไทย กล่าวว่า วันนี้ (17 เม.ย. 68) เวลา 10.00 น. นายอนุทิน ชาญวีรกูล รองนายกรัฐมนตรีและรมว.มหาดไทย ให้การต้อนรับ นายคินซัง ดอร์จิ เอกอัครราชทูตราชอาณาจักรภูฏานประจำประเทศไทย และคณะ ในโอกาสหารือข้อราชการร่วมกัน
น.ส.ไตรศุลี กล่าวว่า พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี จะเสด็จพระราชดำเนินเยือนราชอาณาจักรภูฏานอย่างเป็นทางการ ตามคำทูลเชิญของสมเด็จพระราชาธิบดีจิกมี เคเซอร์ นัมเกล วังชุก แห่ภูฏาน ระหว่างวันที่ 25-28 เมษายน 2568 ซึ่งถือได้ว่าเป็นการเสด็จพระราชดำเนินเยือนต่างประเทศอย่างเป็นทางการครั้งแรกในรัชสมัย ซึ่งนอกจากจะเป็นการกระชับสัมพันธไมตรีระหว่างสองพระราชวงศ์ที่มีความผูกพันกันอย่างแน่นแฟ้นแล้ว ยังเป็นการเสริมสร้างมิตรภาพและความเข้าใจอันดีระหว่างสองราชอาณาจักรและประชาชนให้เพิ่มพูนยิ่งขึ้นไปในทุกระดับ
"วันนี้ ท่านเอกอัครราชทูตภูฏานประจำประเทศไทย ได้แจ้งถึงความพร้อมของราชอาณาจักรภูฏานในการเตรียมการถวายการรับเสด็จพระราชดำเนินของพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในโอกาสดังกล่าว ซึ่งท่านเอกอัครราชทูตฯ ยังได้แจ้งว่าประชาชนชาวภูฏานมีความตื่นเต้นและยินดีเป็นอย่างยิ่ง” น.ส.ไตรศุลี กล่าว
น.ส.ไตรศุลี กล่าวว่า การร่วมหารือในวันนี้ นายอนุทิน ได้กล่าวแสดงความยินดีถึงความสำเร็จของราชอาณาจักรภูฏานที่ได้มีการขับเคลื่อนตามบันทึกความเข้าใจว่าด้วยความร่วมมือด้านต่าง ๆ ที่ได้มีการลงนามกับรัฐบาลไทย และนายอนุทิน ได้กล่าวถึงความพร้อมของประเทศไทยในการร่วมสนับสนุนด้านการจัดการศึกษาระดับอุดมศึกษาให้กับคณะนักศึกษาของราชอาณาจักรภูฏานซึ่งได้เดินทางมาศึกษาในประเทศไทย รวมไปถึงการสนับสนุนด้านแรงงานตามกฎหมายในฐานะที่นายอนุทิน เป็นรองนายกรัฐมนตรีที่กำกับดูแลกระทรวงแรงงานอีกด้วย

ที่มา : https://www.thaigov.go.th/news/contents/details/95480