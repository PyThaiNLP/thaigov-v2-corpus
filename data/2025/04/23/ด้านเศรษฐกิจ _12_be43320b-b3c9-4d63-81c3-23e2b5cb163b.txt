รัฐบาลไทย-ข่าวทำเนียบรัฐบาล-กระทรวงเกษตรฯ เปิดตัวเกษตรกร สถาบันเกษตรกร สหกรณ์ดีเด่นแห่งชาติ และปราชญ์เกษตรของแผ่นดินเตรียมเข้ารับพระราชทานโล่รางวัลในงานพระราชพิธีพืชมงคลจรดพระนังคัลแรกนาขวัญ ประจำปี พ.ศ.2568


วันจันทร์ที่ 21 เมษายน 2568
กระทรวงเกษตรฯ เปิดตัวเกษตรกร สถาบันเกษตรกร สหกรณ์ดีเด่นแห่งชาติ และปราชญ์เกษตรของแผ่นดินเตรียมเข้ารับพระราชทานโล่รางวัลในงานพระราชพิธีพืชมงคลจรดพระนังคัลแรกนาขวัญ ประจำปี พ.ศ.2568
กระทรวงเกษตรฯ เปิดตัวเกษตรกร สถาบันเกษตรกร สหกรณ์ดีเด่นแห่งชาติ และปราชญ์เกษตรของแผ่นดินเตรียมเข้ารับพระราชทานโล่รางวัลในงานพระราชพิธีพืชมงคลจรดพระนังคัลแรกนาขวัญ ประจำปี พ.ศ.2568
นายประยูร อินสกุล ปลัดกระทรวงเกษตรและสหกรณ์ เปิดเผยว่า ตามที่กระทรวงเกษตรและสหกรณ์ได้มีนโยบายให้ส่วนราชการในสังกัดดำเนินการคัดเลือกเกษตรกร สถาบันเกษตรกรและสหกรณ์ที่มีผลงานดีเด่น สาขาอาชีพ/ประเภทที่กำหนดเป็นเกษตรกร สถาบันเกษตรกร และสหกรณ์ดีเด่นแห่งชาติ เพื่อยกย่องประกาศเกียรติคุณและเผยแพร่ผลงานดีเด่นให้สาธารณชนทั่วไปได้รู้จัก ยึดถือเป็นแบบอย่างในแนวทางการปฏิบัติงานด้านการเกษตรโดยในปี 2568 นี้ มีเกษตรกร สถาบันเกษตรกร และสหกรณ์ดีเด่น ที่ได้รับการคัดเลือกจะได้เข้ารับพระราชทานโล่รางวัลในงานพระราชพิธีพืชมงคลจรดพระนังคัลแรกนาขวัญ ประจำปี พ.ศ. 2568 ในวันศุกร์ที่ 9 พฤษภาคม 2568 ณ มณฑลพิธีท้องสนามหลวง ประกอบด้วย ปราชญ์เกษตรแห่งแผ่นดิน จำนวน 3 สาขา เกษตรกรดีเด่นแห่งชาติ จำนวน 16 สาขาอาชีพสถาบันเกษตรกรดีเด่นแห่งชาติ จำนวน 12 กลุ่ม และสหกรณ์ดีเด่นแห่งชาติ จำนวน 7 สหกรณ์ ดังต่อไปนี้
ปราชญ์เกษตรของแผ่นดิน ประจำปี 2568 จำนวน 3 สาขา ได้แก่ 1) สาขาปราชญ์เศรษฐกิจพอเพียง ได้แก่ ร้อยตรี สุรชัย บุญคง จังหวัดปราจีนบุรี 2) สาขาปราชญ์เกษตรดีเด่น ได้แก่ นายสวง คุ้มวิเชียร จังหวัดนครปฐม และ 3) สาขาปราชญ์เกษตรผู้นำชุมชนและเครือข่าย ได้แก่ นายวันนา บุญกลม จังหวัดอำนาจเจริญ
เกษตรกรดีเด่นแห่งชาติ ประจำปี พ.ศ. 2568 จำนวน 16 สาขาอาชีพ ได้แก่ 1) อาชีพทำนา ได้แก่ นางสาวกรียา สุไชยแสงจังหวัดกาฬสินธุ์ 2) อาชีพทำสวน ได้แก่ นายวสันต์ รื่นรมย์ จังหวัดระยอง 3) อาชีพทำไร่ ได้แก่ นายเพทัย แตงโสภา จังหวัดสุพรรณบุรี 4) อาชีพไร่นาสวนผสม ได้แก่ นางรุ่งลาวัลย์ เบ้าคำ จังหวัดสระแก้ว 5) อาชีพปลูกหม่อนเลี้ยงไหม ได้แก่
นางสาวนงนุช วงคง จังหวัดฉะเชิงเทรา 6) อาชีพเลี้ยงสัตว์ ได้แก่ นายอนุพงษ์ พิพัฒน์วัชราภรณ์ จังหวัดนครปฐม 7) อาชีพเพาะเลี้ยงสัตว์น้ำจืด ได้แก่ นายสมประสงค์ เนตรทิพย์ จังหวัดฉะเชิงเทรา 8) อาชีพเพาะเลี้ยงสัตว์น้ำกร่อย ได้แก่ นายณรงค์ แก้วมณี  จังหวัดสตูล 9) อาชีพเพาะเลี้ยงสัตว์น้ำสวยงามและพรรณไม้น้ำ ได้แก่ นายศักดิ์ชัย ตันอริยะมีศิริกุล จังหวัดราชบุรี 10) อาชีพปลูกสวนป่า ได้แก่ นายสุนทร มีจำนงค์ จังหวัดอุบลราชธานี 11) สาขาบัญชีฟาร์ม ได้แก่ นางณัฐกานต์ ศรียาน จังหวัดสตูล 12) สาขาการพัฒนาที่ดินเพื่อเกษตรกรรม ได้แก่ นางราตรี บัวพนัส จังหวัดนครสวรรค์ 13) สาขาการปฏิบัติทางการเกษตรที่ดีสำหรับพืช ได้แก่ นายจักรินทร์ โพธิ์พรม จังหวัดอุดรธานี 14) สาขาเกษตรอินทรีย์ ได้แก่ นางสาวณัฐรินี สกุลจงเกษมสุข จังหวัดประจวบคีรีขันธ์ 15) ที่ปรึกษากลุ่มยุวชนเกษตรกร ได้แก่ นายสุวิทย์ เกิดศรี จังหวัดสตูล และ 16) สมาชิกกลุ่มยุวชนเกษตรกร ได้แก่ นายวัชรินทร์ มะณีนิล จังหวัดศรีสะเกษ
สถาบันเกษตรกรดีเด่นแห่งชาติ ประจำปี 2568 จำนวน 12 กลุ่ม ได้แก่ 1) กลุ่มเกษตรกรทำนา กลุ่มเกษตรกรทำนาบัวงาม จังหวัดอุบลราชธานี 2) กลุ่มเกษตรกรทำสวน ได้แก่ กลุ่มเกษตรกรทำสวนตลิ่งชัน จังหวัดนครศรีธรรมราช 3) กลุ่มเกษตรกรทำไร่ ได้แก่ กลุ่มเกษตรกรทำไร่หนองกราด จังหวัดนครราชสีมา 4) กลุ่มเกษตรกรเลี้ยงสัตว์ ได้แก่ วิสาหกิจชุมชนแปลงใหญ่โคนมโคกก่อ จังหวัดมหาสารคาม 5) กลุ่มเกษตรกรแปรรูปสัตว์น้ำ ได้แก่ วิสาหกิจชุมชนแปรรูปอาหารทะเลบ้านแพรกเมือง จังหวัดนครศรีธรรมราช 6) กลุ่มแม่บ้านเกษตรกร ได้แก่ กลุ่มแม่บ้านเกษตรกรบ้านนาเวียง จังหวัดยโสธร 7) กลุ่มยุวเกษตรกร ได้แก่ กลุ่มยุวเกษตรกรโรงเรียนบ้านหัววัง จังหวัดวัดสุพรรณบุรี 8) กลุ่มผู้ผลิตเมล็ดพันธุ์ข้าว ได้แก่ กลุ่มผู้ผลิตเมล็ดพันธุ์ข้าวศรีนคร จังหวัดสุโขทัย 9) สถาบันเกษตรกรผู้ใช้น้ำชลประทาน ได้แก่ กลุ่มบริหารการใช้น้ำอ่างเก็บน้ำคลองหยา จังหวัดกระบี่ 10) ศูนย์ส่งเสริมและผลิตพันธุ์ข้าวชุมชน ประเภทข้าวหอมมะลิ ได้แก่ ศูนย์ข้าวชุมชนนาแปลงใหญ่ตำบลเกาะแก้ว จังหวัดสุรินทร์ 11) ศูนย์ส่งเสริมและผลิตพันธุ์ข้าวชุมชน ประเภทข้าวอื่นๆ ได้แก่ ศูนย์ข้าวชุมชนบ้านหันเทา จังหวัดอุดรธานี และ 12) วิสาหกิจชุมชน ได้แก่ วิสาหกิจชุมชนกลุ่มเกษตรกรปลูกกล้วยหอมทองและไม้ผลปลอดภัย จังหวัดพัทลุง
สหกรณ์ดีเด่นแห่งชาติ ประจำปี 2568 จำนวน 7 สหกรณ์ ได้แก่ 1) สหกรณ์การเกษตร ได้แก่ สหกรณ์การเกษตรปง จำกัด จังหวัดพะเยา 2) สหกรณ์โคนม ได้แก่ สหกรณ์โคนมเทพสถิต จำกัด จังหวัดชัยภูมิ 3) สหกรณ์ประมง ได้แก่ สหกรณ์ประมงแม่กลอง จำกัด จังหวัดสมุทรสงคราม 4) สหกรณ์ผู้ผลิตยางพารา ได้แก่ สหกรณ์ชาวสวนยางพาราภูผาหมอก จำกัด จังหวัดศรีสะเกษ 5) สหกรณ์ออมทรัพย์ ได้แก่ สหกรณ์ออมทรัพย์ตำรวจพังงา จำกัด จังหวัดพังงา 6) สหกรณ์ร้านค้า ได้แก่ร้านสหกรณ์โรงพยาบาลพัทลุง จำกัด จังหวัดพัทลุง และ 7) สหกรณ์เครดิตยูเนี่ยน ได้แก่ สหกรณ์เครดิตยูเนี่ยนเขื่อนเพชรโค้งข่อย จำกัด จังหวัดเพชรบุรี
อนึ่ง ในวันพระราชพิธีพืชมงคลนี้ นับตั้งแต่ปี พ.ศ.2509 เป็นต้นมา คณะรัฐมนตรีได้ลงมติให้เป็น “วันเกษตรกร” ประจำปีด้วย โดยในปีนี้ตรงกับวันศุกร์ที่ 9 พฤษภาคม 2568 ทั้งนี้ เพื่อให้ผู้มีอาชีพทางการเกษตรได้ตระหนักถึงความสำคัญของการเกษตร และร่วมกันตั้งจิตอธิษฐานในการประกอบพระราชพิธีมงคลจรดพระนังคัลแรกนาขวัญ เพื่อความเป็นสิริมงคลและความเจริญรุ่งเรืองแก่อาชีพของตน เนื่องด้วยการเกษตรเป็นภาคการผลิตและเป็นรากฐานทางเศรษฐกิจที่สำคัญของประเทศ คณะรัฐมนตรีจึงได้กำหนดให้จัดงานวันเกษตรกรควบคู่กับวันพระราชพิธีพืชมงคลจรดพระนังคัลแรกนาขวัญ เพื่อบำรุงขวัญแก่เกษตรกรนับแต่นั้นเป็นต้นมา
สามารถสอบถามข้อมูลเพิ่มเติมได้ที่ นางพรศิริ เมืองปิง  ผู้อำนวยการกลุ่มวิจัยและพัฒนาสหกรณ์นอกภาคการเกษตรคณะทำงานและเลขานุการ คณะ 10 คณะทำงานฝ่ายฝึกซ้อมเกษตรกรผู้เข้าเฝ้าฯ รับพระราชทานรางวัล และนำเกษตรกรเข้าร่วมงานพระระราชพิธีฯ เบอร์โทรศัพท์ 098-252-9344

ที่มา : https://www.thaigov.go.th/news/contents/details/95539