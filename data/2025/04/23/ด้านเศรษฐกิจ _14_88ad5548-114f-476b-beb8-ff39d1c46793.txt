รัฐบาลไทย-ข่าวทำเนียบรัฐบาล-กรุงไทยยกระดับแพลตฟอร์มลงทุนหุ้นนอก ส่ง DR โฉมใหม่ อ้างอิงหุ้นสหรัฐฯ ลงทุนซื้อขายได้ทั้งกลางวันและกลางคืน เริ่ม 6 พ.ค. 68


วันจันทร์ที่ 21 เมษายน 2568
21/04/2568
พิมพ์
กรุงไทยยกระดับแพลตฟอร์มลงทุนหุ้นนอก ส่ง DR โฉมใหม่ อ้างอิงหุ้นสหรัฐฯ ลงทุนซื้อขายได้ทั้งกลางวันและกลางคืน เริ่ม 6 พ.ค. 68
ธนาคารกรุงไทย เดินหน้าตอบโจทย์ผู้ลงทุน ปรับโฉมผลิตภัณฑ์ DR อ้างอิงหุ้นสหรัฐฯ ให้สามารถซื้อขายได้ทั้งช่วงกลางวันและกลางคืน จากเดิมซื้อขายได้แค่ช่วงกลางคืน อำนวยความสะดวกและเพิ่มความคล่องตัวให้กับนักลงทุน เริ่ม 6 พ.ค. 68
ธนาคารกรุงไทย เดินหน้าตอบโจทย์ผู้ลงทุน ปรับโฉมผลิตภัณฑ์ DR อ้างอิงหุ้นสหรัฐฯ ให้สามารถซื้อขายได้ทั้งช่วงกลางวันและกลางคืน จากเดิมซื้อขายได้แค่ช่วงกลางคืน อำนวยความสะดวกและเพิ่มความคล่องตัวให้กับนักลงทุน เริ่ม 6 พ.ค. 68
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย กล่าวว่า ธนาคารกรุงไทย เดินหน้าพัฒนาผลิตภัณฑ์และบริการทางการเงินอย่างต่อเนื่อง ภายใต้แนวคิด “เสริมทักษะ สร้างคุณค่า สู่อนาคต” เพื่อตอบโจทย์ความต้องการของนักลงทุนกับผลิตภัณฑ์การลงทุนที่หลากหลาย ครอบคลุมสินทรัพย์ลงทุนทั้งในประเทศและต่างประเทศ ล่าสุด ธนาคารเดินหน้าตอบโจทย์ผู้ลงทุนตราสารแสดงสิทธิในหลักทรัพย์ต่างประเทศ (DR)  ภายใต้แบรนด์ดิ้ง DR80  เตรียมขยายช่วงเวลาการซื้อขาย DR80 ที่อ้างอิงหุ้นสหรัฐอเมริกา ให้สามารถซื้อขายได้ทั้งในช่วงกลางวันและกลางคืน เพื่อเพิ่มความยืดหยุ่นด้านการลงทุนทำให้สามารถปรับการลงทุนได้ทันทุกสถานการณ์ เริ่มตั้งแต่วันที่ 6 พฤษภาคม 2568 เป็นต้นไป ดังนี้
● ช่วงกลางวัน : 10.00 – 16.30 น. (ไม่มีพักกลางวัน)
● ช่วงกลางคืน : 19.00 – 02.45 น.
ธนาคารกรุงไทย เป็นผู้นำตลาด DR โดยเป็นผู้ออกที่มี DR อ้างอิงหุ้นรายตัวมากที่สุดในตลาด รวม 41 หลักทรัพย์ และมี DR อ้างอิงหุ้นสหรัฐฯ ถึง 20 หลักทรัพย์ โดยอ้างอิงหุ้นชั้นนำในหลายอุตสาหกรรม ทั้ง หุ้นเทคโนโลยียักษ์ใหญ่ของสหรัฐฯ (Magnificent 7) ประกอบด้วย Apple, Microsoft, Alphabet, Amazon, NVIDIA, Meta และ Tesla หุ้นดังจากกลุ่มค้าปลีก ที่นักลงทุนไทยคุ้นเคย  เช่น Coca-Cola, Pepsi, Nike และ Starbuck หรือ หุ้นกลุ่มการเงิน เช่น Berkshire Hathaway, Visa, Mastercard และอื่นๆ อีกมากมาย
ทั้งนี้ ผู้ลงทุนเดิมที่ถือครอง DRx ธนาคารจะดำเนินการเปลี่ยนสถานะ DRx เป็น DR ให้โดยอัตโนมัติ โดยไม่มีค่าใช้จ่าย และไม่ส่งผลกระทบต่อสิทธิของผู้ลงทุนแต่อย่างใด สามารถซื้อขายต่อเนื่องได้ทันทีตามเวลาการซื้อขายรอบใหม่ ส่วนผู้ลงทุนใหม่สามารถใช้บัญชีซื้อขายหุ้นไทยที่มีอยู่แล้ว ลงทุนในรูปแบบสกุลเงินบาท ผ่านแอปพลิเคชัน Streaming ไม่ต้องเปิดบัญชีเพิ่มเติม
สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111

ที่มา : https://www.thaigov.go.th/news/contents/details/95544