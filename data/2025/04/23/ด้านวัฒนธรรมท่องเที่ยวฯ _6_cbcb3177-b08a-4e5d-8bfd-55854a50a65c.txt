รัฐบาลไทย-ข่าวทำเนียบรัฐบาล-​สงกรานต์บ้านฉัน สีสันแบบไทย สุขไกลทั่วโลก! วธ. เปิดงานใหญ่ ณ วัดสุทัศน์ สืบสานวัฒนธรรมไทย


วันพฤหัสบดีที่ 17 เมษายน 2568
​สงกรานต์บ้านฉัน สีสันแบบไทย สุขไกลทั่วโลก! วธ. เปิดงานใหญ่ ณ วัดสุทัศน์ สืบสานวัฒนธรรมไทย
​สงกรานต์บ้านฉัน สีสันแบบไทย สุขไกลทั่วโลก! วธ. เปิดงานใหญ่ ณ วัดสุทัศน์ สืบสานวัฒนธรรมไทย
สงกรานต์บ้านฉัน สีสันแบบไทย สุขไกลทั่วโลก! วธ. เปิดงานใหญ่ ณ วัดสุทัศน์ สืบสานวัฒนธรรมไทย
วันอาทิตย์ที่ 13 เมษายน 2568 เวลา 14.00 น. ณ วัดสุทัศนเทพวรารามราชวรมหาวิหาร นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม มอบหมายนางยุถิกา อิศรางกูร ณ อยุธยา รองปลัดกระทรวงวัฒนธรรม รักษาราชการแทนอธิบดีกรมส่งเสริมวัฒนธรรม เป็นประธานในการเปิดงานกิจกรรมประเพณีวันสงกรานต์ “สงกรานต์บ้านฉัน สีสันแบบไทย สุขไกลทั่วโลก” ณ วัดสุทัศนเทพวรารามราชวรมหาวิหาร โดยมีนางสาวกานต์กนิษฐ์ แห้วสันตติ ประธานสภาวัฒนธรรมเขตพระนคร เป็นผู้กล่าวรายงาน และมีนางสาวชริดา สังข์ทอง เลขานุการกรม นายอิสระ ริ้วตระกูลไพบูลย์ ผู้อำนวยการกองกิจการเครือข่ายทางวัฒนธรรม นางจิตรี สุขคง ผู้อำนวยการกลุ่มช่วยอำนวยการ นายบำรุง พาทยกุล รองประธานสภาวัฒนธรรมเขตพระนคร นางปิยะธิดา สีหะวัฒนกุล กรรมการสภามหาวิทยาลัยเทคโนโลยีราชมงคลพระนคร  นายกสมาคมคหเศรษฐศาสตร์แห่งประเทศไทย ในพระบรมราชินูปถัมภ์ นายสัมพันธ์ พันธ์พิสัย ประธานสภาวัฒนธรรมเขตวังทองหลาง นางศศิชา นิยมสันติ ประธานสภาวัฒนธรรมเขตปทุมวัน และนายธวัช ศรีวัฒนะ ประธานสภาวัฒนธรรมเขตคลองสาน เข้าร่วมงานในครั้งนี้
สำหรับพิธีเปิดในวันนี้ นอกจากจะมีพิธีเปิดงานแล้ว  ยังมีกิจกรรมต่าง ๆ ที่น่าสนใจ ได้แก่ การแสดงชุด "อัตลักษณ์นางสงกรานต์สืบสานประเพณีไทย" โดย “โอปอล” (นางสาวสุชาตา ช่วงศรี) Miss Universe  Thailand 2024 เป็นทุงษเทวี นางสงกรานต์ พิธีมอบรางวัล 1) การประกวดก่อเจดีย์ทราย ประเภทกลุ่มประชาชนทั่วไป และกลุ่มสถาบันการศึกษา 2) การประกวดพานรดน้ำสงกรานต์ ประเภทกลุ่มประชาชนทั่วไป และกลุ่มสถาบันการศึกษา 3) รางวัลอนุรักษ์ศิลปวัฒนธรรม
นอกจากนี้ ประเพณีวันสงกรานต์ “สงกรานต์บ้านฉัน สีสันแบบไทย สุขไกลทั่วโลก” ณ วัดสุทัศนเทพวรารามราชวรมหาวิหาร ยังมีกิจกรรมที่ไม่ควรพลาดในระหว่างวันที่ 13 - 15 เมษายน 2568 อาทิ วันที่ 13 เมษายน 2568 เวลา 18.00 น. เป็นต้นไป พบกับกิจกรรมการแสดงจากโรงเรียนพุทธศาสนา วัดสุทัศน์ กิจกรรมการแสดงจากโรงเรียนวัดสุทัศนฯ การแสดงมหรสพ "ละครนอกเรื่องคาวี” และการแสดงจากศิลปินรุ่นใหม่ Golden Song วันที่ 14 เมษายน 2568 พบกับการแสดงหุ่นกระบอก ตอน ลักษณวงศ์ และการแสดงเรื่อง “ฤทัยบดี” และวันที่ 15 เมษายน 2568 พบกับการแสดงมหรสพ "โขน ตอน สำมนักขาขึ้นหึง" และการแสดงจากนายพิเชษฐ์ เอี่ยมชาวนา ศิลปินแห่งชาติ สาขาศิลปะการแสดง (การแสดงพื้นบ้าน - เพลงฉ่อย) พุทธศักราช 2566 (น้าโย่ง น้าพวง น้านงค์) อีกทั้งในตลอด 3 วันนี้ จะได้รับชมกิจกรรมสาธิตต่าง ๆ อาทิ การสาธิตการทำเครื่องหอมไทย การสาธิตการทำข้าวแช่ การสาธิตการกวนกาละแม การสาธิตการทำขนม 4 ถ้วย การสาธิตการทำตุงและตั๊กแตนจากใบตาล การสาธิตการทำผลิตภัณฑ์จากใบตองตึง การสาธิตการทำเครื่องเงิน และการสาธิตของเล่นเด็กไทยสมัยโบราณ
หน่วยงานผู้รับผิดชอบ : กองกิจการเครือข่ายทางวัฒนธรรม กลุ่มส่งเสริมเครือข่ายสภาวัฒนธรรมกรุงเทพมหานคร และสภาวัฒนธรรมไทยในต่างประเทศ
รายงานจาก : สำนักงานเลขานุการกรม กลุ่มประชาสัมพันธ์

ที่มา : https://www.thaigov.go.th/news/contents/details/95472