รัฐบาลไทย-ข่าวทำเนียบรัฐบาล-ด่วน..มีงานทางนี้ กรมชลฯ ยังรับสมัครแรงงานเพิ่มที่อุบลฯ ทำสถิติจ้างแล้วกว่า 3.8 พันคน


วันจันทร์ที่ 21 เมษายน 2568
20/04/2568
พิมพ์
ด่วน..มีงานทางนี้ กรมชลฯ ยังรับสมัครแรงงานเพิ่มที่อุบลฯ ทำสถิติจ้างแล้วกว่า 3.8 พันคน
ด่วน..มีงานทางนี้ กรมชลฯ ยังรับสมัครแรงงานเพิ่มที่อุบลฯ ทำสถิติจ้างแล้วกว่า 3.8 พันคน
วันนี้ (20 เมษายน 2568( นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า กระทรวงเกษตรและสหกรณ์ โดยกรมชลประทาน ยังคงเดินหน้ารับสมัครเกษตรกร เข้าร่วมโครงการจ้างแรงงานช่วยเหลือเกษตรกรปี 2568 อย่างต่อเนื่อง โดยมีเป้าหมายจ้างเกษตรกรกว่า 8.4 หมื่นคน ให้มีรายได้เสริมขณะที่เว้นว่างจากการทำเกษตร
สำหรับแผนการจ้างแรงงานชลประทาน ในปีงบประมาณ 2568 นั้น มีแผนจ้างแรงงาน 84,716 คน ระยะเวลา 12 เดือน (ตุลาคม 2567 - กันยายน 2568) โดยปัจจุบัน ได้จ้างแรงงานทั่วประเทศไปแล้ว 50,286 คน (ร้อยละประมาณ 59 ของแผนฯ) ทั้งนี้ จังหวัดที่มีผลการจ้างแรงงานมากที่สุด 3 ลำดับแรก ได้แก่ จังหวัดอุบลราชธานี 3,883 คน จังหวัดสกลนคร 3,133 คน และจังหวัดเชียงใหม่ 2,618 คน
“กรมชลประทาน ยังคงเดินหน้ารับสมัครจ้างแรงงานอย่างต่อเนื่องตลอดปี 2568 จนกว่าจะครบตามเป้า ดังนั้น จึงขอเชิญชวนพี่น้องเกษตรกร รวมทั้งประชาชนทั่วไปเข้าร่วมโครงการฯ ดังกล่าว โดยสามารถติดต่อสอบถามหรือสมัครได้ที่โครงการชลประทานใกล้บ้าน หรือทางสายด่วนกรมชลประทาน 1460” นายอนุกูลฯ ระบุ

ที่มา : https://www.thaigov.go.th/news/contents/details/95529