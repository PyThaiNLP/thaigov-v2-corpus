รัฐบาลไทย-ข่าวทำเนียบรัฐบาล-“จิราพร” ชวนน้อง ม.ปลาย เข้าร่วมโครงการ ‘ค่ายเยาวชน NEW(S) GEN LEADER CAMP รุ่นที่ 3‘ โดยกรมประชาสัมพันธ์ หมดเขตรับสมัคร 25 เม.ย. นี้


วันจันทร์ที่ 21 เมษายน 2568
20/04/2568
พิมพ์
“จิราพร” ชวนน้อง ม.ปลาย เข้าร่วมโครงการ ‘ค่ายเยาวชน NEW(S) GEN LEADER CAMP รุ่นที่ 3‘ โดยกรมประชาสัมพันธ์ หมดเขตรับสมัคร 25 เม.ย. นี้
“จิราพร” ชวนน้อง ม.ปลาย เข้าร่วมโครงการ ‘ค่ายเยาวชน NEW(S) GEN LEADER CAMP รุ่นที่ 3‘ โดยกรมประชาสัมพันธ์ หมดเขตรับสมัคร 25 เม.ย. นี้
วันนี้ (20 เมษายน 2568) นางสาวจิราพร สินธุไพร รัฐมนตรีประจำสำนักนายกรัฐมนตรี เปิดเผยว่า รัฐบาลให้ความสำคัญกับการพัฒนาศักยภาพเด็กและเยาวชน ซึ่งเป็นอนาคตและพลังสำคัญในการขับเคลื่อนประเทศ จึงมอบหมายให้กรมประชาสัมพันธ์ จัดโครงการค่ายเยาวชน NEW(S) GEN LEADER CAMP รุ่นที่ 3 เพื่อพัฒนาทักษะด้านการสื่อสารมวลชนและการประชาสัมพันธ์แก่เด็กและเยาวชนให้พร้อมรองรับการสื่อสารในยุคที่มีการเปลี่ยนแปลงอย่างรวดเร็ว โดยนำนวัตกรรมด้าน AI มาประยุกต์ใช้
“น้องๆ ที่เข้าร่วมโครงการนี้ จะได้รับทั้งความรู้ และโอกาสในการลงมือฝึกฝนปฏิบัติงานจริง ซึ่งกรมประชาสัมพันธ์ได้หยิบยกเรื่อง Soft Power มาให้ทำการศึกษา ค้นคว้า และลงมือปฏิบัติจริง โดยการผลิตสื่อดิจิทัลในรูปแบบ Short Form ถ่ายทอดเป็นผลงานในหัวข้อ “Soft Power บ้านฉัน” จึงขอเชิญชวนสมัครร่วมโครงการค่ายเยาวชน NEW(S) GEN LEADER CAMP รุ่นที่ 3 เพื่อเก็บเกี่ยวความรู้ ประสบการณ์ แลกเปลี่ยนเรียนรู้กับเพื่อนๆ และนำไปปรับใช้กับการพัฒนาผลงานของตนเองต่อไปในอนาคต” นางสาวจิราพร กล่าว
โครงการค่ายเยาวชน NEW(S) GEN LEADER CAMP รุ่นที่ 3 กำหนดจัดขึ้นระหว่างวันที่ 6-10 พฤษภาคม 2568 ณ สถาบันพัฒนาการประชาสัมพันธ์ โดยเปิดรับสมัครเยาวชนระดับชั้นมัธยมศึกษาตอนปลายหรือเทียบเท่า จำนวน 90 คน เข้ารับการพัฒนาทักษะการสื่อสาร การประชาสัมพันธ์ และการประยุกต์ใช้เทคโนโลยี AI โดยไม่มีค่าใช้จ่ายในการเข้าร่วมโครงการ ทัังนี้ เยาวชนที่สนใจสามารถสอบถามรายละเอียดได้ที่ สถาบันพัฒนาการประชาสัมพันธ์ กรมประชาสัมพันธ์ โทรศัพท์ 0861563867 และ 0983863606 จนถึงวันที่ 25 เมษายนนี้

ที่มา : https://www.thaigov.go.th/news/contents/details/95533