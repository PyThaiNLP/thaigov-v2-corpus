รัฐบาลไทย-ข่าวทำเนียบรัฐบาล-"อนุทิน" เผย ขอบพระคุณ ศ.กิตติคุณ ดร.วรศักดิ์ ราชบัณฑิตสาขาวิศวกรรมโครงสร้าง เกี่ยวกับการเปิดเผยเรื่องข้อสันนิษฐานอาคารสตง.ถล่ม พร้อมยืนยันทุกอย่างเป็นไปตามหลักวิทยาศาสตร์ การคำนวณ


วันพุธที่ 16 เมษายน 2568
16/04/2568
พิมพ์
"อนุทิน" เผย ขอบพระคุณ ศ.กิตติคุณ ดร.วรศักดิ์ ราชบัณฑิตสาขาวิศวกรรมโครงสร้าง เกี่ยวกับการเปิดเผยเรื่องข้อสันนิษฐานอาคารสตง.ถล่ม พร้อมยืนยันทุกอย่างเป็นไปตามหลักวิทยาศาสตร์ การคำนวณ
"อนุทิน" เผย ขอบพระคุณ ศ.กิตติคุณ ดร.วรศักดิ์ ราชบัณฑิตสาขาวิศวกรรมโครงสร้าง เกี่ยวกับการเปิดเผยเรื่องข้อสันนิษฐานอาคารสตง.ถล่ม พร้อมยืนยันทุกอย่างเป็นไปตามหลักวิทยาศาสตร์ หลักการคำนวณ
วันนี้ (16 เม.ย. 68) นายอนุทิน ชาญวีรกูล รองนายกรัฐมนตรีและรมว.มหาดไทย เปิดเผยถึงกรณีการสอบข้อเท็จจริงอาคารสำนักงานการตรวจเงินแผ่นดิน (สตง.) แห่งใหม่ย่านจตุจักรถล่ม โดยกล่าวว่า ต้องขอกราบขอบพระคุณ ศ.กิตติคุณ ดร.วรศักดิ์ กนกนุกุลชัย ราชบัณฑิตสาขาวิศวกรรมโครงสร้าง เป็นอย่างมาก ที่ได้ออกมาเปิดเผยบทสันนิษฐานสุดท้ายเกี่ยวกับเหตุการณ์อาคารสำนักงานการตรวจเงินแผ่นดิน (สตง.) แห่งใหม่ถล่ม เพราะตรงกับข้อสันนิษฐานเบื้องต้นของคณะกรรมการที่ได้ตั้งขึ้นมาว่า พอปล่องลิฟท์อสมมาตร ก็ทำให้เกิดแรงเหวี่ยงและแรงบิดด้วย และก่อนหน้านี้ ที่คณะกรรมการขอเวลาไปทำการคำนวณขั้นสูง เพราะต้องมีความละเอียดจริง ๆ ซึ่งการกล่าวหาแบบนี้ทำให้คนหมดอนาคตได้ ทั้งผู้ออกแบบและบริษัทต่าง ๆ ดังนั้น ถ้าเราจะกล่าวหาเราต้องมีความมั่นใจเป็นอันมาก ต้องไม่มีข้อสงสัย ปราศจากข้อสงสัยใด ๆ
"เพราะมันเป็นการคำนวณ มันเป็นวิทยาศาสตร์ ทั้งวิศวกรรมศาสตร์ ฟิสิกส์ คณิตศาสตร์ เป็นเรื่องที่สามารถพิสูจน์ได้ด้วยหลักการคำนวณ มันจะสะท้อนกลับมาหมดและสะท้อนผลออกมาได้ ดังที่ ศ.กิตติคุณ ดร.วรศักดิ์ กนกนุกุลชัย ซึ่งท่านไม่ได้เป็นกรรมการและท่านไม่มีความจำเป็นต้องเกรงใจรัฐบาลหรือสำนักงานการตรวจเงินแผ่นดิน ท่านก็ได้ให้ความเห็นในฐานะที่ท่านเป็นศาสตราจารย์ด้านวิศวกรรมศาสตร์ และในส่วนของกรมโยธาธิการและผังเมืองก็ใช้หลักการทางวิทยาศาสตร์เช่นกัน" นายอนุทิน กล่าว

ที่มา : https://www.thaigov.go.th/news/contents/details/95455