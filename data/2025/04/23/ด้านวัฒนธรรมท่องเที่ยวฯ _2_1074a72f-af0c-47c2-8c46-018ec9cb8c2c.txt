รัฐบาลไทย-ข่าวทำเนียบรัฐบาล-“พลอย ธนิกุล” ปักหมุด ยลวิถีตาลบ้านถ้ำรงค์เมืองเพชร เปิดสุดยอดชุมชนต้นแบบ “เที่ยวชุมชน ยลวิถี” ชวนกราบสักการะขอพรหลวงพ่อดำ พระพุทธรูปปูนปั้นเก่าแก่ ชมหินงอกหินย้อย ณ ถ้ำหลวงพ่อดำ


วันพฤหัสบดีที่ 17 เมษายน 2568
“พลอย ธนิกุล” ปักหมุด ยลวิถีตาลบ้านถ้ำรงค์เมืองเพชร เปิดสุดยอดชุมชนต้นแบบ “เที่ยวชุมชน ยลวิถี” ชวนกราบสักการะขอพรหลวงพ่อดำ พระพุทธรูปปูนปั้นเก่าแก่ ชมหินงอกหินย้อย ณ ถ้ำหลวงพ่อดำ
“พลอย ธนิกุล” ปักหมุด ยลวิถีตาลบ้านถ้ำรงค์เมืองเพชร เปิดสุดยอดชุมชนต้นแบบ “เที่ยวชุมชน ยลวิถี” ชวนกราบสักการะขอพรหลวงพ่อดำ พระพุทธรูปปูนปั้นเก่าแก่ ชมหินงอกหินย้อย ณ ถ้ำหลวงพ่อดำ เรียนรู้วิถีตาลเมืองเพชรแบบครบวงจร หนุนเครือข่ายศิลปินงานสกุลช่าง
“พลอย ธนิกุล” ปักหมุด ยลวิถีตาลบ้านถ้ำรงค์เมืองเพชร เปิดสุดยอดชุมชนต้นแบบ “เที่ยวชุมชน ยลวิถี” ชวนกราบสักการะขอพรหลวงพ่อดำ พระพุทธรูปปูนปั้นเก่าแก่ ชมหินงอกหินย้อย ณ ถ้ำหลวงพ่อดำ เรียนรู้วิถีตาลเมืองเพชรแบบครบวงจร หนุนเครือข่ายศิลปินงานสกุลช่างเมืองเพชร (งานผ้าลายอย่าง) ดันเป็น Soft Power ด้านแฟชั่นและงานต่อยอดงานวัฒนธรรม สร้างรายได้แก่ชุมชน
เมื่อวันที่ 11 เมษายน 2568 นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานพิธีเปิดชุมชนบ้านถ้ำรงค์ 1 ใน 10 สุดยอดชุมชนต้นแบบ “เที่ยวชุมชน ยลวิถี” ประจำปีงบประมาณ พ.ศ. 2567 และเปิดงานมรดกถ้ำรงค์ ตอน “ทุ่งนา ป่าตาล ตำนานทวารวดี ยลวิถีถ้ำรงค์” โดยมีร้อยตำรวจโทภพชนก ชลานุเคราะห์ ผู้ว่าราชการจังหวัดเพชรบุรี นายสำรวย นักการเรียน ผู้ตรวจราชการกระทรวงวัฒนธรรม ผู้บริหารกระทรวงวัฒนธรรม นายอำเภอบ้านลาด หัวหน้าส่วนราชการ  วัฒนธรรมจังหวัดภาคกลางและภาคตะวันออก เครือข่ายทางวัฒนธรรม ชาวชุมชนบ้านถ้ำรงค์ และสื่อมวลชน เข้าร่วม ณ ชุมชนบ้านถ้ำรงค์ ตำบลถ้ำรงค์ อำเภอบ้านลาด จังหวัดเพชรบุรี
ทั้งนี้ กิจกรรมภายในงาน อาทิ ชมขบวนวัวเทียมเกวียน การแสดงศิลปวัฒนธรรมอัตลักษณ์ชุมชนและพิธีเปิดชุมชนฯ เฉาะลูกตาลซึ่งเป็นอัตลักษณ์โดดเด่นของชุมชน รวมทั้งมีบูธสาธิต จัดแสดงผลิตทางวัฒนธรรม อาหารพื้นถิ่น การจำหน่ายสินค้าชุมชน พร้อมชมกิจกรรมในงานมรดกถ้ำรงค์ เช่น การแสดงโชว์ว่าว การแข่งแรลลี่ล้อโตนด ชมหนังกลางแปลง และกิจกรรมความบันเทิงอีกมากมาย และในโอกาสนี้ ผู้ช่วยรัฐมนตรีว่าการวธ. และคณะ ได้เยี่ยมชมสถานที่ท่องเที่ยวที่โดดเด่นในชุมชนบ้านถ้ำรงค์ และชุมชนใกล้เคียง พร้อมให้กำลังใจผู้ประกอบการ ศิลปิน ตลอดจนปราชญ์ชุมชน เจ้าของภูมิปัญญาท้องถิ่น และกราบสักการะพระวชิรเหมคุณ เจ้าอาวาสวัดใหญ่สุวรรณาราม เยี่ยมชมหอศิลป์สุวรรณาราม แหล่งเรียนรู้งานสกุลช่างเมืองเพชร ตลอดจนตรวจเยี่ยมให้กำลังใจเครือข่ายศิลปินงานสกุลช่างเมืองเพชร (งานผ้าลายอย่าง) Soft Power ด้านแฟชั่นและงานต่อยอดภูมิปัญญาท้องถิ่นสู่สากล ณ ภูษาผ้าลายอย่าง และกราบสักการะพระครูสุนทรวัชรกิจ,ดร. เจ้าอาวาสวัดถ้ำรงค์ และสักการะหลวงพ่อดำ ณ วัดถ้ำรงค์ จากนั้นเยี่ยมชมพิพิธภัณฑ์วัดม่วงงาม แหล่งเรียนรู้วิถีชุมชน ณ วัดม่วงงาม เยี่ยมชม “วิถีตาล” แหล่งเรียนรู้สวนตาลลุงถนอม โดยนายอำนาจ ภู่เงิน ปราชญ์ชุมชนผู้สืบทอดภูมิปัญญาตาลโตนด
นางสาวพลอย กล่าวว่า กระทรวงวัฒนธรรม (วธ.) ได้ขับเคลื่อนนโยบายรัฐบาลในการสร้างความเข้มแข็งให้แก่ระบบเศรษฐกิจฐานรากของชุมชน ด้วยการนำทุนทางวัฒนธรรมที่มีอยู่ในชุมชนมาพัฒนาต่อยอด สร้างคุณค่าและมูลค่าเพิ่มทางเศรษฐกิจ ผ่านการท่องเที่ยวเชิงวัฒนธรรมสร้างสรรค์ มาตั้งแต่ปีพุทธศักราช 2564 จนถึงปัจจุบัน นำไปสู่การสร้างโอกาส สร้างงาน สร้างรายได้ นำมาซึ่งคุณภาพชีวิตที่ดีของคนในชุมชน ลูกหลานได้กลับภูมิลำเนา มีงาน มีรายได้ พร้อมทั้งได้อยู่ใกล้ชิด ดูแลครอบครัว ส่งผลให้ครอบครัวมีความอบอุ่น มีคุณภาพชีวิตที่ดี นำไปสู่ชุมชนและสังคมที่มีความเข้มแข็ง โดนแผนการต่อยอดหลังจากการประกาศสุดยอดชุมชนต้นแบบ วธ.ได้สนับสนุนพัฒนาแหล่งท่องเที่ยว พัฒนาศักยภาพคนในชุมชนผ่านการอบรมผู้นำชุมชน               นักเล่าเรื่องและมัคคุเทศก์ท้องถิ่น ประชาสัมพันธ์ดึงดูดนักท่องเที่ยวจากทั้งในประเทศและต่างประเทศมาเยี่ยมชมและเรียนรู้วัฒนธรรมท้องถิ่นอย่างต่อเนื่อง ตลอดจนจัดทำแพลตฟอร์มแอปพลิเคชัน “เที่ยวเท่ ๆ เสน่ห์เมืองไทย” ให้นักท่องเที่ยวค้นหาข้อมูลท่องเที่ยวแต่ละชุมชนได้อย่างสะดวก รวดเร็วมีความแม่นยำ
“ในนาม วธ. ขอชื่นชมจังหวัดเพชรบุรี ชุมชนบ้านถ้ำรงค์ ตลอดจนทุกภาคส่วนที่เกี่ยวข้องที่ได้ให้ความสำคัญ ร่วมแรงร่วมใจผลักดันขับเคลื่อนงาน “เที่ยวชุมชน ยลวิถี” ชุมชนบ้านถ้ำรงค์ จนประสบความสำเร็จเป็นที่ยอมรับ และได้รับการคัดเลือกเป็น 1 ใน 10 สุดยอดชุมชนต้นแบบ “เที่ยวชุมชน ยลวิถี” ประจำปีงบประมาณ พ.ศ. 2567 และสามารถเป็นหมุดหมายการท่องเที่ยวเชิงวัฒนธรรมสร้างสรรค์ของไทย อีกทั้งยังเป็นชุมชนที่แสดงถึงศักยภาพ ความเข้มแข็งของชุมชนบ้านถ้ำรงค์และความพร้อมในการรับนักท่องเที่ยว ได้เป็นอย่างดี ซึ่งดิฉันเชื่อมั่นว่าจะยั่งยืนต่อไป” ผู้ช่วยรัฐมนตรีประจำ วธ. กล่าว
นางสาวพลอย กล่าวต่อไปว่า สำหรับชุมชนบ้านถ้ำรงค์ เป็นชุมชนที่ห้อมล้อมด้วยธรรมชาติสวยงาม และมีความเชื่อมโยงกับประวัติศาสตร์และวัฒนธรรม โดยเฉพาะด้านการทำเกษตรกรรมที่ชาวบ้านยังรักษาวิถีชีวิตแบบดั้งเดิมที่เรียบง่ายไว้ และสิ่งที่โดดเด่น คือ เป็นชุมชนที่มีต้นตาล หรือตาลโตนดอยู่เป็นจำนวนมากและเป็นแหล่งเรียนรู้วิถีตาลเมืองเพชรแบบครบวงจร ซึ่งตาลโตนดถือเป็นทุนทางธรรมชาติอันเป็นอัตลักษณ์ที่สำคัญของจังหวัดเพชรบุรี ชุมชนบ้านถ้ำรงค์จึงมีภาพจำด้วยทัศนียภาพที่งดงามของท้องนาและแนวต้นตาลที่ทอดยาว ดึงดูดให้นักท่องเที่ยวอยากเข้ามาสัมผัส นอกจากความงามทางธรรมชาติ ชุมชนยังมีแหล่งท่องเที่ยวที่ผสมผสานวัฒนธรรมและภูมิปัญญาท้องถิ่น เช่น "สวนตาลลุงถนอม" ที่ถ่ายทอดความรู้เกี่ยวกับตาลโตนดและมีสินค้าเกษตรปลอดสารพิษให้ได้ชิม/ช็อป รวมถึงกิจกรรมเยี่ยมชมวัดถ้ำรงค์ที่ประดิษฐาน“หลวงพ่อดำ”พระพุทธรูปปูนปั้นเก่าแก่ พร้อมชมหินงอกหินย้อย ณ ถ้ำหลวงพ่อดำ ภายในวัดถ้ำรงค์และกิจกรรมเชิงสร้างสรรค์ เช่น การเรียนรู้และ Work Shop การทำว่าวไทย จักสานใบตาล การทำขนมตาล เป็นต้น
นางสาวพลอย กล่าวอีกว่า อีกสิ่งหนึ่งที่เมื่อมาเที่ยวชุมชนบ้านถ้ำรงค์แล้วห้ามพลาด คือ การลิ้มรสอาหารพื้นบ้าน เช่น น้ำพริกกะปิ ทอดมันมะละกอ ต้มสีนวล ชุมชนยังมีเมนูขึ้นชื่อทั้งคาวหวานและเครื่องดื่มที่ทำจากตาลโตนด คือ แกงหัวโหนด (แกงหัวตาล) ยำหัวโหนด (ยำหัวตาล) ขนมตาล ลูกตาลลอยแก้ว จาวตาลเชื่อม ขนมต้มไส้จาวตาล โตนดทอด น้ำตาลสด และลอดช่องน้ำตาลข้น นอกจากนี้ นักท่องเที่ยวยังเลือกซื้อผลิตภัณฑ์ท้องถิ่นเพื่อเป็นของฝากของที่ระลึก เช่น ลูกตาลสด พวงมาลัยใบตาลและงานจักสานใบตาล ว่าวไทยในกรอบไม้ตาล ของใช้ในครัวเรือนจากไม้ตาล รวมทั้งผลไม้ตามฤดูกาลและสินค้าทางการเกษตรของชุมชน เป็นต้น

ที่มา : https://www.thaigov.go.th/news/contents/details/95466