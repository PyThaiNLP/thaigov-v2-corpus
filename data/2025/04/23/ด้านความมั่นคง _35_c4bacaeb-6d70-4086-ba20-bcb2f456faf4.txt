รัฐบาลไทย-ข่าวทำเนียบรัฐบาล-'สนามไชย 2' ตั้งเป้ากองทัพเป็นหนึ่งในแหล่งผลิตกำลังคนด้าน Robot และ AI สู่ตลาดแรงงานทักษะสูงของประเทศ


วันพุธที่ 23 เมษายน 2568
'สนามไชย 2' ตั้งเป้ากองทัพเป็นหนึ่งในแหล่งผลิตกำลังคนด้าน Robot และ AI สู่ตลาดแรงงานทักษะสูงของประเทศ
พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม (สนามไชย 2) เป็นประธานการประชุมหารือเพื่อแสวงหาแนวทางความร่วมมือที่เหมาะสม ระหว่างกระทรวงกลาโหมกับสมาพันธ์โอลิมปิกวิชาการนานาชาติ ด้านนวัตกรรมการสร้างสรรค์โปรแกรมหุ่นยนต์และปัญญาประดิษฐ์สากล
ประจำประเทศไทย และมูลนิธิพัฒนามนุษย์นานาชาติโฟกัส (International Scratch Olympiad, ROBBO Finland, Focus Academy Thailand and Focus Human Development International Foundation) หรือองค์กร ROBBO จากประเทศฟินแลนด์ ในการส่งผู้แทนเป็นกรรมการและผู้เข้าร่วมประกวด โอลิมปิกวิชาการนานาชาติ ด้านนวัตกรรมการสร้างสรรค์โปรแกรมหุ่นยนต์และปัญญาประดิษฐ์สากล ปีที่ 9 ซึ่งแบ่งการประกวดฯ ออกเป็น 2 ระดับ คือ
[1] ระดับประเทศ ชิงถ้วยรางวัลนายกรัฐมนตรี ห้วงเดือนกรกฎาคม 2568
[2] ระดับนานาชาติ ห้วงเดือนตุลาคม 2568 โดยมีภาคีพันธมิตรเข้าร่วม 65 ประเทศ
...ทั้งนี้ เป็นไปตามนโยบายรัฐบาล ที่ต้องการพัฒนาบุคลากรของประเทศ ให้มีความพร้อมด้านดิจิทัล เพื่อสร้างแรงงานทักษะสูงด้วยเทคโนโลยีสมัยใหม่ และสอดคล้องกับนโยบายของรัฐมนตรีว่าการกระทรวงกลาโหม ในการพัฒนาระบบงานอุตสาหกรรมเพื่อการป้องกันประเทศ ให้สามารถตอบสนองต่อความต้องการใช้งานของกองทัพและหน่วยงานความมั่นคง ตลอดจนสนับสนุนการขับเคลื่อนเศรษฐกิจของประเทศ อีกด้วย
พลเอก ณัฐพลฯ เสริมว่า...
[1] กองทัพไม่ได้จำกัดความร่วมมืออยู่เพียงเท่านี้ กองทัพเปิดกว้างสำหรับภาคเอกชนและภาควิชาการ/สถาบันการศึกษา ทั้งภายในประเทศและต่างประเทศ ที่มีศักยภาพและมีความพร้อม ซึ่งไม่ใช่เฉพาะด้าน ROBOT และ AI ที่กองทัพให้ความสนใจ ยังมีเรื่อง DRONE – CYBERSPACE และเทคโนโลยีดิจิทัลอื่นๆ อีก
[2] ในอนาคต เมื่อกองทัพสะสมองค์ความรู้และสร้างบุคลากร (Trainer) ให้มีความพร้อมแล้ว ก็คาดหวังว่าจะสามารถขยายผลความสำเร็จ ไปสู่การให้บริการประชาชน-เยาวชนรุ่นใหม่ได้
"...กระทรวงกลาโหมมุ่งมั่นขับเคลื่อนตามนโยบายรัฐบาลและรัฐมนตรีว่าการกระทรวงกลาโหม ในการปฏิรูประบบราชการและกองทัพ เปลี่ยนผ่านสู่ 'ราชการทันสมัยด้วยดิจิทัล' อย่างเป็นรูปธรรม โดยเสริมสร้างศักยภาพนักเรียนทหาร นักศึกษาวิชาทหาร และพลทหาร ที่พร้อมและสนใจ ในการเพิ่มพูนความรู้ด้านหุ่นยนต์และปัญญาประดิษฐ์ (ROBOT & AI) รวมทั้งตั้งเป้าขยายผลความสำเร็จ สู่กำลังพลทั่วไปและครอบครัวในลำดับต่อไป เพื่อสร้างทรัพยากรบุคคลที่มีทักษะสูง ด้วยเทคโนโลยีแห่งอนาคต..."
.
พล.อ.ณัฐพล นาคพาณิชย์
รัฐมนตรีช่วยว่าการกระทรวงกลาโหม
11 เมษายน 2568
https://www.facebook.com/share/p/1BJQQmdKEB/
.
#สนามไชย2
#ทำงานทำบุญทำดี
#รวมไทยไปด้วยกัน
--------------------
https://www.facebook.com/share/p/1AMqBQTCSr/
--------------------
แหล่งข้อมูล : ขอขอบคุณ
[1] ไทยคู่ฟ้า | รัฐบาลไทย
> https://www.facebook.com/share/p/17jWJRW3mg/
[2] Focus Academy สถาบันโฟกัสอะคาเดมี่
> https://www.youtube.com/user/Witter9999
> https://www.youtube.com/@focusacademythailand
> https://www.facebook.com/focusacademythailand?mibextid=wwXIfr&rdid=UsfYp8NYden6lvgm&share_url=https%3A%2F%2Fwww.facebook.com%2Fshare%2F15gXeywbLQ%2F%3Fmibextid%3DwwXIfr#
++++++++++++
ติดตาม "สนามไชย2" ในทุกแพลตฟอร์ม :
Instagram : https://www.instagram.com/sanamchai2th/
X : https://x.com/sanamchai2th
Tiktok : https://www.tiktok.com/@sanamchai2th
Threads : https://www.threads.net/@sanamchai2th

ที่มา : https://www.thaigov.go.th/news/contents/details/95658