รัฐบาลไทย-ข่าวทำเนียบรัฐบาล-นักเรียนไทยเตรียมบินลุยศึก World Sport Stacking Championships 2025 ที่สวิตเซอร์แลนด์


วันพฤหัสบดีที่ 10 เมษายน 2568
นักเรียนไทยเตรียมบินลุยศึก World Sport Stacking Championships 2025 ที่สวิตเซอร์แลนด์
นักเรียนไทยเตรียมบินลุยศึก World Sport Stacking Championships 2025 ที่สวิตเซอร์แลนด์
วันที่ 9 เมษายน 2568 เวลา 16.00 น
นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา ได้ให้การต้อนรับและร่วมหารือกับสมาคมเรียงแก้ว พร้อมด้วยนักกีฬาเยาวชนไทยที่จะเข้าร่วมการแข่งขันกีฬาเรียงแก้ว (Sport Stacking) ในรายการ WSSA 2025 World Sport Stacking Championships ซึ่งจะจัดขึ้นระหว่างวันที่ 25 - 30 เมษายน 2568 ณ ประเทศสวิตเซอร์แลนด์
การเข้าร่วมการแข่งขันในครั้งนี้เป็นโอกาสสำคัญของเยาวชนไทยในการแสดงศักยภาพด้านกีฬาในเวทีระดับนานาชาติ โดยมีนักกีฬาตัวแทนจากโรงเรียนต่าง ๆ ทั่วประเทศ พร้อมด้วยผู้ปกครองร่วมเดินทางไปให้กำลังใจ
ทั้งนี้ กระทรวงการท่องเที่ยวและกีฬาให้ความสำคัญกับการส่งเสริมเยาวชนในการแข่งขันกีฬา และเชื่อว่าการเดินทางไปแข่งขันในครั้งนี้จะเป็นประสบการณ์อันล้ำค่าที่ช่วยหล่อหลอมทักษะ ความรับผิดชอบ และสร้างแรงบันดาลใจให้กับเยาวชนไทยต่อไป

ที่มา : https://www.thaigov.go.th/news/contents/details/95279