รัฐบาลไทย-ข่าวทำเนียบรัฐบาล-"วราวุธ" นำ ขรก. พม. ทำบุญตักบาตร รดน้ำดำหัว อวยพรปีใหม่ไทย 2568 ให้ พม. ดูแลกลุ่มเปราะบาง เป็นถาดรองสุดท้ายให้สังคมไทย


วันพฤหัสบดีที่ 10 เมษายน 2568
"วราวุธ" นำ ขรก. พม. ทำบุญตักบาตร รดน้ำดำหัว อวยพรปีใหม่ไทย 2568 ให้ พม. ดูแลกลุ่มเปราะบาง เป็นถาดรองสุดท้ายให้สังคมไทย
"วราวุธ" นำ ขรก. พม. ทำบุญตักบาตร รดน้ำดำหัว อวยพรปีใหม่ไทย 2568 ให้ พม. ดูแลกลุ่มเปราะบาง เป็นถาดรองสุดท้ายให้สังคมไทย
วันที่ 10 เมษายน 2568 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานในงานส่งเสริมความผาสุกและความผูกพันต่อองค์กรกระทรวง พม. ประจำปี 2568 “พม. หนึ่งเดียว รู้รักษ์ สืบสาน สงกรานต์ไทย 2568” โดยได้นำผู้บริหาร ข้าราชการ และเจ้าหน้าที่กระทรวง พม. ร่วมทำบุญตักบาตรพระสงฆ์ อีกทั้งร่วมพิธีรดน้ำดำหัวและรับพรปีใหม่ไทยจากผู้บริหารกระทรวง พม.
นายวราวุธ กล่าวอวยพรเนื่องในวันปีใหม่ไทย 2568 ว่า ขอขอบคุณ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ ผู้บริหาร ข้าราชการ และเจ้าหน้าที่กระทรวง พม. ทุกคน ที่ได้ทำงานร่วมกันมา รวมทั้งขอขอบคุณนายธเนศพล ธนบุณยวัฒน์ ผู้ช่วยรัฐมนตรีประจำกระทรวงการพัฒนาสังคมและความมั่นคงของมนุษย์ , นายนิกร จำนง ประธานคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ , ศ.ดร.กนก วงษ์ตระหง่าน รองประธานคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ และคณะที่ปรึกษา ที่เป็นแรงสำคัญที่ผลักดันกระทรวง พม. ช่วยกันเดินทางมาจนถึงวันนี้ ตลอดระยะเวลาที่ผ่านมานั้น ถ้าหากตนได้ล่วงเกินสิ่งใดกับเพื่อนๆ ข้าราชการ และผู้บริหารกระทรวง พม. นั้น ต้องกราบขออภัยไว้ด้วย แต่อย่างไร ต้องขอขอบคุณในความร่วมมือของทุกคน และเนื่องในโอกาสวันขึ้นปีใหม่ไทย 2568 ตนขออาราธนาคุณพระศรีรัตนตรัยและสิ่งศักดิ์สิทธิ์ทั้งหลายที่ท่านเคารพนับถือ โดยเฉพาะพระบารมีพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ได้โปรดดลบันดาลให้ผู้บริหาร ข้าราชการ และเจ้าหน้าที่กระทรวง พม. ทุกคน มีกำลังกาย กำลังใจ มีสติปัญญา พร้อมที่จะดูแลพี่น้องประชาชนทั้งประเทศ เป็นกำลังสำคัญและเป็นเสาหลักให้กับคนทุกคนในประเทศไทย เป็นถาดรองสุดท้ายให้กับสังคมไทย มีพลังที่จะก้าวเดิน และมอบพลังนั้นให้กับคนอื่นๆต่อๆไป
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว
#วราวุธศิลปอาชา #ศบปภ #พันธกิจสำคัญ9ด้าน #สงกรานต์ #ปีใหม่ไทย

ที่มา : https://www.thaigov.go.th/news/contents/details/95292