รัฐบาลไทย-ข่าวทำเนียบรัฐบาล-รมว.ยุติธรรม เป็นประธานการประชุมผู้บริหารกระทรวงยุติธรรม เน้นย้ำบูรณาการการทำงานของส่วนราชการในสังกัดกระทรวงยุติธรรมเพื่อประโยชน์สูงสุดของประชาชน


วันพฤหัสบดีที่ 10 เมษายน 2568
10/04/2568
พิมพ์
รมว.ยุติธรรม เป็นประธานการประชุมผู้บริหารกระทรวงยุติธรรม เน้นย้ำบูรณาการการทำงานของส่วนราชการในสังกัดกระทรวงยุติธรรมเพื่อประโยชน์สูงสุดของประชาชน
รมว.ยุติธรรม เป็นประธานการประชุมผู้บริหารกระทรวงยุติธรรม เน้นย้ำบูรณาการการทำงานของส่วนราชการในสังกัดกระทรวงยุติธรรมเพื่อประโยชน์สูงสุดของประชาชน
ในวันพุธที่ 9 เมษายน 2568 เวลา 14.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ 4/2568  โดยมี นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายนิยม เติมศรีสุข ผู้ช่วยรัฐมนตรีประจำกระทรวงยุติธรรม นางสาวศรินทร เลืองวัฒนะวณิช โฆษกกระทรวงยุติธรรม ฝ่ายการเมือง นายวัลลภ นาคบัว รองปลัดกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม นายโกมล พรมเพ็ง รองปลัดกระทรวงยุติธรรม คณะผู้บริหารส่วนราชการในสังกัดกระทรวงยุติธรรม ผู้แทนสำนักงานยุติธรรมจังหวัดทั่วประเทศ และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม 10 - 01 กระทรวงยุติธรรม และผ่านระบบการประชุมทางไกล (Video Conference)
โดยรัฐมนตรีว่าการกระทรวงยุติธรรม ได้แจ้งประเด็นสำคัญต่อที่ประชุมในเรื่องการบูรณาการงบประมาณของส่วนราชการในสังกัดกระทรวงยุติธรรมเพื่อการทำงานให้เกิดประโยชน์ต่อประชาชน โดยนำระบบต่าง ๆ ที่ทุกส่วนราชการมีอยู่และนำระบบดิจิทัลมาใช้งานให้มากขึ้นพร้อมพัฒนานวัตกรรมในการทำงานร่วมกันเพื่อช่วยเหลือประชาชน และยกระดับกระทรวงยุติธรรมเป็นกระทรวงดิจิทัลทางด้านยุติธรรม เพื่อให้งบประมาณที่ได้รับจัดสรรมานั้นเกิดประโยชน์ต่อประชาชนสูงสุด พร้อมกันนี้รัฐมนตรีว่าการกระทรวงยุติธรรมได้ให้ความสำคัญในการแก้ไขปัญหายาเสพติด รวมถึงการศึกษาในราชทัณฑ์ และการพิสูจน์ข้อเท็จจริงของสาเหตุตึกสำนักงานการตรวจ​เงิน​แผ่นดิน​ถล่ม นอกจากนี้ได้มอบหมายให้แต่ละส่วนราชการหาแนวทางให้บุคลากรในสังกัดได้รับสวัสดิการหรือสิทธิประโยชน์ดีขึ้น ทั้งนี้ที่ประชุมได้รับทราบรายงานผลกระทบจากเหตุการณ์แผ่นดินไหว เมื่อวันที่ 28 มีนาคม 2568 (กรณีอาคาร/สถานที่ทำการได้รับความเสียหาย การให้ความช่วยเหลือเจ้าหน้าที่บุคลากรในสังกัดกระทรวงยุติธรรม) และการทบทวนแผนบริหารความต่อเนื่อง (Business Continuity Plan : BCP) ของกระทรวงยุติธรรม

ที่มา : https://www.thaigov.go.th/news/contents/details/95281