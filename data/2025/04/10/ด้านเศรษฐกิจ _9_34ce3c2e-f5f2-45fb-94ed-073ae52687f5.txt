รัฐบาลไทย-ข่าวทำเนียบรัฐบาล-รองปลัดอัญชลี เร่งขับเคลื่อนงานสำนักงานปลัดกระทรวงเกษตรและสหกรณ์ ผลักดันแผนการทำงานและมุ่งพัฒนาบริการให้ดียิ่งขึ้น


วันพฤหัสบดีที่ 10 เมษายน 2568
รองปลัดอัญชลี เร่งขับเคลื่อนงานสำนักงานปลัดกระทรวงเกษตรและสหกรณ์ ผลักดันแผนการทำงานและมุ่งพัฒนาบริการให้ดียิ่งขึ้น
รองปลัดอัญชลี เร่งขับเคลื่อนงานสำนักงานปลัดกระทรวงเกษตรและสหกรณ์ ผลักดันแผนการทำงานและมุ่งพัฒนาบริการให้ดียิ่งขึ้น
นางอัญชลี สุวจิตตานนท์ รองปลัดกระทรวงเกษตรและสหกรณ์ เป็นประธานการประชุมคณะกรรมการบริหารและขับเคลื่อนงานสำนักงานปลัดกระทรวงเกษตรและสหกรณ์ ครั้งที่ 2/2568 ณ ห้องประชุมกระทรวงเกษตรและสหกรณ์ 134 - 135 และผ่านระบบการประชุมออนไลน์ (Zoom Meeting) เพื่อพิจารณาผลการเบิกจ่ายงบประมาณรายจ่ายประจำปีงบประมาณ พ.ศ. 2568 และติดตามผลการปฏิบัติงาน ประจำปีงบประมาณ พ.ศ. 2568 ของสำนักงานปลัดกระทรวงเกษตรและสหกรณ์
สำหรับที่ประชุมได้รับทราบงบประมาณรายจ่ายและปฏิทินงบประมาณรายจ่ายประจำปีงบประมาณ พ.ศ. 2569 และเตรียมการจัดทำคำของบประมาณรายจ่ายประจำปีงบประมาณ พ.ศ. 2570 อีกทั้ง รับทราบการจัดทำหลักเกณฑ์และแนวทางแผนบริหารจัดการความเสี่ยงการทุจริต ของสำนักงานปลัดกระทรวงเกษตรและสหกรณ์ ประจำปีงบประมาณ พ.ศ. 2568 เพื่อให้ดำเนินการเป็นไปตามเป้าหมายและภายในระยะเวลาที่กำหนด นอกจากนี้ ที่ประชุมรับทราบผลการดำเนินงานของศูนย์บริการเกษตรพิรุณราช ตั้งแต่เดือนตุลาคม 2566 – 31 มีนาคม 2568 มีเกษตรกรขอเข้ารับบริการ จำนวน 18,869 เรื่อง ซึ่งดำเนินการแล้วเสร็จ จำนวน 18,617 เรื่อง ทั้งนี้ กระทรวงเกษตรและสหกรณ์จะมุ่งพัฒนาบริการให้เกษตรกรได้รับบริการอย่างรวดเร็วยิ่งขึ้นต่อไป

ที่มา : https://www.thaigov.go.th/news/contents/details/95315