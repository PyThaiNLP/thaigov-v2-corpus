รัฐบาลไทย-ข่าวทำเนียบรัฐบาล-คำแถลงในการเสนอร่างพระราชบัญญัติเงินเดือนและเงินประจำตำแหน่งของข้าราชการพลเรือนกลาโหม พ.ศ. …. ต่อที่ประชุมวุฒิสภาครั้งที่ 29 (สมัยสามัญประจำปีครั้งที่ 2) เป็นพิเศษ


วันพฤหัสบดีที่ 10 เมษายน 2568
คำแถลงในการเสนอร่างพระราชบัญญัติเงินเดือนและเงินประจำตำแหน่งของข้าราชการพลเรือนกลาโหม พ.ศ. …. ต่อที่ประชุมวุฒิสภาครั้งที่ 29 (สมัยสามัญประจำปีครั้งที่ 2) เป็นพิเศษ
วันพุธที่ 9 เมษายน พ.ศ. 2568 ชมคลิป : https://youtu.be/mp5YTbWV3Uk...
พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม (สนามไชย2) ได้รับมอบหมายจากคณะรัฐมนตรี ให้นำเสนอร่างพระราชบัญญัติเงินเดือนและเงินประจำตำแหน่งของาชการพลเรือนกลาโหม พ.ศ. ....
แนวคิดของร่าง พ.ร.บ.นี้ มีเจตนารมณ์ที่สำคัญ :
[1] พ.ร.บ.จัดระเบียบราชการกระทรวงกลาโหม พ.ศ.2551 กำหนดให้ข้าราชการกระทรวงกลาโหม แบ่งออกเป็น 2 ประเภท ได้แก่ (1) ข้าราชการทหาร และ (2) ข้าราชการพลเรือนกลาโหม
[2] #ข้าราชการพลเรือนกลาโหม จะเป็นข้าราชการที่ได้รับการบรรจุและแต่งตั้งให้รับราชการให้กระทรวงกลาโหมใน #ตำแหน่งที่มิใช่อัตราทหาร และ #ไม่มีชั้นยศ
[3] ข้าราชการพลเรือนกลาโหม ปฏิบัติหน้าที่ที่ต้องใช้ความชำนาญเฉพาะทางโดยกำหนดเป็น 5 ประเภท ได้แก่
- ประเภทบริหาร
- ประเภทอำนวยการ
- ประเภทวิชาการ
- ประเภทสอนหรือวิจัย
- ประเภททั่วไป
วัตถุประสงค์ : การกำหนดให้มีข้าราชการพลเรือนกลาโหม
[1] เพื่อลดจำนวนอัตราข้าราชการทหารที่มีชั้นยศ โดยกำหนดให้บรรจุทดแทน ในตำแหน่งที่ต้องใช้ความชำนาญเฉพาะทาง หรือสายงานวิชาชีพ
เช่น ด้านการแพทย์ เภสัชกรรม งบประมาณ การบัญชี หรือ ครู - อาจารย์ เป็นต้น
[2] เพื่อจำแนกประเภทกำลังพลของกระทรวงกลาโหม ให้สอดคล้องตามลักษณะงาน
[3] เพื่อรักษาบุคลากรที่มีความเชี่ยวชาญเฉพาะทาง ให้อยู่ในตำแหน่ง และหน้าที่อย่างต่อเนื่อง โดยมีแนวทางการรับราชการที่ชัดเจน โดยมีเงื่อนไขที่จะต้องไม่ทำให้จำนวนข้าราชการและงบประมาณเพิ่มขึ้น
ปัจจุบัน...กระทรวงกลาโหมได้มีการบรรจุข้าราชการพลเรือนกลาโหม เข้ามาปฏิบัติงานแล้ว โดยในระยะเริ่มแรก การให้ได้รับเงินเดือนให้เป็นไปตามบทบัญญัติที่ใช้บังคับแก่ข้าราชการพลเรือนสามัญตามกฎหมาย ว่าด้วยระเบียบข้าราชการพลเรือน ทั้งนี้จนกว่าจะมีกฎหมายว่าด้วยเงินเดือนและเงินประจำตำแหน่งของข้าราชการพลเรือนกลาโหมใช้บังคับ
สาระสำคัญ :
[1] โดยสังเขป :
> https://www.facebook.com/share/p/1BS9cUBgKa/
[2] ขยายความ :
> https://www.facebook.com/share/p/1AAEXQgEQh/
กล่าวสรุป : การเสนอร่างพระราชบัญญัติเงินเดือนและเงินประจำตำแหน่งของข้าราชการพลเรือนกลาโหม พ.ศ. .... นี้
[1] ถือเป็นการดำเนินการตาม #ยุทธศาสตร์ชาติ ในด้านการปรับสมดุลและพัฒนาระบบการบริหารจัดการภาครัฐ
[2] โดยจัดให้มีกฎหมายที่สอดคล้องและเหมาะสมกับบริบทต่าง ๆ ที่เปลี่ยนแปลง
[3] ปรับปรุงกฎหมาย ที่เกี่ยวข้องให้สามารถตอบสนองต่อการเปลี่ยนแปลงของประเทศ
#สนามไชย2
#ทำงานทำบุญทำดี
#รวมไทยไปด้วยกัน
++++++++++++
ติดตาม "สนามไชย2" ในทุกแพลตฟอร์ม :
Instagram : https://www.instagram.com/sanamchai2th/
X : https://x.com/sanamchai2th
Tiktok : https://www.tiktok.com/@sanamchai2th
Threads : https://www.threads.net/@sanamchai2th

ที่มา : https://www.thaigov.go.th/news/contents/details/95311