รัฐบาลไทย-ข่าวทำเนียบรัฐบาล-การทางพิเศษแห่งประเทศไทย ยกเว้นการจัดเก็บค่าผ่านทางพิเศษ 5 สายทาง เพื่ออำนวยความสะดวกและลดภาระค่าใช้จ่ายของประชาชนในช่วงเทศกาลสงกรานต์ 2568


วันพฤหัสบดีที่ 10 เมษายน 2568
การทางพิเศษแห่งประเทศไทย ยกเว้นการจัดเก็บค่าผ่านทางพิเศษ 5 สายทาง เพื่ออำนวยความสะดวกและลดภาระค่าใช้จ่ายของประชาชนในช่วงเทศกาลสงกรานต์ 2568
...
นายสุรเชษฐ์ เหล่าพูลสุข ผู้ว่าการการทางพิเศษแห่งประเทศไทย (กทพ.) กระทรวงคมนาคม เปิดเผยว่า ตามที่กระทรวงคมนาคมได้มอบนโยบายให้เตรียมความพร้อมอำนวยความสะดวกรองรับการเดินทาง และช่วยลดภาระค่าใช้จ่ายของประชาชนในช่วงเทศกาลสงกรานต์ 2568 กทพ. จึงได้พิจารณายกเว้นการจัดเก็บค่าผ่านทางพิเศษ เพื่อให้ประชาชนเดินทางด้วยความสะดวก 5 สายทาง ดังนี้
- ทางพิเศษบูรพาวิถี และทางพิเศษกาญจนาภิเษก (บางพลี - สุขสวัสดิ์) ระหว่างวันศุกร์ที่ 11 เมษายน 2568 เวลา 00.01 น. ถึงวันพฤหัสบดีที่ 17 เมษายน 2568 เวลา 24.00 น. รวม 7 วัน (ตามนโยบายของรัฐบาลและกระทรวงคมนาคม เช่นเดียวกับกรมทางหลวง)
- ทางพิเศษเฉลิมมหานคร ทางพิเศษศรีรัช และทางพิเศษอุดรรัถยา ระหว่างวันอาทิตย์ที่ 13 เมษายน 2568 เวลา 00.01 น. ถึงวันอังคารที่ 15 เมษายน 2568 เวลา 24.00 น. รวม 3 วัน (ตามนโยบายของรัฐบาลและกระทรวงคมนาคม ที่ปรากฏในสัญญาสัมปทานฉบับแก้ไข)
ทั้งนี้ การยกเว้นค่าผ่านทางพิเศษดังกล่าว เป็นการอำนวยความสะดวกในการเดินทางในวันหยุดและช่วยลดภาระค่าใช้จ่ายให้แก่ประชาชน รวมทั้งลดการใช้พลังงานของประเทศและลดมลพิษทางอากาศ เพื่อให้ประชาชนได้รับความสะดวก ประหยัด และปลอดภัย ตามนโยบายของ กทพ. “สงกรานต์ เทศกาลความสุข ทุกที่ทั่วไทย เดินทางสะดวก ปลอดภัย บนโครงข่ายคมนาคม”

ที่มา : https://www.thaigov.go.th/news/contents/details/95296