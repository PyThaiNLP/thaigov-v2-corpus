รัฐบาลไทย-ข่าวทำเนียบรัฐบาล-ยกเว้นค่าทางด่วนช่วงเทศกาลสงกรานต์ 2568


วันพฤหัสบดีที่ 10 เมษายน 2568
10/04/2568
พิมพ์
ยกเว้นค่าทางด่วนช่วงเทศกาลสงกรานต์ 2568
วันพฤหัสบดี ที่ 10 เม.ย.68
คณะรัฐมนตรีไฟเขียวยกเว้นค่าธรรมเนียมการใช้ยานยนตร์บนทางหลวงพิเศษหมายเลข 7
และทางหลวงพิเศษหมายเลข 9 ช่วงเทศกาลสงกรานต์ ประจำปี พ.ศ. 2568 ตั้งแต่เวลา 00.01 นาฬิกา
ของวันศุกร์ที่ 11 เมษายน 2568 ถึงเวลา 24.00 นาฬิกา ของวันพฤหัสบดีที่ 17 เมษายน 2568
เพื่อเป็นการช่วยสนับสนุนให้ประชาชนสามารถเดินทางได้สะดวกรวดเร็วยิ่งขึ้น
ช่วยแบ่งเบาภาระค่าใช้จ่ายในการเดินทาง ลดภาระค่าครองชีพของประชาชน
รวมทั้งเป็นการลดการใช้พลังงานของประเทศ และลดมลพิษทางอากาศ ซึ่งการยกเว้นค่าธรรมเนียมดังกล่าว
จะทำให้ภาครัฐสูญเสียรายได้ประมาณ 183.68 ล้านบาท อย่างไรก็ตาม
การยกเว้นค่าธรรมเนียมดังกล่าวจะก่อให้เกิดผลประโยชน์ตอบแทนทางด้านเศรษฐกิจโดยสามารถประเมินเป็น
มูลค่าเงินได้ประมาณ 274.51 ล้านบาท
สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/95286