รัฐบาลไทย-ข่าวทำเนียบรัฐบาล-นายกรัฐมนตรีวางพานพุ่มดอกไม้ถวายราชสักการะ พระบรมรูปพระบาทสมเด็จพระพุทธยอดฟ้าจุฬาโลกมหาราช เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์ 


วันอาทิตย์ที่ 6 เมษายน 2568
06/04/2568
พิมพ์
นายกรัฐมนตรีวางพานพุ่มดอกไม้ถวายราชสักการะ พระบรมรูปพระบาทสมเด็จพระพุทธยอดฟ้าจุฬาโลกมหาราช เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์
นายกรัฐมนตรีวางพานพุ่มดอกไม้ถวายราชสักการะ พระบรมรูปพระบาทสมเด็จพระพุทธยอดฟ้าจุฬาโลกมหาราช เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์
นายจิรายุ ห่วงทรัพย์ โฆษกประจำสำนักนายกรัฐมนตรี เผยว่า วันนี้ (6 เมษายน 2568) เวลา 17.00 น. ณ ปฐมบรมราชานุสรณ์ สะพานพระพุทธยอดฟ้า นางสาวแพทองธาร ชินวัตร นายกรัฐมนตรี วางพานพุ่มดอกไม้ถวายราชสักการะพระบรมรูปพระบาทสมเด็จพระพุทธยอดฟ้าจุฬาโลกมหาราช  เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์ พุทธศักราช 2568 โดยมีนายเดชอิศม์ ขาวทอง รัฐมนตรีช่วยว่าการกระทรวงสาธารณสุข ผู้แทนผลัดเวรเฝ้าฯ ของคณะรัฐมนตรี ผลัดที่ 2 และนายพรหมินทร์ เลิศสุริย์เดช เลขาธิการนายกรัฐมนตรี ร่วมพิธี
เมื่อนายกรัฐมนตรีเดินทางถึงปฐมบรมราชานุสรณ์ ได้ถวายความเคารพ ก่อนวางพานพุ่มดอกไม้ถวายราชสักการะพระบรมรูปพระบาทสมเด็จพระพุทธยอดฟ้าจุฬาโลกมหาราช จำนวน 2 พาน ในนามนายกรัฐมนตรีและคณะรัฐมนตรี เป็นอันเสร็จพิธี
/////

ที่มา : https://www.thaigov.go.th/news/contents/details/95161