รัฐบาลไทย-ข่าวทำเนียบรัฐบาล-การขอรับสิทธิและการขอคืนเงินการถ่ายทำภาพยนตร์ต่างประเทศในประเทศไทย


วันเสาร์ที่ 5 เมษายน 2568
การขอรับสิทธิและการขอคืนเงินการถ่ายทำภาพยนตร์ต่างประเทศในประเทศไทย
การขอรับสิทธิและการขอคืนเงินการถ่ายทำภาพยนตร์ต่างประเทศในประเทศไทย
4 เมษายน 2568 เวลา 13.00 น.
นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย ครั้งที่ 2/2568 โดยมี นายจาตุรนต์ ภักดีวานิช อธิบดีกรมการท่องเที่ยว นายอุดม มัตสยะวนิชกูล ผู้อำนวยการกองกิจการภาพยนตร์และวีดิทัศน์ต่างประเทศ และเจ้าหน้าที่กรมการท่องเที่ยว พร้อมด้วยคณะกรรมการฯ เข้าร่วมประชุม ณ ห้องประชุม 2 ชั้น 3 กระทรวงการท่องเที่ยวและกีฬา
การประชุมครั้งนี้ มีภาพยนตร์ 2 เรื่อง สหรัฐอเมริกาและเครือรัฐออสเตรเลีย ขอรับสิทธิประโยชน์ ซึ่งคาดว่า จะสร้างรายได้ให้กับประเทศไทยกว่า 320 ล้านบาท และการขอรับเงินคืนของภาพยนตร์ จำนวน 5 เรื่อง จากสาธารณรัฐฝรั่งเศส สหราชอาณาจักรฯ เขตบริหารพิเศษฮ่องกงฯ สาธารณรัฐอินเดีย และสหรัฐอเมริกา ซึ่งภาพยนตร์ทั้ง 5 เรื่องนี้ ได้เข้ามาถ่ายทำในประเทศไทยระหว่างปี 2566-2567 นำรายได้เข้ามาสู่ประเทศไทยมากกว่า 1,050 ล้านบาท และสร้างงานให้กับนักแสดง ทีมงาน และธุรกิจต่างๆ ที่เกี่ยวข้องมากกว่า 12,500 ราย

ที่มา : https://www.thaigov.go.th/news/contents/details/95145