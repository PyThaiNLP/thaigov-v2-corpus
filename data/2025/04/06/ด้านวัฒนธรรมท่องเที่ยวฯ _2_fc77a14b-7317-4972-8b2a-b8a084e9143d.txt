รัฐบาลไทย-ข่าวทำเนียบรัฐบาล-การขับเคลื่อนภารกิจและนโยบายรัฐ ด้านท่องเที่ยวและกีฬา พร้อมแนวทางช่วงไตรมาส 3-4


วันเสาร์ที่ 5 เมษายน 2568
การขับเคลื่อนภารกิจและนโยบายรัฐ ด้านท่องเที่ยวและกีฬา พร้อมแนวทางช่วงไตรมาส 3-4
การขับเคลื่อนภารกิจและนโยบายรัฐ ด้านท่องเที่ยวและกีฬา พร้อมแนวทางช่วงไตรมาส 3-4
4 เมษายน 2568 เวลา 10.30 น.
นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานการประชุมผู้บริหารหน่วยงานในสังกัดกระทรวงการท่องเที่ยวและกีฬา ครั้งที่ 1/2568 โดยในที่ประชุมได้มีการรายงานความคืบหน้าการขับเคลื่อนภารกิจและนโยบายของรัฐบาล พร้อมแนวทางการขับเคลื่อน ไตรมาส 3-4 ของปีงบประมาณ 2568 ทั้งนี้ มีผู้บริหารเข้าร่วมการประชุม ได้แก่ นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา, นายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา, นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา, นางสาวนัทรียา ทวีวงศ์ ปลัดกระทรวงการท่องเที่ยวและกีฬา, นางสาววนิดา พันธ์สอาด รองปลัดกระทรวงการท่องเที่ยวและกีฬา, นายมงคล วิมลรัตน์ อธิบดีกรมพลศึกษา, นายจาตุรนต์ ภักดีวานิช อธิบดีกรมการท่องเที่ยว, พลตำรวจโท ศักย์ศิรา เผือกอ่ำ ผู้บัญชาการตำรวจท่องเที่ยว, นายวิษณุ ไล่ชะพิษ อธิการบดีมหาวิทยาลัยการกีฬาแห่งชาติ และผู้บริหารหน่วยงานในสังกัดกระทรวงการท่องเที่ยวและกีฬา เข้าร่วมประชุม ณ ห้องประชุม 1 ชั้น 2 กระทรวงการท่องเที่ยวและกีฬา
ในที่ประชุมได้มีการรายงานถึงสถานการณ์การท่องเที่ยวโลก และของประเทศไทย พร้อมทั้งงบประมาณรายจ่ายของกระทรวงและหน่วยงานในสังกัด นอกจากนี้ ได้มีการรายงานบูรณาการสร้างรายได้จากการท่องเที่ยว ประจำปีงบประมาณ พ.ศ. 2569 มีหน่วยงานร่วมบูรณาการ 9 กระทรวง 16 หน่วยงาน 3 รัฐวิสาหกิจ 1 ส่วนราชการไม่สังกัดสำนักนายกฯ
นอกจากนี้ มีแผนการดำเนินงานในระยะต่อไป อาทิ Amazing Thailand Grand Tourism and Sports Year 2025, การเตรียมความพร้อมการให้บริการ ตม.6 ออนไลน์, การช่วยเหลือเยียวยานักท่องเที่ยวชาวต่างชาติที่บาดเจ็บและเสียชีวิต (50 ล้านบาท), มาตรการรักษาความปลอดภัยในช่วงเทศกาลสงกรานต์, การส่งเสริมการท่องเที่ยวเรือสำราญ ไทย-สิงคโปร์ และการขับเคลื่อนนโยบายด้านกีฬา ได้แก่ การจัดกิจกรรมชาเลนจ์ “MuayThai FIT Dance Live by CCC”, การพัฒนาระบบฐานข้อมูลทางการกีฬา อาทิ การจัดเก็บข้อมูลกิจกรรมกีฬา ข้อมูลการวิเคราะห์ผลกระทบทางเศรษฐกิจและสังคมจากกิจกรรมการท่องเที่ยวและกีฬา และฐานข้อมูลการรายงานผลดำเนินงานด้านการกีฬาของหน่วยงานภาครัฐและเอกชนเพื่อเสนอต่อคณะกรรมการนโยบายการท่องเที่ยวแห่งชาติ

ที่มา : https://www.thaigov.go.th/news/contents/details/95146