รัฐบาลไทย-ข่าวทำเนียบรัฐบาล-​"เอกนัฏ" ร่วมยินดี PPTV HD 36 ครบรอบ 11 ปี


วันเสาร์ที่ 5 เมษายน 2568
05/04/2568
พิมพ์
​"เอกนัฏ" ร่วมยินดี PPTV HD 36 ครบรอบ 11 ปี
​"เอกนัฏ" ร่วมยินดี PPTV HD 36 ครบรอบ 11 ปี
วันที่ 4 เมษายน 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วยนายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมแสดงความยินดีเนื่องในโอกาสครบรอบ 11 ปี สถานีโทรทัศน์ PPTV HD ช่อง 36  ณ อาคารที่ทำการสถานีโทรทัศน์ ถนนวิภาวดีรังสิต กรุงเทพมหานคร
ในโอกาสนี้ รัฐมนตรีว่าการกระทรวงอุตสาหกรรมได้กล่าวแสดงความชื่นชมในบทบาทของสถานีฯ ที่ได้ทำหน้าที่เป็นสื่อมวลชนคุณภาพ ถ่ายทอดข่าวสาร สาระ และความบันเทิงที่มีประโยชน์ต่อสังคมมาอย่างต่อเนื่อง พร้อมอวยพรให้สถานีฯ ประสบความสำเร็จยิ่งขึ้นในอนาคต และเป็นพลังสำคัญในการขับเคลื่อนสังคมไทยต่อไป

ที่มา : https://www.thaigov.go.th/news/contents/details/95144