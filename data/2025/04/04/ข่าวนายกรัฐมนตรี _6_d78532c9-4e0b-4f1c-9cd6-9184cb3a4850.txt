รัฐบาลไทย-ข่าวทำเนียบรัฐบาล-ประวัติศาสตร์ที่ยาวนานของ “วัดโพธิ์” ระหว่างไทยอินเดีย นายกฯ แพทองธาร พานายกฯ โมที ของอินเดีย เยือนวัดโพธิ์ สักการะพระนอน เชื่อมสัมพันธ์พุทธศาสนาไทย-อินเดีย 


วันศุกร์ที่ 4 เมษายน 2568
ประวัติศาสตร์ที่ยาวนานของ “วัดโพธิ์” ระหว่างไทยอินเดีย นายกฯ แพทองธาร พานายกฯ โมที ของอินเดีย เยือนวัดโพธิ์ สักการะพระนอน เชื่อมสัมพันธ์พุทธศาสนาไทย-อินเดีย
ประวัติศาสตร์ที่ยาวนานของ “วัดโพธิ์” ระหว่างไทยอินเดีย นายกฯ แพทองธาร พานายกฯ โมที ของอินเดีย เยือนวัดโพธิ์ สักการะพระนอน เชื่อมสัมพันธ์พุทธศาสนาไทย-อินเดีย
วันนี้ (วันศุกร์ที่ 4 เมษายน 2568) เวลา 15.00 น. นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นางสาวแพทองธาร ชินวัตร นายกรัฐมนตรี พร้อมด้วย นายนเรนทร โมที (H.E. Mr. Narendra Modi) นายกรัฐมนตรีแห่งสาธารณรัฐอินเดียได้เดินทางเข้าเยี่ยมชมวัดพระเชตุพนวิมลมังคลารามราชวรมหาวิหาร หรือ ที่คนไทยรู้จักกันดีว่า วัดโพธิ์ ซึ่งเป็นวัดสำคัญของประเทศและมีความเชื่อมโยงทางวัฒนธรรมกับอินเดีย
ผู้นำทั้งสองท่าน ได้เข้าเยี่ยมชมวิหารพระพุทธไสยาส ซึ่งเป็นที่ประดิษฐานพระพุทธไสยาส หรือพระนอน วัดโพธิ์ อันเป็นสัญลักษณ์ทางพุทธศาสนาและเป็นสถานที่สำคัญด้านประวัติศาสตร์และการท่องเที่ยวของไทย
โดยการเยือนของนายกรัฐมนตรีอินเดีย ในครั้งนี้สะท้อนถึงความสัมพันธ์ทางศาสนาและวัฒนธรรมที่แน่นแฟ้นระหว่างไทยและอินเดีย
โดยวัดโพธิ์ถือเป็นสถานที่สำคัญทางพระพุทธศาสนาในประเทศไทย และยังมีความเชื่อมโยงกับวัดเชตวัน ในประเทศอินเดีย ซึ่งเป็นสถานที่ที่พระพุทธเจ้าแสดงธรรมเทศนา
การเดินทางไปเยี่ยมชมวัดโพธิ์ครั้งนี้จึงเป็นสัญลักษณ์ของความสัมพันธ์ทางศาสนา วัฒนธรรม และมิตรภาพที่เป็นเอกลักษณ์ระหว่างสองประเทศ ทั้งนี้ นายกรัฐมนตรีอินเดียและคณะกล่าวชื่นชมศิลปะที่สวยงามของวัดโพธิ์

ที่มา : https://www.thaigov.go.th/news/contents/details/95127