รัฐบาลไทย-ข่าวทำเนียบรัฐบาล-​ผู้ช่วยรัฐมนตรีประจำกระทรวงวัฒนธรรม เปิดงานมหกรรมอีสานสร้างสรรค์ วัฒนธรรมพาม่วน ภายใต้โครงการเพิ่มมูลค่าทางเศรษฐกิจด้วยทุนทางวัฒนธรรม จังหวัดมหาสารคาม


วันศุกร์ที่ 4 เมษายน 2568
​ผู้ช่วยรัฐมนตรีประจำกระทรวงวัฒนธรรม เปิดงานมหกรรมอีสานสร้างสรรค์ วัฒนธรรมพาม่วน ภายใต้โครงการเพิ่มมูลค่าทางเศรษฐกิจด้วยทุนทางวัฒนธรรม จังหวัดมหาสารคาม
​ผู้ช่วยรัฐมนตรีประจำกระทรวงวัฒนธรรม เปิดงานมหกรรมอีสานสร้างสรรค์ วัฒนธรรมพาม่วน ภายใต้โครงการเพิ่มมูลค่าทางเศรษฐกิจด้วยทุนทางวัฒนธรรม จังหวัดมหาสารคาม
ผู้ช่วยรัฐมนตรีประจำกระทรวงวัฒนธรรม เปิดงานมหกรรมอีสานสร้างสรรค์ วัฒนธรรมพาม่วน ภายใต้โครงการเพิ่มมูลค่าทางเศรษฐกิจด้วยทุนทางวัฒนธรรม จังหวัดมหาสารคาม
เมื่อวันที่ ๓ เมษายน ๒๕๖๘ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานเปิดงานมหกรรมอีสานสร้างสรรค์ วัฒนธรรมพาม่วน ภายใต้โครงการเพิ่มมูลค่าทางเศรษฐกิจด้วยทุนทางวัฒนธรรม ประจำปีงบประมาณ พ.ศ. ๒๕๖๘ โดยมี นางศศิฑอณร์ สุวรรณมณี หัวหน้าผู้ตรวจราชการกระทรวงวัฒนธรรม พร้อมด้วย ว่าที่นายกองเอกเสนีย์ มะโม รองผู้ว่าราชการจังหวัดมหาสารคาม นายชูชาติ ราชจันทร์  วัฒนธรรมจังหวัดมหาสารคาม วัฒนธรรมจังหวัดภาคตะวันออกเฉียงเหนือ หัวหน้าส่วนราชการ ผู้นำท้องถิ่น และประชาชนร่วมให้การต้อนรับ ณ พระธาตุฮวมแฮง ตำบลขามป้อม อำเภอวาปีปทุม จังหวัดมหาสารคาม
ทั้งนี้ งานมหกรรมอีสานสร้างสรรค์ วัฒนธรรมพาม่วน จัดขึ้นภายใต้โครงการเพิ่มมูลค่าทางเศรษฐกิจด้วยทุนทางวัฒนธรรม โดยสำนักงานวัฒนธรรมจังหวัดมหาสารคาม ร่วมกับหน่วยงานภาครัฐ ภาคเอกชน ภาคประชาชน และสำนักงานวัฒนธรรมจังหวัดภาคตะวันออกเฉียงเหนือ ๒๐ จังหวัด จัดขึ้นระหว่างวันที่ ๓ - ๕ เมษายน ๒๕๖๘ เพื่อส่งเสริมสถานที่ท่องเที่ยวเชิงศาสนา ศิลปะ และวัฒนธรรมแห่งใหม่ในพื้นที่จังหวัดมหาสารคาม ที่มีศักยภาพสามารถพัฒนาให้เป็นสถานที่ท่องเที่ยวที่เป็นที่รู้จักแก่ประชาชนในภาคตะวันออกเฉียงเหนือ รวมทั้งเพื่อส่งเสริมให้เกิดงานเทศกาลประเพณี (Festival) ตามนโยบายการขับเคลื่อนซอฟพาวเวอร์ของรัฐบาล
กิจกรรมภายในงาน ประกอบด้วย ขบวนแห่วัฒนธรรมอีสานจาก ๒๐ จังหวัด พิธีไหว้ครูพื้นบ้านอีสาน และการแสดงศิลปะวัฒนธรรมอีสาน การแสดงแบบผ้าไทยอีสาน “เส้นสายลายผ้า มรดกภูมิปัญญาอีสาน สู่สากล” นอกจากนี้มีการจำหน่ายสินค้าและบริการ CPOT CCPOT และ 5F+ จากเครือข่าย ๒๐ จังหวัดภาคตะวันออกเฉียงเหนือและกลุ่มชาติพันธุ์ในภาคตะวันออกเฉียงเหนือ ภาคเอกชน ส่วนราชการ และหน่วยงานรัฐวิสาหกิจของจังหวัดมหาสารคาม กิจกรรมสาธิตภูมิปัญญาสร้างสรรค์ ภายใต้โครงการ ๑ อำเภอ ๑ ลานสร้างสรรค์ การประกวดเส็งกลองยาวพื้นบ้านอีสาน และการแสดงดนตรีอีสาน “Music The Spirit of Esan 2025”

ที่มา : https://www.thaigov.go.th/news/contents/details/95099