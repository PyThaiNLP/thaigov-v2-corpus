รัฐบาลไทย-ข่าวทำเนียบรัฐบาล-กรุงไทยสำรองเงิน รองรับการใช้จ่ายเทศกาลสงกรานต์ 18,240 ล้านบาท


วันศุกร์ที่ 4 เมษายน 2568
04/04/2568
พิมพ์
กรุงไทยสำรองเงิน รองรับการใช้จ่ายเทศกาลสงกรานต์ 18,240 ล้านบาท
ธนาคารกรุงไทยเตรียมสำรองเงินสด เพื่อรองรับการใช้จ่ายของลูกค้าและประชาชน ในช่วงเทศกาลสงกรานต์ ระหว่างวันที่ 11-15 เมษายน 2568 ทั้งการใช้บริการที่สาขาและเครื่อง ATM จำนวน 18,240 ล้านบาท
ธนาคารกรุงไทย เตรียมสำรองเงินสด เพื่อรองรับการใช้จ่ายของลูกค้าและประชาชน ในช่วงเทศกาลสงกรานต์ ระหว่างวันที่ 11-15 เมษายน 2568 ทั้งการใช้บริการที่สาขาและเครื่อง ATM จำนวน 18,240 ล้านบาท แบ่งเป็นการสำรองในเขตกรุงเทพฯ จำนวน 3,470 ล้านบาท และเขตภูมิภาค จำนวน 14,770 ล้านบาท โดยสำรองสำหรับสาขาและจุดบริการทั่วประเทศ จำนวน 2,990 ล้านบาท และสำรองสำหรับเครื่อง ATM จำนวน 15,250 ล้านบาท
เพื่อความสะดวกในการทำธุรกรรมทางการเงิน ลดการใช้เงินสด และลดการเดินทางในช่วงเทศกาล ลูกค้าและประชาชน สามารถทำธุรกรรมผ่านแอปพลิเคชัน Krungthai NEXT และแอปพลิเคชัน เป๋าตัง ที่มีความสะดวก รวดเร็ว ปลอดภัย ได้ตลอด 24 ชั่วโมง ทั้งนี้ สาขาที่เปิดให้บริการในห้างสรรพสินค้า จะปิดทำการในวันที่ 14 เมษายน 2568 สอบถามข้อมูลเพิ่มเติมได้ที่ Krungthai Contact Center 02-111-1111

ที่มา : https://www.thaigov.go.th/news/contents/details/95108