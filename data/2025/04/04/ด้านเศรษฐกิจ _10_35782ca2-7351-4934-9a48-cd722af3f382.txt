รัฐบาลไทย-ข่าวทำเนียบรัฐบาล-​เลขาลอรี่ฯ นำสมอ.หารือ ติ๊กต๊อก เพิ่มช่องทางด่วนถอดสินค้าไม่มี มอก. ปกป้องผู้บริโภค


วันศุกร์ที่ 4 เมษายน 2568
04/04/2568
พิมพ์
​เลขาลอรี่ฯ นำสมอ.หารือ ติ๊กต๊อก เพิ่มช่องทางด่วนถอดสินค้าไม่มี มอก. ปกป้องผู้บริโภค
​เลขาลอรี่ฯ นำสมอ.หารือ ติ๊กต๊อก เพิ่มช่องทางด่วนถอดสินค้าไม่มี มอก. ปกป้องผู้บริโภค
1 เมษายน 2568 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม ให้คณะผู้บริหารบริษัท ติ๊กต๊อก เทคโนโลยีส์ จำกัด นำโดยคุณชนิดา คล้ายพันธ์ Head of Public Policy, Thailand เข้าพบ เพื่อแนะนำแพลตฟอร์มติ๊กต๊อก และหารือเกี่ยวกับความร่วมมือ เพื่อสร้างความตระหนักรู้ในเรื่องสินค้าที่ได้รับการรับรองเครื่องหมายมาตรฐานผลิตภัณฑ์อุตสาหกรรม (มอก.) และช่องทางแจ้งระงับข้อมูลสินค้าไม่มี มอก. จาก TikTok Shop โดยมี เจ้าหน้าที่สำนักงานมาตรฐานผลิตภัณฑ์อุตสาหกรรม และเจ้าหน้าที่กระทรวงอุตสาหกรรมที่เกี่ยวข้อง เข้าร่วม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
TikTok Shop คือฟีเจอร์บนแพลตฟอร์ม TikTok ที่ให้ผู้ใช้สามารถซื้อและขายสินค้าได้โดยตรงบนแอปพลิเคชัน TikTok โดยมีลักษณะเด่นในการผสานการช้อปปิ้งเข้ากับวิดีโอสั้นและไลฟ์สด กระทรวงอุตสาหกรรมจึงดำเนินการหารือเพื่อสร้างความร่วมมือ และสร้างความตระหนักรู้ให้ประชาชนพิจารณาเลือกซื้อสินค้าที่มีตรา มอก. เลขานุการรัฐมนตรีฯ ยังได้ขอความร่วมมือให้  TikTok Shop นำสินค้าที่ไม่ผ่าน มอก. ออกจากแพลตฟอร์มภายใน 24 ชั่วโมง ผ่านระบบ T- SET พร้อมรายงานร้านค้าให้สำนักงานมาตรฐานผลิตภัณฑ์อุตสาหกรรมทราบโดยเร็วที่สุด นอกจากนี้ TikTok เสนอการบูรณาการจัดทำคลิปสั้นประชาสัมพันธ์สินค้าที่มี มอก. สร้างความตระหนักรู้ให้ผู้บริโภคในแพลตฟอร์ม TikTok
เลขาฯ ลอรี่ กล่าวว่า มาตราการการนำสินค้าที่ไม่ได้มาตราฐาน (มอก.) ออกจากแพลตฟอร์ม TikTok ภายใน 24 ชั่วโมง เพื่อปกป้องผู้บริโภคจากสินค้าไม่ได้คุณภาพ และอาจเป็นอันตรายต่อผู้บริโภค ผ่านระบบ T-Set จะส่งเสริมให้ผู้ประกอบการผลิตสินค้าที่มีมาตราฐานคุณภาพสูง  สร้างความเป็นธรรมในการแข่งขันให้กับผู้ประกอบการ และยังสร้างความเชื่อมั่นให้กับผู้บริโภคในการซื้อสินค้าออนไลน์
“ความมุ่งมั่นร่วมมือระหว่างภาครัฐและภาคเอกชนในการจัดการระบบออนไลน์ที่โปร่งใสและปลอดภัย เพื่อสร้างอุตสาหกรรมที่แข็งแกร่งและยั่งยืน ตามแนวทางรัฐมนตรี เอกนัฏ พร้อมพันธุ์ และยังยกระดับสินค้าไทยให้เป็นที่ยอมรับในระดับสากล สร้างความเชื่อมั่นให้กับผู้บริโภคทั้งในประเทศและต่างประเทศ” เลขาฯ ลอรี่กล่าวปิดท้าย

ที่มา : https://www.thaigov.go.th/news/contents/details/95115