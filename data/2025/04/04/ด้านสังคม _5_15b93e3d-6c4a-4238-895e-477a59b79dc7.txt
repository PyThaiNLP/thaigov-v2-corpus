รัฐบาลไทย-ข่าวทำเนียบรัฐบาล-ดีอี จัดสัมมนา "Cyber SaFe” สร้างชีวิตดิจิทัลอย่างมั่นใจ ด้วยเกราะป้องกันภัยทางไซเบอร์ ครั้งที่ 2


วันศุกร์ที่ 4 เมษายน 2568
ดีอี จัดสัมมนา "Cyber SaFe” สร้างชีวิตดิจิทัลอย่างมั่นใจ ด้วยเกราะป้องกันภัยทางไซเบอร์ ครั้งที่ 2
ดีอี จัดสัมมนา "Cyber SaFe” สร้างชีวิตดิจิทัลอย่างมั่นใจ ด้วยเกราะป้องกันภัยทางไซเบอร์ ครั้งที่ 2
วันที่ 4 เมษายน 2568 นางสาวยุพาภรณ์ ศิริกิจพาณิชย์กูล ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดการสัมมนา ภายใต้โครงการพัฒนาและเพิ่มประสิทธิภาพการช่วยเหลือประชาชนด้านคดีภัยออนไลน์ ในหัวข้อ “Cyber Safe: สร้างชีวิตดิจิทัลอย่างมั่นใจ ด้วยเกราะป้องกันภัยทางไซเบอร์ ครั้งที่ 2” โดยมีผู้ที่สนใจเข้าร่วมรับฟังจำนวน 199 ท่าน และรับชมผ่านทาง Facebook Live จำนวน 173 ท่าน ณ โรงแรมเซ็นทารา ริเวอร์ไซด์ จ.เชียงใหม่
โดย นางสาวยุพาภรณ์ ผู้ช่วยปลัดกระทรวงดีอี กล่าวว่า ในยุคที่เทคโนโลยีดิจิทัล กลายเป็นส่วนหนึ่งของชีวิตประจำวัน ในการสร้างความสะดวกสบายและเพิ่มประสิทธิภาพ และการดำเนินงานด้านต่างๆ ได้กลายเป็นช่องว่างให้เกิดการก่อเหตุอาชญากรรมของ “โจรออนไลน์” หรือที่เรียกว่า "อาชญากรทางไซเบอร์" นำมาซึ่งภัยออนไลน์ในรูปแบบต่าง ๆ อาทิ การหลอกลวง ทางการเงิน แก๊งคอลเซนเตอร์ ที่นับวันจะทวีความรุนแรงและสร้างเม็ดเงินความเสียหาย เป็นจำนวนมาก, การขโมยข้อมูลส่วนบุคคล, การเผยแพร่ข้อมูลเท็จ ข่าวปลอม รวมถึงการโจมตี ระบบคอมพิวเตอร์ และมีแนวโน้มว่าจะมีกลวิธีในการหลอกลวงใหม่ ๆ เกิดขึ้นอีก จึงต้องอาศัยความร่วมมือกันระหว่างบุคคล องค์กร และหน่วยงานภาครัฐ และให้ความสำคัญในการสร้างภูมิคุ้มกัน ระวังภัยทางออนไลน์ให้กับประชาชน ควบคู่กันไปกับนโยบายอื่นๆ เพื่อเป็นวัคซีนในการป้องกัน ด้านคดี ภัยออนไลน์ต่างๆ ที่จะเกิดขึ้นได้แบบยั่งยืน จึงเกิดงานสัมมนาในครั้งนี้ขึ้น

ที่มา : https://www.thaigov.go.th/news/contents/details/95125