รัฐบาลไทย-ข่าวทำเนียบรัฐบาล-การประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 3/2568


วันศุกร์ที่ 11 เมษายน 2568
การประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 3/2568
การประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 3/2568
วันที่ 10 เมษายน 2568 เวลา 13.30 น. นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 3/2568 ณ ห้องประชุม 2 ชั้น 3 กระทรวงการท่องเที่ยวและกีฬา
การประชุมครั้งนี้จัดขึ้นเพื่อพิจารณาอนุมัติโครงการที่ขอรับการสนับสนุนจากกองทุนเพื่อส่งเสริมการท่องเที่ยวไทย ประจำปีบัญชี 2568 โดยมีนายจาตุรนต์ ภักดีวานิช อธิบดีกรมการท่องเที่ยว พร้อมด้วยคณะกรรมการจากหน่วยงานที่เกี่ยวข้องเข้าร่วมประชุม
ในการนี้ นางสาวนัทรียา ทวีวงศ์ ได้เน้นย้ำถึงความสำคัญของการบริหารงบประมาณกองทุนให้เกิดประสิทธิภาพสูงสุด ตอบสนองต่อเป้าหมายการส่งเสริมการท่องเที่ยวอย่างยั่งยืน รวมถึงการพิจารณาโครงการให้เป็นไปตามหลักเกณฑ์ที่โปร่งใส ตรวจสอบได้ และก่อให้เกิดประโยชน์ต่อภาคการท่องเที่ยวในภาพรวม
ทั้งนี้ กองทุนเพื่อส่งเสริมการท่องเที่ยวไทย ถือเป็นกลไกสำคัญในการขับเคลื่อนการท่องเที่ยวของประเทศ ผ่านการสนับสนุนโครงการที่มีศักยภาพในการสร้างรายได้ สร้างงาน และเสริมสร้างภาพลักษณ์ที่ดีของประเทศไทยในเวทีโลก

ที่มา : https://www.thaigov.go.th/news/contents/details/95335