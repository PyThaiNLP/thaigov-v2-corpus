รัฐบาลไทย-ข่าวทำเนียบรัฐบาล-กระทรวงการท่องเที่ยวและกีฬาจัดงาน “ชื่นฉ่ำสงกรานต์ สืบสานประเพณีไทย” ร่วมสืบสานวัฒนธรรมต้อนรับปีใหม่ไทย


วันศุกร์ที่ 11 เมษายน 2568
กระทรวงการท่องเที่ยวและกีฬาจัดงาน “ชื่นฉ่ำสงกรานต์ สืบสานประเพณีไทย” ร่วมสืบสานวัฒนธรรมต้อนรับปีใหม่ไทย
กระทรวงการท่องเที่ยวและกีฬาจัดงาน “ชื่นฉ่ำสงกรานต์ สืบสานประเพณีไทย” ร่วมสืบสานวัฒนธรรมต้อนรับปีใหม่ไทย
วันที่ 10 เมษายน 2568 เวลา 09.00 น. กระทรวงการท่องเที่ยวและกีฬา จัดงาน “ชื่นฉ่ำสงกรานต์ สืบสานประเพณีไทย” ณ บริเวณห้องโถงกระทรวงการท่องเที่ยวและกีฬา ถนนราชดำเนินนอก เพื่อร่วมเฉลิมฉลองเทศกาลสงกรานต์ อันเป็นประเพณีอันดีงามของไทย โดยมีนายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานในพิธีและกล่าวให้พรแก่ผู้เข้าร่วมงาน
ภายในงานได้รับเกียรติจากนายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา, นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา, นางสาวนัทรียา ทวีวงศ์ ปลัดกระทรวงการท่องเที่ยวและกีฬา พร้อมด้วยผู้บริหารจากทุกหน่วยงานในสังกัดกระทรวงฯ เข้าร่วมงานอย่างพร้อมเพรียง
กิจกรรมภายในงานประกอบด้วยพิธีสรงน้ำพระเพื่อความเป็นสิริมงคล และพิธีรดน้ำขอพรจากรัฐมนตรีว่าการกระทรวงการท่องเที่ยวและกีฬา โดยมีข้าราชการ เจ้าหน้าที่ และพนักงานรัฐวิสาหกิจในสังกัดกระทรวงฯ เข้าร่วมในบรรยากาศที่อบอวลไปด้วยความอบอุ่นและความสามัคคี
ในการนี้ นายสรวงศ์ เทียนทอง ได้อวยพรให้ข้าราชการและเจ้าหน้าที่ทุกคนมีสุขภาพแข็งแรง ปฏิบัติหน้าที่ด้วยความมุ่งมั่น ร่วมกันขับเคลื่อนภารกิจด้านการท่องเที่ยวและกีฬาอย่างต่อเนื่อง พร้อมอวยพรให้ทุกคนมีความสุขในช่วงเทศกาลปีใหม่ไทย ใช้เวลาแห่งความสุขร่วมกับครอบครัว และขอให้เดินทางท่องเที่ยวในช่วงสงกรานต์อย่างปลอดภัย
การจัดงานในครั้งนี้สะท้อนถึงความมุ่งมั่นของกระทรวงการท่องเที่ยวและกีฬาในการสืบสาน อนุรักษ์ และส่งเสริมประเพณีไทยให้คงอยู่คู่สังคมไทย พร้อมทั้งสร้างความรัก ความผูกพันในองค์กร และส่งต่อคุณค่าวัฒนธรรมไทยให้กับคนรุ่นต่อไปกระทรวงการท่องเที่ยวและกีฬาจัดงาน “ชื่นฉ่ำสงกรานต์ สืบสานประเพณีไทย” ร่วมสืบสานวัฒนธรรมต้อนรับปีใหม่ไทย
วันที่ 10 เมษายน 2568 เวลา 09.00 น. กระทรวงการท่องเที่ยวและกีฬา จัดงาน “ชื่นฉ่ำสงกรานต์ สืบสานประเพณีไทย” ณ บริเวณห้องโถงกระทรวงการท่องเที่ยวและกีฬา ถนนราชดำเนินนอก เพื่อร่วมเฉลิมฉลองเทศกาลสงกรานต์ อันเป็นประเพณีอันดีงามของไทย โดยมีนายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานในพิธีและกล่าวให้พรแก่ผู้เข้าร่วมงาน
ภายในงานได้รับเกียรติจากนายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา, นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา, นางสาวนัทรียา ทวีวงศ์ ปลัดกระทรวงการท่องเที่ยวและกีฬา พร้อมด้วยผู้บริหารจากทุกหน่วยงานในสังกัดกระทรวงฯ เข้าร่วมงานอย่างพร้อมเพรียง
กิจกรรมภายในงานประกอบด้วยพิธีสรงน้ำพระเพื่อความเป็นสิริมงคล และพิธีรดน้ำขอพรจากรัฐมนตรีว่าการกระทรวงการท่องเที่ยวและกีฬา โดยมีข้าราชการ เจ้าหน้าที่ และพนักงานรัฐวิสาหกิจในสังกัดกระทรวงฯ เข้าร่วมในบรรยากาศที่อบอวลไปด้วยความอบอุ่นและความสามัคคี
ในการนี้ นายสรวงศ์ เทียนทอง ได้อวยพรให้ข้าราชการและเจ้าหน้าที่ทุกคนมีสุขภาพแข็งแรง ปฏิบัติหน้าที่ด้วยความมุ่งมั่น ร่วมกันขับเคลื่อนภารกิจด้านการท่องเที่ยวและกีฬาอย่างต่อเนื่อง พร้อมอวยพรให้ทุกคนมีความสุขในช่วงเทศกาลปีใหม่ไทย ใช้เวลาแห่งความสุขร่วมกับครอบครัว และขอให้เดินทางท่องเที่ยวในช่วงสงกรานต์อย่างปลอดภัย
การจัดงานในครั้งนี้สะท้อนถึงความมุ่งมั่นของกระทรวงการท่องเที่ยวและกีฬาในการสืบสาน อนุรักษ์ และส่งเสริมประเพณีไทยให้คงอยู่คู่สังคมไทย พร้อมทั้งสร้างความรัก ความผูกพันในองค์กร และส่งต่อคุณค่าวัฒนธรรมไทยให้กับคนรุ่นต่อไป

ที่มา : https://www.thaigov.go.th/news/contents/details/95331