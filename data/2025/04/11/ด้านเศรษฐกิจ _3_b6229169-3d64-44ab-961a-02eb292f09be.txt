รัฐบาลไทย-ข่าวทำเนียบรัฐบาล-ธ.ก.ส. ส่งความสนุกรับเทศกาลมหาสงกรานต์ พร้อมจัดโปรพิเศษ ในงาน “ICONSIAM THAICONIC SONGKRAN CELEBRATION 2025”


วันศุกร์ที่ 11 เมษายน 2568
11/04/2568
พิมพ์
ธ.ก.ส. ส่งความสนุกรับเทศกาลมหาสงกรานต์ พร้อมจัดโปรพิเศษ ในงาน “ICONSIAM THAICONIC SONGKRAN CELEBRATION 2025”
ธ.ก.ส. ร่วมออกบูธในงาน “ICONSIAM THAICONIC SONGKRAN CELEBRATION 2025 เทศกาลมหาสงกรานต์ที่ยิ่งใหญ่ที่สุดริมแม่น้ำเจ้าพระยา พบกับกิจกรรมแสนสนุกที่บูธ ธ.ก.ส. พร้อมด้วยโปรโมชันพิเศษ ระหว่างวันที่ 10 – 16 เม.ย. นี้ ณ ไอคอนสยาม กรุงเทพฯ
ธ.ก.ส. ร่วมส่งมอบความสุขและสนับสนุนการสืบสานมรดกทางวัฒนธรรมอันทรงคุณค่าของเทศกาลสงกรานต์ เข้าร่วมออกบูธในงาน “ICONSIAM THAICONIC SONGKRAN CELEBRATION 2025 เทศกาลมหาสงกรานต์ที่ยิ่งใหญ่ที่สุดริมแม่น้ำเจ้าพระยาที่ผสมผสานความร่วมสมัยเข้ากับขนบธรรมเนียมไทย พบกับกิจกรรมแสนสนุกที่บูธ ธ.ก.ส. พร้อมด้วยโปรโมชันพิเศษของเงินฝากและสลาก ธ.ก.ส. ของที่ระลึก สุด Exclusive และสินค้าแกลมเกษตร คุณภาพดี จากหลายจังหวัดมารวมไว้ให้ทุกคนได้เลือกซื้อกันแบบจุใจ ระหว่างวันที่ 10 – 16 เม.ย. นี้ ณ ไอคอนสยาม กรุงเทพฯ
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า เพื่อเป็นการร่วมส่งเสริมและสืบสานคุณค่าของเทศกาลมหาสงกรานต์ ซึ่งเป็นมรดกทางวัฒนธรรมอันล้ำค่าของประเทศไทย รวมถึงเพิ่มโอกาสให้ประชาชนสามารถเลือกซื้อผลิตภัณฑ์สินค้าแกลมเกษตร คุณภาพดี เพื่อเพิ่มช่องทางการจำหน่าย และสร้างรายได้ให้กับเกษตรกร ตามเป้าหมายสู่การเป็น “แกนกลางการเกษตร” (Essence of Agriculture) ธ.ก.ส. จึงได้ร่วมออกบูธในงาน “ICONSIAM THAICONIC SONGKRAN CELEBRATION 2025” เทศกาลมหาสงกรานต์ที่ผสมผสานศิลปะ วัฒนธรรมไทย และความบันเทิงร่วมสมัย ภายใต้แนวคิด The legendary Festival of Waters สาดสนุกมหาสงกรานต์ สายธารแห่งเสน่ห์ไทย ซึ่งกำหนดจัดขึ้นระหว่างวันที่ 10 – 16 เมษายน 2568 ณ ไอคอนสยาม กรุงเทพฯ โดยผู้เข้าร่วมงานจะได้พบกับบูธของ ธ.ก.ส. 2 จุด ประกอบด้วย จุดที่ 1 บริเวณริเวอร์ พาร์ค ซึ่งถือเป็นโซนเล่นน้ำของประชาชนและนักท่องเที่ยวทุกเพศทุกวัย ธ.ก.ส. ได้จัดบูธในรูปแบบ Essence of Agriculture ที่มีการนำกระปุกออมทรัพย์ ธ.ก.ส. และผลิตภัณฑ์ของลูกค้า ธ.ก.ส. มาจัดแสดง พร้อมกับกิจกรรมให้ร่วมสนุก เพื่อรับของที่ระลึกสุด Exclusive เฉพาะที่งานนี้เท่านั้น ด้วยเซ็ทสนุก Songkran กับ BAAC ด้วยอุปกรณ์กันน้ำ ทั้งกระเป๋า หมวก และเสื้อคลุมสีสันสุดสดใส รวมถึงยังสามารถแวะมาเลือกซื้อสินค้าแกลมเกษตร และA-Product ที่มีเอกลักษณ์โดดเด่น และเต็มไปด้วยคุณภาพ เช่น ข้าวอุ่นอิ่มจาก สกต. ร้อยเอ็ด ข้าวพร้อมทานที่สามารถนำไปอุ่นในไมโครเวฟ 30 วินาที และเก็บได้ในอุณหภูมิห้องถึง 18 เดือน เจลลี่มะม่วงมหาชนก (Jelly Mango) ตราสวนปทุมทิพย์ จ.ลำพูน หอมหวาน ทานเพลิน ไม่มีส่วนผสมของไขมันสัตว์ ขิงแปรรูปนวลอนันต์ จ.เพชรบูรณ์ กรอบ หอม อร่อย เหมาะ สำหรับผู้ที่รักสุขภาพ ใบบัวบกทอดกรอบ บ้านหม่อมแช่ม จ.นนทบุรี ขนมผักทอดกรอบสำหรับทานเล่นเพื่อสุขภาพ กล้วยตากพลังงานแสงอาทิตย์ สด ใหม่ สะอาด ถูกหลักอนามัย หวานนุ่มชุ่มลิ้น ผงโรยข้าวผักเคลที่เต็มไปด้วยคุณประโยชน์ด้านสารอาหาร จากวิสาหกิจชุมชนวัยหวาน จ.เพชรบุรี และน้ำพริกปูกะตอย รสเด็ด จากวิสาหกิจชุมชนคลองน้ำเค็ม จ.จันทบุรี เป็นต้น
นอกจากนี้ ที่บูธจุดที่ 2 บริเวณไอคอนสยาม พาร์ค ชั้น 2 ธ.ก.ส. ได้นำผลิตภัณฑ์และบริการทางการเงินมาจัดบูธให้บริการพร้อมโปรโมชันสุดพิเศษฉลองสงกรานต์ อาทิ เมื่อทำธุรกรรมทางการเงิน 1 รายการขึ้นไป รับเลย แก้วมังแมวสุดน่ารัก จำนวน 1 ใบ เมื่อฝากสลากออมทรัพย์ ธ.ก.ส. ชุดหยกจักรพรรดิ ตั้งแต่ 1 หน่วยขึ้นไป หรือฝากสลากออมทรัพย์ ธ.ก.ส. ชุดอื่น ๆ ตั้งแต่ 10,000 บาทขึ้นไป ลุ้นรับกระปุกออมทรัพย์ ธ.ก.ส. จำนวน 1 กระปุก หรือเมื่อฝากสลากออมทรัพย์ ธ.ก.ส. ชุดหยกจักรพรรดิ ตั้งแต่ 1 ล้านบาทขึ้นไป รับเลย Art Toy มังแมวครบเซต 5 ตัว พร้อมตัว Secret (จำกัดลูกค้า 1 ท่านต่อ 1 สิทธิ์ ตลอดกิจกรรม) เป็นต้น พิเศษ! ธ.ก.ส. x ICONSIAM สำหรับลูกค้าทั่วไปและสมาชิก ONESIAM ที่มียอดใช้จ่ายสะสมสูงสุดตลอดรายการ 20 ท่านแรก ขั้นต่ำ 50,000 บาทขึ้นไป ภายในไอคอนสยาม ไอซีเอส และสยาม ทาคาชิมายะ (ยกเว้นร้านค้าในหมวด Luxury) ระหว่างวันที่ 1 เม.ย. – 5 พ.ค. 68 จะได้รับสลากออมทรัพย์ ธ.ก.ส. ชุดหยกจักรพรรดิ มูลค่า 10,000 บาท จำนวน 20 รางวัล รวมมูลค่า 200,000 บาท
ทั้งนี้ ขอเชิญชวนผู้ที่สนใจมาร่วมสาดความสนุกและส่งความสุขรับเทศกาลปีใหม่ไทยได้ในงาน “ICONSIAM THAICONIC SONGKRAN CELEBRATION 2025” ตั้งแต่วันที่ 10 – 16 เมษายน 2568 ณ ไอคอนสยาม กรุงเทพฯ สอบถามรายละเอียดกิจกรรมหรือผลิตภัณฑ์ของ ธ.ก.ส. เพิ่มเติมที่ Call Center 02 555 0555 หรือ Facebook ธกส BAAC Thailand

ที่มา : https://www.thaigov.go.th/news/contents/details/95337