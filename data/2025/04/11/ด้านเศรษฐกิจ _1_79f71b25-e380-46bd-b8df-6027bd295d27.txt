รัฐบาลไทย-ข่าวทำเนียบรัฐบาล-เอกนัฏ สู้กลับธุรกิจศูนย์เหรียญในประเทศไทย จับมือ 4 หน่วยงานแลกเปลี่ยนข้อมูล ยกธุรกิจเหล็กเป็นเคสนำร่อง


วันพฤหัสบดีที่ 10 เมษายน 2568
10/04/2568
พิมพ์
เอกนัฏ สู้กลับธุรกิจศูนย์เหรียญในประเทศไทย จับมือ 4 หน่วยงานแลกเปลี่ยนข้อมูล ยกธุรกิจเหล็กเป็นเคสนำร่อง
เอกนัฏ สู้กลับธุรกิจศูนย์เหรียญในประเทศไทย จับมือ 4 หน่วยงานแลกเปลี่ยนข้อมูล ยกธุรกิจเหล็กเป็นเคสนำร่อง
นายเอกนัฏ พร้อมพันธุ์  รัฐมนตรีว่าการกระทรวงอุตสาหกรรม เป็นประธานการประชุมแลกเปลี่ยนข้อมูลเกี่ยวกับการดำเนินธุรกิจของเหล็ก SKY ระหว่าง กระทรวงอุตสาหกรรม และหน่วยงานที่เกี่ยวข้องเข้าร่วม ประกอบด้วย 1) กรมพัฒนาธุรกิจการค้า 2) สำนักงานคณะกรรมการแข่งขันทางการค้า 3) กรมสอบสวนคดีพิเศษ (DSI) 4) กองบัญชาการสอบสวนกลาง (CIB) โดยมี นายณัฐพล รังสิตพล ปลัดกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นางสาวฐิติภัสร์ โชติเดชาชัยอนันต์ หัวหน้าคณะทำงานรัฐมนตรีว่าการกระทรวงอุตสาหกรรม นายเอกนิติ รมยานนท์ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายพรยศ กลั่นกรอง อธิบดีกรมโรงงานอุตสาหกรรม  ผู้บริหารกระทรวงอุตสาหกรรม และผู้แทนทั้งสี่หน่วยงานข้างต้นร่วมด้วย ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
รัฐมนตรีว่าการกระทรวงอุตสาหกรรม กล่าวว่า กระทรวงอุตสาหกรรมและหน่วยงานที่เกี่ยวข้องจะบูรณาการแลกเปลี่ยนและสนับสนุนข้อมูลร่วมกันเพื่อตรวจสอบการกระทำผิดต่าง ๆ ที่อาจกระทำผิดโดยโรงงานผลิตเหล็กที่เป็นข่าว DSI สามารถรับเป็นคดีพิเศษได้ เนื่องจากมีความซับซ้อนและกระทบต่อระบบเศรษฐกิจภาพรวม กรณีนี้นับเป็นต้นแบบของการทำงานของหน่วยงานรัฐเพื่อสู้กับธุรกิจศูนย์เหรียญในประเทศไทย และกระทรวงอุตสาหกรรมจะดำเนินการกับโรงงานดังกล่าวตามกฎหมายที่อยู่ในความรับผิดชอบอย่างเต็มที่ หากตรวจสอบพบว่ามีการผิดกฎหมายข้อใดจะดำเนินการให้ถึงที่สุด

ที่มา : https://www.thaigov.go.th/news/contents/details/95329