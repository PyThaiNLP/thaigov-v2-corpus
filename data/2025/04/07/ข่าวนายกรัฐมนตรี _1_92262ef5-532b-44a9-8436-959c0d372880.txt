รัฐบาลไทย-ข่าวทำเนียบรัฐบาล-นายกรัฐมนตรีให้กำลังใจผู้ปฎิบัติงานค้นหาผู้สูญหาย ตึก สตง.ถล่มยืนยันรัฐบาลจะเร่งดำเนินการทุกมิติ ทั้งการเยียวยาความเสียหาย การกู้ภัย การตรวจสอบ และทำงานทุกมิติอย่างเต็มที่ 


วันอาทิตย์ที่ 6 เมษายน 2568
06/04/2568
พิมพ์
นายกรัฐมนตรีให้กำลังใจผู้ปฎิบัติงานค้นหาผู้สูญหาย ตึก สตง.ถล่มยืนยันรัฐบาลจะเร่งดำเนินการทุกมิติ ทั้งการเยียวยาความเสียหาย การกู้ภัย การตรวจสอบ และทำงานทุกมิติอย่างเต็มที่
นายกรัฐมนตรีให้กำลังใจผู้ปฎิบัติงานค้นหาผู้สูญหาย ตึก สตง.ถล่มยืนยันรัฐบาลจะเร่งดำเนินการทุกมิติ ทั้งการเยียวยาความเสียหาย การกู้ภัย การตรวจสอบ และทำงานทุกมิติอย่างเต็มที่ จนกว่าสถานการณ์จะคลี่คลาย
วันนี้ (6 เมษายน 2568) เวลา 19:00 ณ บริเวณอาคารก่อสร้างสำนักงานตรวจเงินแผ่นดิน (สตง.) ถล่ม เขตจตุจักร นางสาวแพทองธาร ชินวัตร นายกรัฐมนตรี ลงพื้นที่เพื่อให้กำลังใจเจ้าหน้าที่ทั้งจากภาครัฐและอาสาสมัครที่ยังทำงานอย่างเต็มกำลังถึงวันนี้  พร้อมสอบถามถึงกระบวนการทำงาน อุปสรรค และสิ่งที่ต้องการให้ภาครัฐสนับสนุนและอำนวยความสะดวกเพิ่มเติม
โอกาสนี้ นายกรัฐมนตรีได้พูดคุยติดตามการดำเนินงานกับเจ้าหน้าที่ตำรวจ ถึงกระบวนการเก็บหลักฐานเพื่อนำไปดำเนินการในทางกฎหมายต่อไป
นายกรัฐมนตรึยืนยันว่า รัฐบาลจะเร่งดำเนินการทุกมิติ ทั้งการเยียวยาความเสียหาย การกู้ภัย การตรวจสอบ และทำงานทุกมิติอย่างเต็มที่ จนกว่าสถานการณ์จะคลี่คลาย

ที่มา : https://www.thaigov.go.th/news/contents/details/95163