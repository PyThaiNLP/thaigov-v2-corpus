รัฐบาลไทย-ข่าวทำเนียบรัฐบาล-​รองปลัดฯ ศุภกิจ นำทีม MIND ติวเข้ม จนท. 60 คน เป็นผู้ตรวจประเมินฯ ดัน สปอ. สู่องค์กรรัฐชั้นนำ


วันอาทิตย์ที่ 6 เมษายน 2568
06/04/2568
พิมพ์
​รองปลัดฯ ศุภกิจ นำทีม MIND ติวเข้ม จนท. 60 คน เป็นผู้ตรวจประเมินฯ ดัน สปอ. สู่องค์กรรัฐชั้นนำ
​รองปลัดฯ ศุภกิจ นำทีม MIND ติวเข้ม จนท. 60 คน เป็นผู้ตรวจประเมินฯ ดัน สปอ. สู่องค์กรรัฐชั้นนำ
วันที่ 3 เมษายน 2568 นายศุภกิจกิจ บุญศิริ รองปลัดกระทรวงอุตสาหกรรม เป็นประธานในพิธีเปิดการสัมมนาเชิงปฏิบัติการ การพัฒนาสมรรถนะผู้ตรวจประเมินมาตรฐานการปฏิบัติงานตามคู่มือมาตรฐานการปฏิบัติงาน ประจำปีงบประมาณ พ.ศ. 2568 ผ่านการประชุมทางระบบอิเล็กทรอนิกส์ (Zoom meeting) โดยมี นางสาวสุภัตรา เปี่ยมวัตถาภรณ์ หัวหน้ากลุ่มพัฒนาระบบบริหาร กล่าวรายงาน และเจ้าหน้าที่สำนักงานปลัดกระทรวงอุตสาหกรรม (สปอ.) เข้าร่วมกว่า 60 คน ณ โรงแรมเทวัญดารา รีสอร์ท แอนด์ สปา หัวหิน จังหวัดประจวบคีรีขันธ์
รองปลัดฯ ศุภกิจ กล่าวว่า เจ้าหน้าที่ สปอ. มีภารกิจหลากหลาย ภายใต้การดำเนินงานตามนโยบายของรัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์ ) และต้องปฏิบัติงานตามกฎหมายพระราชบัญญัติที่แตกต่างกัน ดังนั้น คู่มือมาตรฐานการปฏิบัติงาน (SOP) จะเป็นแนวทางให้เจ้าหน้าที่ทั้งในส่วนกลางและภูมิภาคสามารถปฏิบัติงานให้มีมาตรฐานเป็นไปในทิศทางเดียวกัน พร้อมเน้นย้ำให้ผู้เข้าร่วมสัมมนาฯ ร่วมกันระดมความคิดเห็น แบ่งปันประสบการณ์  เพื่อให้ทราบปัญหาอุปสรรค นำไปสู่การปรับปรุงแนวทางการตรวจประเมิน พัฒนาสมรรถนะผู้ตรวจประเมินฯ ตามคู่มือฯ (SOP) ต่อไป
การสัมมนาฯ ในครั้งนี้ มีวัตถุประสงค์เพื่อเสริมสร้างความรู้ความเข้าใจเกี่ยวกับการตรวจประเมินมาตรฐานการปฏิบัติงานตามคู่มือฯ ทั้งภาคทฤษฎีและภาคปฏิบัติ และนำแนวทางการปฏิบัติที่ดีไปประยุกต์ใช้ให้เกิดเป็นแนวทางการปฏิบัติงานสู่ความเป็นเลิศ เพื่อให้บุคลากรของ สปอ. สามารถปฏิบัติตามหน้าที่ได้อย่างมีประสิทธิภาพ

ที่มา : https://www.thaigov.go.th/news/contents/details/95162