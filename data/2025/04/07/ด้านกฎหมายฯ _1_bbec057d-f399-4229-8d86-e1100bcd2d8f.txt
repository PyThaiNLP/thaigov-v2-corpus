รัฐบาลไทย-ข่าวทำเนียบรัฐบาล- ปลัดกระทรวง​ยุติธรรม​ เป็น​ประธาน​เปิด​โครง​การพุทธนวัตกรรม ธรรมนาวา "วัง" เพื่อพัฒนาศักยภาพมนุษย์ อบรมและพัฒนาพฤตินิสัยผู้ต้องขัง ตามแนวทางธรรมนาวา "วัง" ณ ทัณฑสถานหญิงเชียงใหม่ 


วันจันทร์ที่ 7 เมษายน 2568
07/04/2568
พิมพ์
ปลัดกระทรวง​ยุติธรรม​ เป็น​ประธาน​เปิด​โครง​การพุทธนวัตกรรม ธรรมนาวา "วัง" เพื่อพัฒนาศักยภาพมนุษย์ อบรมและพัฒนาพฤตินิสัยผู้ต้องขัง ตามแนวทางธรรมนาวา "วัง" ณ ทัณฑสถานหญิงเชียงใหม่
ปลัดกระทรวง​ยุติธรรม​ เป็น​ประธาน​เปิด​โครง​การพุทธนวัตกรรม ธรรมนาวา "วัง" เพื่อพัฒนาศักยภาพมนุษย์ อบรมและพัฒนาพฤตินิสัยผู้ต้องขัง ตามแนวทางธรรมนาวา "วัง" ณ ทัณฑสถานหญิงเชียงใหม่
ในวันจันทร์ที่ 7 เมษายน​ 2568 พลอากาศตรี สุพิชัย สุนทรบุระ รองเลขาธิการสำนักพระราชวัง ในฐานะประธานคณะกรรมการโครงการพุทธนวัตกรรม ธรรมนาวา "วัง" เพื่อพัฒนาศักยภาพมนุษย์ สำนักพระราชวัง ร่วมพิธีเปิดโครงการพุทธนวัตกรรม ธรรมนาวา "วัง" เพื่อพัฒนาศักยภาพมนุษย์ โดยมี นางพงษ์สวาท นีละโยธิน ปลัดกระทรวงยุติธรรม เป็นประธานเปิดโครงการฯ  พร้อมด้วย นายสหการณ์ เพ็ชรนริทร์ อธิบดีกรมราชทัณฑ์ นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ นายศิวะ ธมิกานนท์ รองผู้ว่าราชการจังหวัดเชียงใหม่ หัวหน้าส่วนราชการ และผู้บริหารกรมราชทัณฑ์ เข้าร่วมพิธี ณ ทัณฑสถานหญิงเชียงใหม่  ​
โครงการฯ ดังกล่าว จัดขึ้นเพื่ออบรมและพัฒนาพฤตินิสัยผู้ต้องขัง โดยการนำแนวทางธรรมนาวา "วัง" ของพระอาจารย์ทวีวัฒน์ จารวัณโณ (พระอาจารย์ต้น) ประธานสงฆ์ แห่งสถานศึกษาธรรมดอยธรรมนาวา ซึ่งเป็นพระสุปฏิปันโนที่องค์พระบาทสมเด็จพระเจ้าอยู่หัว ทรงมีพระราชศรัทธาเลื่อมใสในปฏิปทาวัตร เพื่อให้ผู้ต้องขังได้ศึกษาถึงสาระแก่นแท้ของศาสนา ขัดเกลาจิตใจ และน้อมนำพระธรรมคำสอนสู่การลงมือทำอันจะนำไปสู่ความสิ้นทุกข์อย่างแท้จริง
โดยทัณฑสถานหญิงเชียงใหม่เป็นเรือนจำนำร่องในการดำเนินโครงการฯ จัดอบรมแล้ว จํานวน 4 กลุ่ม ได้แก่ กลุ่มที่ 1 กลุ่มผู้ต้องขังแดนแรกรับ จำนวน 230 คน กลุ่มที่ 2 กลุ่มผู้ต้องขังที่ได้รับพระราชทานอภัยโทษ จํานวน 143 คน กลุ่มที่ 3 กลุ่มผู้ต้องขังทั่วไป จํานวน 250 คน และกลุ่มที่ 4 กลุ่มคณะเจ้าหน้าที่ จํานวน 145 คน ในส่วนการจัดโครงการ​ฯ ในครั้งนี้จะเป็นการเปิดอบรมโครงการ "พุทธนวัตกรรมธรรมนาวา "วัง" เพื่อพัฒนาศักยภาพมนุษย์" ให้ผู้ต้องขังทั้งหมด มีกําหนดระยะเวลา 2 วัน คือ พิธีเปิดโครงการฯ ในวันจันทร์ที่ 7 เมษายน 2568 โดยได้รับความเมตตาจาก พระครูปลัดธีร์นวัช ญาณสิทธิวาที เจ้าอาวาสวัดยางกวง มาเป็นวิทยากรบรรยาย และให้โอวาทธรรม และในวันอังคาร​ที่ 8 เมษายน 2568 พระครูปลัดธีร์นวัช ญาณสิทธิวาที เจ้าอาวาสวัดยางกวง และเจ้าหน้าที่มูลนิธิธรรมนาวาสิกขาลัย จะเป็นวิทยากรบรรยายและให้โอวาทธรรม

ที่มา : https://www.thaigov.go.th/news/contents/details/95183