รัฐบาลไทย-ข่าวทำเนียบรัฐบาล-​ปลัดฯ ณัฐพล นำทีม ก.อุตฯ ประชุมการขับเคลื่อนจิตอาสาพัฒนาคุณภาพชีวิต เพื่อความสุขของประชาชน ครั้งที่ 1/2568


วันจันทร์ที่ 7 เมษายน 2568
07/04/2568
พิมพ์
​ปลัดฯ ณัฐพล นำทีม ก.อุตฯ ประชุมการขับเคลื่อนจิตอาสาพัฒนาคุณภาพชีวิต เพื่อความสุขของประชาชน ครั้งที่ 1/2568
​ปลัดฯ ณัฐพล นำทีม ก.อุตฯ ประชุมการขับเคลื่อนจิตอาสาพัฒนาคุณภาพชีวิต เพื่อความสุขของประชาชน ครั้งที่ 1/2568
2 เมษายน 2568 นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะอนุกรรมการขับเคลื่อนจิตอาสาพัฒนาคุณภาพชีวิต เพื่อความสุขของประชาชน กระทรวงอุตสาหกรรม ครั้งที่ 1/2568 โดยมี นายศุภกิจ บุญศิริ รองปลัดกระทรวงอุตสาหกรรม นายเอกนิติ รมยานนท์ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นางสาวชลาริน นิลพิฤกษ์ ผู้อำนวยการกองกลาง นายบวรวิทย์ อัครจันทโชติ ผู้อำนวยการกองตรวจราชการ พร้อมด้วยผู้แทนแต่ละกรมในสังกัด เข้าร่วมด้วย ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านการประชุมผ่านสื่ออิเล็กทรอนิกส์ (Zoom Meeting)
โดยที่ประชุมได้รายงานผลการดำเนินงานจิตอาสาปี พ.ศ. 2567 ของกระทรวงอุตสาหกรรม (อก.) ประกอบด้วย 1) โครงการจิตอาสา “อุตสาหกรรมรวมใจ ดูแลสิ่งแวดลอม ดิน นํ้า ลม ไฟ” 2) โครงการ/กิจกรรมจิตอาสาอื่น ๆ ของ อก. ได้แก่ กิจกรรมวันข้าราชการพลเรือน กิจกรรมอุตสาหกรรมรวมใจช่วยเหลือพี่น้องชาวไทย กิจกรรมอุตสาหกรรมรวมใจ ทำความดีด้วยหัวใจ น้อมถวายวันปิยมหาราช และ 3) การดำเนินงานจิตอาสาของหน่วยงานในสังกัด ให้ที่ประชุมได้รับทราบ
นอกจากนี้ยังได้เสนออนุมัติโครงการ/กิจกรรมเพื่อพิจารณา 2 เรื่อง ได้แก่ 1) โครงการ “อุตสาหกรรมรวมใจ ดูแลสิ่งแวดล้อม ดิน นํ้า ลม ไฟ” ประจําปี พ.ศ. 2568 และ 2) กิจกรรมศึกษาดูงานศูนย์ฝึกโรงเรียนจิตอาสา 904 (บางเขน)

ที่มา : https://www.thaigov.go.th/news/contents/details/95178