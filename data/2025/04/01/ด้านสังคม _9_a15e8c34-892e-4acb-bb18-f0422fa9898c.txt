รัฐบาลไทย-ข่าวทำเนียบรัฐบาล-"วราวุธ" ย้ำ พม. พร้อมช่วยเหลือครอบครัวผู้ประสบภัยตึก สตง. ถล่มจากแผ่นดินไหว เปิดเต้นท์ ศรส. ที่หน้างาน พร้อมเปิดบ้านให้พักพิง มีสายด่วน 1300 ตลอด 24 ชม.


วันอังคารที่ 1 เมษายน 2568
"วราวุธ" ย้ำ พม. พร้อมช่วยเหลือครอบครัวผู้ประสบภัยตึก สตง. ถล่มจากแผ่นดินไหว เปิดเต้นท์ ศรส. ที่หน้างาน พร้อมเปิดบ้านให้พักพิง มีสายด่วน 1300 ตลอด 24 ชม.
"วราวุธ" ย้ำ พม. พร้อมช่วยเหลือครอบครัวผู้ประสบภัยตึก สตง. ถล่มจากแผ่นดินไหว เปิดเต้นท์ ศรส. ที่หน้างาน พร้อมเปิดบ้านให้พักพิง มีสายด่วน 1300 ตลอด 24 ชม.
วันที่ 1 เมษายน 2568 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ตั้งแต่เกิดเหตุตึก สตง.ถล่มจากแผ่นดินไหว กระทรวง พม. ได้จัดตั้งจุดอำนวยการผู้ประสบภัย โดยศูนย์เร่งรัดจัดการสวัสดิภาพประชาชน (ศรส.) ที่บริเวณหน้าจุดเกิดเหตุตึกถล่ม มีทั้งเจ้าหน้าที่ พม. และทีมสหวิชาชีพ ประจำอยู่ที่หน้างาน และได้ทำการประสานกับทุกๆ จังหวัดที่เกี่ยวข้อง ให้กับพี่น้องประชาชนที่ได้รับผลกระทบจากเหตุการณ์ตึกถล่มในครั้งนี้
นายวราวุธ กล่าวว่า ต้องขอแสดงความเสียใจอย่างยิ่งไปยังทุกครอบครัวผู้ประสบภัย ปัจจุบันเราได้รับข้อมูลจากทุกๆ ฝ่าย ในการยืนยันว่าผู้ที่เสียชีวิตและผู้ที่สูญหายเป็นใครบ้าง และกระทรวง พม. ได้ส่งทีม พม.จังหวัด พร้อมด้วยสหวิชาชีพ ไปลงพื้นที่เยี่ยมบ้านแต่ละราย ซึ่งบางรายยังไม่พบตัว และบางรายได้รับการยืนยันว่าเสียชีวิตแล้ว ขอย้ำว่า ถ้าพี่น้องประชาชนมีปัญหา ต้องการความช่วยเหลือ หรือต้องการสอบถามเรื่องข้อมูลผู้ประสบภัยหรือเรื่องต่างๆ ขอให้ติดต่อมาที่ ศรส. กระทรวง พม. ผ่านสายด่วน พม. โทร. 1300 ตลอด 24 ชม. รวมถึงหน้างานที่จุดเกิดเหตุ ซึ่งติดตามข่าวสาร และหากรู้สึกเคว้งคว้าง ไม่รู้จะเริ่มต้นอย่างไร หรือติดต่อใคร ถ้าหากเจอเจ้าหน้าที่ใส่เสื้อสีชมพู กระทรวง พม. สามารถเข้าไปพูดคุยสอบถามได้ตลอด แล้วเราจะช่วยเหลือท่านอีกหนึ่งแรง ที่จะประสานติดต่อกับหน่วยงานที่เกี่ยวข้อง และช่วยตามหาญาติพี่น้องของท่าน ถ้าครอบครัวญาติพี่น้องไม่มีที่พักพิงระหว่างติดตามหาญาติที่หน้างานจุดเกิดเหตุ ทางกระทรวง พม. ได้จัดเตรียมที่พักชั่วคราว คือ "ที่พักคนเดินทาง ดินแดง" พร้อมอาหารและน้ำดื่ม ซึ่งทุกท่านไม่ว่าจะเป็นคนไทยหรือชาวต่างชาติสามารถเข้ามาพักพิงได้
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว
#วราวุธศิลปอาชา #ศบปภ #พันธกิจสำคัญ9ด้าน #แผ่นดินไหว #ตึกถล่ม

ที่มา : https://www.thaigov.go.th/news/contents/details/94966