รัฐบาลไทย-ข่าวทำเนียบรัฐบาล-"ปลัด พม." นำทีม ศรส. ลงพื้นที่ตึกถล่ม พร้อมช่วยเหลือเยียวยาสิทธิสวัสดิการสังคม เปิดที่พักชั่วคราวดินแดง - จัดรถบริการรับ-ส่งญาติที่มาติดตามผู้สูญหาย


วันอังคารที่ 1 เมษายน 2568
"ปลัด พม." นำทีม ศรส. ลงพื้นที่ตึกถล่ม พร้อมช่วยเหลือเยียวยาสิทธิสวัสดิการสังคม เปิดที่พักชั่วคราวดินแดง - จัดรถบริการรับ-ส่งญาติที่มาติดตามผู้สูญหาย
"ปลัด พม." นำทีม ศรส. ลงพื้นที่ตึกถล่ม พร้อมช่วยเหลือเยียวยาสิทธิสวัสดิการสังคม เปิดที่พักชั่วคราวดินแดง - จัดรถบริการรับ-ส่งญาติที่มาติดตามผู้สูญหาย
เมื่อวันที่ 29 มีนาคม 2568 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า จากเหตุการณ์แผ่นดินไหวเมื่อวันที่ 28 มี.ค.68 ที่ผ่านมา ส่งผลให้เกิดความเสียหายวงกว้างในพื้นที่หลายจังหวัดของประเทศไทย รวมถึงกรุงเทพมหานคร ทำให้อาคาร สำนักงานตรวจเงินแผ่นดินหลังใหม่ถล่ม มีผู้เสียชีวิต ผู้บาดเจ็บ และผู้สูญหายจำนวนมาก ช่วงบ่ายวันเดียวกันนี้ ตนพร้อมกับทีมเจ้าหน้าที่ศูนย์เร่งรัดจัดการสวัสดิภาพประชาชน (ศรส.) กระทรวง พม. ลงพื้นที่เกิดเหตุเพื่อร่วมติดตามสถานการณ์ และพร้อมให้ความช่วยเหลือเรื่องสิทธิสวัสดิการสังคมต่างๆ แก่ผู้ได้รับผลกระทบ ในเบื้องต้นทีมเจ้าหน้าที่ ศรส. กระทรวง พม. ได้ประสานกรมสุขภาพจิต กระทรวงสาธารณสุข เพื่อให้ความช่วยเหลือดูแลเรื่องการเยียวยาฟื้นฟูสภาพจิตใจอย่างใกล้ชิด  เนื่องจากขณะนี้ผู้ได้รับผลกระทบอยู่ในภาวะเศร้าโศกเสียใจ ยังไม่พร้อมพูดคุยให้ข้อมูล อีกทั้งกระทรวง พม. ก็ได้เตรียมให้ความช่วยเหลือในเรื่องที่พักพิงชั่วคราว แก่ประชาชนผู้ที่มาติดตามหาญาติพี่น้องของตัวเองที่สูญหาย ในพื้นที่เกิดเหตุ โดยกระทรวง พม. ได้เตรียมที่พักคนเดินทางดินแดง กรุงเทพฯ ไว้ให้ พร้อมบริการรับ-ส่ง รวมถึงการให้คำปรึกษาแนะนำในเรื่องการช่วยเหลือเป็นสิทธิสวัสดิการสังคมต่างๆ ของกระทรวง พม.
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว
#วราวุธศิลปอาชา #ศบปภ #พันธกิจสำคัญ9ด้าน #แผ่นดินไหว #ตึกถล่ม

ที่มา : https://www.thaigov.go.th/news/contents/details/94957