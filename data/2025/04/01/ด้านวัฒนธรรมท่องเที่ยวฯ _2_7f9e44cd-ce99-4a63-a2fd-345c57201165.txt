รัฐบาลไทย-ข่าวทำเนียบรัฐบาล-​“สุดาวรรณ” เผย ครม. ไฟเขียวเซ็นความตกลงทางวัฒนธรรมไทย – เนปาลฉบับแรก พัฒนาความสัมพันธ์ - ยกระดับความร่วมมือด้านศิลปะและวัฒนธรรม


วันอังคารที่ 1 เมษายน 2568
​“สุดาวรรณ” เผย ครม. ไฟเขียวเซ็นความตกลงทางวัฒนธรรมไทย – เนปาลฉบับแรก พัฒนาความสัมพันธ์ - ยกระดับความร่วมมือด้านศิลปะและวัฒนธรรม
​“สุดาวรรณ” เผย ครม. ไฟเขียวเซ็นความตกลงทางวัฒนธรรมไทย – เนปาลฉบับแรก พัฒนาความสัมพันธ์ - ยกระดับความร่วมมือด้านศิลปะและวัฒนธรรม
“สุดาวรรณ” เผย ครม. ไฟเขียวเซ็นความตกลงทางวัฒนธรรมไทย – เนปาลฉบับแรก พัฒนาความสัมพันธ์ - ยกระดับความร่วมมือด้านศิลปะและวัฒนธรรม
วันที่ 1 เมษายน 2568 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า ที่ประชุมคณะรัฐมนตรี (ครม.) มีมติเห็นชอบการจัดทำร่างความตกลงทางวัฒนธรรมระหว่างรัฐบาลแห่งราชอาณาจักรไทยกับรัฐบาลแห่งเนปาลและอนุมัติให้รัฐมนตรีว่าการกระทรวงวัฒนธรรมหรือผู้แทนที่ได้รับมอบหมายเป็นผู้ลงนามฝ่ายไทยในร่างความตกลงฯ ตามที่กระทรวงวัฒนธรรม นำเสนอ
รัฐมนตรีว่าการกระทรวงวัฒนธรรม กล่าวว่า การจัดทำร่างความตกลงทางวัฒนธรรมระหว่างรัฐบาลแห่งราชอาณาจักรไทยกับรัฐบาลแห่งเนปาล โดยกระทรวงวัฒนธรรม และฝ่ายเนปาล โดยกระทรวงวัฒนธรรม การท่องเที่ยวและการบินพลเรือนแห่งสหพันธ์สาธารณรัฐประชาธิปไตยเนปาลได้จัดทำความตกลงทางวัฒนธรรมระหว่างรัฐบาลแห่งราชอาณาจักรไทยกับรัฐบาลแห่งเนปาล เพื่อเสริมสร้างและพัฒนาความร่วมมือในด้านศิลปะและวัฒนธรรมระหว่างไทยและเนปาล บนพื้นฐานของการต่างตอบแทนและผลประโยชน์ร่วมกัน ซึ่งจะช่วยส่งเสริมความสัมพันธ์ในระดับประชาชนให้ใกล้ชิดยิ่งขึ้น เพื่อเป็นพื้นฐานที่เข้มแข็งในการพัฒนาความสัมพันธ์ระหว่างไทยและเนปาลต่อไปในอนาคต โดยฝ่ายไทยและฝ่ายเนปาลได้เห็นชอบร่างความตกลงฯ ที่ได้จัดทำร่วมกันแล้ว โดยมีกรอบระยะเวลา 5 ปี และเป็นร่างความตกลงทางวัฒนธรรมฉบับแรกระหว่างไทยและเนปาล
นางสาวสุดาวรรณ กล่าวว่า สำหรับสาระสำคัญของร่างความตกลงฯ ครั้งนี้ มุ่งเน้นการดำเนินกิจกรรม
ความร่วมมือระหว่างกันในสาขาต่างๆ โดยเน้นกิจกรรมการแลกเปลี่ยนวิชาการ การแลกเปลี่ยนการเยือนของบุคลากร  การร่วมพัฒนาสถานที่สำคัญทางประวัติศาสตร์ เพื่อส่งเสริมความสัมพันธ์ในด้านศิลปะและวัฒนธรรมระหว่างทั้งสองประเทศ ตลอดจนเสริมสร้างมิตรภาพและเพิ่มพูนความรู้ระหว่างประชาชนของทั้งสองประเทศ โดยมีกำหนดการลงนามความตกลงฯ โดยรัฐมนตรีว่าการกระทรวงวัฒนธรรมกับผู้แทนของรัฐบาลแห่งเนปาล ในช่วงระหว่างการเดินทางเยือนประเทศไทยอย่างเป็นทางการของนายกรัฐมนตรีสหพันธ์สาธารณรัฐประชาธิปไตยเนปาล ในวันที่ 2 เมษายน 2568

ที่มา : https://www.thaigov.go.th/news/contents/details/94951