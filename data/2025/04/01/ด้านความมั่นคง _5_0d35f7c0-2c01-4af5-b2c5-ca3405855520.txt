รัฐบาลไทย-ข่าวทำเนียบรัฐบาล-ปลัดกระทรวงกลาโหม แสดงความยินดีแก่นายทหารสัญญาบัตร ที่ได้รับพระราชทานยศทหารชั้นนายพล พร้อมกล่าวต้อนรับนายทหารที่ย้ายเข้ามารับราชการในสำนักงานปลัดกระทรวงกลาโหม ประจำปีงบประมาณ ๒๕๖๘ 


วันอังคารที่ 1 เมษายน 2568
ปลัดกระทรวงกลาโหม แสดงความยินดีแก่นายทหารสัญญาบัตร ที่ได้รับพระราชทานยศทหารชั้นนายพล พร้อมกล่าวต้อนรับนายทหารที่ย้ายเข้ามารับราชการในสำนักงานปลัดกระทรวงกลาโหม ประจำปีงบประมาณ ๒๕๖๘
ในวันอังคารที่ ๑ เมษายน ๒๕๖๘ เวลา ๑๐.๐๐ นาฬิกา พลเอก สนิธชนก สังขจันทร์ ปลัดกระทรวงกลาโหม ได้เป็นประธานในพิธีแสดงความยินดีแก่นายทหารชั้นนายพล และพิธีรายงานตัวของนายทหารสัญญาบัตรที่ย้ายมารับราชการในสำนักงานปลัดกระทรวงกลาโหม ประจำปีงบประมาณ ๒๕๖๘
ณ ห้องสุรศักดิ์มนตรี ในศาลาว่าการกลาโหม โดยมี รองปลัดกระทรวงกลาโหม หัวหน้าหน่วยขึ้นตรงสำนักงานปลัดกระทรวงกลาโหม ร่วมเป็นเกียรติในพิธี
ทั้งนี้ ปลัดกระทรวงกลาโหม ได้กล่าวแสดงความยินดีกับนายทหารชั้นนายพลที่ได้รับพระราชทานยศสูงขึ้น พร้อมกล่าวต้อนรับนายทหารที่ย้ายเข้ามารับราชการในสำนักงานปลัดกระทรวง กลาโหมด้วยความยินดีเป็นอย่างยิ่ง เนื่องจากทุกท่านที่ได้รับพระมหากรุณาธิคุณ ฯ ในครั้งนี้ ได้ปฏิบัติ หน้าที่มาด้วยความวิริยะ อุตสาหะ เสียสละ มุ่งมั่น ทุ่มเท ตลอดชีวิตรับราชการ
นอกจากนี้ยังมีความมั่นใจเป็นอย่างยิ่งว่าทุกท่านจะได้ใช้ความรู้ความสามารถในการปฏิบัติหน้าที่ราชการอย่างเต็มกำลัง ด้วยความซื่อสัตย์ สุจริต มีคุณธรรม ร่วมแรงร่วมใจกันพัฒนาและดูแลกำลังพล โดยเฉพาะกำลังพลชั้นผู้น้อยของสำนักงานปลัดกระทรวงกลาโหมให้เป็นหน่วยงานที่มีศักยภาพ และความอบอุ่นเสมือนครอบครัวเดียวกันเพื่อสนองตอบภารกิจของกระทรวงกลาโหม ได้อย่างมีประสิทธิภาพต่อไป
สำหรับปีงบประมาณ ๒๕๖๘ สำนักงานปลัดกระทรวงกลาโหม มีนายทหารสัญญาบัตรได้รับพระราชทานยศทหารชั้นนายพล จำนวน ๔๔ นาย เป็น พลเอก ๔ นาย พลเรือเอก ๑ นาย พลอากาศเอก ๑ นาย พลโท ๑๑ นาย พลเรือโท ๑ นาย พลอากาศโท ๔ นาย พลตรี ๑๘ นาย พลอากาศตรี ๒ นาย พลตรีหญิง ๑ นาย และ พลเรือตรีหญิง ๑ นาย ส่วนนายทหารที่ย้ายเข้ามารับราชการในสำนักงานปลัดกระทรวงกลาโหมมีทั้งสิ้น ๒๔ นาย

ที่มา : https://www.thaigov.go.th/news/contents/details/94958