รัฐบาลไทย-ข่าวทำเนียบรัฐบาล-คณะคู่สมรสคณะรัฐมนตรีเดินทางไปเยี่ยมและให้กำลังใจเจ้าหน้าที่อาสาสมัครมูลนิธิร่วมกตัญญู ในพื้นที่จตุจักร 


วันอังคารที่ 1 เมษายน 2568
01/04/2568
พิมพ์
คณะคู่สมรสคณะรัฐมนตรีเดินทางไปเยี่ยมและให้กำลังใจเจ้าหน้าที่อาสาสมัครมูลนิธิร่วมกตัญญู ในพื้นที่จตุจักร
คณะคู่สมรสคณะรัฐมนตรีเดินทางไปเยี่ยมและให้กำลังใจเจ้าหน้าที่อาสาสมัครมูลนิธิร่วมกตัญญู ในพื้นที่จตุจักร
วันนี้ (1 เมษายน 2568)  เวลา 10.30 น. คณะกรรมการคณะคู่สมรสคณะรัฐมนตรีนำโดย นางอภิญญา เวชยชัย รองประธานฯ นางสาวสุทธาสินี สกุลคู นางสุนีย์ สอดส่อง นางก่อกาญจน์ เสงี่ยมพงษ์ นางวนิดา นาคพาณิชย์ นางมัธยา เลิศสุริย์เดช และนางวรัญญา โรจนสกุล
กรรมการฯ
เดินทางไปเยี่ยมและให้กำลังใจผู้ปฏิบัติงานที่ช่วยเหลือผู้ได้รับผลกระทบจากภัยพิบัติแผ่นดินไหว เขตจตุจักร ในเหตุการณ์อาคาร สตง. ถล่ม เมื่อวันที่ 28 มีนาคม 2568 โดยได้พูดคุยกับนายกษิระ ศรีเจริญ ผู้ช่วยผู้อำนวยการเขตจตุจักร เพื่อสอบถามสถานการณ์ภาพรวมที่เกิดขึ้น ให้กำลังใจเจ้าหน้าที่ที่ปฏิบัติภารกิจ พร้อมกันนี้ ได้เดินทางไปให้กำลังใจเจ้าหน้าที่อาสาสมัครที่ร่วมปฏิบัติหน้าที่มูลนิธิร่วมกตัญญู
โดยคณะกรรมการคณะคู่สมรสคณะรัฐมนตรี ได้มอบเงินจำนวนหนึ่งแก่มูลนิธิฯ เพื่อช่วยเหลือบรรเทาความเดือดร้อนของครอบครัวผู้ได้รับผลกระทบ ในโอกาสนี้ คณะคู่สมรสฯ ได้สอบถามสถานการณ์กับคณะของนายบิณฑ์ บันลือฤทธิ์ เพื่อเป็นข้อมูลในการให้ความช่วยเหลือต่อไป

ที่มา : https://www.thaigov.go.th/news/contents/details/94949