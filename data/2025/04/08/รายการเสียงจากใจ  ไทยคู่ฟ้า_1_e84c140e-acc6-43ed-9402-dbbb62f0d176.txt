รัฐบาลไทย-ข่าวทำเนียบรัฐบาล-เตือน บุหรี่ไฟฟ้าแบบให้ความร้อน อันตรายกว่าที่คิด


วันอังคารที่ 8 เมษายน 2568
08/04/2568
พิมพ์
เตือน บุหรี่ไฟฟ้าแบบให้ความร้อน อันตรายกว่าที่คิด
วันเสาร์ ที่ 5 เม.ย.68
เตือนภัยอันตรายของบุหรี่แบบให้ความร้อน ซึ่งมักถูกเข้าใจผิดว่าปลอดภัยกว่าบุหรี่ซอง
เพราะไม่มีการเผาไหม้ แต่ความจริงอันตรายกว่า ผู้สูบบุหรี่ไฟฟ้ามีความเสี่ยงป่วยโรค NCDs ถึง 2 เท่า ซึ่งโรค
NCDs (non-communicable diseases ) เป็นกลุ่มโรคไม่ติดต่อเรื้อรัง
ไม่ได้เกิดจากเชื้อโรคและไม่สามารถแพร่กระจายจากคนสู่คนได้
แต่เป็นโรคที่เกิดจากนิสัยหรือพฤติกรรมการดำเนินชีวิต ทั้งนี้ จากข้อมูลขององค์การอนามัยโลกพบว่า
ตลอดช่วงเวลา 10 ปีที่ผ่านมากลุ่มโรค NCDs เป็นสาเหตุของการเสียชีวิตอันดับหนึ่งของคนไทย
โดยมีคนไทยป่วยด้วยโรค NCDs ถึง 14 ล้านคน เสียชีวิตกว่า 300,000 คนต่อปี ซึ่งส่วนใหญ่เสียชีวิตก่อนอายุ
60 ปี และคาดว่าจะมีแนวโน้มเพิ่มมากขึ้นในทุก ๆ ปี
สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/95191