รัฐบาลไทย-ข่าวทำเนียบรัฐบาล-วราวุธ เผย 9 เม.ย. นี้ แถลงผลงานพม. รอบ 6 เดือน ชู พันธกิจ 9 ด้าน ต่อยอด 5x5 ฝ่าวิกฤตประชากร ยกระดับ คุณภาพชีวิตทุกกลุ่มเป้าหมาย


วันอังคารที่ 8 เมษายน 2568
วราวุธ เผย 9 เม.ย. นี้ แถลงผลงานพม. รอบ 6 เดือน ชู พันธกิจ 9 ด้าน ต่อยอด 5x5 ฝ่าวิกฤตประชากร ยกระดับ คุณภาพชีวิตทุกกลุ่มเป้าหมาย
วราวุธ เผย 9 เม.ย. นี้ แถลงผลงานพม. รอบ 6 เดือน ชู พันธกิจ 9 ด้าน ต่อยอด 5x5 ฝ่าวิกฤตประชากร ยกระดับ คุณภาพชีวิตทุกกลุ่มเป้าหมาย
วันที่ 8 เมษายน 2568 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า เมื่อเดือนสิงหาคม 2567 ที่ตนได้รับพระมหากรุณาที่คุณโปรดเกล้าฯ ให้ดำรงตำแหน่งรัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ในรัฐบาลของนางสาวแพทองธาร ชินวัตร นายกรัฐมนตรี ซึ่งตลอด 6 เดือนที่ผ่านมา ได้มุ่งมั่นทำงานขับเคลื่อนภารกิจสำคัญของกระทรวง พม. เพื่อยกระดับพัฒนาคุณภาพชีวิตของประชาชนทุกกลุ่มเป้าหมายตั้งแต่เด็ก เยาวชน สตรี ครอบครัว ผู้สูงอายุ คนพิการ และผู้ด้อยโอกาสในสังคม โดยต่อยอดขยายผลจากนโยบาย 5 x5 ฝ่าวิกฤตประชากร เพื่อแก้ปัญหาโครงสร้างประชากรของประเทศไทยที่เป็นสังคมผู้สูงวัย ในขณะที่อัตราเด็กเกิดน้อย ด้วยการขับเคลื่อน พันธกิจสำคัญ (Flagship projects) 9 ด้าน  รวมถึงศูนย์เร่งรัดจัดการสวัสดิภาพประชาชน (ศรส.) ที่เป็นหน่วยงานกลางในการเร่งรัด จัดการ และช่วยเหลือคุ้มครองสวัสดิภาพประชาชน กลุ่มเป้าหมายที่ประสบปัญหาทางสังคม และศูนย์บริหารการดูแลกลุ่มเปราะบางจากภัยพิบัติ (ศบปภ.) ที่เป็นหน่วยงานกลางในการขับเคลื่อนงานให้ความช่วยเหลือ ดูแล และเยียวยากลุ่มเปราะบางจากภัยพิบัติเชิงรุก
ซึ่งในวันที่ 9 เม.ย. นี้ เวลา 10.00 น. ตนจะแถลงผลงานของกระทรวง พม. รอบ 6 เดือน ที่กระทรวงการพัฒนาสังคมและความมั่นคงของมนุษย์ มีการถ่ายทอดสดผ่าน Facebook กระทรวงการพัฒนาสังคมและความมั่นคงของมนุษย์ พร้อมทั้งเสนอทิศทางการขับเคลื่อนภารกิจสำคัญของกระทรวง พม. ในอนาคตต่อไป
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #แถลงผลงาน #เมษายน

ที่มา : https://www.thaigov.go.th/news/contents/details/95206