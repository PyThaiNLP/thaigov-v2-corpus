รัฐบาลไทย-ข่าวทำเนียบรัฐบาล-"วราวุธ" ส่งทีม พม. อุดรธานี แสดงความเสียใจ ครอบครัว 8 ศพ ให้กำลังใจ พร้อมย้ำ ช่วยเหลือเต็มที่


วันจันทร์ที่ 28 เมษายน 2568
"วราวุธ" ส่งทีม พม. อุดรธานี แสดงความเสียใจ ครอบครัว 8 ศพ ให้กำลังใจ พร้อมย้ำ ช่วยเหลือเต็มที่
"วราวุธ" ส่งทีม พม. อุดรธานี แสดงความเสียใจ ครอบครัว 8 ศพ ให้กำลังใจ พร้อมย้ำ ช่วยเหลือเต็มที่
เมื่อวันที่ 27 เมษายน 2568 ที่จังหวัดอุดรธานี  นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า เมื่อช่วงค่ำที่ผ่านมา ทางศูนย์เร่งรัดจัดการสวัสดิภาพประชาชน (ศรส.) จังหวัดอุดรธานี ได้เดินทางไปร่วมพิธีสวดพระอภิธรรมบำเพ็ญกุศลแก่ผู้เสียชีวิตจากอุบัติเหตุรถบรรทุกพ่วงชนรถเอสยูวี ทำให้มีผู้เสียชีวิตพร้อมกันทั้งครอบครัว 8 ราย ณ วัดโพธิ์ชัย อำเภอเมืองอุดรธานี จังหวัดอุดรธานี โดยได้ร่วมเคารพศพ แสดงความเสียใจแก่ครอบครัวผู้เสียชีวิต และวางพวงหรีดของนายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ อีกทั้งได้พูดคุยเยียวยาสภาพจิตใจและให้คำแนะนำปรึกษาในการให้ความช่วยเหลือด้านสิทธิสวัสดิการต่างๆ ของกระทรวง พม. โดยให้ความมั่นใจแก่ครอบครัวผู้เสียชีวิตว่า กระทรวง พม. พร้อมให้ความช่วยเหลืออย่างเต็มที่
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา
#ศบปภ #พันธกิจสำคัญ9ด้าน #อุบัติเหตุ #มอเตอร์เวย์ #เสียชีวิตยกครอบครัว

ที่มา : https://www.thaigov.go.th/news/contents/details/95807