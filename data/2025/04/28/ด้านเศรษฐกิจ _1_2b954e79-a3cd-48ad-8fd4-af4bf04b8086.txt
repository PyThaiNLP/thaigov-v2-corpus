รัฐบาลไทย-ข่าวทำเนียบรัฐบาล-ซัมเมอร์นี้ต้องมาช็อปที่ ธ.ก.ส.!! พบกับสินค้าพรีเมียมจากเกษตรกรทั่วประเทศ ในงาน "Summer Thai Fair" 28-30 เมษายนนี้ ที่ ธ.ก.ส. สำนักงานใหญ่


วันจันทร์ที่ 28 เมษายน 2568
28/04/2568
พิมพ์
ซัมเมอร์นี้ต้องมาช็อปที่ ธ.ก.ส.!! พบกับสินค้าพรีเมียมจากเกษตรกรทั่วประเทศ ในงาน "Summer Thai Fair" 28-30 เมษายนนี้ ที่ ธ.ก.ส. สำนักงานใหญ่
ธ.ก.ส. เชิญชวนช็อปคลายร้อนกับสินค้าเกษตรและผลิตภัณฑ์ชุมชนระดับพรีเมียม ของเด็ดและดีจากเกษตรกรลูกค้า ธ.ก.ส.ทั่วประเทศ กว่า 50 ร้านค้า ในงานตลาดนัด BAAC Market ในธีม "Summer Thai Fair" จัดขึ้นระหว่างวันที่ 28-30 เมษายน 2568 ณ ธ.ก.ส. สำนักงานใหญ่
ธนาคารเพื่อการเกษตรและสหกรณ์การเกษตร (ธ.ก.ส.) ขอเชิญชวนประชาชนต้อนรับซัมเมอร์นี้ด้วยการช็อปคลายร้อนกับสินค้าเกษตรและผลิตภัณฑ์ชุมชนระดับพรีเมียม ของเด็ดและดีจากเกษตรกรลูกค้า ธ.ก.ส. ทั่วประเทศ มากกว่า 50 ร้านค้า ในงานตลาดนัด BAAC Market ในธีม "Summer Thai Fair" ซึ่งจะจัดขึ้นระหว่างวันที่ 28-30 เมษายน 2568 ณ บริเวณด้านหน้า ธ.ก.ส. สำนักงานใหญ่ กรุงเทพฯ
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า เพื่อเป็นการเพิ่มช่องทางให้ลูกค้าประชาชนได้มีโอกาสได้เลือกซื้อสินค้าเกษตรระดับพรีเมียมและผลิตภัณฑ์ชุมชนคุณภาพดีหลากหลาย ประเภท จากเกษตรกรและชุมชนต่าง ๆ ทั่วประเทศ เพื่อคลายร้อนต้อนรับซัมเมอร์ ธ.ก.ส. จึงได้กำหนดจัดงาน ตลาดนัด BAAC Market ภายใต้ธีม “Summer Thai Fair” พบกับร้านค้ามากกว่า 50 แห่ง ที่คัดสรรเฉพาะไอเทมเด็ดสุด HOT เพื่อต้อนรับบรรดา   ขาช็อปทั้งสายชิลล์ สายเสื้อผ้า เครื่องประดับ แฟชั่น และสายอร่อย โดยมีไฮไลต์ที่ไม่ควรพลาด ประกอบด้วย
• อร่อยคลายร้อนกับร้านน้ำอ้อยไร่ไม่จน จ.ราชบุรี น้ำอ้อยพาสเจอร์ไรซ์ น้ำอ้อยสด ๆ จากไร่ธรรมชาติเเท้ 100% ร้านเฮียเคี้ยง เฉาก๊วย จ.ภูเก็ต เฉาก๊วยสำเร็จรูป หวานในตัวคล้ายเจลลี่ นุ่มหนึบ พร้อมทานได้ทุกที่ ข้าวแช่ป้าเฉลียว จ.นนทบุรี ต้นตำรับชาววัง ของเด็ดของอร่อยเมืองนนท์ เครื่องเคียงจัดเต็ม ครบสูตร ทำสดใหม่ทุกวัน ณิชชา ชามม์ (Nichchar Charm) จ.ชลบุรี แตงโมพรีเมียมหวานฉ่ำ สดจากฟาร์มคัดพิเศษทุกลูกพร้อมเสิร์ฟ
• เสื้อผ้าแฟชั่นสีสันสดใส อาทิ อิสระซาโอริ กทม. ร้านผ้าทอที่ทำจากไม้ เนื้อนิ่ม สีไม่ตก ลวดลายคงเอกลักษณ์ของความเป็นไทย SAWANG จ.สมุทรปราการ ชุดเสื้อผ้าลายผ้าขาวม้าและผ้าพื้นเมือง เรียมผ้าไทย จ.เพชรบุรี เสื้อผ้าลายไทย ผ้าฝ้ายพลิ้ว ใส่สบายตัว
• ไอเทมเครื่องประดับ เช่น ร้านกรุเงิน กรุทอง จ.สุโขทัย ยกเครื่องประดับจากเงิน 99.9 % ทั้งประเภทกำไล สร้อยคอ แหวน ต่างหู เน้นลวดลายไม่ซ้ำใครใส่ได้หลายโอกาส เครื่องหนัง S:R Bag จ.ปทุมธานี กระเป๋าหนังแท้ ดีไซน์เรียบหรู ทรงสวยสะพายรับซัมเมอร์
• ผลิตภัณฑ์คนรักสุขภาพ อาทิ LA’MIAT (ละเมียด) จ.นครปฐม นำสบู่ เซรั่ม แชมพู และดูแลผิวและเส้นผม เพื่อความงามจากดอกเกลือบริสุทธิ์ วสช.ณหทัยเนเจอรัลเฮิร์บ จ.แพร่ ศูนย์กลางผลิตภัณฑ์เครื่องสำอาง เพื่อความงามจากสมุนไพรธรรมชาติ
ทั้งนี้ ตลาดนัด BAAC Market ในครั้งนี้ จะจัดขึ้นระหว่างวันที่ 28-30 เมษายน 2568 บริเวณลานด้านหน้าอาคาร Tower ธ.ก.ส. สำนักงานใหญ่ บางเขน กรุงเทพมหานครฯ เดินทางสะดวกด้วยรถไฟฟ้า BTS สายสีเขียว สถานีมหาวิทยาลัยเกษตรศาสตร์ ทางออกที่ 4 หรือ สามารถเลือกซื้อสินค้าคุณภาพดีจากเกษตรกรได้ผ่านช่องทางออนไลน์เว็บไซต์ www.BAAC-FarmersMarket.com สอบถามรายละเอียดเพิ่มเติมได้ที่ Call Center โทร. 02 555 0555

ที่มา : https://www.thaigov.go.th/news/contents/details/95808