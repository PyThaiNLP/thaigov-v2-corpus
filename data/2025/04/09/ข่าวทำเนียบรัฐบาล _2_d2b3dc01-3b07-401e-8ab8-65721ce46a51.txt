รัฐบาลไทย-ข่าวทำเนียบรัฐบาล-นายอุเมส ปานเดย์ ผู้แทนการค้าไทย แนะนักธุรกิจเวียดนามยกระดับการค้าภายในอาเซียน


วันพุธที่ 9 เมษายน 2568
นายอุเมส ปานเดย์ ผู้แทนการค้าไทย แนะนักธุรกิจเวียดนามยกระดับการค้าภายในอาเซียน
นายอุเมส ปานเดย์ ผู้แทนการค้าไทย แนะนักธุรกิจเวียดนามยกระดับการค้าภายในอาเซียน
การยกระดับการค้าภายในอาเซียน เป็นหนึ่งในวิธีที่จะช่วยบรรเทาผลกระทบจาก 'ภาษีตอบโต้' จากสหรัฐอเมริกาที่มีผลบังคับใช้แล้ว โดยในช่วงบ่ายวันนี้ นายอุเมส ปานเดย์ ผู้แทนการค้าไทย ได้กล่าวในงาน VietCham Business Networking Dinner ให้แก่นักธุรกิจไทยและเวียดนามซึ่งมาร่วมงานกว่า 100 คน ซึ่งจัดโดยหอการค้าเวียดนาม – ไทย และสถานทูตเวียดนามประจำประเทศไทย
ซึ่งประเทศไทยและเวียดนาม ต่างก็ถูกเรียกเก็บ 'ภาษีตอบโต้' ที่ 37% และ 46% จำเป็นต้องยกระดับการค้าของตนไปสู่ระดับใหม่จากมูลค่าเกือบ 20 พันล้านดอลลาร์สหรัฐในปี 2567 เพื่อชดเชยผลกระทบจากมาตรการภาษีของสหรัฐฯ ในครั้งนี้
อย่างไรก็ตาม บริษัทไทยประสบความสำเร็จในเวียดนาม ซึ่งเป็นตลาดที่มีประชากรรุ่นใหม่มากกว่า 100 ล้านคน ในขณะที่บริษัทเวียดนามอย่าง VietJet ได้กลายเป็นหนึ่งในสายการบินต้นทุนต่ำชั้นนำของประเทศไทย
ความร่วมมือที่มากขึ้นและการเพิ่มมูลค่าการค้าและการลงทุนในกลุ่มอาเซียน 10 ประเทศมีความสำคัญอย่างยิ่งในการช่วยชดเชยผลกระทบจากความปั่นป่วนทางการค้าที่เกิดขึ้นจากมาตรการภาษีของสหรัฐฯ ทั้งนี้ การค้าภายในอาเซียนในปี 2567 อยู่ที่ 753 พันล้านดอลลาร์สหรัฐ หรือ 21.5% ของการค้ามูลค่า 3.5 ล้านล้านดอลลาร์สหรัฐ

ที่มา : https://www.thaigov.go.th/news/contents/details/95268