รัฐบาลไทย-ข่าวทำเนียบรัฐบาล-รองปลัดเกษตรฯ เข้าร่วมการประชุมคณะกรรมการนโยบายการดื้อยาต้านจุลชีพแห่งชาติ ครั้งที่ 1/2568


วันพุธที่ 9 เมษายน 2568
รองปลัดเกษตรฯ เข้าร่วมการประชุมคณะกรรมการนโยบายการดื้อยาต้านจุลชีพแห่งชาติ ครั้งที่ 1/2568
รองปลัดเกษตรฯ เข้าร่วมการประชุมคณะกรรมการนโยบายการดื้อยาต้านจุลชีพแห่งชาติ ครั้งที่ 1/2568
นายอภัย สุทธิสังข์ รองปลัดกระทรวงเกษตรและสหกรณ์ ได้รับมอบหมายจาก ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เข้าร่วม การประชุมคณะกรรมการนโยบายการดื้อยาต้านจุลชีพแห่งชาติ ครั้งที่ 1/2568 ผ่านระบบออนไลน์ Zoom Meeting โดยมี นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธาน ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล
โดยที่ประชุมได้พิจารณาประเด็นสำคัญต่าง ๆ ดังนี้
1) สถานการณ์ของการดื้อยาต้านจุชีพ
2) ผลการดำเนินงานตามแผนยุทธศาสตร์การจัดการการดื้อยาต้านจุลชีพ ประเทศไทย ปี พ.ศ.2560 – 2565
3) การประกาศใช้แผนปฏิบัติการด้านการดื้อยาต้านจุลชีพแห่งชาติ ฉบับที่ 2 พ.ศ. 2566 – 2570 โดยมีประเด็นสำคัญ (Priority areas) คือ
3.1) การลดการป่วยจากการติดเชื้อดื้อยาต้านจุลชีพในโรงพยาบาล
3.2) การใช้ยาต้านจุลชีพในสัตว์เพื่อมุ่งสู่การใช้ยาต้านจุลชีพอย่างสมเหตุผล
3.3) ระบบเฝ้าระวังการดื้อยาต้านจุลชีพตามแนวคิดสุขภาพหนึ่งเดียว

ที่มา : https://www.thaigov.go.th/news/contents/details/95262