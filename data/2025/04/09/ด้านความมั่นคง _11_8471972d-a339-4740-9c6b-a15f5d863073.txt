รัฐบาลไทย-ข่าวทำเนียบรัฐบาล-“เฉลิมชัย” ประชุม กนภ. เสนอเห็นชอบโครงการเมืองคาร์บอนต่ำและการพัฒนาตลาดคาร์บอนของประเทศ เร่งขับเคลื่อนประเทศไทยให้เป็นสังคมคาร์บอนต่ำ


วันพุธที่ 9 เมษายน 2568
“เฉลิมชัย” ประชุม กนภ. เสนอเห็นชอบโครงการเมืองคาร์บอนต่ำและการพัฒนาตลาดคาร์บอนของประเทศ เร่งขับเคลื่อนประเทศไทยให้เป็นสังคมคาร์บอนต่ำ
“เฉลิมชัย” ประชุม กนภ. เสนอเห็นชอบโครงการเมืองคาร์บอนต่ำและการพัฒนาตลาดคาร์บอนของประเทศ เร่งขับเคลื่อนประเทศไทยให้เป็นสังคมคาร์บอนต่ำ
“เฉลิมชัย” ประชุม กนภ. เสนอเห็นชอบโครงการเมืองคาร์บอนต่ำและการพัฒนาตลาดคาร์บอนของประเทศ เร่งขับเคลื่อนประเทศไทยให้เป็นสังคมคาร์บอนต่ำ
วันที่ 9 เมษายน 2568 เวลา 09.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เข้าร่วมการประชุมคณะกรรมการนโยบายการเปลี่ยนแปลงสภาพภูมิอากาศแห่งชาติ (กนภ.) ครั้งที่ 1/2568 ในฐานะรองประธานคนที่ 1 โดยมี นายประเสริฐ จันทรรวงทอง รองนายกรัฐมนตรี ในฐานะประธานกรรมการ เป็นประธานการประชุม และมี นางอรนุช หล่อเพ็ญศรี รองปลัดกระทรวงทรัพยากรธรรมชาติและสิ่งแวดล้อม ในฐานะกรรมการและเลขานุการ นายพิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม ทำหน้าที่กรรมการและผู้ช่วยเลขานุการ พร้อมด้วยกรรมการผู้ทรงคุณวุฒิ และผู้แทนหน่วยงานที่เกี่ยวข้อง เข้าร่วมการประชุม ณ ห้องประชุม 301 ตึกบัญชาการ 1 ทำเนียบรัฐบาล
โดยที่ประชุมฯ ได้มีมติเห็นชอบต่อร่างแนวทางปฏิบัติสำหรับการใช้คาร์บอนเครดิตเพื่อวัตถุประสงค์ระหว่างประเทศ รวมถึง ร่างข้อตกลงการดำเนินงานภายใต้ข้อ 6 ของความตกลงปารีสระหว่างรัฐบาลแห่งสาธารณรัฐสิงคโปร์กับรัฐบาลแห่งราชอาณาจักรไทย นอกจากนี้ ในที่ประชุมฯ ยังได้มีมติเห็นชอบโครงการเมืองคาร์บอนต่ำและการพัฒนาตลาดคาร์บอนของประเทศ โดยมอบหมายให้กรมการเปลี่ยนแปลงสภาพภูมิอากาศและสิ่งแวดล้อมในฐานะฝ่ายเลขานุการ จัดเตรียมข้อมูลที่เกี่ยวข้องส่งให้สำนักงานบริหารหนี้สาธารณะ กระทรวงการคลัง เพื่อพิจารณานำเสนอต่อคณะรัฐมนตรีตามขั้นตอนต่อไป ทั้งนี้ ให้คำนึงถึงผลสัมฤทธิ์ทางด้านเศรษฐกิจ สังคม และสิ่งแวดล้อม ที่ประเทศจะได้รับเป็นหลัก เพื่อขับเคลื่อนสู่การเป็นสังคมคาร์บอนต่ำ พร้อมทั้งเสริมศักยภาพการปรับตัวของทุกภาคส่วนในการจัดการผลกระทบจากการเปลี่ยนแปลงสภาพภูมิอากาศ

ที่มา : https://www.thaigov.go.th/news/contents/details/95267