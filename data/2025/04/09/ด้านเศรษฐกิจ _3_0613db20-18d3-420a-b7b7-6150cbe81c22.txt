รัฐบาลไทย-ข่าวทำเนียบรัฐบาล-​“ดีพร้อม” ผนึกกำลัง “บางจาก” ยักษ์ใหญ่น้ำมันเชื้อเพลิง จับมือ 5 พันธมิตรดันผลิต SAF หวังยกระดับธุรกิจการบินแห่งอนาคตสู่เป้าหมาย Net Zero ให้เติบโตอย่างยั่งยืน ตามนโยบาย รมว.เอกนัฏ


วันอังคารที่ 8 เมษายน 2568
08/04/2568
พิมพ์
​“ดีพร้อม” ผนึกกำลัง “บางจาก” ยักษ์ใหญ่น้ำมันเชื้อเพลิง จับมือ 5 พันธมิตรดันผลิต SAF หวังยกระดับธุรกิจการบินแห่งอนาคตสู่เป้าหมาย Net Zero ให้เติบโตอย่างยั่งยืน ตามนโยบาย รมว.เอกนัฏ
​“ดีพร้อม” ผนึกกำลัง “บางจาก” ยักษ์ใหญ่น้ำมันเชื้อเพลิง จับมือ 5 พันธมิตรดันผลิต SAF หวังยกระดับธุรกิจการบินแห่งอนาคตสู่เป้าหมาย Net Zero ให้เติบโตอย่างยั่งยืน ตามนโยบาย รมว.เอกนัฏ
กรุงเทพฯ 31 มีนาคม 2568 - นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย ดร.ณัฐพล รังสิตพล ปลัดกระทรวงอุตสาหกรรม และนายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจากและกรรมการผู้จัดการใหญ่ บริษัท บางจาก คอร์ปอเรชั่น จำกัด (มหาชน) ให้เกียรติเป็นสักขีพยานการลงนามบันทึกความเข้าใจ (MOU) การบริหารจัดการน้ำมันปรุงอาหารใช้แล้ว เพื่อนำมาผลิตน้ำมันเชื้อเพลิงอากาศยานยั่งยืน (Sustainable Aviation Fuel : SAF) ตามนโยบาย Bio-Circular-Green Economy (BCG) ระหว่าง 7 หน่วยงานภาครัฐและเอกชน โดยมี นางสาวณัฏฐิญา เนตยสุภา อธิบดีกรมส่งเสริมอุตสาหกรรม เป็นผู้แทนกรมส่งเสริมอุตสาหกรรม หรือดีพร้อม (DIPROM) ในการลงนามความร่วมมือครั้งนี้ ร่วมด้วย นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายบรรจง สุกรีฑา รองปลัดกระทรวงอุตสาหกรรม นายสุรพล ปลื้มใจ และ นายดุสิต อนันตรักษ์ รองอธิบดีกรมส่งเสริมอุตสาหกรรม คณะผู้บริหารกระทรวงอุตสาหกรรม คณะผู้บริหารบริษัท บางจากฯ ผู้แทนจากหน่วยงานภาครัฐและเอกชนที่ร่วมลงนามฯ และสื่อมวลชนเข้าร่วมงานในครั้งนี้เป็นจำนวนมาก ณ ห้อง 210 A, B ชั้น 2 ศูนย์การประชุมแห่งชาติสิริกิติ์ คลองเตย
การลงนามบันทึกความเข้าใจ (MOU) ในครั้งนี้ เกิดขึ้นจากความร่วมมือระหว่าง 7 หน่วยงาน ประกอบด้วย  กระทรวงอุตสาหกรรม โดย กรมส่งเสริมอุตสาหกรรม กับ บริษัท บางจาก คอร์ปอเรชั่น จำกัด (มหาชน) ผู้ผลิตเชื้อเพลิงอากาศยานยั่งยืนแห่งแรกของไทย และพันธมิตรภาคธุรกิจที่เป็นหน่วยงานผู้มีน้ำมันปรุงอาหารใช้แล้ว ได้แก่ กลุ่มเซ็นทรัล บริษัท ไทยเบฟเวอเรจ จำกัด (มหาชน) บริษัท เจริญโภคภัณฑ์อาหาร จำกัด (มหาชน) บริษัท ไทยเพรซิเดนท์ฟูดส์ จำกัด (มหาชน) และสมาคมผู้ผลิตอาหารสำเร็จรูป โดยทั้ง 7 หน่วยงานดังกล่าว จะร่วมกันขับเคลื่อนการดำเนินงานภายใต้แผนบริหารจัดการน้ำมันเชื้อเพลิงของประเทศไทย ที่ส่งเสริมการผลิต SAF จากน้ำมันปรุงอาหารใช้แล้ว เพื่อให้เกิดผลสัมฤทธิ์และเป็นไปตามนโยบาย BCG รองรับอุตสาหกรรมการบินของประเทศไทยให้มีมาตรฐานและเป็นที่ยอมรับในระดับสากล รวมทั้งลดผลกระทบต่อสิ่งแวดล้อมที่เกิดจากการขนส่งทางอากาศ ให้มีการใช้ทรัพยากรอย่างคุ้มค่า และสร้างมูลค่าเพิ่มให้กับวัสดุเหลือทิ้ง นอกจากนี้ ยังเป็นการสร้างเครือข่ายการบริหารจัดการโซ่อุปทานของน้ำมันปรุงอาหารใช้แล้วจากภาคอุตสาหกรรมและภาคบริการสำหรับใช้เป็นวัตถุดิบในการผลิต SAF ในเชิงพาณิชย์ต่อไป
สำหรับความร่วมมือในครั้งนี้ “ดีพร้อม” ดำเนินงานภายใต้นโยบาย “ดีพร้อมคอมมูนิตี้ ที่นี่มีแต่ให้” ผ่านกลยุทธ์ 4 ให้ 1 ปฏิรูป ที่มุ่งส่งเสริมผู้ประกอบการให้สามารถเติบโตอย่างสมดุลและยั่งยืนตามแนวทางโมเดล BCG โดยการบูรณาการร่วมกับหน่วยงานภายในกระทรวงอุตสาหกรรม เพื่อวิเคราะห์ข้อมูลปริมาณความต้องการใช้และกำลังการผลิตของผู้ผลิต SAF รวมถึงปริมาณแหล่งวัตถุดิบศักยภาพ อาทิ น้ำมันปรุงอาหารใช้แล้ว (UCO) น้ำมันปาล์มบริสุทธิ์ ผลิตผลจากอ้อย อาทิ กากน้ำตาล เพื่อหาแนวทางการพัฒนาระบบนิเวศอุตสาหกรรมที่จะช่วยขับเคลื่อนการผลิต SAF จากวัตถุดิบศักยภาพในประเทศอย่างเป็นรูปธรรม โดยระยะแรก จะมุ่งเน้นการส่งเสริมและสนับสนุนให้เกิดกลไกการบริหารจัดการโซ่อุปทานของ UCO สำหรับการผลิต SAF ทั้งจากภาคอุตสาหกรรมและภาคบริการ โดยมีขอบเขตการดำเนินงานตั้งแต่ การประชาสัมพันธ์ แนะนำ และสร้างเครือข่ายความร่วมมือ พร้อมทั้งสร้างการรับรู้และความตระหนักตลอดโซ่อุปทานในกระบวนการรวบรวม UCO สู่การเพิ่มมูลค่าเป็น SAF โดยจะเป็นแบบอย่างที่ดีให้กับหน่วยงานอื่น ๆ โดยเฉพาะภาคครัวเรือนให้หันมาให้ความสำคัญกับการใช้ประโยชน์จาก UCO โดยไม่ทำให้เกิดผลเสียต่อสุขภาพและเกิดการจัดการอย่างถูกต้อง ซึ่งไม่เพียงเป็นการพัฒนาความมั่นคงด้านพลังงานและเศรษฐกิจในภาคอุตสาหกรรม โลจิสติกส์การบินของประเทศ ยังส่งผลถึงความยั่งยืนของสังคมและสิ่งแวดล้อมอีกด้วย
ทั้งนี้ ความร่วมมือดังกล่าว ถือเป็นอีกหนึ่งกลไกการปฏิรูปอุตสาหกรรมไทยสู่อุตสาหกรรมเศรษฐกิจที่เติบโตอย่างยั่งยืนคู่ชุมชน ตามนโยบายของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ที่เน้นปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส โดยการปรับเปลี่ยนอุตสาหกรรมเข้าสู่วิถีใหม่ เพื่อสร้างอุตสาหกรรมที่ดีคู่สังคม ชุมชน และสิ่งแวดล้อมอย่างยั่งยืน สอดคล้องกับนโยบายของประเทศที่มุ่งสู่เป้าหมายการพัฒนาที่ยั่งยืนของสหประชาชาติในการลดการปล่อยก๊าซเรือนกระจกสุทธิเป็นศูนย์ หรือ Net Zero ภายในปี 2593 อีกด้วย

ที่มา : https://www.thaigov.go.th/news/contents/details/95231