รัฐบาลไทย-ข่าวทำเนียบรัฐบาล-นายกรัฐมนตรี “แพทองธาร” ร่วมแสดงความยินดีในโอกาสครบรอบ 35 ปี หนังสือพิมพ์ข่าวสด


วันพุธที่ 9 เมษายน 2568
09/04/2568
พิมพ์
นายกรัฐมนตรี “แพทองธาร” ร่วมแสดงความยินดีในโอกาสครบรอบ 35 ปี หนังสือพิมพ์ข่าวสด
นายกรัฐมนตรี “แพทองธาร” ร่วมแสดงความยินดีในโอกาสครบรอบ 35 ปี หนังสือพิมพ์ข่าวสด
วันนี้ (9 เมษายน 2568) เวลา 09.00 น. ณ อาคารข่าวสด เลขที่ 12 ถนนเทศบาลนิมิตใต้ หมู่บ้านประชานิเวศน์ 1 แขวงลาดยาว เขตจตุจักร กรุงเทพฯ นางสาวแพทองธาร ชินวัตร นายกรัฐมนตรี ร่วมแสดงความยินดีในโอกาสครบรอบ 35 ปี หนังสือพิมพ์ข่าวสด โดยมี นายชูศักดิ์ ศิรินิล รัฐมนตรีประจำสำนักนายกรัฐมนตรี นางสาวจิราพร สินธุไพร รัฐมนตรีประจำสำนักนายกรัฐมนตรี นายพิชัย นริพทะพันธุ์ รัฐมนตรีว่าการกระทรวงพาณิชย์ พันตำรวจเอก ทวี สอดส่อง รัฐมนตรีว่าการกระทรวงยุติธรรมร่วมแสดงความยินดีด้วย โดยมีนายขรรค์ชัย บุนปาน ประธานบริษัท มติชน จำกัด (มหาชน) นางสาวปานบัว บุนปาน ประธานกรรมการบริษัท มติชน จำกัด (มหาชน)  และคณะผู้บริหารในเครือมติชน ร่วมให้การต้อนรับ
โอกาสนี้ นายกรัฐมนตรีได้มอบแจกันดอกไม้ เนื่องในโอกาสวันครบรอบ 35 ปี หนังสือพิมพ์ข่าวสด แก่คณะผู้บริหารหนังสือพิมพ์ข่าวสด โดยนายกรัฐมนตรี และรัฐมนตรีได้กล่าวแสดงความยินดีกับหนังสือพิมพ์ข่าวสด ทั้งนี้ นอกจากผู้เข้าร่วมงานที่เป็นหน่วยงานภาครัฐ ยังมีภาคเอกชน และบุคคลจากแวดวงอื่น ๆ มาร่วมแสดงความยินดีอย่างต่อเนื่อง

ที่มา : https://www.thaigov.go.th/news/contents/details/95243