รัฐบาลไทย-ข่าวทำเนียบรัฐบาล-ดีอี เตรียมความพร้อม ระบบงานและความร่วมมือหน่วยงาน โครงการ DE-FENCE


วันอังคารที่ 8 เมษายน 2568
ดีอี เตรียมความพร้อม ระบบงานและความร่วมมือหน่วยงาน โครงการ DE-FENCE
ดีอี เตรียมความพร้อม ระบบงานและความร่วมมือหน่วยงาน โครงการ DE-FENCE
วันที่ 8 เมษายน 2568 นายเวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (BDE) เป็นประธานการประชุม เตรียมความพร้อมระบบงาน และเอกสารกฎหมาย ก่อนการลงนามในบันทึกข้อตกลงความร่วมมือ (MOU) โครงการพัฒนาแพลตฟอร์มป้องกันการโทรหลอกลวง (DE-FENCE) ระหว่าง BDE และผู้ได้รับใบอนุญาตประกอบกิจการโทรคมนาคมตามกฎหมายว่าด้วยการประกอบกิจการโทรคมนาคม โดยมีนางสาวยุพาภรณ์ ศิริกิจพาณิชย์กูล ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมการประชุม พร้อมด้วยผู้แทนจากบริษัท โทรคมนาคมแห่งชาติ จำกัด (มหาชน) (NT) สมาคมโทรคมนาคมแห่งประเทศไทยฯ ผู้ประกอบการโทรคมนาคม สำนักงานคณะกรรมการคุ้มครองข้อมูลส่วนบุคคล และผู้เชี่ยวชาญด้านกฎหมายข้อมูลส่วนบุคคล ณ ห้องประชุม 801 ชั้น 8 กระทรวงดิจิทัลเพื่อเศรษฐกิจและสังคม

ที่มา : https://www.thaigov.go.th/news/contents/details/95226