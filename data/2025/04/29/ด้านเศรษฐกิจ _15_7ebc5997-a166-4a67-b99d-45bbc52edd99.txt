รัฐบาลไทย-ข่าวทำเนียบรัฐบาล-ธอส.จัดสินเชื่อบ้านอัตราดอกเบี้ยเริ่มต้น 1.50% ต่อปี ผ่อนชำระเพียงเดือนละ 3,400 บ. ร่วมงานวันสถาปนากระทรวงการคลัง ครบรอบ 150 ปี วันที่ 1–3 พ.ค.2568 ณ ศูนย์ฯ สิริกิติ์  


วันอังคารที่ 29 เมษายน 2568
29/04/2568
พิมพ์
ธอส.จัดสินเชื่อบ้านอัตราดอกเบี้ยเริ่มต้น 1.50% ต่อปี ผ่อนชำระเพียงเดือนละ 3,400 บ. ร่วมงานวันสถาปนากระทรวงการคลัง ครบรอบ 150 ปี วันที่ 1–3 พ.ค.2568 ณ ศูนย์ฯ สิริกิติ์
ธอส. จัดทำโปรโมชันสินเชื่อร่วมงานวันสถาปนากระทรวงการคลัง ครบรอบ 150 ปี อัตราดอกเบี้ยพิเศษ เพื่อสนับสนุนคนไทยให้มีบ้านเป็นของตนเองเพิ่มขึ้น โดยให้กู้ทุกวัตถุประสงค์การกู้ (กู้ใหม่และกู้เพิ่ม)
ธนาคารอาคารสงเคราะห์ (ธอส.) จัดทำโปรโมชันสินเชื่อร่วมงานวันสถาปนากระทรวงการคลัง ครบรอบ 150 ปี อัตราดอกเบี้ยพิเศษ เพื่อสนับสนุนคนไทยให้มีบ้านเป็นของตนเองเพิ่มขึ้น โดยให้กู้ทุกวัตถุประสงค์การกู้ (กู้ใหม่และกู้เพิ่ม) ที่มีความประสงค์ทำประกันชีวิตคุ้มครองสินเชื่อ (MRTA/MLTA) รับอัตราดอกเบี้ยต่ำพิเศษคงที่นาน  5 เดือนแรกเพียง 1.50% ต่อปี, เดือนที่ 6 - 24 เท่ากับ 2.65% ต่อปี, ปีที่ 3 เท่ากับ 3.75% ต่อปี อัตราดอกเบี้ยเฉลี่ย 3 ปีแรก เท่ากับ 2.85%, ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี, กรณีลูกค้ารายย่อย เท่ากับ MRR-0.50% ต่อปี และชำระหนี้ ฯ/ซื้ออุปกรณ์ เท่ากับ MRR (อัตราดอกเบี้ย MRR ของ ธอส. ปัจจุบันเท่ากับ 6.545% ต่อปี) ระยะเวลาการกู้นานสูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียงเดือนละ 3,400 บาทเท่านั้น โดยผู้ที่สนใจสามารถจองสิทธิ์ภายในงาน และยื่นขอสินเชื่อได้ตั้งแต่วันที่ 2 พฤษภาคม – 30 มิถุนายน 2568 อนุมัติและทำนิติกรรมภายในวันที่ 30 กันยายน 2568 พิเศษ! สำหรับลูกค้าที่มีวงเงินนิติกรรมสูงสุด 5 อันดับแรก รับฟรี เครื่องฟอกอากาศ อันดับละ 1 เครื่อง (เงื่อนไขเป็นไปตามที่ธนาคารกำหนด)  สำหรับงานวันสถาปนากระทรวงการคลัง ครบรอบ 150 ปี มีกำหนดจัดขึ้นระหว่างวันที่ 1 – 3 พฤษภาคม 2568 เวลา 10.00 – 20.00 น. ณ ศูนย์การประชุมแห่งชาติสิริกิติ์ โดยสอบถามรายละเอียดเพิ่มเติมได้ที่ ธอส. ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/95891