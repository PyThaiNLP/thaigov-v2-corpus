รัฐบาลไทย-ข่าวทำเนียบรัฐบาล-รัฐมนตรีว่าการกระทรวงการท่องเที่ยวและกีฬา เปิดงาน “ม่วนอีสาน ของดีนครพนม” ครั้งที่ 1 ประจำปี 2568


วันอังคารที่ 29 เมษายน 2568
รัฐมนตรีว่าการกระทรวงการท่องเที่ยวและกีฬา เปิดงาน “ม่วนอีสาน ของดีนครพนม” ครั้งที่ 1 ประจำปี 2568
รัฐมนตรีว่าการกระทรวงการท่องเที่ยวและกีฬา เปิดงาน “ม่วนอีสาน ของดีนครพนม” ครั้งที่ 1 ประจำปี 2568
วันที่ 28 เมษายน 2568 เวลา 16.20 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานในพิธีเปิดงาน “ม่วนอีสาน ของดีนครพนม” ครั้งที่ 1 ประจำปี 2568  โดยมี นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬาและโฆษกกระทรวงฯ และนายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา เข้าร่วมงาน ณ สนามกีฬาเทศบาลตำบลบ้านแพง อำเภอบ้านแพง จังหวัดนครพนม
การจัดงานครั้งนี้เป็นผลลัพธ์จากความร่วมมือของทุกภาคส่วนในพื้นที่ เพื่อส่งเสริมการท่องเที่ยว เศรษฐกิจท้องถิ่น และสนับสนุนผลิตภัณฑ์ของดีประจำพื้นที่ทั้งด้านอาหารและของใช้ อีกทั้งยังมุ่งเน้นการพัฒนาคุณภาพชีวิตของประชาชนในอำเภอบ้านแพงและอำเภอใกล้เคียง เพื่อสร้างรายได้และยกระดับความเป็นอยู่ของพี่น้องประชาชน
นายสรวงศ์ เทียนทอง ยังได้กล่าวแสดงความมั่นใจว่า งาน “ม่วนอีสาน ของดีนครพนม” จะเป็นเวทีสำคัญในการโปรโมทอำเภอบ้านแพงและจังหวัดนครพนม ให้เป็นที่รู้จักในวงกว้างมากยิ่งขึ้น ทั้งในหมู่นักท่องเที่ยวชาวไทยและชาวต่างชาติ
“ขอเชิญชวนทุกท่านร่วมงานและสัมผัสกับความสนุกสนานแบบอีสานแท้ รวมทั้งเพลิดเพลินกับผลิตภัณฑ์ของดีต่าง ๆ ที่พร้อมจัดแสดง และร่วมกันสนับสนุนความเจริญก้าวหน้าของจังหวัดนครพนมด้วยกัน” นายสรวงศ์ กล่าวทิ้งท้าย

ที่มา : https://www.thaigov.go.th/news/contents/details/95850