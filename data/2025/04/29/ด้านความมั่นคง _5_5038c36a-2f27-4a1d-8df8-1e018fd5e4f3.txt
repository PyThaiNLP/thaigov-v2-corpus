รัฐบาลไทย-ข่าวทำเนียบรัฐบาล-กระทรวงมหาดไทยหารือร่วมกระทรวงดิจิทัลเพื่อเศรษฐกิจและสังคม มุ่งยกระดับการพัฒนา “ระบบบริหารจัดการสำนักงาน (e-Office)” เพื่อขับเคลื่อนสู่เป้าหมายการเป็นภาครัฐดิจิทัลอย่างเต็มรูปแบบ


วันอังคารที่ 29 เมษายน 2568
29/04/2568
พิมพ์
กระทรวงมหาดไทยหารือร่วมกระทรวงดิจิทัลเพื่อเศรษฐกิจและสังคม มุ่งยกระดับการพัฒนา “ระบบบริหารจัดการสำนักงาน (e-Office)” เพื่อขับเคลื่อนสู่เป้าหมายการเป็นภาครัฐดิจิทัลอย่างเต็มรูปแบบ
กระทรวงมหาดไทยหารือร่วมกระทรวงดิจิทัลเพื่อเศรษฐกิจและสังคม มุ่งยกระดับการพัฒนา “ระบบบริหารจัดการสำนักงาน (e-Office)” เพื่อขับเคลื่อนสู่เป้าหมายการเป็นภาครัฐดิจิทัลอย่างเต็มรูปแบบ
เมื่อวานนี้ (28 เม.ย. 68) เวลา 13.30 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายเชษฐา โมสิกรัตน์ รองปลัดกระทรวงมหาดไทยด้านบริหาร ให้การต้อนรับ นายธีรวุฒิ ธงภักดิ์ รองเลขาธิการคณะกรรมการดิจิทัลเพื่อเศรษฐกิจและสังคมแห่งชาติ ในโอกาสเข้านำเสนอและขอความเห็นต่อการใช้งานระบบบริหารจัดการสำนักงาน (e-Office) ณ ห้องประชุมดำรงธรรม ชั้น 2 อาคารศาลาว่าการกระทรวงมหาดไทย
การหารือร่วมกันระหว่างกระทรวงมหาดไทยและกระทรวงดิจิทัลเพื่อเศรษฐกิจและสังคมในวันนี้ เป็นหนึ่งในกระบวนการขับเคลื่อนกระทรวงมหาดไทยตามนโยบายรัฐบาลดิจิทัล และเจตนารมณ์ของพระราชบัญญัติการปฏิบัติราชการทางอิเล็กทรอนิกส์ พ.ศ. 2565 ในการส่งเสริมให้รูปแบบการทำงานและการให้บริการของภาครัฐปรับเปลี่ยนไปสู่ระบบดิจิทัล จึงถือเป็นอีกก้าวหนึ่งของการขับเคลื่อนสู่การเป็นภาครัฐดิจิทัล เพื่อขับเคลื่อนให้เกิดการทำงานที่มีประสิทธิภาพ สามารถอำนวยความสะดวกและลดภาระค่าใช้จ่ายของประชาชนในการติดต่อราชการ และการประสานงานราชการได้อย่างคล่องตัว รวดเร็ว นำไปสู่เป้าหมายการพัฒนาระบบราชการให้มีประสิทธิภาพมากยิ่งขึ้น
โดยในการหารือฯ วันนี้ นายเสรี กัณฑ์โรจน์ ผู้อำนวยการสำนักนโยบายและแผน สำนักงานปลัดกระทรวงมหาดไทย น.ส.พิมพ์อัปสร บริบูรณ์รัตน์ ผอ.กลุ่มงานพัฒนาระบบบริหารแบบมุ่งผลสัมฤทธิ์ รักษาการในตำแหน่ง หัวหน้ากลุ่มพัฒนาระบบบริหาร สำนักงานปลัดกระทรวงมหาดไทย และผู้แทนหน่วยงานในสังกัดกระทรวงมหาดไทย และสำนักงานปลัดกระทรวงมหาดไทย ร่วมประชุมในห้องประชุม และประชุมผ่านระบบ Zoom อีกด้วย

ที่มา : https://www.thaigov.go.th/news/contents/details/95862