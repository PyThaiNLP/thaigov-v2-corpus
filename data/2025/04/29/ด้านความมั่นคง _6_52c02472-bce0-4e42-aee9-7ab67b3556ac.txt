รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงมหาดไทย (มท.3) และคณะ ลงพื้นที่ติดตามการดำเนินงานประปาดื่มได้ ณ กปภ.สาขาธาตุพนม


วันอังคารที่ 29 เมษายน 2568
29/04/2568
พิมพ์
รัฐมนตรีช่วยว่าการกระทรวงมหาดไทย (มท.3) และคณะ ลงพื้นที่ติดตามการดำเนินงานประปาดื่มได้ ณ กปภ.สาขาธาตุพนม
รัฐมนตรีช่วยว่าการกระทรวงมหาดไทย (มท.3) และคณะ ลงพื้นที่ติดตามการดำเนินงานประปาดื่มได้ ณ กปภ.สาขาธาตุพนม จ.นครพนม
เมื่อวันที่ 28 เม.ย. 2568 นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย (มท.3) และคณะ ในโอกาสลงพื้นที่ตรวจราชการและติดตามการดำเนินงานน้ำประปาดื่มได้ ณ กปภ.สาขาธาตุพนม โดยมี นายสมศักดิ์ วินิจกุล รองผู้ว่าการ (ปฏิบัติการ 2) นายกมล ศรีวงษ์ ผู้อำนวยการ กปภ.ข.7 นายปวเรศ ดำรงภคภากร ผู้จัดการ กปภ.สาขาธาตุพนม พร้อมด้วยผู้บริหาร ผู้จัดการ พนักงานในสังกัด และ หัวหน้าส่วนราชการ และประชาชนในพื้นที่อำเภอธาตุพนม ร่วมให้การต้อนรับ
โดยรัฐมนตรีช่วยว่าการกระทรวงมหาดไทย ได้ติดตามการดำเนินโครงการน้ำประปาดื่มได้ ตามนโยบายรัฐบาล อาทิ การก่อสร้างโครงการน้ำดื่มสะอาด Mini Station และโครงการตู้กดน้ำดื่มสะอาดราคาประหยัด ในพื้นที่ กปภ.สาขาธาตุพนม จากนั้น ผู้บริหาร กปภ.ข.7 และ กปภ.สาขาธาตุพนม ได้นำเสนอการดำเนินงานผลิต - ส่งจ่ายน้ำประปา โครงการก่อสร้างเพื่อเพิ่มศักยภาพการบริหารจัดการน้ำประปา พร้อมทั้งรับฟังแนวทางการดำเนินงานของ กปภ.สาขาธาตุพนม ในการให้บริการน้ำประปาแก่ประชาชนอย่างทั่วถึงและมีประสิทธิภาพ
ในการนี้ นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย ได้มอบนโยบายการให้บริการน้ำประปาอย่างต่อเนื่อง ทั้งในส่วนของการบริหารจัดการแหล่งน้ำดิบ และระบบการผลิต-ส่งจ่ายน้ำประปา มุ่งเน้นให้ประชาชนได้รับประโยชน์สูงสุด รวมทั้งแนวทางการลดค่าใช้จ่ายเพื่อลดต้นทุนของ กปภ. และลดค่าใช้จ่ายของประชาชน สอดคล้องกับภารกิจ “บำบัดทุกข์ บำรุงสุข” ของกระทรวงมหาดไทย ในการสร้างความมั่นคงและความยั่งยืนของน้ำสำหรับการอุปโภคบริโภคให้แก่ประชาชน รวมถึงพัฒนาองค์กรให้เติบโตอย่างยั่งยืน ในการนี้ กปภ.ข.7 และ กปภ.สาขาในสังกัด ได้แก่ กปภ.สาขานครพนม และ กปภ.สาขาธาตุพนม ได้แจกจ่ายน้ำดื่มตราสัญลักษณ์ กปภ. ให้แก่ผู้เข้าร่วมงานดังกล่าว เพื่อสร้างความสัมพันธ์อันดี
ข้อมูล : กปภ.

ที่มา : https://www.thaigov.go.th/news/contents/details/95863