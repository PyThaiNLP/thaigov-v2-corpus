รัฐบาลไทย-ข่าวทำเนียบรัฐบาล-นายกฯ เผย ครม. เห็นชอบโครงการออกสลากการกุศลเพื่อสนับสนุนทุนการศึกษา เพื่อพัฒนาศักยภาพ ODOS ในรอบแรก จำนวน 7 โครงการ วงเงิน 5,308.14 ล้านบาท


วันอังคารที่ 29 เมษายน 2568
29/04/2568
พิมพ์
นายกฯ เผย ครม. เห็นชอบโครงการออกสลากการกุศลเพื่อสนับสนุนทุนการศึกษา เพื่อพัฒนาศักยภาพ ODOS ในรอบแรก จำนวน 7 โครงการ วงเงิน 5,308.14 ล้านบาท
นายกฯ เผย ครม. เห็นชอบโครงการออกสลากการกุศลเพื่อสนับสนุนทุนการศึกษา เพื่อพัฒนาศักยภาพ ODOS ในรอบแรก จำนวน 7 โครงการ วงเงิน 5,308.14 ล้านบาท
วันนี้ (29 เมษายน 2568) เวลา 11.30 น. ณ บริเวณโถงกลาง หอประชุมอนุภูมิภาคลุ่มน้ำโขง มหาวิทยาลัยนครพนม อำเภอเมืองนครพนม จังหวัดนครพนม นางสาวแพทองธาร ชินวัตร นายกรัฐมนตรีกล่าวภายหลังการประชุมคณะรัฐมนตรี (ครม.) อย่างเป็นทางการนอกสถานที่ กลุ่มจังหวัดภาคตะวันออกเฉียงเหนือตอนบน 2 (นครพนม มุกดาหาร และสกลนคร) ว่า ที่ประชุมคณะรัฐมนตรีเห็นชอบตามที่กระทรวงการคลังเสนอ ให้มีการออกสลากการกุศลเพื่อสนับสนุนโครงการทุนการศึกษา เพื่อพัฒนาศักยภาพ ODOS ในรอบแรก จำนวน 7 โครงการ วงเงิน 5,308.14 ล้านบาท ประกอบด้วยโครงการ ดังนี้
1.โครงการสำหรับทุนการศึกษาและฝึกอบรมเกี่ยวกับเทคโนโลยีระยะสั้นในต่างประเทศ โดยจะส่งเยาวชนซึ่งเป็นตัวแทนจาก 878 อำเภอ ทั่วประเทศและจากกรุงเทพมหานครทั้ง 50 เขต
2.โครงการสำหรับทุนศึกษา ปวส.จำนวน 60 ทุน และระดับปริญญาตรีในต่างประเทศ จำนวน 140 ทุน รวม 200 ทุน
3.โครงการสำหรับทุนการศึกษาระดับปริญญาตรี ณ สหรัฐอเมริกา จำนวน 60 ทุน ในหลักสูตรวิทยาศาสตร์และเทคโนโลยี
4.โครงการสำหรับทุนการศึกษาปริญญาตรีในสหราชอาณาจักร จำนวน 50 ทุน ในหลักสูตรวิทยาศาสตร์และเทคโนโลยี (STEM) โดยแบ่งเป็น 2 รุ่น รุ่นละ 25 ทุน
5.โครงการสำหรับทุนการศึกษาระดับปวส.และระดับปริญญาตรี ณ ออสเตรเลีย โดยขอรับการสนับสนุนการศึกษาจากปวส. จำนวน 60 ทุน และระดับปริญญาตรีจำนวน 30 ทุน รวมทั้งสิ้น จำนวน 90 ทุน
6.โครงการสำหรับทุนการศึกษาปริญญาตรีในประเทศ จำนวน 2,200 คน ในหลักสูตรวิทยาศาสตร์และเทคโนโลยี (STEM) โดยแบ่งเป็น 6 รุ่น รุ่นละ 1,100 คน (ผู้รับทุนรัฐบาลจากโครงการสลากฯ จำนวน 700 คน และผู้รับทุนรัฐบาลจากโครงการสลากฯ และบางส่วนจากทุนสถาบันอุดมศึกษาเป็นค่าเล่าเรียนตามระเบียบของสถาบันการศึกษา จำนวน 400 คน)
7.โครงการสำหรับทุนการศึกษาระดับมัธยมศึกษาตอนปลาย และ ปวส.ในประเทศจำนวน 4,800 คน ในหลักสูตรวิทยาศาสตร์และเทคโนโลยี (STEM) โดยแบ่งเป็น 4 รุ่น รุ่นละ 1,200 คน

ที่มา : https://www.thaigov.go.th/news/contents/details/95874