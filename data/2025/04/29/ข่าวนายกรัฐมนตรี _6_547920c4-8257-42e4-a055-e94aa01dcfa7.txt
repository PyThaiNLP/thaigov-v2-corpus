รัฐบาลไทย-ข่าวทำเนียบรัฐบาล-นายกรัฐมนตรี ย้ำรัฐบาลมีแผนระยะสั้น ระยะกลางและระยะยาว ในการกระตุ้นเศรษฐกิจ ทำให้ตัวเลขจีดีพีของไทยเติบโตอย่างต่อเนื่อง 


วันอังคารที่ 29 เมษายน 2568
29/04/2568
พิมพ์
นายกรัฐมนตรี ย้ำรัฐบาลมีแผนระยะสั้น ระยะกลางและระยะยาว ในการกระตุ้นเศรษฐกิจ ทำให้ตัวเลขจีดีพีของไทยเติบโตอย่างต่อเนื่อง
นายกรัฐมนตรี ย้ำรัฐบาลมีแผนระยะสั้น ระยะกลางและระยะยาว ในการกระตุ้นเศรษฐกิจ ทำให้ตัวเลขจีดีพีของไทยเติบโตอย่างต่อเนื่อง
วันนี้ (29 เมษายน 2568) เวลา 11.30 น. ณ บริเวณโถงกลาง หอประชุมอนุภูมิภาคลุ่มน้ำโขง มหาวิทยาลัยนครพนม อำเภอเมืองนครพนม จังหวัดนครพนม นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) อย่างเป็นทางการนอกสถานที่ กลุ่มจังหวัดภาคตะวันออกเฉียงเหนือตอนบน 2 (นครพนม มุกดาหาร และสกลนคร) ถึงแผนกระตุ้นเศรษฐกิจของรัฐบาล หลังธนาคารโลกปรับตัวเลขจีดีพีของประเทศไทย ว่า รัฐบาลมีแผนทั้งระยะสั้น ระยะกลาง และระยะยาว ที่ได้ดำเนินการมาตลอด โดยระยะสั้นได้ดำเนินโครงการกระตุ้นเศรษฐกิจ 10,000 บาท ผ่านดิจิทัลวอลเล็ต รวมถึงเรื่องของการลงทุนที่นำการลงทุนเข้ามาในประเทศ และที่สำคัญได้ประชุมกับสำนักงบประมาณเร่งการลงทุนของภาครัฐ ซึ่งขณะนี้ประเทศไทยได้เปอร์เซ็นต์สูงที่สุดแล้วในประวัติศาสตร์ที่มีการลงทุนจากภาครัฐที่กระตุ้นอย่างต่อเนื่อง เพราะทราบดีว่าวิกฤติเศรษฐกิจเป็นวิกฤตทั่วโลก จึงต้องทำเต็มที่ทุกเรื่อง เช่นเดียวกับเรื่องสถานบันเทิงครบวงจร หรือ เอนเตอร์เม้นคอมเพล็กซ์ ก็ได้ผลักดันเรื่องนี้ให้มีผลดีในอนาคตเช่นเดียวกัน

ที่มา : https://www.thaigov.go.th/news/contents/details/95880