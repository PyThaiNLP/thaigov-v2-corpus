รัฐบาลไทย-ข่าวทำเนียบรัฐบาล-ผู้ตรวจฯ กฤศ ติดตามผลสินเชื่อเสือติดปีก สร้างพิพิธภัณฑ์ข้าวมีชีวิต ควงโตโยต้าพัฒน์ หนุน "ไรซ์ แฟคทอรี่" ขยายโรงงานแปรรูปข้าวอินทรีย์ แนะสู้ตลาดด้วยคุณภาพมากกว่าปริมาณ


วันจันทร์ที่ 28 เมษายน 2568
28/04/2568
พิมพ์
ผู้ตรวจฯ กฤศ ติดตามผลสินเชื่อเสือติดปีก สร้างพิพิธภัณฑ์ข้าวมีชีวิต ควงโตโยต้าพัฒน์ หนุน "ไรซ์ แฟคทอรี่" ขยายโรงงานแปรรูปข้าวอินทรีย์ แนะสู้ตลาดด้วยคุณภาพมากกว่าปริมาณ
ผู้ตรวจฯ กฤศ ติดตามผลสินเชื่อเสือติดปีก สร้างพิพิธภัณฑ์ข้าวมีชีวิต ควงโตโยต้าพัฒน์ หนุน "ไรซ์ แฟคทอรี่" ขยายโรงงานแปรรูปข้าวอินทรีย์ แนะสู้ตลาดด้วยคุณภาพมากกว่าปริมาณ
28 เมษายน 2568 นายกฤศ จันทร์สุวรรณ ผู้ตรวจราชการกระทรวงอุตสาหกรรม พร้อมคณะ ประกอบด้วย นายสามารถ น้อยวัน รองเลขาธิการคณะกรรมการอ้อยและน้ำตาลทราย นางสาวณิรดา วิสุทธิชาติธาดา รองผู้อำนวยการสำนักงานเศรษฐกิจอุตสาหกรรม นายบวรวิทย์ อัครจันทโชติ ผู้อำนวยการกองตรวจราชการ นายทินวัฒน์ แก้วสวี ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรม พร้อมด้วย นายชาญชัย อนุสรณ์ อุตสาหกรรมจังหวัดสกลนคร และนายสมพร ปองไว้ อุตสาหกรรมจังหวัดนครพนม ลงพื้นที่ตรวจเยี่ยม บริษัท ไรซ์แฟคทอรี่ จำกัด เพื่อติดตามผลการส่งเสริมผู้ประกอบการซึ่งได้รับสินเชื่อ “เสือติดปีก” วงเงิน 9 ล้านบาท จากกองทุนเอสเอ็มอีตามแนวประชารัฐ ทั้งนี้ ได้เชิญผู้แทน โตโยต้า ธุรกิจชุมชนพัฒน์ ร่วมให้คำปรึกษาแนะนำเชิงลึก เพื่อเพิ่มโอกาสธุรกิจและขยายสายการผลิตเพิ่มเติม โดยมี นางชบา ศรีสุโน เจ้าของกิจการ ให้การต้อนรับ ณ บริษัท ไรซ์แฟคทอรี่ จำกัด อ.ธาตุพนม จ.นครพนม
บริษัท ไรซ์แฟคทอรี่ จำกัด มีแผนใช้เงินสินเชื่อดังกล่าวสร้างศูนย์การเรียนรู้ในลักษณะพิพิธภัณฑ์เกี่ยวกับข้าวที่มีชีวิต (Living museum) และโชว์รูมสินค้า เพื่อรองรับคณะศึกษาดูงานเชื่อมโยงกับการท่องเที่ยววัดพระธาตุพนมของจังหวัด โดยมีผลิตภัณฑ์ใหม่ ๆ เช่น สินค้าพร้อมรับประทาน (Ready to Eat) อาหารสำหรับผู้ป่วยเบาหวานที่มีดัชนีน้ำตาลต่ำ โจ๊ก ซุป น้ำข้าว/น้ำข้าวฮางงอกพร้อมดื่ม เป็นต้น ทั้งนี้ กรมส่งเสริมอุตสาหกรรมได้ประสานผู้แทนบริษัทโตโยต้าฯ ดำเนินการเก็บรวบรวมข้อมูล และวิเคราะห์การดำเนินธุรกิจ เพื่อช่วยลดต้นทุนในการผลิตและใช้กระบวนการไคเซน (Kaizen) เพื่อพัฒนาด้านผลิตภาพ คุณภาพ การส่งมอบ การผลิตแบบคาร์บอนต่ำ รวมทั้งปรับกระบวนสายการผลิตผลิตภัณฑ์ของบริษัทฯ ด้วย
ผู้ตรวจราชการ (นายกฤศฯ) ชื่นชม ไรซ์แฟคเทอรี่ ที่่เปรียบเสมือนพี่เลี้ยง (Big Brother) ให้กับชาวบ้าน ช่วยยกระดับราคาข้าวให้กับเกษตรกรเป็นจำนวนมากภายในชุมชน และแนะนำให้แข่งขันด้วยคุณภาพ เน้นราคาต่อตันข้าว มากกว่าผลผลิตต่อไร่ เพื่อแข่งขันกับตลาดต่างประเทศ เช่น เวียดนาม โดยเฉพาะการแปรรูปข้าวอินทรีย์ให้เป็นผลิตภัณฑ์ที่มีมูลค่าเพิ่มสูง และเป็นสินค้าที่ต้องการของตลาด

ที่มา : https://www.thaigov.go.th/news/contents/details/95842