รัฐบาลไทย-ข่าวทำเนียบรัฐบาล-กรุงไทยออกเงินฝากออมทรัพย์พิเศษ “SMART Account” สำหรับลูกค้าธุรกิจ ดอกเบี้ยสูงสุด 0.9% ต่อปี


วันอังคารที่ 29 เมษายน 2568
29/04/2568
พิมพ์
กรุงไทยออกเงินฝากออมทรัพย์พิเศษ “SMART Account” สำหรับลูกค้าธุรกิจ ดอกเบี้ยสูงสุด 0.9% ต่อปี
ธ.กรุงไทยออกเงินฝากออมทรัพย์พิเศษ SMART Account อัตราดอกเบี้ยสูงสุด 0.9% ต่อปี โดยจ่ายดอกเบี้ยทุก 6 เดือน มิ.ย. และ ธ.ค. สำหรับลูกค้านิติบุคคลที่สมัครใช้บริการและทำธุรกรรมผ่าน Krungthai BUSINESS อย่างน้อย 20 รายการต่อเดือน
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงินที่ทันสมัย เพื่อตอบโจทย์ลูกค้าทุกมิติ สนับสนุนธุรกิจ SME เพิ่มประสิทธิภาพการบริหารธุรกิจด้วย Krungthai BUSINESS ดิจิทัลแพลตฟอร์มที่เป็นผู้ช่วยจัดการธุรกิจอย่างครบวงจร ล่าสุด ธนาคารออกเงินฝากออมทรัพย์พิเศษ SMART Account อัตราดอกเบี้ยสูงสุด 0.9% ต่อปี โดยจ่ายดอกเบี้ยทุก 6 เดือน มิถุนายนและธันวาคม สำหรับลูกค้านิติบุคคลที่สมัครใช้บริการและทำธุรกรรมผ่าน Krungthai BUSINESS อย่างน้อย 20 รายการต่อเดือน และมียอดเงินฝากออมทรัพย์พิเศษคงเหลือในบัญชีในแต่ละวัน ตามเงื่อนไขที่ธนาคารกำหนด ตั้งแต่วันนี้จนถึง 31 ธันวาคม 2568
● รับอัตราดอกเบี้ย 0.90% ต่อปี เมื่อมียอดเงินฝาก 10,000,000 บาท ขึ้นไป
● รับอัตราดอกเบี้ย 0.70% ต่อปี เมื่อมียอดเงินฝากตั้งแต่ 5,000,000 บาท แต่ไม่เกิน 10,000,000 บาท
● รับอัตราดอกเบี้ย 0.60% ต่อปี เมื่อมียอดเงินฝากตั้งแต่ 1,000,000 บาท แต่ไม่เกิน 5,000,000 บาท
● รับอัตราดอกเบี้ย 0.50% ต่อปี เมื่อมียอดเงินฝากน้อยกว่า 500,000 บาท แต่ไม่เกิน 1,000,000 บาท
ผู้ประกอบการ และลูกค้านิติบุคคลที่สนใจใช้บริการ Krungthai BUSINESS แพลตฟอร์มดิจิทัลที่ช่วยจัดการธุรกิจอย่างมีประสิทธิภาพ และบริหารการเงินได้อย่างครบวงจร สมัครได้ที่ธนาคารกรุงไทยทุกสาขา หรือสอบถามข้อมูลที่ Krungthai Corporate Contact Center 02-111-9999 หรือศึกษารายละเอียดเพิ่มเติมได้ที่ https://krungthai.com/link/smart-account-pr

ที่มา : https://www.thaigov.go.th/news/contents/details/95892