รัฐบาลไทย-ข่าวทำเนียบรัฐบาล-เหลืออีก 2 วันเท่านั้น งานใต้ร่มพระบารมี 243 ปี กรุงรัตนโกสินทร์ คนแน่นทุกวัน ถูกใจคนทุกวัย ของขายดี ปังไม่หยุด


วันอังคารที่ 29 เมษายน 2568
เหลืออีก 2 วันเท่านั้น งานใต้ร่มพระบารมี 243 ปี กรุงรัตนโกสินทร์ คนแน่นทุกวัน ถูกใจคนทุกวัย ของขายดี ปังไม่หยุด
เหลืออีก 2 วันเท่านั้น งานใต้ร่มพระบารมี 243 ปี กรุงรัตนโกสินทร์ คนแน่นทุกวัน ถูกใจคนทุกวัย ของขายดี ปังไม่หยุด
เหลืออีก 2 วันเท่านั้น งานใต้ร่มพระบารมี 243 ปี กรุงรัตนโกสินทร์ คนแน่นทุกวัน ถูกใจคนทุกวัย ของขายดี ปังไม่หยุด
นางสาวสุดาวรรณ หวังศุภกิจโกศล รมว วธ เปิดเผยว่า ตามที่กระทรวงวัฒนธรรม ร่วมกับหน่วยงานที่เกี่ยวข้อง จัดงาน ใต้ร่มพระบารมี 243 ปี กรุงรัตนโกสินทร์ ใน 3 พื้นที่หลัก ได้แก่ อุทยาน 100 ปีจุฬาลงกรณ์มหาวิทยาลัย พิพิธภัณฑสถานแห่งชาติ พระนคร และวัดประยุรวงศาวาส ได้รับรายงานว่ามีผู้เข้าชมงานเป็นจำนวนมากในทุกพื้นที่ และเป็นการเช่าชมงานของผู้คนทุกกลุ่มวัย ทั้งชาวไทยและชาวต่างชาติ รวมทั้งมีกระแสตอบรับที่ดีจากนักท่องเที่ยวและผู้ชมงาน จึงขอเชิญชวนท่านที่ยังไม่ได้เที่ยวชมงาน สามารถเที่ยวชมงานได้อีก 2 วัน 26-27 เมษายน 2568 โดยมีไฮไลท์สำคัญของงานในแต่ละพื้นที่ เช่น
วันที่ 26 เมษายน 2568
@ อุทยาน 100 ปี จุฬาลงกรณ์มหาวิทยาลัย
พบกับความรื่นเริง ความสนุกสนาน
วงดนตรีรวมดาวกระจุย
การแสดงเดอะผีเสื้อสมุทร
สุดมันไปกับ…เพียว เดอะวอยซ์
แฟนแพลง “กุหลาบ” อย่าซ้อมร้องเพลงแล้วพบกับ “ก้านตอง ทุ่งเงิน”
เลือกช็อป ตลาดอาหารไทย อาหารถิ่น ตลาดผลิตภัณฑ์วัฒนธรรมและตลาดนัดศิลปินกว่า 100 บูธ
@ พิพิธภัณฑสถานแห่งชาติ พระนคร
ชมพิพิธภัณฑ์ยามค่ำคืน รื่นเริงศิลปวัฒนธรรมและหนังกลางแปลง
ชมความงามยามราตรี “Night Museum” พิพิธภัณฑสถานแห่งชาติ พระนคร ยามค่ำคืน (ฟรี)
การแสดงดนตรีลูกทุ่ง
ฉายหนงกลางแปลง “ทวิภพ” (2533)
@ วัดประยุรวงศาวาสวรวิหาร
เที่ยวงานวัด ย้อนวันวาน ยลวิถีย่านกะดีจีน – คลองสาน
การแสดงดุริยางค์กรุงเทพมหานคร
การแสดงดนตรีสากล CU Band
การแสดงลิเกรวมดาว
การประกวดร้องเพลงลูกทุ่ง
ไหว้พระรับพร เสริมสิริมงคล
27 เมษายน 2568
@ อุทยาน 100 ปี จุฬาลงกรณ์มหาวิทยาลัย
รื่นเริงบันเทิงใจและสนุกสนานกับ วงดนตรีสากล “เรืองรัตนโกสินทร์ถิ่นสยาม”
จัดเต็มกับ รำวงย้อนยุค + สามช่าโจ๊ะๆ กับรำวงพื้นฐาน “วงอ๊อดโฟร์เอส”
พลาดไม่กับชม ชิม ช็อป ตลาดอาหารไทย อาหารถิ่น ตลาดผลิตภัณฑ์วัฒนธรรมและตลาดนัดศิลปินกว่า 100 บูธ
@ พิพิธภัณฑสถานแห่งชาติ พระนคร
ชมพิพิธภัณฑ์ยามค่ำคืน รื่นเริงศิลปวัฒนธรรมและหนังกลางแปลง
ชมความงามยามราตรี “Night Museum” พิพิธภัณฑสถานแห่งชาติ พระนคร ยามค่ำคืน (ฟรี)
การแสดงหุ่นละครเล็กโจหลุยส์ ตอน หนุมานทหารพระจักรา
ฉายหนังกลางแปลง “ลุกบ้าเที่ยวล่าสุด” (2536)
@ วัดประยุรวงศาวาสวรวิหาร
เที่ยวงานวัด ย้อนวันวาน ยลวิถีย่านกะดีจีน – คลองสาน
การแสดงวงออร์เคสตรา
การแสดง “ฟ้อนมาลัย”
การแสดงลิเกรวมดาว
การประกวดร้องเพลงลูกทุ่ง
ไหว้พระรับพร เสริมสิริมงคล
รมว วธ กล่าวตอนท้ายว่า งานนี้ถือเป็นความสำเร็จของทุกภาคส่วน ที่ร่วมมือบูรณาการจัดงานร่วมกัน เป็นการนำทุนทางวัฒนธรรมมาส่งเสริมให้เศรษฐกิจและการท่องเที่ยวรวมถึงส่งเสริมซอฟพาวเวอร์ได้อย่างดี จึงขอเชิญชวนชาวไทยและนักท่องเที่ยวทุกท่านไปเที่ยวชมงานนี้ ท่านจะได้ทั้งความรู้ ความบันเทิง ความสุข และประทับใจแน่นอน

ที่มา : https://www.thaigov.go.th/news/contents/details/95855