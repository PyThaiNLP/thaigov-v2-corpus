รัฐบาลไทย-ข่าวทำเนียบรัฐบาล-ใครอยากมีบ้านมาทางนี้! ธอส. จัดทำสินเชื่อปลูกสร้างที่อยู่อาศัยบนที่ดินของตนเอง อัตราดอกเบี้ย 6 เดือนแรกเพียง  0.89% ต่อปี ผ่อนปีแรกเริ่มต้นเดือนละ 2,500 บาท เท่านั้น


วันพฤหัสบดีที่ 3 เมษายน 2568
03/04/2568
พิมพ์
ใครอยากมีบ้านมาทางนี้! ธอส. จัดทำสินเชื่อปลูกสร้างที่อยู่อาศัยบนที่ดินของตนเอง อัตราดอกเบี้ย 6 เดือนแรกเพียง  0.89% ต่อปี ผ่อนปีแรกเริ่มต้นเดือนละ 2,500 บาท เท่านั้น
ธอส. จัดทำ “สินเชื่อปลูกสร้างที่อยู่อาศัยบนที่ดินของตนเอง” สำหรับผู้ที่ต้องการปลูกสร้างอาคาร และซื้ออุปกรณ์ หรือสิ่งอำนวยความสะดวกเพื่อประโยชน์ในการอยู่อาศัย พร้อมกับปลูกสร้างอาคาร
ธนาคารอาคารสงเคราะห์ (ธอส.) เปิดโอกาสให้กับผู้ที่มีที่ดินเป็นของตนเองได้มีโอกาสเข้าถึงสินเชื่อที่อยู่อาศัยได้ง่ายขึ้น ด้วยการจัดสรรกรอบวงเงิน 1,000 ล้านบาท จัดทำ “สินเชื่อปลูกสร้างที่อยู่อาศัยบนที่ดินของตนเอง” สำหรับผู้ที่ต้องการปลูกสร้างอาคาร และซื้ออุปกรณ์ หรือสิ่งอำนวยความสะดวกเพื่อประโยชน์ในการอยู่อาศัย พร้อมกับปลูกสร้างอาคาร โดยลูกค้าที่มีความประสงค์ทำประกันชีวิตคุ้มครองสินเชื่อ (MRTA / MLTA) จะได้รับอัตราดอกเบี้ย 6 เดือนแรก เท่ากับ 0.89% ต่อปี, เดือนที่ 7-12 เท่ากับ 2.89% ต่อปี, ปีที่ 2 เท่ากับ 3.39% ต่อปี, ปีที่ 3 เท่ากับ 3.70% ต่อปี อัตราดอกเบี้ยเฉลี่ย 3 ปีแรก เท่ากับ 2.99% ปีที่ 4 จนถึงตลอดอายุสัญญา กรณีลูกค้าสวัสดิการเท่ากับ MRR-1.00% ต่อปี กรณีลูกค้ารายย่อย เท่ากับ MRR-0.50% ต่อปี และซื้ออุปกรณ์ เท่ากับ MRR ต่อปี (อัตราดอกเบี้ย MRR ธอส. ปัจจุบันเท่ากับ 6.545% ต่อปี) ระยะเวลาการกู้สูงสุด 40 ปี กรณีกู้ 1 ล้านบาท ผ่อนชำระเงินงวดปีแรกเริ่มต้นเพียงเดือนละ 2,500 บาท สำหรับผู้ที่สนใจสามารถยื่นขอสินเชื่อ และทำนิติกรรมภายในวันที่ 30 ธันวาคม 2568 ณ สาขาธนาคารทั่วประเทศ โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage  ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/95067