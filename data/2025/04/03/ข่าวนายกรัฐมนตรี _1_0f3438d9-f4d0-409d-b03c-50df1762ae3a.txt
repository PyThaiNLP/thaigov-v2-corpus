รัฐบาลไทย-ข่าวทำเนียบรัฐบาล-นายกรัฐมนตรีเผยเตรียมถกติดตามความคืบหน้าเหตุตึก สตง. ถล่ม ยืนยันมีรายงานความคืบหน้าตลอด ระบุรอเช็กข้อมูลให้ชัวร์ก่อนชี้แจง


วันพฤหัสบดีที่ 3 เมษายน 2568
03/04/2568
พิมพ์
นายกรัฐมนตรีเผยเตรียมถกติดตามความคืบหน้าเหตุตึก สตง. ถล่ม ยืนยันมีรายงานความคืบหน้าตลอด ระบุรอเช็กข้อมูลให้ชัวร์ก่อนชี้แจง
นายกรัฐมนตรีเผยเตรียมถกติดตามความคืบหน้าเหตุตึก สตง. ถล่ม ยืนยันมีรายงานความคืบหน้าตลอด ระบุรอเช็กข้อมูลให้ชัวร์ก่อนชี้แจง
วันนี้ (3 เมษายน 2568) เวลา 08.10 น. ณ ท่าอากาศยานทหารกองบิน 2 ดอนเมือง กรุงเทพมหานคร นางสาวแพทองธาร ชินวัตร นายกรัฐมนตรี ให้สัมภาษณ์ถึงผลการสอบสวนหาสาเหตุอาคารสำนักงานตรวจเงินแผ่นดิน หรือ สตง. แห่งใหม่ถล่ม หลังเกิดเหตุแผ่นดินไหวผ่านไปเกือบ 1 สัปดาห์ นอกจากเรื่องเหล็กที่ไม่ได้มาตรฐาน มีรายงานความคืบหน้าอื่นเข้ามาหรือไม่ ว่า เตรียมนัดประชุมหน่วยงานที่เกี่ยวข้อง ซึ่งถ้าไม่ใช่วันศุกร์ที่ 4 เมษายนนี้ ก็จะเป็นวันจันทร์ที่ 7 เมษายน เนื่องจากจะมีการรายงานรายละเอียดเพิ่มเติม แต่ขอให้ชัวร์กว่านี้ก่อน หากพูดไปก่อน อาจมีผลกระทบต่อหลายอย่าง แต่ยืนยันว่ามีการรายงานความคืบหน้ามาเรื่อย ๆ ซึ่งเรื่องเหล็กก็เป็นเรื่องหนึ่งที่ค่อนข้างชัดเจน

ที่มา : https://www.thaigov.go.th/news/contents/details/95024