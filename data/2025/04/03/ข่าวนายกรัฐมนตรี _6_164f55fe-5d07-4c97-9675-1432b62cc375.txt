รัฐบาลไทย-ข่าวทำเนียบรัฐบาล-นายกรัฐมนตรีแสดงความเสียใจกรณีการถึงแก่อสัญกรรมของพลเอก คำไต สีพันดอน อดีตประธานประเทศแห่งสาธารณรัฐประชาธิปไตยประชาชนลาว  ในนามของรัฐบาลและประชาชนชาวไทย


วันพฤหัสบดีที่ 3 เมษายน 2568
03/04/2568
พิมพ์
นายกรัฐมนตรีแสดงความเสียใจกรณีการถึงแก่อสัญกรรมของพลเอก คำไต สีพันดอน อดีตประธานประเทศแห่งสาธารณรัฐประชาธิปไตยประชาชนลาว  ในนามของรัฐบาลและประชาชนชาวไทย
นายกรัฐมนตรีแสดงความเสียใจกรณีการถึงแก่อสัญกรรมของพลเอก คำไต สีพันดอน อดีตประธานประเทศแห่งสาธารณรัฐประชาธิปไตยประชาชนลาว  ในนามของรัฐบาลและประชาชนชาวไทย
วันนี้ (วันพฤหัสบดีที่ 3 เมษายน 2568) เวลา 11.30 น. ณ ทำเนียบรัฐบาล นายจิรายุ ห่วงทรัพย์ โฆษกประจำสำนักนายกรัฐมนตรี เผยว่า นางสาวแพทองธาร ชินวัตร นายกรัฐมนตรี ได้ส่งสารแสดงความเสียใจถึง นายสอนไซ สีพันดอน นายกรัฐมนตรีแห่งสาธารณรัฐประชาธิปไตยประชาชนลาว ต่อการถึงแก่อสัญกรรมของ พลเอก คำไต สีพันดอน อดีตประธานประเทศแห่งสาธารณรัฐประชาธิปไตยประชาชนลาว เมื่อวันที่ 2 เมษายน 2568 ซึ่ง พลเอก คำไต สีพันดอน ถือเป็นบุคคลสำคัญที่มีส่วนในการก่อตั้งและพัฒนาสาธารณรัฐประชาธิปไตยประชาชนลาว ให้มีความมั่นคงและมั่งคั่งจวบจนปัจจุบัน รวมถึงมีบทบาทสำคัญในการส่งเสริมความสัมพันธ์ไทย – ลาว ให้มีความแนบแน่นอย่างรอบด้าน และได้ถวายการต้อนรับพระบาทสมเด็จพระบรมชนกาธิเบศร มหาภูมิพลอดุยเดช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในคราวเสด็จเยือนสาธารณรัฐประชาธิปไตยประชาชนลาวอย่างเป็นทางการ ซึ่งเป็นรากฐานความร่วมมือสำคัญระหว่างไทย – ลาว ที่ยั่งยืนกว่า 7 ทศวรรษที่ผ่านมา
โดยนายกรัฐมนตรีและประชาชนชาวไทยขอร่วมไว้อาลัยกับนายกรัฐมนตรีสอนไซ และครอบครัวสีพันดอน ตลอดจนประชาชนลาว ในช่วงเวลาแห่งความเศร้าโศกนี้

ที่มา : https://www.thaigov.go.th/news/contents/details/95052