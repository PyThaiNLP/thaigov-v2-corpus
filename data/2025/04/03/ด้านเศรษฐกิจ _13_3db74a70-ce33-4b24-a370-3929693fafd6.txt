รัฐบาลไทย-ข่าวทำเนียบรัฐบาล-หัวหน้าผู้ตรวจฯ เดชา เรียกประชุมศูนย์ CMC กระทรวงอุตสาหกรรม ติดตามสถานการณ์หลังเกิดเหตุแผ่นดินไหวใหญ่


วันพฤหัสบดีที่ 3 เมษายน 2568
03/04/2568
พิมพ์
หัวหน้าผู้ตรวจฯ เดชา เรียกประชุมศูนย์ CMC กระทรวงอุตสาหกรรม ติดตามสถานการณ์หลังเกิดเหตุแผ่นดินไหวใหญ่
หัวหน้าผู้ตรวจฯ เดชา เรียกประชุมศูนย์ CMC กระทรวงอุตสาหกรรม ติดตามสถานการณ์หลังเกิดเหตุแผ่นดินไหวใหญ่
เมื่อวันที่ 31 มีนาคม 2568 นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม ในฐานะหัวหน้าศูนย์บริหารสถานการณ์วิกฤต กระทรวงอุตสาหกรรม (Crisis Management Center : CMC) เป็นประธานการประชุมศูนย์ CMC กระทรวงอุตสาหกรรม ครั้งที่ 1/2568 โดยมี นางสาวชลาริน นิลพิฤกษ์ ผู้อำนวยการกองกลาง นางสาวสุนีย์ โสภณ ผู้อำนวยการกองบริหารงานทรัพยากรบุคคล นายทินวัฒน์ แก้วสวี ผู้อำนวยการกองยุทธศาสตร์และแผนงาน นายบวรวิทย์ อัครจันทโชติ ผู้อำนวยการกองตรวจราชการ นางสาวเพียงใจ ไชยรังสินันท์ ผู้อำนวยการศูนย์เทคโนโลยีสารสนเทศและการสื่อสาร สำนักงานปลัดกระทรวงอุตสาหกรรม (สปอ.) พร้อมด้วยผู้บริหารและผู้แทนจากทุกหน่วยงานในสังกัดกระทรวงอุตสาหกรรม ได้แก่ 1) กรมโรงงานอุตสาหกรรม 2) กรมส่งเสริมอุตสาหกรรม 3) กรมอุตสาหกรรมพื้นฐานและการเหมืองแร่ 4) สำนักงานมาตรฐานผลิตภัณฑ์อุตสาหกรรม 5) สำนักงานคณะกรรมการอ้อยและน้ำตาลทราย 6) สำนักงานเศรษฐกิจอุตสาหกรรม 7) การนิคมอุตสาหกรรมแห่งประเทศไทย และ 8) ธนาคารพัฒนาวิสาหกิจขนาดกลางและขนาดย่อมแห่งประเทศไทย เข้าร่วมด้วย ณ ห้องประชุมชุณหะวัณ ชั้น 3 อาคาร สปอ. และการประชุมผ่านสื่ออิเล็กทรอนิกส์ (Zoom Meeting)
จากสถานการณ์แผ่นดินไหวที่ผ่านมา ศูนย์ CMC กระทรวงอุตสาหกรรม ได้มีการดำเนินการ ดังนี้ 1) สำรวจผลกระทบจากเหตุการณ์แผ่นดินไหวในเขตรับผิดชอบ ทั้งที่ตั้งสำนักงานและสถานประกอบการในพื้นที่ 2) จัดทำแนวทางรับมือสถานการณ์แผ่นดินไหว รวมถึงการแจ้งเตือนโรงงานอุตสาหกรรมเพื่อป้องกัน ช่วยเหลือ และแก้ไขผลกระทบจากสถานการณ์แผ่นดินไหว 3) จัดตั้งคณะทำงานจัดทำแผนและแนวทางเพื่อรองรับภาวะฉุกเฉินและภัยพิบัติ เพื่อเป็นการเตรียมความพร้อมในการรับมือกับเหตุการณ์วิกฤตต่าง ๆ ที่อาจเกิดขึ้นในอนาคต นอกจากนี้ ยังได้จัดทำฐานข้อมูลที่เกี่ยวข้อง เช่น สิ่งของรับบริจาค ยานพาหนะสำหรับขนส่ง บุคลากรผู้เชี่ยวชาญ ที่จะเข้ามาช่วยเหลือฟื้นฟู/เยียวยาผู้ได้รับผลกระทบอย่างรวดเร็วและทันต่อสถานการณ์

ที่มา : https://www.thaigov.go.th/news/contents/details/95051