รัฐบาลไทย-ข่าวทำเนียบรัฐบาล-“ดร.เฉลิมชัย” สืบสานพระราชปณิธาน บูรณาการน้ำบาดาลเพื่อความยั่งยืน ในงาน “วันน้ำบาดาลแห่งชาติ 2568”


วันพฤหัสบดีที่ 3 เมษายน 2568
“ดร.เฉลิมชัย” สืบสานพระราชปณิธาน บูรณาการน้ำบาดาลเพื่อความยั่งยืน ในงาน “วันน้ำบาดาลแห่งชาติ 2568”
“ดร.เฉลิมชัย” สืบสานพระราชปณิธาน บูรณาการน้ำบาดาลเพื่อความยั่งยืน ในงาน “วันน้ำบาดาลแห่งชาติ 2568”
“ดร.เฉลิมชัย” สืบสานพระราชปณิธาน บูรณาการน้ำบาดาลเพื่อความยั่งยืน ในงาน “วันน้ำบาดาลแห่งชาติ 2568”
วันที่ 3 เมษายน 2568 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดงานวันน้ำบาดาลแห่งชาติ (National Groundwater Day) ประจำปี พ.ศ. 2568 ภายใต้แนวคิด “สืบสานพระราชปณิธาน บูรณาการน้ำบาดาลเพื่อความยั่งยืน” พร้อมมอบโล่รางวัลเชิดชูเกียรติให้แก่เครือข่ายน้ำบาดาลดีเด่น โดยมี นายอภิชาต ศักดิเศรษฐ์ ที่ปรึกษา รมว.ทส. นาวาตรี สุธรรม ระหงษ์ เลขานุการ รมว.ทส. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นายภาดล ถาวรกฤชรัตน์ อธิบดีกรมทรัพยากรน้ำบาดาล พร้อมด้วยคณะผู้บริหารหน่วยงานในสังกัดกระทรวงฯ ผู้แทนภาครัฐ ภาคเอกชน ตลอดจนเครือข่ายน้ำบาดาล เข้าร่วมในพิธี ณ ศูนย์ประชุมวายุภักษ์ โรงแรมเซ็นทารา ไลฟ์ แจ้งวัฒนะ กรุงเทพฯ
ดร.เฉลิมชัย รมว.ทส. กล่าวว่า กระทรวงทรัพยากรธรรมชาติและสิ่งแวดล้อม โดยกรมทรัพยากรน้ำบาดาล นอกจากจะเป็นหน่วยงานหลักในการจัดทำนโยบายและแผน ตลอดจนมาตรการที่เกี่ยวข้องกับการบริหารจัดการทรัพยากรน้ำบาดาลแล้ว ยังมีนโยบายในการปฏิบัติงานที่ว่า “พี่น้องประชาชนคนไทยทุกคน ต้องไม่ขาดแคลนน้ำอุปโภคบริโภคอย่างเด็ดขาด” การจัดงานวันน้ำบาดาลแห่งชาติ ในวันที่ 3 เมษายนของทุกปีนั้น เพื่อรำลึกถึงพระมหากรุณาธิคุณของสถาบันพระมหากษัตริย์กับการอนุรักษ์ทรัพยากรน้ำบาดาล และร่วมสืบสานพระราชปณิธานในการร่วมกันดูแลรักษา ปกป้องทรัพยากรน้ำบาดาลให้เกิดความยั่งยืน นอกจากนี้ ยังเป็นเวทีสร้างการรับรู้เกี่ยวกับความสำคัญของวันน้ำบาดาลแห่งชาติ และถ่ายทอดองค์ความรู้ด้านวิชาการน้ำบาดาลและศาสตร์อื่น ๆ ที่เกี่ยวข้องสู่สาธารณะ อีกด้วย
สำหรับกิจกรรมภายในงานครั้งนี้ ได้จัดให้มีการบรรยายพิเศษในหัวข้อ นโยบายการกำกับและควบคุมกิจการน้ำบาดาล โอกาสและความท้าทายของการบริหารจัดการน้ำบาดาลขอประเทศไทย รวมถึงการเสวนาหัวข้อ การถอดบทเรียนการบริหารจัดการทรัพยากรน้ำบาดาลอย่างยั่งยืนในพื้นที่ การปนเปื้อนน้ำบาดาล มรดกสารพิษ ภัยเงียบแห่งอนาคต การพัฒนาต้นแบบเครือข่ายรักษ์น้ำบาดาล เพื่อการอนุรักษ์น้ำบาดาลอย่างยั่งยืน ตลอดจนการมอบรางวัลเชิดชูเกียรติให้แก่เครือข่ายน้ำบาดาลดีเด่น ประจำปี พ.ศ. 2568 จำนวน 4 ประเภท รวม 58 รางวัล ประกอบด้วย 1) ประเภทสำนักงานทรัพยากรธรรมชาติและสิ่งแวดล้อมจังหวัด จำนวน 26 รางวัล 2) ประเภทกลุ่มผู้ประกอบกิจการน้ำบาดาลภาคเอกชน จำนวน 8 รางวัล 3) ประเภทพื้นที่ต้นแบบในการบริหารจัดการน้ำบาดาล จำนวน 12 รางวัล และ 4) ประเภทช่างเจาะน้ำบาดาลกรมทรัพยากรน้ำบาดาลดีเด่น จำนวน 12 รางวัล

ที่มา : https://www.thaigov.go.th/news/contents/details/95054