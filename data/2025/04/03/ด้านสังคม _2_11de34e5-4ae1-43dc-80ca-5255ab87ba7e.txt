รัฐบาลไทย-ข่าวทำเนียบรัฐบาล-"วราวุธ" ย้ำ พม. รำลึกถึงคุณูปการโครงการ "แว่นตาผู้สูงวัยในสมเด็จพระเทพพระรัตน์ฯ" ช่วยประชาชนที่มีปัญหาสายตาในถิ่นทุรกันดาร


วันพฤหัสบดีที่ 3 เมษายน 2568
"วราวุธ" ย้ำ พม. รำลึกถึงคุณูปการโครงการ "แว่นตาผู้สูงวัยในสมเด็จพระเทพพระรัตน์ฯ" ช่วยประชาชนที่มีปัญหาสายตาในถิ่นทุรกันดาร
"วราวุธ" ย้ำ พม. รำลึกถึงคุณูปการโครงการ "แว่นตาผู้สูงวัยในสมเด็จพระเทพพระรัตน์ฯ" ช่วยประชาชนที่มีปัญหาสายตาในถิ่นทุรกันดาร
วันที่ 2 เมษายน 2568 ที่กระทรวงการพัฒนาสังคมและความมั่นคงของมนุษย์ (พม.) นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า เนื่องด้วยวันที่ 2 เมษายน 2568 เป็นวันคล้ายวันพระราชสมภพ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ซึ่งเมื่อช่วงเช้าของวันที่ 2 เมษายน กระทรวง พม. ได้ทำพิธีถวายพระพรชัยมงคล กรมสมเด็จพระเทพรัตนราชสุดาฯ โดยพร้อมเพรียงกัน พระองค์ท่านทรงมีคุณูปการกับชาวกระทรวง พม. ซึ่งโครงการในพระราชดำริหลายโครงการ ที่พระองค์ท่านได้พระราชทานให้กับพสกนิกรชาวไทยนั้น หนึ่งในโครงการสำคัญ คือ "โครงการแว่นตาผู้สูงวัยในสมเด็จพระเทพพระรัตน์ฯ" ซึ่งได้ดำเนินการมาตั้งแต่ปี 2552 จนถึง ปัจจุบัน เป็นการทำงานร่วมกันระหว่างกระทรวง พม. และมูลนิธิสงเคราะห์เด็กของสภากาชาดไทย และภาคเอกชน คือ บริษัท แว่นท็อปเจริญ ร่วมทำกิจกรรมดูแลพี่น้องประชาชนที่อาศัยอยู่ในถิ่นทุรกันดารที่มีอายุตั้งแต่ 45 ปีขึ้นไป ซึ่งเริ่มจะมีปัญหาทางด้านสายตา โดยทำการตรวจสายตาประกอบแว่นให้ เพื่อคุณภาพชีวิตดีขึ้น เพราะนอกจากสายตายาว และสายตาสั้นแล้ว ยังมีเรื่องสายตาเอียง และอีกหลายอย่าง ส่งผลให้การทำงานในชีวิตประจำวันเป็นไปด้วยความยากลำบาก แต่ด้วยโครงการนี้ ทำให้พี่น้องประชาชนนับหมื่นชีวิต ได้มีสายตาที่ดีขึ้น ส่งผลให้มีคุณภาพชีวิตที่ดีขึ้น ดังนั้น ในวันนี้เป็นวันที่ชาวกระทรวง พม. ได้มีโอกาสถวายพระพรชัยมงคล รำลึกถึงคุณูปการ และพระราชกรณียกิจของกรมสมเด็จพระเทพรัตนราชสุดาฯ ที่พระองค์ท่านทรงมีให้กับพี่น้องประชาชนชาวไทยผ่านทางกระทรวง พม.
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา
#ศบปภ #พันธกิจสำคัญ9ด้าน #โครงการแว่นตาผู้สูงวัยในสมเด็จพระเทพพระรัตน์ฯ

ที่มา : https://www.thaigov.go.th/news/contents/details/95026