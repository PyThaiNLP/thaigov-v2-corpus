รัฐบาลไทย-ข่าวทำเนียบรัฐบาล-นายกรัฐมนตรี เผย ไม่รีบดันร่าง “พ.ร.บ. เอ็นเตอร์เทนเมนต์ คอมเพล็กซ์” เข้าสภาฯ ระบุพยามบริหารงานทุกทางไม่ให้เกิดความขัดแย้ง  - ชี้ ยังมีเวลาทำความเข้าใจหลัง สว. ตั้งกำแพงไม่เห็นด้วย


วันพฤหัสบดีที่ 3 เมษายน 2568
03/04/2568
พิมพ์
นายกรัฐมนตรี เผย ไม่รีบดันร่าง “พ.ร.บ. เอ็นเตอร์เทนเมนต์ คอมเพล็กซ์” เข้าสภาฯ ระบุพยามบริหารงานทุกทางไม่ให้เกิดความขัดแย้ง  - ชี้ ยังมีเวลาทำความเข้าใจหลัง สว. ตั้งกำแพงไม่เห็นด้วย
นายกรัฐมนตรี เผย ไม่รีบดันร่าง “พ.ร.บ. เอ็นเตอร์เทนเมนต์ คอมเพล็กซ์” เข้าสภาฯ ระบุพยามบริหารงานทุกทางไม่ให้เกิดความขัดแย้ง  - ชี้ ยังมีเวลาทำความเข้าใจหลัง สว. ตั้งกำแพงไม่เห็นด้วย
วันนี้ (3 เมษายน 2568) เวลา 08.10 น. ณ ท่าอากาศยานทหารกองบิน 2 ดอนเมือง กรุงเทพมหานคร นางสาวแพทองธาร ชินวัตร นายกรัฐมนตรีกล่าวถึงความคืบหน้าร่าง พ.ร.บ. การประกอบธุรกิจสถานบันเทิงครบวงจร หรือเอ็นเตอร์เทนเมนต์ คอมเพล็กซ์ ที่กำลังเข้าสู่การพิจารณาของสภาผู้แทนราษฎร ซึ่งพรรคร่วมรัฐบาลจะต้องมีการนัดหารือในเรื่องนี้อีกหรือไม่ ว่า เรื่องนี้ไม่รีบ ปล่อยให้เป็นไปตามกระบวนการของสภาฯ  แต่ว่าในพรรคร่วมรัฐบาลที่คุยกันนั้น ก็คุยกันอยู่เรื่อย ๆ ถ้ามีในส่วนที่ต้องการจะปรับหรือแก้ไขนั้น ก็จะคุยในรายละเอียดกัน ไม่มีหายไป จะอัปเดตกันเรื่อย ๆ
ส่วนจะต้องผ่านสภาฯ ก่อนปิดสมัยประชุมนี้เลยหรือไม่ นายกรัฐมนตรี จะต้องคุยกันก่อนว่าจะทำอย่างไรได้บ้าง เพราะตอนนี้ยังไม่ได้คุยแบบลงรายละเอียด แต่ก็ได้คุยกับหัวหน้าพรรคร่วมรัฐบาลในภาพรวม
ทั้งนี้ ท่าทีของ สว. ที่ดูเหมือนไม่เห็นด้วยกับร่างนี้ จะเป็นอุปสรรคที่สำคัญหรือไม่ นายกรัฐมนตรี กล่าวว่า ถ้ามีเวลาก็ต้องพูดคุยกัน เพื่ออธิบายในเรื่องที่ยังไม่มีความเข้าใจ ซึ่งตอนนี้ยังอยู่ในขั้นตอนของ สส. ก่อน  ส่วนข้อเสนอให้ไปรับฟังความคิดเห็นของประชาชนก่อน นั้น นายกรัฐมนตรี กล่าวว่า ได้เปิดรับฟังความคิดเห็นไปแล้ว 4 ครั้ง ผลออกมาก็โอเค เดี๋ยวลองดูว่าทำอะไรเพิ่มได้บ้าง
ส่วนกรณีที่ได้นัดหัวหน้าพรรคร่วมรัฐบาลหารือ และได้ยกเลิกไปเมื่อวันอังคารที่ผ่านมานั้น ได้มีการนัดหมายใหม่แล้วหรือไม่ นายกรัฐมนตรี กล่าวว่า วันนั้นจริง ๆ ไม่ได้ตั้งใจยกเลิกแบบนั้น แต่เรารีบนัดใน ครม. ว่าหลังจบประชุม ครม. ก็จะประชุมเลย แต่เผอิญเวลาไม่ได้ก็เลยยกเลิกไป ไม่ได้เกิดประเด็นใหม่อะไร เพราะแค่รีบนัด แล้วตอนที่ยกเลิกยังมีหัวหน้าพรรคบางท่านที่เข้าใจผิดว่าประชุมอยู่ ก็สับสนนิดหนึ่งเพราะนัดเร็วไปหน่อย เดี๋ยวจะนัดเพิ่มเติมอีกที
ส่วนเปิดเผยได้หรือไม่ว่า จะคุยกันเรื่องอะไรนั้น นายกรัฐมนตรี กล่าวว่า ตอนแรกจะคุยเรื่องของเวลา ว่าอะไรเป็นอย่างไร แต่ว่าไม่ได้รีบ ยึดความแม่นยำและความเหมาะสมเป็นหลัก และพยายามจะบริหารทุกทางเพื่อไม่ให้เกิดความขัดแย้ง

ที่มา : https://www.thaigov.go.th/news/contents/details/95029