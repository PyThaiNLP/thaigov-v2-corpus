รัฐบาลไทย-ข่าวทำเนียบรัฐบาล-“ดร.เฉลิมชัย” ร่วมประชุม ครม.สัญจร จ.นครพนม พิจารณาแผนการพัฒนากลุ่มจังหวัด “สนุก” : สกลนคร นครพนม มุกดาหาร เพิ่มศักยภาพพื้นที่อีสานตอนบน 2


วันอังคารที่ 29 เมษายน 2568
“ดร.เฉลิมชัย” ร่วมประชุม ครม.สัญจร จ.นครพนม พิจารณาแผนการพัฒนากลุ่มจังหวัด “สนุก” : สกลนคร นครพนม มุกดาหาร เพิ่มศักยภาพพื้นที่อีสานตอนบน 2
“ดร.เฉลิมชัย” ร่วมประชุม ครม.สัญจร จ.นครพนม พิจารณาแผนการพัฒนากลุ่มจังหวัด “สนุก” : สกลนคร นครพนม มุกดาหาร เพิ่มศักยภาพพื้นที่อีสานตอนบน 2
“ดร.เฉลิมชัย” ร่วมประชุม ครม.สัญจร จ.นครพนม พิจารณาแผนการพัฒนากลุ่มจังหวัด “สนุก” : สกลนคร นครพนม มุกดาหาร เพิ่มศักยภาพพื้นที่อีสานตอนบน 2
วันที่ 29 เมษายน 2568 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เข้าร่วมการประชุมคณะรัฐมนตรีอย่างเป็นทางการนอกสถานที่ ครั้งที่ 2/2568 จังหวัดนครพนม โดยมี นางสาวแพทองธาร ชินวัตร นายกรัฐมนตรี เป็นประธานการประชุมฯ ณ หอประชุมอนุภูมิภาคลุ่มน้ำโขง มหาวิทยาลัยนครพนม จังหวัดนครพนม เพื่อพิจารณาแผนพัฒนาจังหวัดในพื้นที่ภาคตะวันออกเฉียงเหนือตอนบน 2 หรือกลุ่มจังหวัด “สนุก” ได้แก่ จังหวัดสกลนคร นครพนม และมุกดาหาร ทั้งการพัฒนาศักยภาพด้านการท่องเที่ยว และโครงสร้างพื้นฐาน เพื่อเพิ่มขีดความสามารถด้านการค้า การลงทุน การบริการ และโลจิสติกส์ รวมถึงการพิจารณาแก้ไขปัญหายาเสพติด การจัดตั้งคณะแพทย์ศาสตร์ มหาวิทยาลัยนครพนม และการผลักดันเทศกาลไหลเรือไฟให้เป็นเทศกาลไหลเรือไฟโลก เพื่อดึงดูดนักท่องเที่ยวจากทั่วโลกและสร้างรายได้สู่ท้องถิ่นอย่างยั่งยืน
การประชุมครั้งนี้ นายกรัฐมนตรี ได้มีข้อสั่งการที่เกี่ยวข้องกับกระทรวงทรัพยากรธรรมชาติและสิ่งแวดล้อม (ทส.) ในเรื่องการบริหารจัดการน้ำในพื้นที่จังหวัดสกลนคร และจังหวัดนครพนม โดยให้บูรณาการการทำงานร่วมกับทุกภาคส่วน และขอให้เร่งติดตามโครงการที่ได้รับอนุมัติแล้วให้สามารถดำเนินการแล้วเสร็จได้ตามแผนงาน เพื่อให้ประชาชนไม่ต้องประสบปัญหาน้ำท่วม - น้ำแล้ง อีกต่อไป พร้อมทั้งขอบคุณคณะรัฐมนตรีที่ได้กระจายกันลงพื้นที่ติดตามรับฟังปัญหาของประชาชนในช่วงก่อนการเข้าร่วมประชุม ครม.
ซึ่งในส่วนของ ทส. ได้มีการสรุปผลการลงพื้นที่รับฟังปัญหาของประชาชนในการแก้ปัญหาน้ำกินน้ำใช้ ในช่วงระหว่างวันที่ 27 - 28 เมษายน 2568 นำเสนอต่อคณะรัฐมนตรี ได้แก่ 1) การลงพื้นที่ส่งมอบโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่แล้งซ้ำซากหรือน้ำเค็ม รูปแบบที่ 1 ประจำปีงบประมาณ พ.ศ. 2567 บ้านแสนพัน หมู่ที่ 6 ตำบลอุ่มจาน อำเภอกุสุมาลย์ จังหวัดสกลนคร 2) การตรวจติดตามการดำเนินงานโครงการศึกษาสำรวจและประเมินศักยภาพน้ำบาดาลในพื้นที่หาน้ำยาก เพื่อเป็นแหล่งน้ำต้นทุนและสนับสนุนการบริหารจัดการน้ำเชิงพื้นที่ (ระยะที่ 3) ตำบลตองโขบ อำเภอโคกศรีสุพรรณ จังหวัดสกลนคร และ 3) การส่งมอบโครงการอนุรักษ์ฟื้นฟูแหล่งน้ำหนองกุดเป่ง บ้านม่วง หมู่ที่ 1 ตำบลนาคูณใหญ่ อำเภอนาหว้า จังหวัดนครพนม พร้อมทั้งได้มีการประชุมพิจารณาแผนงานโครงการสำคัญเพื่อแก้ไขปัญหาทรัพยากรธรรมชาติและสิ่งแวดล้อมของหน่วยงานในพื้นที่ 3 จังหวัด สำหรับนำเข้าสู่การประชุมคณะรัฐมนตรีอย่างเป็นทางการนอกสถานที่ จังหวัดนครพนม

ที่มา : https://www.thaigov.go.th/news/contents/details/95901