รัฐบาลไทย-ข่าวทำเนียบรัฐบาล-นครพนมพร้อม! เปิดประตูการค้า เชื่อมโยงท่องเที่ยว ไทย - ลาว - จีนตอนใต้ 


วันพุธที่ 30 เมษายน 2568
นครพนมพร้อม! เปิดประตูการค้า เชื่อมโยงท่องเที่ยว ไทย - ลาว - จีนตอนใต้
นครพนมพร้อม! เปิดประตูการค้า เชื่อมโยงท่องเที่ยว ไทย - ลาว - จีนตอนใต้
วันที่ 29 เมษายน 2568 เวลา 13.20 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา (รมว.กก.) ได้เข้าร่วมประชุมติดตามสถานการณ์การค้าชายแดน ณ ด่านศุลกากรนครพนม ร่วมกับนางสาวแพทองธาร ชินวัตร นายกรัฐมนตรี เพื่อเร่งรัดโครงการศูนย์ขนส่งชายแดน One Stop Service
นายกรัฐมนตรี ได้เน้นย้ำถึงความสำคัญของโครงการนี้ในการอำนวยความสะดวกทางการค้าและการส่งออก เชื่อมโยงการค้ากับลาว เวียดนาม และจีนตอนใต้ ซึ่งจะช่วยกระตุ้นเศรษฐกิจและสร้างโอกาสการจ้างงานในพื้นที่
นอกจากนี้ ที่ประชุมยังได้มอบหมายให้กระทรวงการท่องเที่ยวและกีฬาร่วมกับหน่วยงานที่เกี่ยวข้อง พัฒนาพื้นที่บริเวณสะพานมิตรภาพไทย-ลาวแห่งที่ 3 (นครพนม - คำม่วน) ให้เป็นแหล่งท่องเที่ยวที่สำคัญของจังหวัดนครพนม
รัฐมนตรี “สรวงศ์ เทียนทอง” กล่าวว่า "กระทรวงการท่องเที่ยวและกีฬา พร้อมสนับสนุนการพัฒนาพื้นที่บริเวณสะพานมิตรภาพ ไทย - ลาว แห่งที่ 3 ให้เป็นแหล่งท่องเที่ยวที่น่าสนใจ เพื่อดึงดูดนักท่องเที่ยวทั้งชาวไทยและต่างชาติ สร้างรายได้และกระตุ้นเศรษฐกิจในท้องถิ่น"

ที่มา : https://www.thaigov.go.th/news/contents/details/95908