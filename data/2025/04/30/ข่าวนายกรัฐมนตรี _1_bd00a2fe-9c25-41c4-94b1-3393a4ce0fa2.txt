รัฐบาลไทย-ข่าวทำเนียบรัฐบาล-นายกฯ แพทองธาร ขอบคุณมูลนิธิ เรนวูด (ประเทศไทย) ร่วมบริจาคเงินช่วยเหลือ 5 ล้านบาท ช่วยผู้ประสบภัยแผ่นดินไหว ฟื้นฟูโบราณสถาน 


วันพุธที่ 30 เมษายน 2568
30/04/2568
พิมพ์
นายกฯ แพทองธาร ขอบคุณมูลนิธิ เรนวูด (ประเทศไทย) ร่วมบริจาคเงินช่วยเหลือ 5 ล้านบาท ช่วยผู้ประสบภัยแผ่นดินไหว ฟื้นฟูโบราณสถาน
นายกฯ แพทองธาร ขอบคุณมูลนิธิ เรนวูด (ประเทศไทย) ร่วมบริจาคเงินช่วยเหลือ 5 ล้านบาท ช่วยผู้ประสบภัยแผ่นดินไหว ฟื้นฟูโบราณสถาน
วันนี้ (30 เม.ย. 68) เวลา 15.00 น. ณ ห้องสีม่วง ตึกไทยคู่ฟ้า ทำเนียบรัฐบาล นางสาววรพนิต รวยรุ่งเรือง รองประธานกรรมการมูลนิธิ เรนวูด (ประเทศไทย) นำคณะกรรมการและพนักงานมูลนิธิฯ เข้าเยี่ยมคารวะ นางสาวแพทองธาร ชินวัตร นายกรัฐมนตรี โดยมีนายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม นายพรหมินทร์ เลิศสุริย์เดช เลขาธิการนายกรัฐมนตรี และนางยุพา ทวีวัฒนะกิจบวร ปลัดสำนักนายกรัฐมนตรี ร่วมด้วย
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นายกรัฐมนตรีกล่าวขอบคุณมูลนิธิ เรนวูด (ประเทศไทย) สำหรับการบริจาคในครั้งนี้ พร้อมทั้งขอบคุณสำหรับการสนับสนุนที่ได้รับมาโดยตลอด ถือเป็นความร่วมมือที่เกิดขึ้นอย่างต่อเนื่องและสม่ำเสมอ
รองประธานกรรมการมูลนิธิ เรนวูด (ประเทศไทย) กล่าวว่า มูลนิธิ เรนวูด เล็งเห็นความสำคัญของผู้ได้รับผลกระทบจากเหตุแผ่นดินไหว รวมถึงผลกระทบของโบราณสถานอันเป็นมรดกวัฒนธรรมเป็นอย่างยิ่ง จึงมีความประสงค์ร่วมบริจาคเงินให้กับกองทุนเงินช่วยเหลือผู้ประสบสาธารณภัย สำนักนายกรัฐมนตรี เป็นจำนวนเงิน 5,000,000 บาท เพื่อช่วยเหลือผู้บาดเจ็บ เสียชีวิต และเพื่อบูรณปฏิสังขรณ์โบราณสถานที่ได้รับผลกระทบจากเหตุแผ่นดินไหวให้กลับมาอยู่ในสภาพที่มั่นคง แข็งแรง เพื่อให้คนรุ่นหลังได้ศึกษาเรื่องราวทางประวัติศาสตร์กับโบราณสถานอันล้ำค่าของประเทศไทยต่อไป

ที่มา : https://www.thaigov.go.th/news/contents/details/95946