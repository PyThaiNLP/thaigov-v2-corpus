รัฐบาลไทย-ข่าวทำเนียบรัฐบาล-นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม และคณะ รับฟังบรรยายการปฏิบัติการลาดตระเวนทางน้ำและลงเรือตรวจการณ์ลาดตระเวนทางน้ำ


วันพุธที่ 30 เมษายน 2568
นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม และคณะ รับฟังบรรยายการปฏิบัติการลาดตระเวนทางน้ำและลงเรือตรวจการณ์ลาดตระเวนทางน้ำ
เพื่อตรวจราชการ ภารกิจหน่วยเรือรักษาความสงบเรียบร้อยตามลำแม่น้ำโขง (นรข.)
เมื่อวันที่ 29 เมษายน 2568 เวลา 15.00 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม พร้อมด้วย พลเอกไตรศักดิ์ อินทรรัศมี เลขานุการรัฐมนตรีว่าการกระทรวงกลาโหม พลเอก สนิธชนก สังขจันทร์ ปลัดกระทรวงกลาโหมและคณะ รับฟังบรรยายการปฏิบัติการลาดตระเวนทางน้ำ ณ จุดลงเรือด่านศุลกากรนครพนม อ.เมืองฯ หลังจากนั้นได้ลงเรือตรวจการณ์ลาดตระเวนทางน้ำ เพื่อตรวจราชการ ภารกิจหน่วยเรือรักษาความสงบเรียบร้อยตามลำแม่น้ำโขง (นรข.) โดยมี พล.ร.ต.ณรงค์ เอมดี ผบ.นรข. และ พล.ท.พรชัย มาหลิน แม่ทัพน้อยที่ 2 เป็นผู้อธิบายขณะลงเรือตรวจการณ์
รอง นรม./รมว.กห. กล่าวว่าจะช่วยทำให้กลไกที่เกี่ยวข้องกับการสกัดกั้นและปราบปรามยาเสพติด ทั้งในแง่ กำลังพล อุปกรณ์ และอาวุธยุทโธปกรณ์ ให้เหมาะสมรวดเร็วกับหน่วยผู้ปฏิบัติ เพื่อให้บรรลุภารกิจในการลาดตระเวนทั้งทางบก และทางน้ำ การซุ่มเฝ้าตรวจ ห้วงเวลาทั้งกลางวันและกลางคืน โดยสอดคล้องตามนโยบายของกระทรวงกลาโหมและรัฐบาลในการสกัดกั้นและปราบปรามยาเสพติด

ที่มา : https://www.thaigov.go.th/news/contents/details/95909