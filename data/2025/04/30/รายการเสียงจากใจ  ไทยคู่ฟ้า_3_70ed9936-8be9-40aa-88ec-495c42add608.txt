รัฐบาลไทย-ข่าวทำเนียบรัฐบาล-ครม.อนุมัติ ต่อใบขับขี่ ไม่ต้องทดสอบสมรรถภาพร่างกาย


วันพุธที่ 30 เมษายน 2568
30/04/2568
พิมพ์
ครม.อนุมัติ ต่อใบขับขี่ ไม่ต้องทดสอบสมรรถภาพร่างกาย
วันจันทร์ ที่ 28 เม.ย.68
ครม.อนุมัติร่างกฎกระทรวงการออกใบอนุญาตขับรถ และการต่ออายุใบอนุญาตขับรถ
ซึ่งมีสาระสำคัญ ดังนี้ ยกเว้นการทดสอบสมรรถภาพของร่างกาย สำหรับการขอต่ออายุใบอนุญาตขับรถ
ซึ่งผู้ขอต่ออายุใบอนุญาตขับรถต้องมีอายุไม่เกินเกณฑ์ที่กำหนด
หรือไม่มีเงื่อนไขด้านสภาพร่างกายตามที่กรมการขนส่งทางบกประกาศกำหนด
หากมีอายุและเงื่อนไขของสภาพร่างกายหรือเงื่อนไขอื่นตามที่กรมการขนส่งทางบกประกาศ
ต้องทดสอบสมรรถภาพของร่างกาย ทดสอบความสามารถของปฏิกิริยาและสายตา และต้องผ่านการอบรม
ทั้งนี้ กฎกระทรวงดังกล่าว ให้มีผลเริ่มใช้บังคับเมื่อพ้นกำหนดเก้าสิบวันนับแต่วันประกาศในราชกิจจานุเบกษา
“สื่อสารภารกิจรัฐบาลกับผมคารม พลพรกลาง รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/95914