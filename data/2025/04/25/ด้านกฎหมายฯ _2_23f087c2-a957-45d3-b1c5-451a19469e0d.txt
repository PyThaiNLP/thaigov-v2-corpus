รัฐบาลไทย-ข่าวทำเนียบรัฐบาล-ปลัดกระทรวงยุติธรรม รับมอบห้องสมุดเคลื่อนที่พร้อมหนังสือ ในกิจกรรม "จิตอาสา สปน. ปันสุข ห้องสมุดเคลื่อนที่เรือนจำพิเศษกรุงเทพมหานคร"


วันศุกร์ที่ 25 เมษายน 2568
25/04/2568
พิมพ์
ปลัดกระทรวงยุติธรรม รับมอบห้องสมุดเคลื่อนที่พร้อมหนังสือ ในกิจกรรม "จิตอาสา สปน. ปันสุข ห้องสมุดเคลื่อนที่เรือนจำพิเศษกรุงเทพมหานคร"
ปลัดกระทรวงยุติธรรม รับมอบห้องสมุดเคลื่อนที่พร้อมหนังสือ ในกิจกรรม "จิตอาสา สปน. ปันสุข ห้องสมุดเคลื่อนที่เรือนจำพิเศษกรุงเทพมหานคร"
ในวันศุกร์ที่ 25 เมษายน 2568 เวลา 12.30 น. นางพงษ์สวาท นีละโยธิน ปลัดกระทรวงยุติธรรม รับมอบห้องสมุดเคลื่อนที่พร้อมหนังสือ ในกิจกรรมจิตอาสา สปน. ปันสุข ห้องสมุดเคลื่อนที่เรือนจำพิเศษกรุงเทพมหานคร ภายใต้โครงการสนับสนุนการดำเนินงานจิตอาสาของสำนักงานปลัดสำนักนายกรัฐมนตรี โดยมี นางยุพา ทวีวัฒนะกิจบวร ปลัดสำนักนายกรัฐมนตรี เป็นประธานในกิจกรรม ซึ่งมี นายชาญ วชิรเดช รองอธิบดีกรมราชทัณฑ์ นายมานพ ชมชื่น ผู้บัญชาการเรือนจำพิเศษกรุงเทพมหานคร คณะผู้บริหารสำนักงานปลัดสำนักนายกรัฐมนตรี คณะผู้บริหารกระทรวงยุติธรรม ข้าราชการและเจ้าหน้าที่ที่เกี่ยวข้อง เข้าร่วมฯ ณ เรือนจำพิเศษกรุงเทพมหานคร ถนนงามวงศ์วาน แขวงลาดยาว เขตจตุจักร กรุงเทพมหานคร
โอกาสนี้ ปลัดกระทรวงยุติธรรม ได้กล่าวขอบคุณสำนักงานปลัดสำนักนายกรัฐมนตรี พร้อมทั้งให้กำลังใจแก่ผู้ต้องขัง โดยมีใจความสำคัญตอนหนึ่งว่า กระทรวงยุติธรรม โดยกรมราชทัณฑ์ ได้เล็งเห็นถึงความสำคัญของการศึกษาและคุณค่าของผู้ต้องราชทัณฑ์ จึงได้มีนโยบายการอ่านหนังสือลดวันต้องโทษ เพื่อส่งเสริมให้ผู้ต้องราชทัณฑ์ศึกษาเรียนรู้และพัฒนาตนเอง ซึ่งกิจกรรมในครั้งนี้ นับเป็นการสร้างโอกาสทางการศึกษาให้กับผู้ต้องราชทัณฑ์ โดยการส่งเสริมให้ผู้ต้องราชทัณฑ์มีโอกาสอ่านหนังสือเพื่อศึกษาหาความรู้เพิ่มเติม เพื่อให้มีความรู้ติดตัวและสามารถนำองค์ความรู้ไปใช้ประกอบอาชีพภายหลังพ้นโทษและใช้ประโยชน์ในการดำรงชีวิตต่อไปได้
ทั้งนี้ สำนักงานปลัดสำนักนายกรัฐมนตรี ได้ตระหนักถึงความสำคัญในการส่งเสริมการเรียนรู้ จึงได้กำหนดจัดกิจกรรมจิตอาสา สปน. ปันสุข ห้องสมุดเคลื่อนที่ บริจาคหนังสือ ตำรา สารคดี หรือหนังสือความรู้ต่าง ๆ เพื่อส่งต่อโอกาสในการศึกษา พัฒนาพฤตินิสัยผู้ต้องขัง ด้วยการปลูกนิสัยรักการอ่านและใช้เวลาว่างให้เป็นประโยชน์ ซึ่งเป็นรากฐานในการพัฒนาความคิด กล่อมเกลาจิตใจ ปรับทัศนคติให้กับผู้ต้องขังทุกคนให้มีเป้าหมายในชีวิตและสามารถนำความรู้ไปปรับใช้ในชีวิตจริง

ที่มา : https://www.thaigov.go.th/news/contents/details/95741