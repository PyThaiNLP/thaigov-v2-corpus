รัฐบาลไทย-ข่าวทำเนียบรัฐบาล-​“จิรายุ”  ยืนยันนายก ฯ  ป่วยแอดมิทเข้าโรงพยาบาลเมื่อคืนนี้  หลังกลับจากเยือนกัมพูชาอย่างเป็นทางการ  พบมีไข้ขึ้นสูง


วันศุกร์ที่ 25 เมษายน 2568
25/04/2568
พิมพ์
​“จิรายุ”  ยืนยันนายก ฯ  ป่วยแอดมิทเข้าโรงพยาบาลเมื่อคืนนี้  หลังกลับจากเยือนกัมพูชาอย่างเป็นทางการ  พบมีไข้ขึ้นสูง
​“จิรายุ”  ยืนยันนายก ฯ  ป่วยแอดมิทเข้าโรงพยาบาลเมื่อคืนนี้  หลังกลับจากเยือนกัมพูชาอย่างเป็นทางการ  พบมีไข้ขึ้นสูง
วันนี้ (25 เมษายน 2568) เวลา 07.30 น. นายจิรายุ  ห่วงทรัพย์  โฆษกประจำสำนักนายกรัฐมนตรีเปิดเผยว่าหลังจาก นางสาวแพทองธาร ชินวัตร เดินทางกลับจากเยือนราชอาณาจักรกัมพูชาอย่างเป็นทางการ ของนายกรัฐมนตรีและคณะ ซึ่งมีภารกิจตลอดทั้งวันพุธและต่อเนื่องจนถึงวันพฤหัสบดี นั้น
ภายหลังจากนายกรัฐมนตรี เสร็จสิ้นภารกิจการเยือนราชอาณาจักรกัมพูชาอย่างเป็นทางการ นายกรัฐมนตรีออกเดินทางจากประเทศกัมพูชา เมื่อวานนี้ เวลาประมาณ 14.00 น. และถึงประเทศไทยเมื่อเวลา 15.30 น. โดยวานนี้นายกรัฐมนตรี รู้สึกมีไข้เพียงเล็กน้อย  จากนั้นเดินทางกลับบ้านพบว่า  ไข้ขึ้นสูงจึงได้เดินทางไปพบแพทย์เมื่อเวลาประมาณ 21.00 น. เมื่อคืนที่ผ่านมา   โดยแพทย์ขอให้ นายกรัฐมนตรีแอดมิทเข้าพักรักษาตัวเพื่อตรวจร่างกายอย่างละเอียด  และวันนี้แพทย์จะตรวจร่างกายในตอนเช้าอีกครั้ง
“ทั้งนี้ กำหนดการของนายกรัฐมนตรีวันนี้ ณ ทำเนียบรัฐบาลและการให้การต้อนรับผู้ที่เข้ามาพบหารือ ณ ทำเนียบรัฐบาลในส่วนของนายกรัฐมนตรีนั้น  ได้ขอเลื่อนไปก่อน  แต่ในส่วนอื่น ๆ นายกรัฐมนตรีได้มอบหมายให้รองนายกรัฐมนตรี และเลขาธิการนายกรัฐมนตรี เป็นผู้ดำเนินการแทน”  นายจิรายุกล่าว

ที่มา : https://www.thaigov.go.th/news/contents/details/95712