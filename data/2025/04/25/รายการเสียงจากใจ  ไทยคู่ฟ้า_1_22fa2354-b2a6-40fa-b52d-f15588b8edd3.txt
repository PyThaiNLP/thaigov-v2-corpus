รัฐบาลไทย-ข่าวทำเนียบรัฐบาล-เดินหน้าถอนทะเบียนบริษัทร้าง ยกระดับความโปร่งใสระบบนิติบุคคล


วันศุกร์ที่ 25 เมษายน 2568
25/04/2568
พิมพ์
เดินหน้าถอนทะเบียนบริษัทร้าง ยกระดับความโปร่งใสระบบนิติบุคคล
วันพุธ ที่ 23 เม.ย.68
รัฐบาล โดยกระทรวงพาณิชย์ เตรียมดำเนินการถอนทะเบียนนิติบุคคลที่ไม่มีการประกอบกิจการ
หรือไม่ยื่นงบการเงินต่อเนื่อง ตามแผนการตรวจสอบบริษัทร้างประจำปี 2568
เพื่อปรับปรุงฐานข้อมูลนิติบุคคลให้ถูกต้อง ตลอด 3 ปีที่ผ่านมา มีการขีดชื่อออกจากทะเบียนรวมกว่า 89,000
ราย ปัจจุบันเหลือนิติบุคคลที่ยังดำเนินการอยู่ทั้งสิ้น ประมาณ 928,000 ราย
รัฐบาลมุ่งมั่นยกระดับความโปร่งใสของระบบนิติบุคคล สร้างความเชื่อมั่นในระบบเศรษฐกิจ
และลดความเสี่ยงจากการฉ้อโกง โดยการมีฐานข้อมูลที่ถูกต้อง
จะช่วยให้เกิดสภาพแวดล้อมทางธุรกิจที่ปลอดภัยและเอื้อต่อการลงทุนในอนาคต
“สื่อสารภารกิจรัฐบาล กับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/95728