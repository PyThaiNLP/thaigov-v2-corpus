รัฐบาลไทย-ข่าวทำเนียบรัฐบาล-“ดร.เฉลิมชัย” ติดตามผลการสำรวจปริมาณน้ำบาดาลในพื้นที่หาน้ำยาก ต.ตองโขบ อ.โคกศรีสุพรรณ จ.สกลนคร เร่งแก้ไขปัญหาขาดแคลนน้ำให้ประชาชน 10 หมู่บ้าน มีน้ำกินน้ำใช้อย่างยั่งยืน


วันอาทิตย์ที่ 27 เมษายน 2568
“ดร.เฉลิมชัย” ติดตามผลการสำรวจปริมาณน้ำบาดาลในพื้นที่หาน้ำยาก ต.ตองโขบ อ.โคกศรีสุพรรณ จ.สกลนคร เร่งแก้ไขปัญหาขาดแคลนน้ำให้ประชาชน 10 หมู่บ้าน มีน้ำกินน้ำใช้อย่างยั่งยืน
“ดร.เฉลิมชัย” ติดตามผลการสำรวจปริมาณน้ำบาดาลในพื้นที่หาน้ำยาก ต.ตองโขบ อ.โคกศรีสุพรรณ จ.สกลนคร เร่งแก้ไขปัญหาขาดแคลนน้ำให้ประชาชน 10 หมู่บ้าน มีน้ำกินน้ำใช้อย่างยั่งยืน
“ดร.เฉลิมชัย” ติดตามผลการสำรวจปริมาณน้ำบาดาลในพื้นที่หาน้ำยาก ต.ตองโขบ อ.โคกศรีสุพรรณ จ.สกลนคร เร่งแก้ไขปัญหาขาดแคลนน้ำให้ประชาชน 10 หมู่บ้าน มีน้ำกินน้ำใช้อย่างยั่งยืน
วันที่ 27 เมษายน 2568 เวลา 14.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) และคณะผู้บริหารระดับสูงหน่วยงานในสังกัดกระทรวงฯ ลงพื้นที่ตรวจราชการติดตามการแก้ไขปัญหาการขาดแคลนน้ำอุปโภคบริโภค และการเกษตรให้กับประชาชน ในพื้นที่ ต.ตองโขบ อ.โคกศรีสุพรรณ จ.สกลนคร เพื่อติดตามผลการศึกษา สำรวจและประเมินศักยภาพน้ำบาดาลในพื้นที่น้ำหายาก เพื่อเป็นแหล่งน้ำต้นทุนและสนับสนุนการบริหารจัดการน้ำเชิงพื้นที่ ประจำปีงบประมาณ พ.ศ. 2568 เพื่อแก้ไขปัญหาขาดแคลนน้ำให้กับชาวบ้าน ต.ตองโขบ 10 หมู่บ้าน  ก่อนการเข้าร่วมประชุมคณะรัฐมนตรีอย่างเป็นทางการนอกสถานที่ ครั้งที่ 2/2568 ที่จังหวัดนครพนม โดยมี นายวีรรัตน์ ธีรมิตร รองผู้ว่าราชการจังหวัดสกลนคร พร้อมด้วยหน่วยงานในท้องถิ่น และชาวบ้านในพื้นที่ให้การต้อนรับ
พื้นที่ ต.ตองโขบ เป็นพื้นที่ประสบปัญหาภัยแล้ง ขาดแคลนน้ำอุปโภคบริโภค โดยเฉพาะในช่วงหน้าแล้งน้ำผิวดินบางแห่งมีสภาพแห้งขอด ทั้งยังมีคุณภาพน้ำบาดาลระดับลึกเป็นน้ำเค็ม จึงไม่สามารถพัฒนาบ่อน้ำบาดาลระดับลึกได้ ประชาชนในพื้นที่จึงมีปริมาณน้ำไม่เพียงพอต่อความต้องการ ซึ่งผลจากการเจาะสำรวจและพัฒนาน้ำบาดาล จำนวน 2 บ่อ พบว่า บ่อที่ 1 สามารถพัฒนาน้ำได้ 10 ลูกบาศก์เมตรต่อชั่วโมง แม้มีคุณภาพน้ำจืด แต่ยังมีปริมาณน้ำไม่เพียงพอต่อปริมาณน้ำที่ต้องการใช้ และบ่อที่ 2 อยู่ระหว่างการเจาะสำรวจ ซึ่งเมื่อดำเนินการเจาะสำรวจแล้วเสร็จทั้ง 2 บ่อ จะดำเนินโครงการต่อในระยะที่ 2 ได้แก่ โครงการจัดหาแหล่งน้ำบาดาลระยะไกลเพื่อแก้ปัญหาในพื้นที่แล้งซ้ำซากหรือน้ำเค็ม รูปแบบที่ 1 เพื่อดำเนินการเจาะบ่อน้ำบาดาล จำนวน 4 บ่อ จุดบริการน้ำดื่ม พร้อมสถานีจ่ายน้ำถาวร และการดำเนินงานในระยะที่ 3 ได้แก่ โครงการจัดหาน้ำบาดาลขนาดใหญ่แก้ปัญหาภัยแล้ง เพื่อแก้ไขปัญหาการขาดแคลนน้ำให้ครอบคลุมทั้ง 10 หมู่บ้าน ในพื้นที่ ต.ตองโขบ ซึ่งมีระยะทางของท่อส่งน้ำกว่า 18 กิโลเมตร โดยโครงการฯ ในระยะที่ 3 จะมีการนำเสนอโครงการฯ ในวงเงินงบประมาณ 91 ล้านบาท ต่อที่ประชุมคณะรัฐมนตรีอย่างเป็นทางการนอกสถานที่ ครั้งที่ 2/2568 ที่จังหวัดนครพนม นอกจากนี้ กระทรวงฯ ยังได้มอบหมายให้กรมทรัพยากรน้ำ (ทน.) เข้าร่วมพัฒนาฟื้นฟูแหล่งน้ำผิวดินในพื้นที่เพื่อเพิ่มปริมาณน้ำต้นทุนให้มีความมั่นคงยิ่งขึ้นอีกด้วย

ที่มา : https://www.thaigov.go.th/news/contents/details/95794