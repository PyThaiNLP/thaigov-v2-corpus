รัฐบาลไทย-ข่าวทำเนียบรัฐบาล-"จิณณารัชช์ สัมพันธรัตน์" นายกสมาคมแม่บ้านมหาดไทย เปิดการประชุม “แม่บ้านมหาดไทยสัญจรภาคใต้” โดย "อรรษิษฐ์ สัมพันธรัตน์" ปลัดกระทรวงมหาดไทย ร่วมด้วย 


วันอาทิตย์ที่ 27 เมษายน 2568
27/04/2568
พิมพ์
"จิณณารัชช์ สัมพันธรัตน์" นายกสมาคมแม่บ้านมหาดไทย เปิดการประชุม “แม่บ้านมหาดไทยสัญจรภาคใต้” โดย "อรรษิษฐ์ สัมพันธรัตน์" ปลัดกระทรวงมหาดไทย ร่วมด้วย
"จิณณารัชช์ สัมพันธรัตน์" นายกสมาคมแม่บ้านมหาดไทย เปิดการประชุม “แม่บ้านมหาดไทยสัญจรภาคใต้” โดย ปลัดกระทรวงมหาดไทย ร่วมด้วย ย้ำ แม่บ้านมหาดไทยต้องสร้างเครือข่ายการทำงาน ยึดหลัก “สู้อะไรไม่สู้รู้จักกัน” ควบคู่ “สู้อะไรไม่สู้รู้วิชา”
"จิณณารัชช์ สัมพันธรัตน์" นายกสมาคมแม่บ้านมหาดไทย เปิดการประชุม “แม่บ้านมหาดไทยสัญจรภาคใต้” โดย "อรรษิษฐ์ สัมพันธรัตน์" ปลัดกระทรวงมหาดไทย ร่วมด้วย ย้ำ แม่บ้านมหาดไทยต้องสร้างเครือข่ายการทำงาน ยึดหลัก “สู้อะไรไม่สู้รู้จักกัน” ควบคู่ “สู้อะไรไม่สู้รู้วิชา” เพื่อหนุนเสริมบทบาทการบำบัดทุกข์ บำรุงสุขอย่างสุดกำลังความสามารถ
เมื่อวันที่ 26 เม.ย. 68 นายอรรษิษฐ์ สัมพันธรัตน์ ปลัดกระทรวงมหาดไทย ร่วมพบปะประธานแม่บ้านมหาดไทยจังหวัด 14 จังหวัดภาคใต้ ในการประชุมสมาคมแม่บ้านมหาดไทยสัญจร ประจำปี 2568 ภาคใต้ ณ อัปสรา บีชฟร้อนท์ รีสอร์ต แอนด์ วิลล่า อ.ตะกั่วป่า จ.พังงา ซึ่งมี นางจิณณารัชช์ สัมพันธรัตน์ นายกสมาคมแม่บ้านมหาดไทย เป็นประธานเปิดการประชุม โดย นายไพรัช เพชรยวน ผู้ว่าราชการจังหวัดพังงา นายทรงกลด สว่างวงศ์ ผู้ว่าราชการจังหวัดตรัง นายโชตินรินทร์ เกิดสม ผู้ว่าราชการจังหวัดสงขลา นายธีรุตม์ ศุภวิบูลย์ผล ผู้ว่าราชการจังหวัดสุราษฎร์ธานี และนายอัธยา นวลอุทัย ผู้ช่วยปลัดกระทรวงมหาดไทย ร่วมด้วย
นางจิณณารัชช์ สัมพันธรัตน์ กล่าวว่า การประชุมแม่บ้านมหาดไทยสัญจร มีความมุ่งหวังให้คณะผู้บริหารสมาคมแม่บ้านมหาดไทย ประธานแม่บ้านมหาดไทยจังหวัด และทีมผู้ขับเคลื่อนงานของชมรมแม่บ้านมหาดไทยจังหวัดภาคใต้ได้พบปะ ทำความรู้จัก และร่วมแลกเปลี่ยนเรียนรู้ สร้างเครือข่าย และความสัมพันธ์อันดี เพื่อหนุนเสริมบทบาทการบำบัดทุกข์ บำรุงสุข เคียงข้างข้าราชการกระทรวงมหาดไทย ถือเป็นสร้างความสัมพันธ์ดีระหว่างผู้ปฏิบัติงานและผู้ติดตาม ทำให้ได้รู้จักกันมากขึ้น สมกับคำกล่าวของท่านอรรษิษฐ์ สัมพันธรัตน์ ปลัดกระทรวงมหาดไทย ที่เน้นย้ำอยู่เสมอว่า “สู้อะไรไม่สู้รู้จักกัน” และมากไปกว่านั้นสมาคมแม่บ้านมหาดไทย จะต้องยึดมั่นในหลักของ “สู้อะไรไม่สู้รู้วิชา” ควบคู่ไปด้วย เพื่อช่วยกันทำงานสนับสนุนภารกิจของท่านผู้ว่าราชการจังหวัดด้วยหัวใจจิตอาสา เป็นผู้ให้โดยไม่หวังสิ่งใดตอบแทน และบำบัดทุกข์ บำรุงสุขพี่น้องประชาชนให้เต็มกำลังความสามารถ
สำหรับในปี 2568 สมาคมแม่บ้านมหาดไทย ได้กำหนด 5 นโยบายหลัก คือ 1. สมาคมแม่บ้านมหาดไทยห่วงใยใส่ใจสิ่งแวดล้อม อาทิ การคัดแยกขยะและการใช้ถังขยะเปียกลดโลกร้อน 2. การส่งเสริมเศรษฐกิจชุมชน อาทิ การน้อมนำพระดำริ "ผ้าไทยใส่ให้สนุก" ในวาระต่าง ๆ และการสนับสนุนผลิตภัณฑ์ชุมชน 3. การบรรเทาทุกข์ผู้ยากไร้ ผู้ด้อยโอกาส และสร้างเสริมสุขภาพอนามัยเด็กและเเม่ 4. การส่งเสริมการพัฒนาจิตใจ อาทิ โครงการร้อยใจไทย สืบสานราชธรรม ทั้งแผ่นดิน เพื่อถวายเป็นพระราชกุศลแด่พระบาทสมเด็จพระเจ้าอยู่หัว และ 5. การสร้างการรับรู้และสร้างความสัมพันธ์อันดีภายในและภายนอกองค์กร
ในช่วงวันที่ 25-26 เม.ย. 68 สมาคมแม่บ้านมหาดไทยได้ร่วมกับแม่บ้านมหาดไทย 14 จังหวัดภาคใต้ ได้รับเกียรติจาก น.ส.ธนนนท์ นิรามิษ ภริยารองนายกรัฐมนตรีและรมว.มหาดไทย ในฐานะที่ปรึกษากิตติมศักดิ์สมาคมแม่บ้านมหาดไทย นำคณะ ลงพื้นที่ CSR อาทิ การเยี่ยมเยียนให้กำลังใจนักเรียนศูนย์การศึกษาพิเศษ ประจำจังหวัดพังงา การร่วมสนทนาธรรมท่านเจ้าคุณพระสิริธรรมาจารย์ ที่ปรึกษาเจ้าคณะจังหวัดพังงา และกิจกรรมมัดย้อมผ้าพื้นเมือง การทำถังขยะเปียกลดโลกร้อน การทำบุญตักบาตรพระภิกษุสงฆ์และสามเณร 9 รูป บริเวณหาดปะการัง และร่วมกันปล่อยเต่ามะเฟืองลงสู่ทะเล เพื่อฟื้นฟูระบบนิเวศทางทะเล และส่งเสริมการท่องเที่ยวเชิงอนุรักษ์
กองสารนิเทศ สป.มท.
ประชาสัมพันธ์สมาคมแม่บ้านมหาดไทย

ที่มา : https://www.thaigov.go.th/news/contents/details/95784