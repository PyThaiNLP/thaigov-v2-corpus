รัฐบาลไทย-ข่าวทำเนียบรัฐบาล-“ดร.เฉลิมชัย” ลงพื้นที่ จ.สกลนคร ส่งมอบระบบน้ำบาดาลระยะไกล แก้ไขปัญหาขาดแคลนน้ำกินน้ำใช้ในพื้นที่น้ำกร่อย เค็ม ให้ชาว ต.อุ่มจาน อ.กุสุมาลย์ ในการลงพื้นที่ตรวจราชการก่อนร่วมประชุม ค


วันอาทิตย์ที่ 27 เมษายน 2568
“ดร.เฉลิมชัย” ลงพื้นที่ จ.สกลนคร ส่งมอบระบบน้ำบาดาลระยะไกล แก้ไขปัญหาขาดแคลนน้ำกินน้ำใช้ในพื้นที่น้ำกร่อย เค็ม ให้ชาว ต.อุ่มจาน อ.กุสุมาลย์ ในการลงพื้นที่ตรวจราชการก่อนร่วมประชุม ค
“ดร.เฉลิมชัย” ลงพื้นที่ จ.สกลนคร ส่งมอบระบบน้ำบาดาลระยะไกล แก้ไขปัญหาขาดแคลนน้ำกินน้ำใช้ในพื้นที่น้ำกร่อย เค็ม ให้ชาว ต.อุ่มจาน อ.กุสุมาลย์ ในการลงพื้นที่ตรวจราชการก่อนร่วมประชุม ครม.นอกสถานที่
“ดร.เฉลิมชัย” ลงพื้นที่ จ.สกลนคร ส่งมอบระบบน้ำบาดาลระยะไกล แก้ไขปัญหาขาดแคลนน้ำกินน้ำใช้ในพื้นที่น้ำกร่อย เค็ม ให้ชาว ต.อุ่มจาน อ.กุสุมาลย์ ในการลงพื้นที่ตรวจราชการก่อนร่วมประชุม ครม.นอกสถานที่
วันที่ 27 เมษายน 2568 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) และคณะผู้บริหารระดับสูงหน่วยงานในสังกัดกระทรวงฯ ลงพื้นที่จังหวัดสกลนคร ส่งมอบโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่แล้งซ้ำซากหรือน้ำเค็ม รูปแบบที่ 1 ประจำปีงบประมาณ พ.ศ. 2567 ณ บ้านแสนพัน หมู่ที่ 6 ตำบลอุ่มจาน อำเภอกุสุมาลย์ จังหวัดสกลนคร ก่อนเข้าร่วมการประชุมคณะรัฐมนตรีอย่างเป็นทางการนอกสถานที่ ครั้งที่ 2/2568 ที่จังหวัดนครพนม โดยมี นายวีรรัตน์ ธีรมิตร รองผู้ว่าราชการจังหวัดสกลนคร พร้อมด้วยหน่วยงานในท้องถิ่น และชาวบ้านในพื้นที่ให้การต้อนรับ
ดร.เฉลิมชัย กล่าวว่า “รัฐบาลให้ความสำคัญกับการแก้ไขปัญหาของพี่น้องประชาชน โดยเฉพาะนโยบายเรื่องน้ำกินน้ำใช้เป็นนโยบายหลักของรัฐบาล ที่ต้องการให้พี่น้องประชาชนมีความสมบูรณ์ในเรื่องนี้ การแก้ไขปัญหาขาดแคลนน้ำให้กับพี่น้องชาวอีสาน ที่ประสบกับปัญหาน้ำเค็ม จึงเป็นหน้าที่ของกระทรวงทรัพยากรธรรมชาติและสิ่งแวดล้อม (ทส.) ดังนั้น พื้นที่หมู่บ้านไหน ตำบลไหน ที่พี่น้องประชาชนมีปัญหาขาดแคลนน้ำขอให้ประสานผ่านพื้นที่แจ้งเข้ามา เพื่อที่กระทรวงฯ จะได้พิจารณาดำเนินการแก้ไขปัญหาให้กับพี่น้องประชาชน เพื่อเป็นหลักประกันว่าพี่น้องประชาชนในทุกพื้นที่จะมีน้ำกินน้ำใช้ไม่ขาดแคลน”
โครงการจัดหาแหล่งน้ำบาดาลระยะไกลฯ ณ บ้านแสนพัน เป็นการแก้ไขปัญหาขาดแคลนน้ำให้กับพื้นที่ที่มีการขยายตัวของประชากรอย่างรวดเร็ว ประกอบกับแหล่งน้ำผิวดินไม่เพียงพอ น้ำบาดาลมีคุณภาพกร่อย เค็ม กรมทรัพยากรน้ำบาดาล (ทบ.) จึงได้ดำเนินการเจาะสำรวจในพื้นที่บ้านแสนพัน หมู่ที่ 6 พบศักยภาพน้ำบาดาลเฉลี่ย 5-7 ลูกบาศก์เมตรต่อชั่วโมง และมีคุณภาพน้ำจืด จึงได้ดำเนินโครงการฯ ประกอบด้วย บ่อบาดาล 4 บ่อ ถังเก็บน้ำ จำนวน 2 ถัง และหอถังสูง ปัจจุบันพัฒนาน้ำบาดาลขึ้นมาใช้ประโยชน์ได้มากถึง 131,400 ลูกบาศก์เมตรต่อปี ประชาชนได้รับประโยชน์ 339 ครัวเรือน 1,049 คน และมีการใช้น้ำไปแล้วกว่า 4,765 ลูกบาศก์เมตร โดยหลังจากนี้จะมีการขยายท่อส่งน้ำเพิ่มเติมอีกระยะทาง 1,000 เมตร เพื่อให้ครอบคลุมการใช้น้ำของประชาชนได้อย่างทั่วถึงต่อไป

ที่มา : https://www.thaigov.go.th/news/contents/details/95791