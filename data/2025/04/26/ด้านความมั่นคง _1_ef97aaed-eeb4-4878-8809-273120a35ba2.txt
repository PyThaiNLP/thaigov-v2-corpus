รัฐบาลไทย-ข่าวทำเนียบรัฐบาล-“ดร.เฉลิมชัย” ลงพื้นที่ติดตามการดำเนินโครงการน้ำบาดาล เพื่อแก้ไขปัญหาขาดแคลนน้ำในพื้นที่เสี่ยงกร่อยเค็ม จ.ร้อยเอ็ด ช่วยเหลือประชาชน 15 หมู่บ้าน กว่า 2,000 ครัวเรือน 


วันศุกร์ที่ 25 เมษายน 2568
“ดร.เฉลิมชัย” ลงพื้นที่ติดตามการดำเนินโครงการน้ำบาดาล เพื่อแก้ไขปัญหาขาดแคลนน้ำในพื้นที่เสี่ยงกร่อยเค็ม จ.ร้อยเอ็ด ช่วยเหลือประชาชน 15 หมู่บ้าน กว่า 2,000 ครัวเรือน
“ดร.เฉลิมชัย” ลงพื้นที่ติดตามการดำเนินโครงการน้ำบาดาล เพื่อแก้ไขปัญหาขาดแคลนน้ำในพื้นที่เสี่ยงกร่อยเค็ม จ.ร้อยเอ็ด ช่วยเหลือประชาชน 15 หมู่บ้าน กว่า 2,000 ครัวเรือน ให้มีน้ำกินน้ำใช้
“ดร.เฉลิมชัย” ลงพื้นที่ติดตามการดำเนินโครงการน้ำบาดาล เพื่อแก้ไขปัญหาขาดแคลนน้ำในพื้นที่เสี่ยงกร่อยเค็ม จ.ร้อยเอ็ด ช่วยเหลือประชาชน 15 หมู่บ้าน กว่า 2,000 ครัวเรือน ให้มีน้ำกินน้ำใช้
วันที่ 24 เมษายน 2568 เวลา 13.30 น.  ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายจตุพร บุรุษพัฒน์ ปลัดกระทรวงฯ และนายภาดล ถาวรกฤชรัตน์ อธิบดีกรมทรัพยากร
น้ำบาดาล ลงพื้นที่ติดตามความคืบหน้าโครงการศึกษา สำรวจและพัฒนาแหล่งน้ำบาดาลในพื้นที่เสี่ยงกร่อยเค็ม ตำบลอุ่มเม้า อำเภอธวัชบุรี จังหวัดร้อยเอ็ด เพื่อแก้ไขปัญหาขาดแคลนน้ำอุปโภคบริโภคของประชาชนในพื้นที่ 15 หมู่บ้าน 2,027 ครัวเรือน  รวมกว่า 7,213 คน ให้มีน้ำกินน้ำใช้ได้ตลอดทั้งปี
ดร.เฉลิมชัย กล่าวว่า รัฐบาลมีความห่วงใยความเป็นอยู่ของประชาชน และพร้อมสนับสนุนการดำเนินงานทั้งในมิติเศรษฐกิจ สังคม และสิ่งแวดล้อม เพื่อยกระดับคุณภาพชีวิตของประชาชน กระทรวงทรัพยากรธรรมชาติและสิ่งแวดล้อม โดยกรมทรัพยากรน้ำบาดาล จึงได้เร่งพัฒนาพื้นที่ที่มีศักยภาพน้ำบาดาลเหมาะสม ด้วยระบบประปาบาดาล และเสริมด้วยเทคโนโลยีการส่งน้ำระยะไกล เพื่อแก้ไขปัญหาการขาดแคลนน้ำและปัญหาคุณภาพน้ำกร่อยเค็มให้แก่พี่น้องประชาชนในพื้นที่เป้าหมายได้มีคุณภาพชีวิตที่ดีขึ้น
โครงการในพื้นที่ตำบลอุ่มเม้า อำเภอธวัชบุรี จังหวัดร้อยเอ็ด เป็นอีกหนึ่งโครงการที่จัดทำขึ้นเนื่องจากประชาชนในพื้นที่ประสบปัญหาขาดแคลนน้ำอุปโภคบริโภค โดยพื้นที่กว่าร้อยละ 70 ของตำบล มีปัญหาด้านคุณภาพน้ำกร่อยเค็ม ประกอบกับสถานการณ์ภัยแล้งที่มีแนวโน้มรุนแรงขึ้น ปริมาณฝนน้อยลง และมีฝนทิ้งช่วงยาวนาน ทำให้ปริมาณน้ำในแหล่งน้ำผิวดินไม่เพียงพอ ซึ่งจากการสำรวจพบว่า บ้านคำเจริญ หมู่ที่ 15 เป็นพื้นที่ที่มีศักยภาพน้ำบาดาลเฉลี่ย 10-20 ลูกบาศก์เมตรต่อชั่วโมง และมีคุณภาพน้ำบาดาลจืด สามารถพัฒนาเป็นโครงการได้ โดยรูปแบบโครงการประกอบด้วย บ่อบาดาลขนาด 6 นิ้ว จำนวน 4 บ่อ ถังเหล็กเก็บน้ำขนาด 250 ลูกบาศก์เมตร จำนวน 2 ถัง หอถังสูงขนาด 300 ลูกบาศก์เมตร จุดจ่ายน้ำถาวร และจุดบริการน้ำดื่ม ปัจจุบันโครงการดังกล่าว ได้มีการลงนามในสัญญาจ้างก่อสร้างระบบประปาบาดาลและระบบกระจายน้ำ และพร้อมดำเนินการก่อสร้างแล้ว คาดว่าเมื่อโครงการแล้วเสร็จจะสามารถพัฒนาน้ำบาดาลขึ้นมาใช้ได้มากถึง 240,900 ลูกบาศก์เมตรต่อปี

ที่มา : https://www.thaigov.go.th/news/contents/details/95760