รัฐบาลไทย-ข่าวทำเนียบรัฐบาล-“รมว.นฤมล” เผย กระทรวงเกษตรฯ เตรียม kick off มอบโฉนดต้นไม้-ต้นยางพารา 12 พ.ค. นี้ ตั้งเป้าแจกทั่วประเทศ หวัง ช่วยชาวสวนแปลงสินทรัพย์ให้เป็นทุน เพิ่มรายได้ ยกระดับคุณภาพชีวิตให้ดีขึ


วันจันทร์ที่ 5 พฤษภาคม 2568
“รมว.นฤมล” เผย กระทรวงเกษตรฯ เตรียม kick off มอบโฉนดต้นไม้-ต้นยางพารา 12 พ.ค. นี้ ตั้งเป้าแจกทั่วประเทศ หวัง ช่วยชาวสวนแปลงสินทรัพย์ให้เป็นทุน เพิ่มรายได้ ยกระดับคุณภาพชีวิตให้ดีขึ
“รมว.นฤมล” เผย กระทรวงเกษตรฯ เตรียม kick off มอบโฉนดต้นไม้-ต้นยางพารา 12 พ.ค. นี้ ตั้งเป้าแจกทั่วประเทศ หวัง ช่วยชาวสวนแปลงสินทรัพย์ให้เป็นทุน เพิ่มรายได้ ยกระดับคุณภาพชีวิตให้ดีขึ้น
ศ.ดร.นฤมล ภิณโญสินวัฒน์ รัฐมนตรีว่าการกระทรวงเกษตรและสหกรณ์ของไทย กล่าวว่า กระทรวงเกษตรฯ เตรียม Kick Off มอบโฉนดต้นไม้และโฉนดต้นยางพารา อย่างเป็นทางการ ในวันที่ 12 พ.ค. 68 ที่จะถึงนี้ ณ ศูนย์ส่งเสริมและพัฒนาอาชีพเสริมนอกภาคการเกษตร อำเภอบางไทร จังหวัดพระนครศรีอยธยา โดยมีเป้าหมายเพื่อยกระดับความมั่นคงในการถือครองที่ดินของเกษตรกร โครงการดังกล่าวไม่ได้เป็นเพียงเอกสารรับรองการมีอยู่ของต้นไม้และต้นยางพารา แต่เป็นการเปิดประตูให้ต้นไม้และต้นยางพารา กลายเป็นทรัพย์สินที่ใช้การได้ ทั้งในฐานะหลักทรัพย์เพื่อขอสินเชื่อ หรือทรัพย์ที่มีมูลค่าในระบบเศรษฐกิจไทย และเป็นนวัตกรรมที่ช่วยส่งเสริมการใช้ทรัพยากรธรรมชาติอย่างยั่งยืน รวมไปถึงคาร์บอนเครดิต และการสร้างรายได้เสริมจากเนื้อไม้ด้วย
“กระทรวงเกษตรฯ มีเป้าหมายให้ต้นไม้และต้นยางพาราสามารถออกโฉนดได้ทั่วประเทศ โดยเกษตรกรสามารถใช้ประโยชน์ในเชิงเศรษฐกิจได้จริง พร้อมทั้งสร้างแรงจูงใจในการอนุรักษ์ทรัพยากรธรรมชาติและเพิ่มพื้นที่สีเขียวตามโยบายต้นไม้แห่งชาติ ที่มุ่งสร้างพื้นที่ร้อยละ 40 ของประเทศ ซึ่งเรามุ่งมั่นในการดำเนินงานร่วมกับทุกภาคส่วน เพื่อผลักดันนโยบายให้เกิดผล โดยยึดแนวทางเศรษฐกิจพอเพียงและเป้าหมายการพัฒนาอย่างยั่งยืนของประชาคมโลก” ศ.ดร.นฤมล กล่าว
ศ.ดร.นฤมล กล่าวต่อว่า กระทรวงเกษตรฯ จะเดินหน้าออกโฉนดต้นไม้ให้ครอบคลุมทั่วประเทศ โดยการทำงานเชิงรุกร่วมกับชุมชนในพื้นที่ปฏิรูปที่ดิน เพื่อให้เกษตรกรได้รับประโยชน์สูงสุดจากโครงการนี้ เราต้องการให้สินทรัพย์ของพี่น้องเกษตรกรมีราคา สร้างมูลค่าได้ เพื่อยกระดับคุณภาพชีวิตของเกษตรกรให้ดียิ่งขึ้นต่อไป

ที่มา : https://www.thaigov.go.th/news/contents/details/96069