รัฐบาลไทย-ข่าวทำเนียบรัฐบาล-"อนุทิน" เที่ยวชมงาน OTOP ภูมิภาค 2568 เมืองกรุงเก่า ชื่นชมยอดจำหน่ายสินค้าชุมชนทะลุเป้าหมาย เชิญชวนพี่น้องประชาชนร่วมงานถึง 7 พ.ค. 68 ที่ลานข้างวัดพระราม


วันจันทร์ที่ 5 พฤษภาคม 2568
05/05/2568
พิมพ์
"อนุทิน" เที่ยวชมงาน OTOP ภูมิภาค 2568 เมืองกรุงเก่า ชื่นชมยอดจำหน่ายสินค้าชุมชนทะลุเป้าหมาย เชิญชวนพี่น้องประชาชนร่วมงานถึง 7 พ.ค. 68 ที่ลานข้างวัดพระราม
"อนุทิน" เที่ยวชมงาน OTOP ภูมิภาค 2568 เมืองกรุงเก่า ชื่นชมยอดจำหน่ายสินค้าชุมชนทะลุเป้าหมาย เชิญชวนพี่น้องประชาชนร่วมงานถึง 7 พ.ค. 68 ที่ลานข้างวัดพระราม
น.ส.ไตรศุลี ไตรสรณกุล เลขานุการ รมว.มหาดไทยและโฆษกกระทรวงมหาดไทย กล่าวว่า วันนี้ (5 พ.ค. 68) เวลา 11.00 น. นายอนุทิน ชาญวีรกูล รองนายกรัฐมนตรีและรมว.มหาดไทย พร้อมด้วย น.ส.ธนนนท์ นิรามิษ ภริยารองนายกรัฐมนตรีและรมว.มหาดไทย นายอรรษิษฐ์ สัมพันธรัตน์ ปลัดกระทรวงมหาดไทย นายสยาม ศิริมงคล อธิบดีกรมการพัฒนาชุมชน นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา และนางวัชราภรณ์ รุ่งสาคร ประธานแม่บ้านมหาดไทยจังหวัดพระนครศรีอยุธยา เที่ยวชมงาน OTOP ภูมิภาค ประจำปี 2568 ครั้งที่ 5 จังหวัดพระนครศรีอยุธยา ภายใต้แนวคิด “OTOP ช้อปสนุก สุขทุกภาค” ณ ลานข้างวัดพระราม (เต็นท์โดมติดแอร์) อำเภอเมืองพระนครศรีอยุธยา พร้อมให้กำลังใจผู้ประกอบการ พบปะนักท่องเที่ยว และรับประทานอาหาร บริเวณร้าน OTOP ชวนชิม โดยเลือกเมนูข้าวราดแกง และข้าวขาหมู
ทั้งนี้ งาน OTOP ช้อปสนุก สุขทุกภาค ปี 2568 ครั้งที่ 5 จัดขึ้นระหว่างวันที่ 1 – 7 พ.ค. 2568 ตั้งแต่เวลา 10.00 - 21.00 น. ณ ลานข้างวัดพระราม (เต็นท์โดมติดแอร์) อ.เมืองพระนครศรีอยุธยา โดยกรมการพัฒนาชุมชน กระทรวงมหาดไทย คัดสรรค์สุดยอดผลิตภัณฑ์ OTOP ที่สะท้อนเสน่ห์ของสินค้าท้องถิ่นและภูมิปัญญาไทย กว่า 300 ร้านค้า จากทั่วทุกภาคของประเทศไทย ทั้งประเภทอาหาร เครื่องดื่ม ผ้าและเครื่องแต่งกาย ของใช้ของตกแต่ง สมุนไพร โดยเฉพาะในโซน "OTOP ชวนชิม" จะได้ลิ้มรสสุดยอดเมนูขึ้นชื่อ และยังจะได้พบกับกิจกรรมสุดพิเศษตลอดทั้งวัน อาทิ การสาธิตภูมิปัญญาท้องถิ่นและกระบวนการผลิตผลิตภัณฑ์ OTOP การแสดงศิลปวัฒนธรรมพื้นบ้านหมุนเวียนทุกวัน และมินิคอนเสิร์ตจากศิลปินชื่อดัง
"นายอนุทิน  ได้กล่าวชื่นชมกรมการพัฒนาชุมชน ตลอดจนถึงทุกจังหวัดที่เป็นพื้นที่จัดงาน คือ อุดรธานี บุรีรัมย์ นครศรีธรรมราช เชียงใหม่ ที่ในขณะนี้สามารถจำหน่ายสินค้า OTOP ในงาน OTOP ภูมิภาค รวมตลอด 4 ครั้งที่ผ่านมา ทะลุเป้ายอดจำหน่ายที่ตั้งไว้ 100 ล้านบาท และยังได้รับทราบว่า เฉพาะที่จังหวัดพระนครศรีอยุธยา มียอดจำหน่ายแล้วกว่า 20 ล้านบาท สร้างรายได้หมุนเวียนเม็ดเงินเหล่านี้ก็จะได้กลับไปสู่พี่น้องประชาชนในท้องถิ่นต่าง ๆ เงินทองไม่ไหลออกนอกประเทศ และที่สำคัญสินค้าที่นำมาจำหน่ายล้วนเป็นสินค้าที่มีคุณภาพ ทำจากฝีไม้ลายมือของคนไทย และขอเชิญชวนพี่น้องประชาชนชาวจังหวัดพระนครศรีอยุธยา มาจับจ่ายใช้สอยภายในงานได้ถึงวันที่ 7 พฤษภาคม 2568 นี้" น.ส.ไตรศุลี กล่าว

ที่มา : https://www.thaigov.go.th/news/contents/details/96075