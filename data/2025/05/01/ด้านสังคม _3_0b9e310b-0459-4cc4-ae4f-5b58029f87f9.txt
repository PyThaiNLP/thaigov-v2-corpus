รัฐบาลไทย-ข่าวทำเนียบรัฐบาล-ดีอี หารือแนวทางเข้าร่วม OECD ในการประชุม DPC ครั้งที่ 95   


วันพฤหัสบดีที่ 1 พฤษภาคม 2568
ดีอี หารือแนวทางเข้าร่วม OECD ในการประชุม DPC ครั้งที่ 95
ดีอี หารือแนวทางเข้าร่วม OECD ในการประชุม DPC ครั้งที่ 95
วันที่ 30 เมษายน 2568 ดร. ปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม พร้อมด้วย ดร.เวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ และคณะ ได้เข้าร่วมหารือกระบวนการเข้าร่วมเป็นสมาชิก OECD  โดยมี Ms. Audrey Plonk Deputy Director Directorate for Science, Technology and Innovation, และผู้แทน OECD เข้าร่วมหารือดังกล่าว ณ สาธารณรัฐฝรั่งเศส
โดยการประชุมดังกล่าวเป็นการหารือในแนวทางการเข้าร่วมเป็นสมาชิก OECD ในระยะแรก ภายใต้ คณะกรรมการนโยบายดิจิทัล (Digital Policy Committee) ซึ่งที่ประชุมได้แลกเปลี่ยนแนวทางความร่วมมือและกระบวนการดำเนินการของประเทศไทยในการจัดทำบันทึกฉบับแรก (Initial Memorandum – IM) ของประเทศไทย ซึ่งเป็นส่วนหนึ่งของกระบวนการการสมัครเข้าเป็นสมาชิก OECD  ซึ่งมีเอกสารที่กระทรวงดิจิทัลฯ และหน่วยงานที่เกี่ยวข้องต้องพิจารณาความสอดคล้องการดำเนินงานของประเทศไทย กับ เอกสารข้อแนะนำหรือแนวทาง ภายใต้ Digital Policy Committee ทั้งนี้ ในขั้นตอนต่อไป จะมีการหารืออย่างใกล้ชิดกับผู้แทน OECD เพื่อ กระทรวงฯ จะได้ดำเนินการตามกระบวนการเข้าร่วมเป็นสมาชิก ในด้านนโยบายดิจิทัล ได้ตามกรอบกำหนดเวลาของประเทศไทยต่อไป
--------------------------------------------------------------------------------------

ที่มา : https://www.thaigov.go.th/news/contents/details/95958