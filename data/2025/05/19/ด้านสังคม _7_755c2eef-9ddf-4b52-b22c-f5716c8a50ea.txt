รัฐบาลไทย-ข่าวทำเนียบรัฐบาล-ดีอี-depa เปิดตัวโครงการ OTOD Smart Living ยกระดับทักษะดิจิทัลชุมชน-เกษตรกร


วันจันทร์ที่ 19 พฤษภาคม 2568
ดีอี-depa เปิดตัวโครงการ OTOD Smart Living ยกระดับทักษะดิจิทัลชุมชน-เกษตรกร
ดีอี-depa เปิดตัวโครงการ OTOD Smart Living ยกระดับทักษะดิจิทัลชุมชน-เกษตรกร
วันที่ 19 พฤษภาคม 2568 ดร.ปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน และกล่าวปาฐกถาพิเศษ ในหัวข้อ “วาดอนาคตไทยด้วยเกษตรดิจิทัล” ในงานแถลงข่าวเปิดตัวโครงการ 1 ตำบล 1 ดิจิทัล สมาร์ทลีฟวิ่ง (One Tambon One Digital Smart Living : OTOD Smart Living) โดยมี ผศ.ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล (depa) พร้อมด้วย ผู้ว่าราชการจังหวัด ผู้บริหารและผู้แทนจากหน่วยงานภาครัฐภาคเอกชน กลุ่มชุมชนเข้าร่วมงาน ณ ห้องอัศวิน แกรนด์ บอลรูม โรงแรมอัศวิน แกรนด์ คอนเวนชัน
โครงการนี้เป็นการยกระดับทักษะในการประยุกต์ใช้ด้านเทคโนโลยีดิจิทัลแก่ชุมชนและเกษตรกรทั่วไทย โดยคาดว่าจะสามารถยกระดับความรู้และทักษะด้านดิจิทัลแก่ประชาชนกว่า 2,700 คนจาก 900 ครัวเรือนทั่วประเทศ และสร้างผลกระทบทางเศรษฐกิจไม่น้อยกว่า 170 ล้านบาท เพื่อนำไปสู่เป้าหมายเมืองอัจฉริยะน่าอยู่ และเศรษฐกิจดิจิทัลที่เติบโตมั่นคงและยั่งยืน
ทั้งนี้  โครงการ OTOD Smart Living เปิดรับสมัครผู้เข้าร่วมโครงการฯ ถึงวันที่ 30 พฤษภาคม 2568 นี้ ผู้ที่สนใจสามารถติดตามข้อมูลข่าวสารได้ทาง www.depa.or.th, Line OA: depaThailand และ Facebook page: depa Thailand

ที่มา : https://www.thaigov.go.th/news/contents/details/96541