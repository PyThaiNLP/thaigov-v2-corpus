รัฐบาลไทย-ข่าวทำเนียบรัฐบาล-ยืนยัน ขึ้นภาษีน้ำมัน ไม่กระทบราคาหน้าปั๊ม


วันจันทร์ที่ 19 พฤษภาคม 2568
19/05/2568
พิมพ์
ยืนยัน ขึ้นภาษีน้ำมัน ไม่กระทบราคาหน้าปั๊ม
วันอาทิตย์ ที่ 18 พ.ค.68
รัฐบาลยืนยัน การปรับขึ้นภาษีสรรพสามิตน้ำมันล่าสุด
ไม่กระทบราคาน้ำมันขายปลีกหน้าปั๊มเนื่องจาก กระทรวงพลังงาน ได้ปรับลด อัตราเงินเก็บ
เข้ากองทุนน้ำมันเชื้อเพลิงลง ในสัดส่วนที่เหมาะสม จึงช่วยชดเชยภาษีที่เพิ่มขึ้นไว้ทั้งหมด ก่อนหน้านี้
รัฐบาลโดยนายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน ได้ประกาศลด
เงินนำส่งเข้ากองทุนน้ำมัน ในกลุ่มเบนซินและดีเซลลง 1 บาทต่อลิตร โดยทยอยลด 2 ครั้ง คือ วันที่ 28
มีนาคม และ 4 เมษายนที่ผ่านมา เพื่อให้สอดรับกับราคาน้ำมันตลาดโลกที่ลดลง
และช่วยลดภาระของประชาชน รัฐบาลขอย้ำว่า ทุกมาตรการด้านพลังงาน
จะยึดผลประโยชน์ของประชาชนเป็นที่ตั้ง และเดินหน้าอย่างต่อเนื่อง
เพื่อปรับโครงสร้างราคาพลังงานในระยะยาว
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96523