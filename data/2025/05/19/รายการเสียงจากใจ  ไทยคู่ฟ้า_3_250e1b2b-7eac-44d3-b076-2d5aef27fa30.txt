รัฐบาลไทย-ข่าวทำเนียบรัฐบาล-รัฐบาลออกสินเชื่อบรรเทาภาระผู้ปกครองรับเปิดเทอม


วันจันทร์ที่ 19 พฤษภาคม 2568
19/05/2568
พิมพ์
รัฐบาลออกสินเชื่อบรรเทาภาระผู้ปกครองรับเปิดเทอม
วันจันทร์ ที่ 19 พ.ค.68
เปิดเทอมปีการศึกษา 2568 นางสาวแพทองธาร ชินวัตร นายกรัฐมนตรี มีความเป็นห่วงผู้ปกครอง
ที่ต้องแบกภาระค่าใช้จ่ายก่อนวันเปิดภาคเรียน กำชับไปยังหน่วยงานที่เกี่ยวข้องเร่งหามาตรการต่าง ๆ
เพื่อเป็นการบรรเทาค่าใช้จ่ายในช่วงเวลาดังกล่าว รัฐบาล โดยธนาคารออมสิน
ปล่อยสินเชื่อให้วงเงินกู้ตามความจำเป็นสูงสุด ไม่เกิน 10,000 บาทต่อราย อัตราดอกเบี้ยต่ำคงที่เพียง 0.60%
ต่อเดือน ผ่อนชำระไม่เกิน 1 ปี (12 งวด) ผ่อนชำระประมาณ 894 บาทต่อเดือน (รวมเงินต้นและดอกเบี้ย)
ทั้งนี้ ผู้กู้ต้องมีอาชีพ รายได้ และที่อยู่อาศัยแน่นอน สามารถยื่นขอสินเชื่อโดยไม่ต้องมีหลักประกัน
ผ่านแอปพลิเคชัน MyMo หรือติดต่อธนาคารออมสิน เพื่อขอคำแนะนำในการสมัครสินเชื่อ ได้ตั้งแต่วันนี้ –31
กรกฎาคม 2568
“สื่อสารภารกิจรัฐบาลกับผม คารม พลพรกลาง รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96524