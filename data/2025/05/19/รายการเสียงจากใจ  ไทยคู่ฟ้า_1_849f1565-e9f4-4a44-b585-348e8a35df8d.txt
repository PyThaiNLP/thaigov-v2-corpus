รัฐบาลไทย-ข่าวทำเนียบรัฐบาล-อย่ากังวล แอนแทรกซ์ ไม่ติดจากคนสู่คน


วันจันทร์ที่ 19 พฤษภาคม 2568
19/05/2568
พิมพ์
อย่ากังวล แอนแทรกซ์ ไม่ติดจากคนสู่คน
วันเสาร์ ที่ 17 พ.ค.68
รัฐบาล ย้ำ &quot;โรคแอนแทรกซ์&quot; ไม่ติดต่อจากคนสู่คน ขอประชาชนอย่าเป็นกังวล เผยเชื้อโรคแพร่ได้ 3
ทาง คือ 1. &quot;การสัมผัส&quot; จากการชำแหละสัตว์ที่ป่วยตายจากโรคแอนแทรกซ์
เชื้อโรคจะเข้าสู่บาดแผลและรอยถลอก เริ่มมีอาการป่วยหลังสัมผัสโรคประมาณ 1-7 วัน 2. &quot;การรับประทาน&quot;
หากรับประทานเนื้อสัตว์ที่ป่วยดิบหรือปรุงไม่สุก อาจจะติดเชื้อในทางเดินอาหาร และ 3. &quot;การหายใจ&quot; คือ
การหายใจเอาสปอร์ของแอนแทรกซ์เข้าไป โดยเชื้อจะปนเปื้อนอยู่บริเวณที่สัตว์ป่วยหรือเสียชีวิต
สามารถฝังตัวอยู่ได้เป็นเดือนหรือเป็นปี &quot;โรคแอนแทรกซ์&quot; เกิดจากเชื้อแบคทีเรีย “Bacillus anthracis”
สามารถพบได้ทั่วไปในแหล่งตามธรรมชาติ เช่น ดิน น้ำ สปอร์ของเชื้อมีความทนทานต่อสภาพแวดล้อม
เชื้อยังสามารถก่อให้เกิดโรคได้แม้เวลาจะผ่านไปหลายสิบปี
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96522