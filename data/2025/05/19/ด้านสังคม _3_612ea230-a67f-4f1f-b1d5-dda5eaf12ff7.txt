รัฐบาลไทย-ข่าวทำเนียบรัฐบาล-ปลัดดีอี เปิดประชุมรับฟังความเห็นเข้าร่วม CPTA ผลักดันการค้าข้ามพรมแดนไร้กระดาษเอเชีย-แปซิฟิก


วันจันทร์ที่ 19 พฤษภาคม 2568
ปลัดดีอี เปิดประชุมรับฟังความเห็นเข้าร่วม CPTA ผลักดันการค้าข้ามพรมแดนไร้กระดาษเอเชีย-แปซิฟิก
ปลัดดีอี เปิดประชุมรับฟังความเห็นเข้าร่วม CPTA ผลักดันการค้าข้ามพรมแดนไร้กระดาษเอเชีย-แปซิฟิก
วันที่ 19 พฤษภาคม 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานพร้อมปาฐกถาพิเศษ หัวข้อ “นโยบายดิจิทัลเพื่อเศรษฐกิจและสังคม กับ ทิศทางการผลักดันการค้าข้ามพรมแดนแบบไร้กระดาษ” ในการจัดประชุมรับฟังความคิดเห็น เรื่อง การเตรียมความพร้อมในการเข้าร่วมเป็นภาคีความตกลงว่าด้วยการอำนวยความสะดวกทางการค้าข้ามพรมแดนแบบไร้กระดาษในเอเชียและแปซิฟิก Framework Agreement on Facilitation of Cross-border Paperless Trade in Asia and the Pacific (CPTA) ภายใต้ UNESCAP โดยมี  ดร.ปิยนุช วุฒิสอน รองปลัดกระทรวงดีอี ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (ETDA) นางสาวกัลยา ชินาธิวร ที่ปรึกษาด้านต่างประเทศกระทรวงดีอี นางสาวพิยะดา สุดกังวาล ที่ปรึกษาด้านการสื่อสารกระทรวงดีอี และผู้ที่เกี่ยวข้องเข้าร่วมงาน ณ ห้องประชุมวายุภักษ์ ชั้น 5 โรงแรมเซ็นทาราไลฟ์ ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ

ที่มา : https://www.thaigov.go.th/news/contents/details/96514