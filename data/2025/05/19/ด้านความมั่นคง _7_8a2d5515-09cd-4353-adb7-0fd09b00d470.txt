รัฐบาลไทย-ข่าวทำเนียบรัฐบาล-"อนุทิน" ร่วมงานเลี้ยงอาหารกลางวันเพื่อเป็นเกียรติแก่ นายปราโบโว ซูบียันโต ประธานาธิบดีแห่งสาธารณรัฐอินโดนีเซีย ในโอกาสเยือนประเทศไทยอย่างเป็นทางการครั้งแรกในรอบ 20 ปี


วันจันทร์ที่ 19 พฤษภาคม 2568
19/05/2568
พิมพ์
"อนุทิน" ร่วมงานเลี้ยงอาหารกลางวันเพื่อเป็นเกียรติแก่ นายปราโบโว ซูบียันโต ประธานาธิบดีแห่งสาธารณรัฐอินโดนีเซีย ในโอกาสเยือนประเทศไทยอย่างเป็นทางการครั้งแรกในรอบ 20 ปี
"อนุทิน" ร่วมงานเลี้ยงอาหารกลางวันเพื่อเป็นเกียรติแก่ นายปราโบโว ซูบียันโต ประธานาธิบดีแห่งสาธารณรัฐอินโดนีเซีย ในโอกาสเยือนประเทศไทยอย่างเป็นทางการครั้งแรกในรอบ 20 ปี
วันนี้ (19 พ.ค. 68) นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ร่วมงานเลี้ยงอาหารกลางวันเพื่อเป็นเกียรติแก่ นายปราโบโว ซูบียันโต ประธานาธิบดีแห่งสาธารณรัฐอินโดนีเซีย ในโอกาสเยือนประเทศไทยอย่างเป็นทางการครั้งแรกในรอบ 20 ปี โดยมี น.ส.แพทองธาร ชินวัตร นายกรัฐมนตรี เป็นเจ้าภาพ ณ ตึกสันติไมตรี (หลังนอก) ทำเนียบรัฐบาล
ปี 2568 เป็นปีแห่งการสถาปนาความสัมพันธ์ทางการทูตระหว่างประเทศไทยและประเทศอินโดนีเซีย ครบรอบ 75 ปี ถือเป็นโอกาสดีในการเน้นย้ำมิตรภาพของทั้งสองประเทศ ตลอดจนเสริมสร้างความสัมพันธ์และความร่วมมือระหว่างกันให้แน่นแฟ้นยิ่งขึ้น
ในงานเลี้ยงอาหารกลางวันครั้งนี้ ผู้ร่วมงานได้ร่วมรับชมการแสดง "โนรา" ซึ่งองค์การยูเนสโกของสหประชาชาติ ได้ประกาศขึ้นทะเบียน มโนราห์ หรือโนรา ให้เป็นมรดกภูมิปัญญาทางวัฒนธรรมที่จับต้องไม่ได้ของมนุษยชาติ เมื่อปี 2564 รวมถึงการแสดงจินตลีลาผสมผสานท่วงท่าร่ายรำนาฏศิลป์ไทยและระบำรามายณะของอินโดนีเซีย พร้อมเยี่ยมชมการจัดแสดงผลิตภัณฑ์หัตถกรรมและหัตถศิลป์ของไทย ซึ่งได้นำมาจัดแสดงในครั้งนี้ด้วย

ที่มา : https://www.thaigov.go.th/news/contents/details/96535