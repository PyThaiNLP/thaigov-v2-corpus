รัฐบาลไทย-ข่าวทำเนียบรัฐบาล-​รมว.ปุ๋ง เผยเตรียมจัดพิธีมอบโล่เชิดชูเกียรติ ยกย่องชุมชน องค์กร อำเภอ และจังหวัดคุณธรรมต้นแบบโดดเด่น 253 แห่ง หนุนทุกภาคส่วนขับเคลื่อนคุณธรรมจริยธรรม 


วันจันทร์ที่ 19 พฤษภาคม 2568
​รมว.ปุ๋ง เผยเตรียมจัดพิธีมอบโล่เชิดชูเกียรติ ยกย่องชุมชน องค์กร อำเภอ และจังหวัดคุณธรรมต้นแบบโดดเด่น 253 แห่ง หนุนทุกภาคส่วนขับเคลื่อนคุณธรรมจริยธรรม
​รมว.ปุ๋ง เผยเตรียมจัดพิธีมอบโล่เชิดชูเกียรติ ยกย่องชุมชน องค์กร อำเภอ และจังหวัดคุณธรรมต้นแบบโดดเด่น 253 แห่ง หนุนทุกภาคส่วนขับเคลื่อนคุณธรรมจริยธรรม ส่งเสริมสังคมไทยเป็นสังคมคุณธรรม
รมว.ปุ๋ง เผยเตรียมจัดพิธีมอบโล่เชิดชูเกียรติ ยกย่องชุมชน องค์กร อำเภอ และจังหวัดคุณธรรมต้นแบบโดดเด่น 253 แห่ง หนุนทุกภาคส่วนขับเคลื่อนคุณธรรมจริยธรรม ส่งเสริมสังคมไทยเป็นสังคมคุณธรรม
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า คณะกรรมการส่งเสริมคุณธรรมแห่งชาติ ได้ดำเนินการขับเคลื่อนแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 – 2570) โดยมีเป้าหมายให้คนไทยมีพฤติกรรมที่สะท้อนการมีคุณธรรมเพิ่มขึ้น มุ่งสู่สังคมคุณธรรมที่คนไทยอยู่ร่วมกันด้วยความสมานฉันท์ ภายใต้หลักธรรมทางศาสนา หลักปรัชญาของเศรษฐกิจพอเพียง วิถีวัฒนธรรมไทยที่ดีงาม และดัชนีคุณธรรม 5 ประการ “พอเพียง วินัย สุจริต จิตอาสา กตัญญู” เพื่อพัฒนาประเทศให้มั่นคงในมิติด้านคุณธรรม มีคุณธรรมเป็นหลักยึดถือและปฏิบัติ รวมทั้งพัฒนาคุณธรรมในสังคมไทยให้ปรากฎชัดและเป็นรูปธรรมอย่างยั่งยืน
รัฐมนตรีว่าการกระทรวงวัฒนธรรม กล่าวต่อไปว่า ในปีงบประมาณ พ.ศ. 2567 กระทรวงวัฒนธรรม โดยกรมการศาสนา ในฐานะเลขานุการคณะกรรมการส่งเสริมคุณธรรมแห่งชาติ กำหนดจัดงานพิธีมอบโล่เชิดชูเกียรติชุมชน องค์กร อำเภอ และจังหวัดคุณธรรมต้นแบบโดดเด่น ประจำปีงบประมาณ พ.ศ. 2567 ในวันที่ 23 พฤษภาคม 2568 เวลา 10.00 น. อาคารอเนกประสงค์ ศูนย์วัฒนธรรมแห่งประเทศไทย โดยมีชุมชน องค์กร อำเภอ และจังหวัดคุณธรรมต้นแบบที่มีความโดดเด่น ได้รับโล่เชิดชูเกียรติจากนางสาวแพรทองธาร ชินวัตร นายกรัฐมนตรี จำนวน 253 แห่ง เพื่อเป็นการสร้างขวัญกำลังใจ และเสริมแรงจูงใจในการส่งเสริมการขับเคลื่อนองค์กรคุณธรรม เป็นส่วนหนึ่งของเป้าหมายในการสร้าง “สังคมไทยเป็นสังคมคุณธรรม ที่มีความมั่นคง มั่งคั่ง และยั่งยืน” ซึ่งคณะกรรมการส่งเสริมคุณธรรมแห่งชาติ โดยอนุกรรมการด้านการประเมินบุคคล ชุมชน องค์กร อำเภอ และจังหวัด ได้กำหนดกระบวนการพัฒนาคุณธรรม แบ่งออกเป็น 3 ระดับ ได้แก่ ระดับส่งเสริมคุณธรรม ระดับพัฒนาคุณธรรม และระดับคุณธรรมต้นแบบ โดยมีชุมชน องค์กร อำเภอ และจังหวัด ที่รับเกียรติบัตรประกาศยกย่อง จากประธานอนุกรรมการที่เกี่ยวข้องตามระดับและประเภทที่ประเมิน รวมจำนวน 43,531 แห่ง และชุมชน องค์กร อำเภอ และจังหวัด ระดับคุณธรรมต้นแบบที่มีผลงานเป็นที่ประจักษ์ ได้รับโล่เชิดชูเกียรติ จากนายกรัฐมนตรี จำนวน 253 แห่ง ทั้งในส่วนกลางและส่วนภูมิภาค ประกอบด้วย ชุมชนคุณธรรมต้นแบบโดดเด่น 77 ชุมชน องค์กรคุณธรรมต้นแบบโดดเด่น จำนวน 95 แห่ง อำเภอคุณธรรมต้นแบบโดดเด่น จำนวน 76 อำเภอ และจังหวัดคุณธรรมต้นแบบโดดเด่น จำนวน 5 จังหวัด
รัฐมนตรีว่าการกระทรวงวัฒนธรรม กล่าวเพิ่มเติมว่า การจัดงานในครั้งนี้ เพื่อเป็นการสร้างขวัญกำลังใจและเสริมแรงจูงใจในการขับเคลื่อนชุมชน องค์กร อำเภอ และจังหวัดคุณธรรม ในการสร้างสภาพแวดล้อมที่เอื้อต่อการส่งเสริมคุณธรรม การทำความดี ตลอดจนการปรับเปลี่ยนวิธีคิด กรอบคิดหรือค่านิยม และพฤติกรรมของคนในสังคมให้มีการสะท้อนการมีคุณธรรมในการดำรงชีวิตจนเป็นพฤตินิสัยของคนไทย และมีผลงานเด่นชัดเจนเป็นที่ประจักษ์จนได้รับการคัดเลือกเป็นชุมชน องค์กร อำเภอ และจังหวัดคุณธรรมต้นแบบโดดเด่น ซึ่งเป็นกลไกสำคัญในการส่งเสริมและขับเคลื่อนเครือข่ายคุณธรรมให้ประสบผลสำเร็จในทุกพื้นที่ ให้ทุกภาคส่วนเข้ามามีส่วนร่วมในการเสริมสร้างสภาพแวดล้อมที่เอื้อต่อการส่งเสริมคุณธรรม ปลุกจิตสำนึกและมีความตระหนักที่จะนำหลักธรรมคำสอนทางศาสนา หลักปรัชญาของเศรษฐกิจพอเพียง วิธีวัฒนธรรมไทยที่ดีงาม และคุณธรรม 5 ประการ พอเพียง วินัย สุจริต จิตอาสา กตัญญู ไปประยุกต์ใช้ในชีวิตประจำวัน ร่วมส่งเสริมการเรียนรู้และการพัฒนาศักยภาพคนและองค์กรเครือข่ายให้เป็นหลักนำทางและหลักคิดในการดำรงชีวิต นำพาประเทศไทยไปสู่ความยั่งยืน

ที่มา : https://www.thaigov.go.th/news/contents/details/96533