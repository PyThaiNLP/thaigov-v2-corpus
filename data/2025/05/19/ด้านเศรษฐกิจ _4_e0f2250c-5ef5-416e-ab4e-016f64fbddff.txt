รัฐบาลไทย-ข่าวทำเนียบรัฐบาล-กรมทางหลวงชนบท เปิดใช้ถนนสาย ตง.3019 จังหวัดตรัง ยกระดับการเดินทาง - ขนส่งสินค้า - ท่องเที่ยว ให้ได้รับความสะดวก รวดเร็ว มีประสิทธิภาพ เพิ่มความปลอดภัยบนสายทาง 


วันจันทร์ที่ 19 พฤษภาคม 2568
กรมทางหลวงชนบท เปิดใช้ถนนสาย ตง.3019 จังหวัดตรัง ยกระดับการเดินทาง - ขนส่งสินค้า - ท่องเที่ยว ให้ได้รับความสะดวก รวดเร็ว มีประสิทธิภาพ เพิ่มความปลอดภัยบนสายทาง
....
นายมนตรี เดชาสกุลสม อธิบดีกรมทางหลวงชนบท กระทรวงคมนาคม กล่าวว่า กรมทางหลวงชนบท (ทช.) ให้ความสำคัญกับการคมนาคมสัญจรของประชาชนให้เป็นไปด้วยความสะดวก รวดเร็ว ปลอดภัย  และครอบคลุมทั่วภูมิภาค ในส่วนของจังหวัดตรัง ทช. ได้ดำเนินโครงการบำรุงเสริมผิวลาดยางแอสฟัลท์ติกคอนกรีตบนถนนสาย ตง.3019 แยก ทล.404 - บ้านแหลมสอม (ตอนที่ 2) อำเภอปะเหลียน จังหวัดตรัง แล้วเสร็จและเปิดให้ประชาชนใช้สัญจรแล้ว เพื่อเสริมความปลอดภัยในการเดินทาง สนับสนุนการคมนาคมขนส่งสินค้าให้ประชาชน   มีคุณภาพชีวิตความเป็นอยู่ที่ดีมากยิ่งขึ้น
โครงการฯ เริ่มตั้งแต่ช่วง กม.ที่ 0+500 - 4+050 ระยะทาง 3.550 กิโลเมตร ตีเส้นจราจร ทางม้าลาย ติดตั้งเครื่องหมายจราจรบนสายทาง โดยในช่วงบริเวณหน้าโรงเรียนหนองยายแม็ม อำเภอปะเหลียน จังหวัดตรัง และทางแยกได้ดำเนินการเคลือบผิวจราจรเพื่อต้านทานการลื่นไถล (Anti-skid Painting Road) เพื่อเสริมความปลอดภัย แก้ไขปัญหาและลดความเสี่ยงในการเกิดอุบัติเหตุให้กับประชาชนผู้สัญจรในพื้นที่ ใช้งบประมาณ 14.980 ล้านบาท นอกจากจะช่วยอำนวยความสะดวกปลอดภัยในการเดินทาง เพิ่มศักยภาพการขนส่งสินค้าทางการเกษตรสินค้าชุมชนแล้ว ยังช่วยอำนวยความสะดวกให้ประชาชนและนักท่องเที่ยวสามารถเดินทางไปสู่สถานที่ท่องเที่ยวทางธรรมชาติที่สำคัญต่าง ๆ ได้อย่างมีประสิทธิภาพ รวมทั้งสามารถใช้เป็นเส้นทางลัด เส้นทางเลี่ยงจากจังหวัดสตูลไปยังพัทลุงได้อีกทางหนึ่งด้วย

ที่มา : https://www.thaigov.go.th/news/contents/details/96513