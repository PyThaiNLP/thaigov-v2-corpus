รัฐบาลไทย-ข่าวทำเนียบรัฐบาล-สภาฯ มีมติอนุมัติ พ.ร.ก. อาชญากรรมออนไลน์ฯ – พ.ร.ก.สินทรัพย์ดิจิทัล


วันพุธที่ 28 พฤษภาคม 2568
สภาฯ มีมติอนุมัติ พ.ร.ก. อาชญากรรมออนไลน์ฯ – พ.ร.ก.สินทรัพย์ดิจิทัล
สภาฯ มีมติอนุมัติ พ.ร.ก. อาชญากรรมออนไลน์ฯ – พ.ร.ก.สินทรัพย์ดิจิทัล
วันที่ 28 พฤษภาคม 2568 ที่ประชุมสภาผู้แทนราษฎร มีมติอนุมัติพระราชกำหนด 2 ฉบับ ที่คณะรัฐมนตรี เป็นผู้เสนอ โดยมีนายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี นายเอกพงษ์ หริ่มเจริญ ผู้ตรวจราชการกระทรวงดีอี และนางสาวยุพาภรณ์ ศิริกิจพาณิชย์กูล ผู้ช่วยปลัดกระทรวงดีอี เข้าร่วมชี้แจง ซึ่งมีรายละเอียดการลงมติดังนี้
1.พระราชกำหนดมาตรการป้องกันและปราบปรามอาชญากรรมทางเทคโนโลยี (ฉบับที่ 2) พ.ศ.2568 ที่ประชุมมีผู้ลงมติ 454 เสียง เห็นด้วย 452 เสียง ไม่เห็นด้วย ไม่มี งดออกเสียง 2 เสียง
2.พระราชกำหนดการประกอบธุรกิจสินทรัพย์ดิจิทัล (ฉบับที่ 2) พ.ศ.2568 ที่ประชุมมีผู้ลงมติ 455 เสียง เห็นด้วย 453 เสียง ไม่เห็นด้วย ไม่มี งดออกเสียง 2 เสียง

ที่มา : https://www.thaigov.go.th/news/contents/details/96902