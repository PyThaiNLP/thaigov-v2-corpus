รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงวัฒนธรรม เยี่ยมชมหอศิลป์บ้านศิลปินหัวหิน จังหวัดประจวบคีรีขันธ์


วันพุธที่ 28 พฤษภาคม 2568
ผู้ช่วยรัฐมนตรีประจำกระทรวงวัฒนธรรม เยี่ยมชมหอศิลป์บ้านศิลปินหัวหิน จังหวัดประจวบคีรีขันธ์
ผู้ช่วยรัฐมนตรีประจำกระทรวงวัฒนธรรม เยี่ยมชมหอศิลป์บ้านศิลปินหัวหิน จังหวัดประจวบคีรีขันธ์
ผู้ช่วยรัฐมนตรีประจำกระทรวงวัฒนธรรม เยี่ยมชมหอศิลป์บ้านศิลปินหัวหิน จังหวัดประจวบคีรีขันธ์
เมื่อเร็วๆ นี้ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เยี่ยมชมหอศิลป์บ้านศิลปินหัวหิน โดยมีนายสถาพร เที่ยงธรรม ผู้ตรวจราชการกระทรวงวัฒนธรรม อาจารย์ทวี เกษางาม ผู้อำนวยการบ้านศิลปินหัวหิน นายชาญวิทย์ อุณหสุทธิยานนท์ ประธานสภาวัฒนธรรมจังหวัดประจวบคีรีขันธ์ ผู้บริหาร และสื่อมวลชนเข้าร่วม ณ  หอศิลป์บ้านศิลปินหัวหิน จังหวัดประจวบคีรีขันธ์
หอศิลป์บ้านศิลปินหัวหิน ก่อตั้งมาตั้งแต่ปี พ.ศ. 2543 จนถึงปัจจุบันเป็นเวลา 25 ปี โดย “คุณชุมพล ดอนสกุล” นักสะสมผลงานศิลปะ และครอบครัว โดยมี  “อาจารย์ทวี เกษางาม” เป็นผู้สืบทอดอุดมการณ์ และสานต่อเจตนารมณ์ที่มีต่องานศิลป์อย่างสุดใจ ก่อให้เกิด “บ้านศิลปิน หัวหิน” บนพื้นที่ขนาด 9 ไร่ โดยจะมีผลงานศิลปะทุกแขนง ทั้งภาพเขียน สีน้ำ สีน้ำมัน สีอะคริลิก งานประติมากรรม รูปปั้น งานไม้แกะสลัก ของตกแต่งบ้าน ของเก่า และของสะสม ที่ล้วนสร้างสรรค์ไว้อย่างสวยงาม นำมารวบรวม และจัดแสดงไว้ที่นี่ โดยภายในโดยรวมจะร่มรื่นไปด้วยต้นไม้ใหญ่ และกลมกลืนไปด้วยงานศิลปะที่ถูกจัดแสดงไว้ได้อย่างลงตัว เมื่อเดินเข้าไปด้านใน มีมุมเวิร์คช็อปงานศิลปะ “Art Café บ้านศิลปิน” เปิดให้เข้าชมทุกวัน (หยุดวันจันทร์) ตั้งแต่เวลา 10.00 - 17.00 น. ติดต่อสอบถามเพิ่มเติมได้ที่เบอร์ 093-181 2959 หรือที่ www.huahinartistvillage.com

ที่มา : https://www.thaigov.go.th/news/contents/details/96892