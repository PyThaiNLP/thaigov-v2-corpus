รัฐบาลไทย-ข่าวทำเนียบรัฐบาล-รมช.มหาดไทย ร่วมงานเลี้ยงอำลารองหัวหน้าสำนักงานสถานเอกอัครราชทูตสิงคโปร์


วันพุธที่ 28 พฤษภาคม 2568
28/05/2568
พิมพ์
รมช.มหาดไทย ร่วมงานเลี้ยงอำลารองหัวหน้าสำนักงานสถานเอกอัครราชทูตสิงคโปร์
รมช.มหาดไทย ร่วมงานเลี้ยงอำลารองหัวหน้าสำนักงานสถานเอกอัครราชทูตสิงคโปร์
เมื่อวันที่ 27 พฤษภาคม 2568 นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เข้าร่วมงานเลี้ยงอำลาตำแหน่ง Mr. Harry Goh รองหัวหน้าสำนักงานและอัครราชทูตที่ปรึกษา ประจำสถานเอกอัครราชทูตสิงคโปร์ ณ ห้องบอลรูม 1 โรงแรมเดอะ ริทซ์ คาร์ลตัน กรุงเทพมหานคร
งานเลี้ยงดังกล่าว จัดขึ้นเพื่อเป็นเกียรติแก่ Mr. Harry Goh เนื่องในโอกาสสิ้นสุดวาระการปฏิบัติหน้าที่ในประเทศไทย โดยมีคณะทูต หน่วยงานภาครัฐ และเอกชน เข้าร่วมแสดงความยินดีและอำลาอย่างอบอุ่น
ในโอกาสนี้ รัฐมนตรีช่วยว่าการกระทรวงมหาดไทย ได้กล่าวขอบคุณและแสดงความชื่นชมต่อบทบาทของ Mr. Goh ที่มีส่วนสำคัญในการส่งเสริมความสัมพันธ์อันดีระหว่างประเทศไทยและสิงคโปร์ พร้อมเน้นย้ำถึงความร่วมมือที่แน่นแฟ้นทั้งด้านเศรษฐกิจ ความมั่นคง และการพัฒนาเมืองอย่างยั่งยืน
ประเทศไทยและสิงคโปร์มีความสัมพันธ์ทางการทูตอันแน่นแฟ้นยาวนาน โดยทั้งสองประเทศให้ความสำคัญกับการแลกเปลี่ยนความรู้และประสบการณ์ในหลายมิติ ซึ่งช่วยเสริมสร้างความร่วมมือในภูมิภาคอาเซียนให้มีเสถียรภาพและความเจริญก้าวหน้าอย่างต่อเนื่อง

ที่มา : https://www.thaigov.go.th/news/contents/details/96885