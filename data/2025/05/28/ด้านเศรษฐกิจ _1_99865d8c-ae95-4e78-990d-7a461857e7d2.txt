รัฐบาลไทย-ข่าวทำเนียบรัฐบาล-ผช.ปลัดกระกรวงเกษตรฯ นายพรเทพ เข้าร่วมการประชุมคณะกรรมการบริหารโครงการศูนย์ศึกษาการพัฒนาอันเนื่องมาจากพระราชดำริ ครั้งที่ 1/2568


วันอังคารที่ 27 พฤษภาคม 2568
ผช.ปลัดกระกรวงเกษตรฯ นายพรเทพ เข้าร่วมการประชุมคณะกรรมการบริหารโครงการศูนย์ศึกษาการพัฒนาอันเนื่องมาจากพระราชดำริ ครั้งที่ 1/2568
ผช.ปลัดกระกรวงเกษตรฯ นายพรเทพ เข้าร่วมการประชุมคณะกรรมการบริหารโครงการศูนย์ศึกษาการพัฒนาอันเนื่องมาจากพระราชดำริ ครั้งที่ 1/2568
วันที่ 27 พฤษภาคม 2568 นายพรเทพ ศรีธนาธร ผู้ช่วยปลัดกระทรวงเกษตรและสหกรณ์ ได้รับมอบหมายให้เข้าร่วมการประชุมคณะกรรมการบริหารโครงการศูนย์ศึกษาการพัฒนาอันเนื่องมาจากพระราชดำริ ครั้งที่ 1/2568 ณ อาคารสำนักงานโครงการอันเนื่องมาจากพระราชดำริ สำนักงาน กปร. โดยมี นายพลากร สุวรรณรัฐ องคมนตรี ประธานกรรมการบริหารโครงการศูนย์ศึกษาการพัฒนาอันเนื่องมาจากพระราชดำริ เป็นประธานการประชุม พร้อมด้วย พลอากาศเอก ชลิต พุกผาสุข องคมนตรี รองประธานกรรมการฯ โดยมีผู้แทนกองประสานงานโครงการพระราชดำริ สำนักงานปลัดกระทรวงเกษตรและสหกรณ์ และหน่วยงานที่เกี่ยวข้องในสังกัดกระทรวงเกษตรและสหกรณ์ เข้าร่วมประชุมด้วย โดยที่ประชุมได้พิจารณาแนวทางการดำเนินงานของศูนย์ศึกษาการพัฒนาอันเนื่องมาจากพระราชดำริ และกิจกรรมที่สำคัญต่าง ๆ ประกอบด้วย การทบทวนและปรับปรุงเพิ่มเติมหลักสูตรฝึกอบรมของศูนย์ศึกษาการพัฒนาฯ และศูนย์สาขาฯ ให้เหมาะสมกับสถานการณ์ในปัจจุบัน รวมทั้งการจัดทำแผนงานโครงการเพื่อเทิดพระเกียรติ 100 ปี วันพระราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และแผนงานเทิดพระเกียรติ 72 พรรษา สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี

ที่มา : https://www.thaigov.go.th/news/contents/details/96870