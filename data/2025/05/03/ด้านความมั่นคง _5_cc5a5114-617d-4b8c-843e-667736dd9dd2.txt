รัฐบาลไทย-ข่าวทำเนียบรัฐบาล-“เฉลิมชัย” นำ อบก. จับมือ การกีฬาแห่งประเทศไทย MOU ร่วมลดก๊าซเรือนกระจกจากการจัดแข่งขันกีฬา นำร่อง 4 องค์กรหลัก มุ่งสู่ความเป็นกลางทางคาร์บอน


วันศุกร์ที่ 2 พฤษภาคม 2568
“เฉลิมชัย” นำ อบก. จับมือ การกีฬาแห่งประเทศไทย MOU ร่วมลดก๊าซเรือนกระจกจากการจัดแข่งขันกีฬา นำร่อง 4 องค์กรหลัก มุ่งสู่ความเป็นกลางทางคาร์บอน
“เฉลิมชัย” นำ อบก. จับมือ การกีฬาแห่งประเทศไทย MOU ร่วมลดก๊าซเรือนกระจกจากการจัดแข่งขันกีฬา นำร่อง 4 องค์กรหลัก มุ่งสู่ความเป็นกลางทางคาร์บอน
“เฉลิมชัย” นำ อบก. จับมือ การกีฬาแห่งประเทศไทย MOU ร่วมลดก๊าซเรือนกระจกจากการจัดแข่งขันกีฬา นำร่อง 4 องค์กรหลัก มุ่งสู่ความเป็นกลางทางคาร์บอน
วันที่ 2 พฤษภาคม 2568 เวลา 13.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีลงนามความร่วมมือ (MOU) ร่วมกับ นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา (รมว.กก.) ในการลดก๊าซเรือนกระจกจากการจัดแข่งขันกีฬา เพื่อมุ่งสู่ความเป็นกลางทางคาร์บอน (Carbon Neutral) ระหว่าง องค์การบริหารจัดการก๊าซเรือนกระจก (องค์การมหาชน) โดย ดร.ณัฐริกา วายุภาพ นิติพน รองผู้อำนวยการ รักษาการผู้อำนวยการองค์การบริหารจัดการก๊าซเรือนกระจก และ การกีฬาแห่งประเทศไทย โดย นายสุรศักดิ์ เกิดจันทึก รองผู้ว่าการ การกีฬาแห่งประเทศไทย โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วยคณะผู้บริหารของทั้ง 2 กระทรวง ร่วมเป็นสักขีพยาน ณ ห้องอารีย์สัมพันธ์ อาคารกรมการเปลี่ยนแปลงสภาพภูมิอากาศและสิ่งแวดล้อม
ดร.เฉลิมชัย กล่าวว่า กระทรวงทรัพยากรธรรมชาติและสิ่งแวดล้อม (ทส.) มีบทบาทสำคัญในการขับเคลื่อนการดำเนินงานด้านการเปลี่ยนแปลงสภาพภูมิอากาศของประเทศ ที่มุ่งมั่นส่งเสริมความร่วมมือจากทุกภาคส่วน เพื่อยกระดับมาตรการลดการปล่อยก๊าซเรือนกระจกให้บรรลุเป้าหมายความเป็นกลางทางคาร์บอน ภายในปี ค.ศ. 2050 พร้อมทั้งได้กล่าวชื่นชมและขอบคุณ กระทรวงการท่องเที่ยวและกีฬา (กก.) สมาคมวอลเลย์บอลแห่งประเทศไทย สมาคมการจัดการกีฬาแห่งประเทศไทย และสมาคมกีฬาขี่ม้าแห่งประเทศไทย ที่ได้ร่วมมือกับ องค์การบริหารจัดการก๊าซเรือนกระจก ประกาศเจตนารมณ์เป็นองค์กรที่มุ่งมั่นลดก๊าซเรือนกระจกจากการจัดแข่งขันกีฬาในรูปแบบคาร์บอนนิวทรัลอีเว้นท์ (Carbon Neutral Event) เพื่อมีส่วนร่วมลดก๊าซเรือนกระจกและชดเชยด้วยการซื้อคาร์บอนเครดิตจากโครงการ T-VER (Thailand Voluntary Emission Reduction Program) ซึ่งจะเป็นการกระตุ้นตลาดคาร์บอนภายในประเทศเพื่อให้ประเทศไทยบรรลุเป้าหมายการลดก๊าซเรือนกระจกอย่างเป็นรูปธรรม พร้อมมุ่งสู่สังคมคาร์บอนต่ำอย่างแท้จริง

ที่มา : https://www.thaigov.go.th/news/contents/details/96027