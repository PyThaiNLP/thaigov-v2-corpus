รัฐบาลไทย-ข่าวทำเนียบรัฐบาล-​ผู้ตรวจฯ วัชรุน ลงพื้นที่ตรวจราชการกลุ่มจังหวัดภาคเหนือตอนล่าง เพชรบูรณ์ อุตรดิตถ์ พิษณุโลก สุโขทัย และจังหวัดตาก 


วันเสาร์ที่ 3 พฤษภาคม 2568
03/05/2568
พิมพ์
​ผู้ตรวจฯ วัชรุน ลงพื้นที่ตรวจราชการกลุ่มจังหวัดภาคเหนือตอนล่าง เพชรบูรณ์ อุตรดิตถ์ พิษณุโลก สุโขทัย และจังหวัดตาก
​ผู้ตรวจฯ วัชรุน ลงพื้นที่ตรวจราชการกลุ่มจังหวัดภาคเหนือตอนล่าง เพชรบูรณ์ อุตรดิตถ์ พิษณุโลก สุโขทัย และจังหวัดตาก
วันที่ 26 – 28 มีนาคม 2568 นายวัชรุน จุ้ยจำลอง ผู้ตรวจราชการกระทรวงอุตสาหกรรม ลงพื้นที่ตรวจราชการกลุ่มจังหวัดภาคภาคเหนือตอนล่าง เพชรบูรณ์ อุตรดิตถ์ พิษณุโลก สุโขทัย และจังหวัดตาก โดยมี นายพสุ สุครีวก อุตสาหกรรมจังหวัดเพชรบูรณ์ นายสิงห์คำ อายะชู อุตสาหกรรมจังหวัดอุตรดิตถ์ นางรินทร์รัตน์ดา ซึ้งสัมปทาน อุตสาหกรรมจังหวัดพิษณุโลก นายอดิศร จตุรพิรีย์ อุตสาหกรรมจังหวัดสุโขทัย และนางอรุณี คันธมาลา อุตสาหกรรมจังหวัดตาก คณะผู้บริหารและเจ้าหน้าที่สำนักงานอุตสาหกรรมจังหวัดในแต่ละพื้นที่ให้การต้อนรับและรายงานผลการดำเนินงานของอุตสาหกรรมจังหวัด
ผู้ตรวจฯ วัชรุนได้เน้นย้ำให้สำนักงานอุตสาหกรรมจังหวัดบูรณาการการทำงานร่วมกับหน่วยงานในจังหวัดอย่างใกล้ชิด เน้นย้ำการดำเนินงานตามตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และตามนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของ ดร.ณัฐพล รังสิตพล ปลัดกระทรวงอุตสาหกรรม พร้อมทั้งได้มอบแนวทางที่จะยกระดับการ ”ปรับปรุง” การดำเนินงานที่จะสร้างการ”เปลี่ยนแปลง” เพื่อ”ปกป้อง”ประชาชนและชุมชนโดยรอบจากมลพิษและปัญหาสิ่งแวดล้อม พร้อมทั้ง”ปราบปราม” ปฏิบัติการเชิงรุกกับผู้ที่ฝ่าฝืนและกระทำผิดกฎหมายอย่างจริงจังและเข้มงวดเพื่อให้อุตสาหกรรมสามารถที่จะดำรงอยู่คู่กับชุมชนอย่างยั่งยืน ต่อยอดการพัฒนาอุตสาหกรรมเศรษฐกิจควบคู่กับการปรับตัวให้เข้ากับวิถีใหม่ให้สามารถเติบโตได้อย่างยั่งยืน

ที่มา : https://www.thaigov.go.th/news/contents/details/96039