รัฐบาลไทย-ข่าวทำเนียบรัฐบาล-รองนายกฯ ประเสริฐ ยกระดับ โคราชโมเดล ช่วยเยาวชนนอกระบบการศึกษา ชูเปิดเทอมใหม่ learn to earn เรียนรู้มีรายได้ มีวุฒิการศึกษา 


วันอาทิตย์ที่ 4 พฤษภาคม 2568
04/05/2568
พิมพ์
รองนายกฯ ประเสริฐ ยกระดับ โคราชโมเดล ช่วยเยาวชนนอกระบบการศึกษา ชูเปิดเทอมใหม่ learn to earn เรียนรู้มีรายได้ มีวุฒิการศึกษา
รองนายกฯ ประเสริฐ ยกระดับ โคราชโมเดล ช่วยเยาวชนนอกระบบการศึกษา ชูเปิดเทอมใหม่ learn to earn เรียนรู้มีรายได้ มีวุฒิการศึกษา
วันที่ 3 พค. 2568 ที่อุทยานการเรียนรู้นครราชสีมา นายประเสริฐ จันทรรวงทองรองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม ในฐานะประธานคณะกรรมการขับเคลื่อนการแก้ไขปัญหาเด็กและเยาวชนนอกระบบการศึกษาให้กลายเป็นศูนย์ ระดับชาติ  ประชุมติดตามความก้าวหน้า การขับเคลื่อนการแก้ปัญหาเด็กและเยาวชนอกระบบการศึกกลายเป็นศูนย์ (Thailand Zero Dropout) จังหวัดนครราชสีมา "โคราชโมเดล" โดยมีศึกษาธิการจังหวัด หอการค้าจังหวัดนครราชสีมา สภาอุตสาหกรรม ผู้จัดการกองทุนเพื่อความเสมอภาคทางการศึกษา (กสศ.) ผู้อำนวยการสถาบันคุณวุฒิวิชาชีพ (องค์การมหาชน) ร่วมประชุม
นายประเสริฐ กล่าวว่า จังหวัดนครราชสีมา มีจำนวนเด็กเยาวชนนอกระบบบการศึกษา 28,896 คนสำรวจติดตามแล้วครบ 100 เปอร์เซ็นต์ พบตัวตน 25,029 คน ไม่พบตัวตน 3,867 คน กลุ่มนี้มีการย้ายถิ่นฐานตามครอบครัว หรือไปทำงานนอกพื้นที่ ซึ่งเราจะไม่ละทิ้งการติดตาม จากนี้จะเชื่อมโยงข้อมูลบุคคคลจากพื้นที่อื่นเพื่อค้นหาต่อไป สำหรับกลุ่มที่ติดตามพบแล้ว จังหวัดนครราชสีมาได้สร้างการศึกษาที่มีหลากหลายทางเลือกตอบโจทย์ชีวิต เด็กเยาวชนที่มีศักยภาพ ความถนัด ความสนใจ รวมถึงสภาพปัญหาที่มีความแตกต่างสำหรับเปิดเทอมนี้ "โคราชโมเดล" พร้อมที่จะสร้างทางเลือกใหม่ทางการศึกษา โดยกองทุนเพื่อความเสมอภาคทางการศึกษา (กสศ.) จะทำงานร่วมกับ หอการค้าจังหวัดนครราชสีมาสภาอุตสาหกรรมจังหวัดนครราชสีมา รวมถึงเครือข่ายศูนย์การเรียนสถาบันทางสังคม สังกัด สพฐ. สถาบันคุณวุฒิวิชาชีพ (องค์การมหาชน) ริเริ่มความร่วมมือกับภาคเอกชน และสถานประกอบการ ธุรกิจ SME ในจังหวัดนครราชสีมา เข้าร่วมเป็นเครือข่าย Learn to Earn เปิดตัวพื้นที่เรียนรู้ มีรายได้ มีวุฒิการศึกษา เพื่อเยาวชนที่หลุดจากระบบการศึกษาในช่วงอายุตั้งแต่ 15 -24 ปี ได้กลับเข้าสู่เส้นทางการศึกษา การเรียนรู้ ได้อย่างเต็มศักยภาพตามความถนัดของตนเอง โดยจะเริ่มต้นดำเนินการในช่วงเปิดเทอมใหม่ ปีการศึกษา 2568 สาเหตุที่ทำให้เยาวชนกลุ่มนี้ต้องออกจากการศึกษา มาทำงานหารายได้ เพราะปัญหาเศรษฐกิจที่ต้องช่วยแบ่งเบาภาระของครอบครัว ดังนั้นรัฐบาลจึงสร้างโอกาสใหม่ทางการศึกษา   learn to earnเรียนรู้ มีรายได้ มีวุฒิการศึกษา การศึกษาไม่จำกัดเพียงในโรงเรียนอีกต่อไป เยาวชนกลุ่มนี้จะมีทักษะพื้นฐานชีวิต ตอบโจทย์ตลาดแรงงานในโลกยุคใหม่ นี่คือโคราชโมเดล ภายใต้นโยบาย Thailand Zero dropoutของรัฐบาล เพื่อพัฒนากำลังคนของเราให้พร้อมเพื่อรองรับการก้าวสู่ Smart City และMICE City ของจังหวัดนครราชสีมา รองนายกรัฐมนตรี กล่าว

ที่มา : https://www.thaigov.go.th/news/contents/details/96058