รัฐบาลไทย-ข่าวทำเนียบรัฐบาล-ไทย-ลาว จับมือ เพิ่มความมั่นคงด้านพลังงาน


วันพุธที่ 21 พฤษภาคม 2568
21/05/2568
พิมพ์
ไทย-ลาว จับมือ เพิ่มความมั่นคงด้านพลังงาน
วันพุธ ที่ 21 พ.ค.68
นายพีระพันธุ์ สาลีรัฐวิภาค รองนายกรัฐมนตรี และรัฐมนตรีว่าการกระทรวงพลังงาน เดินทางเยือน
สปป. ลาว ตามคำเชิญของรัฐมนตรีพลังงานและบ่อแร่
เพื่อหารือแนวทางความร่วมมือด้านไฟฟ้าระหว่างสองประเทศ ไทยและ สปป.
ลาวมีความร่วมมือด้านไฟฟ้ามาอย่างยาวนาน โดยครั้งนี้เน้นการเจรจาแบบรัฐต่อรัฐ เพื่อลดต้นทุนการซื้อไฟฟ้า
โดยจะใช้ บริษัท กฟผ. อินเตอร์เนชั่นแนล จำกัด ซึ่งเป็นรัฐวิสาหกิจและเป็นบริษัทในกลุ่ม
กฟผ.เข้าไปลงทุนผลิตไฟฟ้าในลาวโดยตรง การร่วมลงทุนลักษณะนี้
จะช่วยให้ไทยได้พลังงานสะอาดในราคายุติธรรมมากขึ้น เพราะไม่ต้องเสียค่าความต่างให้กับตัวกลาง
อีกทั้งยังช่วยเสริมความมั่นคงทางพลังงานให้ประเทศในระยะยาว
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96591