รัฐบาลไทย-ข่าวทำเนียบรัฐบาล-กองพันระวังป้องกัน สำนักงานปลัดกระทรวงกลาโหม สาธิตท่าดันพื้น เตรียมพร้อมผู้สมัครสอบข้าราชการทหาร สป. ประจำปี ๒๕๖๘


วันศุกร์ที่ 2 พฤษภาคม 2568
กองพันระวังป้องกัน สำนักงานปลัดกระทรวงกลาโหม สาธิตท่าดันพื้น เตรียมพร้อมผู้สมัครสอบข้าราชการทหาร สป. ประจำปี ๒๕๖๘
...
ตามที่สำนักงานปลัดกระทรวงกลาโหม (สป.) ได้ประกาศรับสมัครบุคคลเข้ารับราชการเป็นข้าราชการทหาร ประจำปีงบประมาณ พุทธศักราช ๒๕๖๘ จำนวนทั้งสิ้น ๔๙ อัตรา แบ่งเป็น นายทหารสัญญาบัตร ๑๗ อัตรา นายทหารประทวน ๑๒ อัตรา และข้าราชการพลเรือนกลาโหม ๒๐ อัตรา โดยกำหนดให้มีการทดสอบสมรรถภาพร่างกายในวันศุกร์ที่ ๗ มิถุนายน ๒๕๖๘ นั้น
เพื่อเป็นการเตรียมความพร้อมและสร้างความเข้าใจที่ถูกต้องแก่ผู้สมัครสอบ กองพันระวัง ฯ ได้จัดทำคลิปวิดีโอสาธิตท่าทางการปฏิบัติในการทดสอบสมรรถภาพร่างกาย ท่า "ดันพื้น" “ลุกนั่ง” ซึ่งเป็นหนึ่งในเกณฑ์การทดสอบที่สำคัญสำหรับการสอบคัดเลือกในครั้งนี้
คลิปวิดีโอดังกล่าวได้แสดงให้เห็นถึงขั้นตอนและวิธีการปฏิบัติท่าดันพื้น ลุกนั่ง อย่างถูกต้องตามหลักเกณฑ์ที่กำหนด โดยเน้นย้ำถึงจุดสำคัญต่างๆ อาทิ ตำแหน่งมือและแขน ลำตัวที่ต้องตรง และการเคลื่อนไหวขึ้นลงที่ถูกต้องตามจังหวะ เพื่อให้ผู้สมัครสามารถฝึกซ้อมได้อย่างมีประสิทธิภาพและมั่นใจในการเข้ารับการทดสอบจริง
​

ที่มา : https://www.thaigov.go.th/news/contents/details/96003