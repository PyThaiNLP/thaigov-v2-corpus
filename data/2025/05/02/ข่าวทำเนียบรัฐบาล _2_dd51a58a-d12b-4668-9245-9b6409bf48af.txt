รัฐบาลไทย-ข่าวทำเนียบรัฐบาล-“ดร.ธิติวัฐ” เยี่ยมชมสินค้าจากจังหวัดชายแดนภาคใต้ของไทย พร้อมให้กำลังใจผู้ประกอบการ  แสดงโชว์ในงาน Thai Festival 2025 ณ กรุงริยาด ราชอาณาจักรซาอุดีอาระเบีย 


วันศุกร์ที่ 2 พฤษภาคม 2568
02/05/2568
พิมพ์
“ดร.ธิติวัฐ” เยี่ยมชมสินค้าจากจังหวัดชายแดนภาคใต้ของไทย พร้อมให้กำลังใจผู้ประกอบการ  แสดงโชว์ในงาน Thai Festival 2025 ณ กรุงริยาด ราชอาณาจักรซาอุดีอาระเบีย
“ดร.ธิติวัฐ” เยี่ยมชมสินค้าจากจังหวัดชายแดนภาคใต้ของไทย พร้อมให้กำลังใจผู้ประกอบการ  แสดงโชว์ในงาน Thai Festival 2025 ณ กรุงริยาด ราชอาณาจักรซาอุดีอาระเบีย
เมื่อวันที่ 1 พฤษภาคม 2568 เวลา 20.30 น.ตามเวลาของประเทศไทย นายดามพ์ บุญธรรม เอกอัครราชทูต ณ กรุงริยาด ประเทศซาอุดีอาระเบีย เป็นประธานร่วมกับ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม ดร.ธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง และ พันตำรวจโท วรรณพงษ์ คชรักษ์ เลขาธิการศูนย์อำนวยการบริหารจังหวัดชายแดนภาคใต้ นาวาเอก จักรพงษ์ อภิมหาธรรม ผู้อำนวยการกองส่งเสริมและสนับสนุนงานพัฒนาฝ่ายพลเรือน เดินทางเพื่อเข้าร่วมงานเทศกาล Thai Festival ณ Cultural Palace, Diplomatic Quarter ณ กรุงริยาด ราชอาณาจักรซาอุดีอาระเบียในระหว่างวันที่ 1–3 พฤษภาคม 2568  โดยสถานเอกอัครราชทูตไทย ร่วมกับ กระทรวงวัฒนธรรม ศูนย์อำนวยการบริหารจังหวัดชายแดนภาคใต้ (ศอ.บต.) กระทรวงอุตสาหกรรม โดยสถาบันสิ่งทอ และหน่วยงานที่เกี่ยวข้อง เพื่อหาแนวทางส่งเสริมความร่วมมือด้านเศรษฐกิจระหว่างไทยกับซาอุดีอาระเบีย โดยมีผู้บริหารของกรุงริยาด เข้าร่วมงาน
ภายในงานมีการแสดงสินค้าอุปโภคบริโภค สินค้าด้านสุขภาพความงาม สปา และการท่องเที่ยว จากประเทศไทยที่จัดอย่างยิ่งใหญ่ในกรุงริยาด เพื่อให้ผู้เข้าชมงานจากทั่วภูมิภาคตะวันออกกลาง ซึ่งมีกำลังซื้อสูง รวมทั้งนักท่องเที่ยวจากทั่วโลก ได้เลือกชมเลือกซื้อสินค้าอย่างเพลิดเพลิน รวมถึง สามารถเลือกชื้อโปรแกรมทัวร์ ทางด้านสุขภาพที่ชาวอาหรับท้องถิ่นให้การยอมรับ ประชาสัมพันธ์ศิลปวัฒนธรรมไทยกับผู้คนท้องถิ่น นับเป็นโอกาสสำคัญที่ผู้ประกอบการไทย โดยเฉพาะในพื้นที่จังหวัดชายแดนภาคใต้ จะได้ขยายฐานลูกค้าและตลาดในโลกมุสลิม

ที่มา : https://www.thaigov.go.th/news/contents/details/96012