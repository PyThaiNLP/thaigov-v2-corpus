รัฐบาลไทย-ข่าวทำเนียบรัฐบาล-“รมว.ปุ๋ง” ร่วมยินดีเด็กไทยสร้างชื่อติด 1 ใน 12 ทีมสุดท้ายแข่งขันบัลเล่ต์ที่ใหญ่ที่สุดในโลก Youth America Grand Prix (YAGP) 2025 รอบ Finals ณ เมือง Tampa, Florida, USA


วันศุกร์ที่ 2 พฤษภาคม 2568
“รมว.ปุ๋ง” ร่วมยินดีเด็กไทยสร้างชื่อติด 1 ใน 12 ทีมสุดท้ายแข่งขันบัลเล่ต์ที่ใหญ่ที่สุดในโลก Youth America Grand Prix (YAGP) 2025 รอบ Finals ณ เมือง Tampa, Florida, USA
“รมว.ปุ๋ง” ร่วมยินดีเด็กไทยสร้างชื่อติด 1 ใน 12 ทีมสุดท้ายแข่งขันบัลเล่ต์ที่ใหญ่ที่สุดในโลก Youth America Grand Prix (YAGP) 2025 รอบ Finals ณ เมือง Tampa, Florida, USA
“รมว.ปุ๋ง” ร่วมยินดีเด็กไทยสร้างชื่อติด 1 ใน 12 ทีมสุดท้ายแข่งขันบัลเล่ต์ที่ใหญ่ที่สุดในโลก Youth America Grand Prix (YAGP) 2025 รอบ Finals ณ เมือง Tampa, Florida, USA จากผู้เข้าร่วมแข่งขันกว่า 260 ทีม จากทั่วโลก วธ.พร้อมผลักดันคนไทย สนับสนุนการต่อยอดนำอัตลักษณ์ไทยสู่เวทีโลก
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เผยว่า เป็นเรื่องที่น่ายินดีที่เยาวชนไทยทีมแรกของประเทศไทย จากโรงเรียน Dance Space by Ant คว้ารางวัล Top12 Character Ensemble ในการแข่งขันบัลเล่ต์ที่ใหญ่ที่สุดในโลก Youth America Grand Prix (YAGP) 2025 รอบ Finals ณ ณ โรงละคร Starz Center (Tampa, Florida) ประเทศสหรัฐอเมริกา วันที่ 21-27 เมษายน 2025 จากผู้เข้าร่วมแข่งขันกว่า 260 ทีม จากทั่วโลก อาทิ สหรัฐอเมริกา, ฝรั่งเศส, อิตาลี, สเปน, เยอรมัน, จีน, เกาหลีใต้, ญี่ปุ่น, สิงค์โปร์, อินโดนีเซีย ฯลฯ โดยอันดับที่ 1-3 เป็นทีมจากประเทศสหรัฐอเมริกา ด้านประเทศไทยเป็นทีมเดียวจากเอเชียที่ได้เข้ารอบ TOP 12 สำหรับรอบ YAGP Finals 2025
รมว.สุดาวรรณ กล่าวว่า คณะนักแสดง นำการแสดง ชุด Thai Odyssey: Journey Through Four Regions ซึ่งเป็นการแสดงบัลเล่ต์ผสมผสานศิลปวัฒนธรรมไทย 4 ภาค อันมีเอกลักษณ์และโดดเด่นไม่แพ้ศิลปะของชนชาติอื่น โชว์ภาพลักษณ์ อัตลักษณ์ความเป็นไทยและ Soft Power ในเวทีโลก ภายใต้การดูแลของนางสาว กานติมา สิริวิชชา พร้อมด้วย ครูปลา รัสวรรณ อดิศัยภารดี และ ครูมัช ภคมน เหมะจันทร์ เป็นผู้ดูแลการฝึกซ้อมการแสดง ด้วยการแสดงที่มีการเตรียมพร้อมเป็นอย่างดี ใส่ใจทุกรายละเอียดในความเป็นไทย ร่วมกับการฝึกฝนของเยาวชนอย่างเต็มที่ ทำให้สามารถตราตรึงใจกรรมการ และคว้ารางวัล TOP 12 Character Ensemble! นำความภาคภูมิใจมาสู่คนไทยทุกคน โดยมีการประกาศผลไปเมื่อวันที่ 27 เมษายน 2025 ณ โรงละคร Starz Center (Tampa, Florida) ประเทศสหรัฐอเมริกา
“ขอแสดงความยินกับเด็กๆ เยาวชน และทีมคุณครูจาก Dance Space by Ant โดยเฉพาะทีมครอบครัวที่ให้การสนับสนุนอย่างเต็มที่ในทุกเรื่อง เป็นพลังสำคัญทำให้เด็กๆ โชว์ความสามารถเข้าไปถึงรอบ TOP 12 Character Ensemble! ในเวทีระดับโลกได้สำเร็จ  และขอชื่นชมในความตั้งใจรวมถึงความมุ่งมั่นในการนำอัตลักษณ์ความเป็นไทยไปโชว์ เกิดเป็นการแสดงที่สวยงาม นำความภาคภูมิใจสู่ประเทศไทยได้อย่างสมเกียรติ และขอเป็นกำลังใจสำหรับความมุ่งมั่นในการต่อยอดการนำอัตลักษณ์ความเป็นไทย เกิดเป็นการแสดงที่ดี สู่เวทีระดับชาติและนานาชาติต่อไป” รมว.สุดาวรรณ กล่าว
นางสาวสุดาวรรณ กล่าวอีกว่า ด้าน วธ.ได้ขับเคลื่อนงานด้านวัฒนธรรมตามกรอบนโยบายหลัก "วัฒนธรรมนำเศรษฐกิจ" พร้อมสานต่อด้วยนโยบาย "1 ครอบครัว 1 พลังสร้างสรรค์" หรือ "One Family One Soft Power (OFOS)" เพื่อยกระดับคุณภาพชีวิตของประชาชนนำความรู้ความสามารถร่วมขับเคลื่อนผลผลิตให้เกิดเป็น Soft Power ใน 4 กลุ่มอุตสาหกรรม ได้แก่ การท่องเที่ยว ศิลปะ ดนตรี และอาหาร เพื่อสร้างเศรษฐกิจฐานรากของชุมชนที่เข้มแข็งอย่างยั่งยืน อีกทั้ง วธ. ได้ดำเนินการมาอย่างต่อเนื่องในเรื่องของการสร้างบทบาทของไทยในเวทีโลก โดยการส่งเสริมการพัฒนาศักยภาพของเด็ก เยาวชนที่มีความสามารถด้านศิลปวัฒนธรรมในแขนแขนงต่างๆ เพื่อส่งเสริมบ่มเพาะศักยภาพให้ทุกคนสามารถเรียนรู้ เพื่อเพิ่มทักษะสร้างสรรค์ของตัวเองในทุกด้านไม่ว่าทักษะด้านการทำอาหาร ร้องเพลง ออกแบบ ศิลปะ กีฬา และอื่นๆ เพื่อสร้างแรงงานทักษะสูงให้กับเยาวชนไทย รวมถึงสนับสนุนให้เยาวชนแข่งขันในเวทีระดับนานาชาติ เพื่อสร้างชื่อเสียงให้แก่ประเทศไทย โดยผ่านกิจกรรมและโครงการต่างๆ เพราะมุ่งหวังบ่มเพาะเมล็ดพันธุ์เยาวชนของชาติให้ใช้ความสามารถของตนสร้างอาชีพและรายได้ เนื่องจากเด็กและเยาวชนคือกำลังสำคัญในการพัฒนาประเทศชาติในอนาคต
สามารถให้กำลังใจและติดตามผลงานของเด็กๆได้ทาง Instagram: @daba_yagpfinals2025

ที่มา : https://www.thaigov.go.th/news/contents/details/96015