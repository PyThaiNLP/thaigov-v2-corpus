รัฐบาลไทย-ข่าวทำเนียบรัฐบาล-รองปลัดฯ บรรจง ประชุมคณะอนุกรรมการบริหารกองทุนพัฒนาเอสเอ็มอีฯ ครั้งที่ 3/2568 อนุมัติสินเชื่อคงกระพันเพิ่มเติม 9 ล้านบาท 


วันพฤหัสบดีที่ 1 พฤษภาคม 2568
01/05/2568
พิมพ์
รองปลัดฯ บรรจง ประชุมคณะอนุกรรมการบริหารกองทุนพัฒนาเอสเอ็มอีฯ ครั้งที่ 3/2568 อนุมัติสินเชื่อคงกระพันเพิ่มเติม 9 ล้านบาท
รองปลัดฯ บรรจง ประชุมคณะอนุกรรมการบริหารกองทุนพัฒนาเอสเอ็มอีฯ ครั้งที่ 3/2568 อนุมัติสินเชื่อคงกระพันเพิ่มเติม 9 ล้านบาท
30 เมษายน 2568 นายบรรจง สุกรีฑา รองปลัดกระทรวงอุตสาหกรรม เป็นประธานการประชุมคณะอนุกรรมการบริหารกองทุนพัฒนาเอสเอ็มอีตามแนวประชารัฐ ประจำกรุงเทพมหานคร ครั้งที่ 3/2568 พร้อมด้วยนางสาวณิรดา วิสุทธิชาติธาดา รองผู้อำนวยการสำนักงานเศรษฐกิจอุตสาหกรรม ในฐานะผู้อำนวยการสำนักงานกองทุนพัฒนาเอสเอ็มอีตามแนวประชารัฐ นายสุพจน์ ชัยวิไล ผู้แทนสภาอุตสาหกรรมแห่งประเทศไทย นายนิพนธ์ ยุทธนาระวีศักดิ์ ผู้ช่วยกรรมการผู้จัดการ ธพว. และผู้แทนจากธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Bank) เข้าร่วมการประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
โดยที่ประชุมได้มีการพิจารณาและอนุมัติสินเชื่อโครงการเสริมสภาพคล่องธุรกิจ (คงกระพัน) เพื่อช่วยเหลือเอสเอ็มอีในการรักษาสภาพคล่องทางธุรกิจ และเสริมความแข็งแกร่งให้สามารถฟันฝ่าวิกฤตทางเศรษฐกิจได้ เพิ่มเติมจำนวน 3 ราย มูลค่ารวม 9 ล้านบาท ซึ่งมีผู้ที่ได้รับการอนุมัติไปก่อนแล้ว จำนวน 4 ราย วงเงินสินเชื่อ 7 ล้านบาท และอยู่ระหว่างดำเนินการ จำนวน 8 ราย มูลค่ากว่า 25 ล้านบาท

ที่มา : https://www.thaigov.go.th/news/contents/details/95991