รัฐบาลไทย-ข่าวทำเนียบรัฐบาล-  ด่วน.!! นักเรียนทุน ฟังทางนี้ !สามารถนำงานวิจัยมาต่อยอดทางธุรกิจ ช่วยผู้ประกอบการกลุ่มสตาร์ทอัพ หนุนงานวิจัยด้าน IC Design รองรับการลงทุนในอุตสาหกรรมเทคโนโลยีขั้นสูง


วันพฤหัสบดีที่ 29 พฤษภาคม 2568
29/05/2568
พิมพ์
ด่วน.!! นักเรียนทุน ฟังทางนี้ !สามารถนำงานวิจัยมาต่อยอดทางธุรกิจ ช่วยผู้ประกอบการกลุ่มสตาร์ทอัพ หนุนงานวิจัยด้าน IC Design รองรับการลงทุนในอุตสาหกรรมเทคโนโลยีขั้นสูง
ด่วน.!! นักเรียนทุน ฟังทางนี้ !สามารถนำงานวิจัยมาต่อยอดทางธุรกิจ ช่วยผู้ประกอบการกลุ่มสตาร์ทอัพ หนุนงานวิจัยด้าน IC Design รองรับการลงทุนในอุตสาหกรรมเทคโนโลยีขั้นสูง
วันนี้ (29 พฤษภาคม 2568) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลโดยกระทรวงการอุดมศึกษา วิทยาศาสตร์ วิจัยและนวัตกรรม (อว.) เดินหน้าผลักดันอุตสาหกรรมใหม่ในประเทศ ซึ่งเป็นอุตสาหกรรมเทคโนโลยีขั้นสูง ผ่านผลงานวิจัยของนักเรียนระดับปริญญาโท ปริญญาเอก ในต่างประเทศ
นายคารมกล่าวว่า แต่เดิมนักเรียนทุนรัฐบาลไทย หลังจากเรียนจบจะต้องกลับมาทำงานใช้ทุนในหน่วยงานต่างๆ ของรัฐเท่านั้น หลังจากนี้ จะมีการขับเคลื่อนอย่างเป็นรูปธรรม มุ่งนำงานวิจัยของนักเรียนทุนไปต่อยอดในทางธุรกิจ เพื่อสนับสนุนผู้ประกอบการไทยโดยเฉพาะสตาร์ทอัพ ผ่านกลไกต่าง ๆ ของกระทรวง อว. ซึ่งขณะนี้ได้มีการปลดล็อกกฎระเบียบที่เกี่ยวข้องเพื่อให้การดำเนินการสะดวกยิ่งขึ้น
ในเบื้องต้นจะสนับสนุนให้นักเรียนทุนมาศึกษาและทำวิจัยด้าน IC Design หรือการออกแบบวงจรรวมในอุตสาหกรรมเซมิคอนดักเตอร์ ภายใต้ข้อตกลงที่ทำร่วมกันกับทาง Imperial ซึ่งทาง Imperial จะช่วยสนับสนุนการต่อยอดงานวิจัยไปสู่ธุรกิจ เนื่องจาก Imperial เป็นสถาบันที่มีชื่อเสียงในการก่อตั้งสตาร์ทอัพทางเทคโนโลยี
“รัฐบาลมุ่งส่งเสริมการพัฒนาอุตสาหกรรมเซมิคอนดักเตอร์และอิเล็กทรอนิกส์ขั้นสูง และการปลดล็อกกฎระเบียบดังกล่าว ยังสอดคล้องกับแผนยุทธศาสตร์พัฒนาบุคลากรรองรับการลงทุนอุตสาหกรรมเซมิคอนดักเตอร์ในประเทศไทย จึงนับเป็นก้าวสำคัญในการสร้างความมั่นคงและต่อยอดอุตสาหกรรมที่มีมูลค่าสูงได้” นายคารมระบุ

ที่มา : https://www.thaigov.go.th/news/contents/details/96910