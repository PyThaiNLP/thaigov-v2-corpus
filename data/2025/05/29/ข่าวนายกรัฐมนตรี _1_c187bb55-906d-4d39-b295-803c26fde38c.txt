รัฐบาลไทย-ข่าวทำเนียบรัฐบาล-​นายกฯ “แพทองธาร” รับ คุย นายกฯ กัมพูชา คลี่คลายสถานการณ์ชายแดนไทย-กัมพูชาแล้ว 


วันพุธที่ 28 พฤษภาคม 2568
28/05/2568
พิมพ์
​นายกฯ “แพทองธาร” รับ คุย นายกฯ กัมพูชา คลี่คลายสถานการณ์ชายแดนไทย-กัมพูชาแล้ว
​นายกฯ “แพทองธาร” รับ คุย นายกฯ กัมพูชา คลี่คลายสถานการณ์ชายแดนไทย-กัมพูชาแล้ว
วันนี้ (28 พฤษภาคม 2568) เวลา 17.40 น. ณ อาคารรัฐสภา ถนนสามเสน แขวงถนนนครไชยศรี เขตดุสิต กรุงเทพมหานคร  ภายหลังการเข้าร่วมประชุมสภาผู้แทนราษฎร ชุดที่ 26 ปีที่ 2 ครั้งที่ 1 (สมัยวิสามัญ) เป็นพิเศษ เพื่อพิจารณาร่างพระราชบัญญัติงบประมาณรายจ่ายประจำปีงบประมาณ พ.ศ. 2569 วันแรก
นางสาว แพทองธาร ชินวัตร นายกรัฐมนตรี เปิดเผยถึงสถานการณ์ความตึงเครียดชายแดนไทย-กัมพูชา ที่เกิดเหตุการณ์ปะทะ กัน บริเวณด่านช่องบก จ. อุบลราชธานี ว่า ได้รับรายงานแล้ว และ ทาง ผบ.ทบ.  จะมีการพูดคุยกัน ซึ่งตนเองได้คุยกับทางกลาโหม ได้รับทราบว่าจะมีข้อตกลงกัน และได้คุยกับทางนายกรัฐมนตรีกัมพูชาแล้ว ไม่มีอะไร ได้พูดคุยกันว่าจะต้องทำให้สถานการณ์คลี่คลายให้เร็วที่สุด เพราะไม่ต้องการให้เกิดสถานการณ์ตึงเครียดแบบนี้ และความสัมพันธ์ของตนเองกับนายกรัฐมนตรีกัมพูชายังดี
จากนั้น นายกรัฐมนตรีได้เดินทางกลับ

ที่มา : https://www.thaigov.go.th/news/contents/details/96903