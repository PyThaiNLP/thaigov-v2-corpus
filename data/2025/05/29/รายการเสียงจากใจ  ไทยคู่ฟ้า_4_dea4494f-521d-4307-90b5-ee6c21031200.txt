รัฐบาลไทย-ข่าวทำเนียบรัฐบาล-รัฐบาลดูแลผู้ป่วยโรคไต ยกระดับบริการสิทธิประกันสังคม


วันพฤหัสบดีที่ 29 พฤษภาคม 2568
29/05/2568
พิมพ์
รัฐบาลดูแลผู้ป่วยโรคไต ยกระดับบริการสิทธิประกันสังคม
วันอังคาร ที่ 27 พ.ค.68
รัฐบาล เดินหน้ายกระดับการให้สิทธิผู้ประกันตนมาตรา 33 และผู้ประกันตนมาตรา 39
ในระบบประกันสังคมที่ป่วยด้วยโรคไตทุกระยะ สามารถเข้ารับการรักษาในสถานพยาบาลที่กำหนดสิทธิได้
โดยไม่เสียค่าใช้จ่ายแต่อย่างใด ทั้งนี้ สถานการณ์ผู้ประกันตนป่วยเป็นโรคไตวายเรื้อรังมีจำนวนเพิ่มขึ้น
ซึ่งปัจจุบันมีผู้ป่วยไตวายเรื้อรังระยะสุดท้ายทั้งหมด 84,750 ราย โดย 64,515
รายฟอกเลือดด้วยเครื่องไตเทียม และ 20,235 ราย ล้างไตผ่านช่องท้อง
สำหรับผู้ประกันตนที่ประสงค์จะใช้สิทธิบำบัดทดแทนไต
จะต้องยื่นขอรับการอนุมัติก่อนที่สำนักงานประกันสังคมกรุงเทพมหานครพื้นที่/จังหวัด/สาขาทั่วประเทศ
สามารถตรวจสอบรายชื่อสถานพยาบาลที่ลงทะเบียนกับสำนักงานประกันสังคมได้ที่ www.sso.go.th
หรือสอบถามที่สำนักงานประกันสังคมหรือสายด่วน 1506 ตลอด 24 ชั่วโมง
“สื่อสารภารกิจรัฐบาลกับผม คารม พลพรกลาง รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96918