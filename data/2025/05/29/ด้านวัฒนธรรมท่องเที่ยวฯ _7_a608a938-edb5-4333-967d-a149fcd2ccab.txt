รัฐบาลไทย-ข่าวทำเนียบรัฐบาล-การประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย ครั้งที่ 3/2568


วันพฤหัสบดีที่ 29 พฤษภาคม 2568
การประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย ครั้งที่ 3/2568
การประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย ครั้งที่ 3/2568
วันพฤหัสบดีที่ 29 พฤษภาคม 2568 เวลา 13.00 น. นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย ครั้งที่ 3/2568 โดยมี นายจาตุรนต์ ภักดีวานิช อธิบดีกรมการท่องเที่ยว นายอุดม มัตสยะวนิชกูล ผู้อำนวยการกองกิจการภาพยนตร์และวีดิทัศน์ต่างประเทศ และเจ้าหน้าที่กรมการท่องเที่ยว พร้อมด้วยคณะกรรมการฯ เข้าร่วมประชุม ณ ห้องประชุม 1 ชั้น 2 กระทรวงการท่องเที่ยวและกีฬา
ประเด็นสำคัญในการประชุมครั้งนี้ คือ
1. การขอรับสิทธิประโยชน์ของภาพยนตร์ จำนวน 4 เรื่อง จาก สหรัฐอเมริกา จำนวน 2 เรื่อง, สหพันธ์สาธารณรัฐเยอรมนี และสาธารณรัฐฝรั่งเศส สร้างรายได้ให้กับประเทศไทย 378.02 ล้านบาท
2. การขอรับเงินคืนของภาพยนตร์ จำนวน 2 เรื่อง จาก เขตบริหารพิเศษฮ่องกงฯ ซึ่งสร้างรายได้ให้กับประเทศไทย 1,243 ล้านบาท เกิดการจ้างงานในประเทศไทยกว่า 9,000 ราย โดยได้รับเงินคืนจากมาตรการ Incentive จำนวน 240 ล้านบาท

ที่มา : https://www.thaigov.go.th/news/contents/details/96945