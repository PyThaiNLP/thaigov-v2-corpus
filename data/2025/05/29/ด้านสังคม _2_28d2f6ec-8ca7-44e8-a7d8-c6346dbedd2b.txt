รัฐบาลไทย-ข่าวทำเนียบรัฐบาล-ดีอี ร่วมงาน "Korea-ASEAN Smart City & Service Tech Day 2025" ขับเคลื่อนความร่วมมือเมืองอัจฉริยะ


วันพฤหัสบดีที่ 29 พฤษภาคม 2568
ดีอี ร่วมงาน "Korea-ASEAN Smart City & Service Tech Day 2025" ขับเคลื่อนความร่วมมือเมืองอัจฉริยะ
ดีอี ร่วมงาน "Korea-ASEAN Smart City & Service Tech Day 2025" ขับเคลื่อนความร่วมมือเมืองอัจฉริยะ
วันที่ 29 พฤษภาคม 2568 ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมงาน "Korea-ASEAN Smart City & Service Tech Day 2025" และกล่าวต้อนรับผู้เข้าร่วมการประชุมฯ โดยมีผู้แทนจากหน่วยงานภาครัฐและเอกชนจากทั้งสองประเทศเข้าร่วมงาน ซึ่งงานนี้จัดโดยสำนักงานพาณิชย์เกาหลี (KOTRA) สำนักงานใหญ่ ร่วมกับสถานเอกอัครราชทูตสาธารณรัฐเกาหลีประจำประเทศไทย ณ โรงแรมคาร์ลตัน สุขุมวิท กรุงเทพฯ
ในโอกาสนี้ ดร. ณัฐพล รองปลัดกระทรวงดีอี ได้กล่าวแสดงความยินดีกับ KOTRA และสถานทูตสาธารณรัฐเกาหลีประจำประเทศไทย ในการจัดงานดังกล่าวขึ้นเป็นครั้งที่ 6 ซึ่งแสดงถึงความร่วมมือด้านเมืองอัจฉริยะ ระหว่างประเทศไทยกับสาธารณรัฐเกาหลีที่มีความก้าวหน้าอย่างต่อเนื่อง สำหรับประเทศไทย ปัจจุบันมีการพัฒนาเมืองอัจฉริยะแล้ว 36 แห่ง และมีแผนพัฒนาเพิ่มเป็น 105 เมือง ภายในปี 2570 ซึ่งมีโครงการนำร่องในหลายจังหวัด เช่น ภูเก็ต ขอนแก่น และเชียงใหม่ เป็นต้น
นอกจากนี้ ยังได้เน้นย้ำถึงความสำคัญของการส่งเสริมการใช้ประโยชน์จากเทคโนโลยีดิจิทัลเพื่อพัฒนาทั้งเศรษฐกิจและสังคมในทุกมิติของประเทศ โดยเฉพาะอย่างยิ่งการพัฒนาระบบดิจิทัลในภาครัฐ ซึ่งจะช่วยต่อยอดไปสู่การพัฒนาเมืองอัจฉริยะ การสนับสนุนสตาร์ทอัพใน Thailand Digital Valley รวมถึงการส่งเสริมความร่วมมือในระดับภูมิภาคผ่านเครือข่ายเมืองอัจฉริยะอาเซียน (ASEAN Smart Cities Network: ASCN)

ที่มา : https://www.thaigov.go.th/news/contents/details/96926