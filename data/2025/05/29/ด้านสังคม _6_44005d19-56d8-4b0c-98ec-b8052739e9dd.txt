รัฐบาลไทย-ข่าวทำเนียบรัฐบาล-วุฒิสภา มีมติเห็นชอบ พ.ร.ก. อาชญากรรมออนไลน์ฯ – พ.ร.ก.สินทรัพย์ดิจิทัล


วันพฤหัสบดีที่ 29 พฤษภาคม 2568
วุฒิสภา มีมติเห็นชอบ พ.ร.ก. อาชญากรรมออนไลน์ฯ – พ.ร.ก.สินทรัพย์ดิจิทัล
วุฒิสภา มีมติเห็นชอบ พ.ร.ก. อาชญากรรมออนไลน์ฯ – พ.ร.ก.สินทรัพย์ดิจิทัล
วันที่ 29 พฤษภาคม 2568 ที่ประชุมวุฒิสภาได้พิจารณาพระราชกำหนดที่คณะรัฐมนตรีเป็นผู้เสนอ โดยมีนายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี เข้าร่วมชี้แจง จำนวน 2 ฉบับพร้อมกัน เนื่องจากเป็นพระราชกำหนดที่มีเนื้อหาเกี่ยวเนื่องกัน และที่ประชุมวุฒิสภาได้ลงมติเห็นชอบ ซึ่งมีรายละเอียดการลงมติดังนี้
1. พระราชกำหนดมาตรการป้องกันและปราบปรามอาชญากรรมทางเทคโนโลยี (ฉบับที่ 2) พ.ศ. 2568 เห็นด้วย 181 เสียง ไม่เห็นด้วย ไม่มี ไม่ลงคะแนนเสียง 1 เสียง
2. พระราชกำหนดการประกอบธุรกิจสินทรัพย์ดิจิทัล (ฉบับที่ 2) พ.ศ. 2568 เห็นด้วย 176 เสียง ไม่เห็นด้วย ไม่มี งดออกเสียง 1 เสียง

ที่มา : https://www.thaigov.go.th/news/contents/details/96947