รัฐบาลไทย-ข่าวทำเนียบรัฐบาล-บสย. เปิดบูธ Money Expo 2025 Bangkok จัดเต็ม “ค้ำประกัน-แก้หนี้” ระดมทีมให้คำปรึกษา ช่วย SMEs ปลดล็อกทางการเงิน


วันพฤหัสบดีที่ 15 พฤษภาคม 2568
15/05/2568
พิมพ์
บสย. เปิดบูธ Money Expo 2025 Bangkok จัดเต็ม “ค้ำประกัน-แก้หนี้” ระดมทีมให้คำปรึกษา ช่วย SMEs ปลดล็อกทางการเงิน
บสย. ให้การต้อนรับปลัดกระทรวงการคลัง ในโอกาสเปิดบูธ บสย. ในงาน “มหกรรมการเงินกรุงเทพ ครั้งที่ 25” Money Expo 2025 Bangkok ณ อาคารชาเลนเจอร์ 2-3 อิมแพ็ค เมืองทองธานี เมื่อวันที่ 15 พฤษภาคม 2568
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) พร้อมผู้บริหารระดับสูง และทีมงาน ให้การต้อนรับ นายลวรณ แสงสนิท ปลัดกระทรวงการคลัง ในโอกาสเปิดบูธ บสย. ในงาน “มหกรรมการเงินกรุงเทพ ครั้งที่ 25” Money Expo 2025 Bangkok ร่วมด้วยนายสันติ วิริยะรังสฤษฎ์ ประธานจัดงาน และนางสาวภาคนี วิริยะรังสฤษฎ์ ประธานจัดงานร่วมมหกรรมการเงิน Money Expo ณ อาคารชาเลนเจอร์ 2-3 อิมแพ็ค เมืองทองธานี เมื่อวันที่ 15 พฤษภาคม 2568
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) กล่าวว่า ปีนี้ บสย. เข้าร่วมงาน “มหกรรมการเงินกรุงเทพ ครั้งที่ 25” Money Expo 2025 Bangkok โดยจัดขึ้นอย่างยิ่งใหญ่ ภายใต้คอนเซ็ปต์ “บสย. พร้อมค้ำ พร้อมช่วย” เปิดบูธให้คำปรึกษาผู้ประกอบการ SMEs ระดมผู้เชี่ยวชาญให้คำปรึกษา SMEs โดยจัดเตรียมผลิตภัณฑ์ค้ำประกันสินเชื่อ ตอบโจทย์ผู้ประกอบการทุกกลุ่ม ช่วย SMEs ที่ต้องการขอสินเชื่อแต่ขาดหลักทรัพย์ หรือคนค้ำประกัน โดยมีผลิตภัณฑ์ไฮไลท์ ได้แก่ โครงการค้ำประกันสินเชื่อเช่าซื้อ “บสย. SMEs PICK-UP” ภายใต้มาตรการ “กระบะพี่ มีคลังค้ำ” ช่วย SMEs ชื้อรถกระบะใหม่ประกอบอาชีพได้ง่ายขึ้น ฟรี! ค่าธรรมเนียม 3 ปี พร้อมค้ำประกันสูงสุด 7 ปี และ โครงการค้ำประกันสินเชื่อ Smart Green อัตราค่าธรรมเนียม 1.5% ต่อปี ฟรี!ค่าธรรมเนียมค้ำประกัน 4 ปีแรก และพิเศษ! สำหรับ SMEs ที่ขอค้ำประกันสินเชื่อ รับโปรโมชันพิเศษในงาน ฟรี! ค่าดำเนินการค้ำประกัน เมื่อลงทะเบียนที่บูธ บสย. และสถาบันการเงินส่งคำขอค้ำประกันให้กับ บสย. ภายในวันที่ 31 สิงหาคม 2568
นอกจากนี้ บสย. ยังมุ่งตอบสนองนโยบายภาครัฐในการแก้หนี้ โดยให้ความช่วยเหลือลูกหนี้ที่ถูกจ่ายเคลม (จ่ายค่าประกันชดเชย) ลด ปลดหนี้ แก้หนี้ยั่งยืน โดยเปิดบูธชวนลูกหนี้มาปรับโครงสร้างหนี้ และปลดหนี้ ที่บูธ บสย. ผ่านมาตรการ “บสย. พร้อมช่วย” จุดเด่นคือ ยืดหนี้ยาวสูงสุด 7 ปี ช่วย SMEs “ผ่อนน้อย เบาแรง” “ตัดเงินต้น ก่อนตัดดอก” ดอกเบี้ย 0% ช่วยให้ลูกหนี้อยู่รอด อยู่ได้ และกลับไปเป็นลูกหนี้ปกติได้ง่ายขึ้น พิเศษ! สำหรับลูกหนี้ที่เข้ามา “ปลดหนี้” ในงานนี้ รับโปรโมชัน “ลดต้นสูงถึง 30%” พร้อม “ปลดดอก” เพื่อต่อลมหายใจให้ SMEs สามารถกลับมาเดินหน้าต่อได้
ภายในงาน บสย. ยังได้นำผู้ประกอบการ SMEs 2 ราย ซึ่งเป็นลูกค้าที่ บสย. ให้การค้ำประกัน ร่วมออกบูธสร้างโอกาสธุรกิจ ได้แก่ LYW Food ผลไม้ฟรีซดรายสัญชาติไทย มาตรฐานระดับโลก และ ICE AGE ไอศกรีมเจลาโต้ฝีมือคนไทย คุณภาพระดับนานาชาติ นอกจากนี้ ยังได้นำไอศกรีมจากโครงการ “สร้างโอกาส สร้างธุรกิจ” ซึ่ง บสย. ร่วมกับ องค์การส่งเสริมกิจการโคนมแห่งประเทศไทย (อ.ส.ค.) ฝึกอาชีพการทำไอศกรีมให้แก่ผู้ต้องขังที่กำลังพ้นโทษ ณ เรือนจำจังหวัดสระบุรี มาแจกให้กับผู้ใช้บริการ บสย. ที่บูธ ในงานนี้เท่านั้น
เชิญชวนผู้ประกอบการ SMEs ที่ต้องการขอสินเชื่อแต่ขาดหลักทรัพย์ค้ำประกัน และลูกหนี้ที่ถูกจ่ายเคลม สามารถแวะมาที่บูธ บสย. (บูธ H2) ระหว่างวันที่ 15-18 พ.ค. 2568 น. ณ อาคารชาเลนเจอร์ 2-3 อิมแพ็ค เมืองทองธานี รับคำปรึกษาด้านการเงิน การทำธุรกิจ การปรับโครงสร้างหนี้ ฟรี! ไม่มีค่าใช้จ่าย พร้อมร่วมกิจกรรม และรับโปรโมชันพิเศษ เฉพาะงานนี้ สอบถามรายละเอียดเพิ่มเติม ที่ บสย. Call Center โทร. 02-890-9999 หรือ LINE OA: @tcgfirst

ที่มา : https://www.thaigov.go.th/news/contents/details/96420