รัฐบาลไทย-ข่าวทำเนียบรัฐบาล-กรุงไทยเปิดตัวบัตรเดบิตใหม่ เอาใจสายมู “กรุงไทย เอ็กซ์ตร้า แคร์ พระพิฆเนศเสวยสุข” เสริมสิริมงคล ด้านการงานเจริญรุ่งเรืองและความสำเร็จ


วันพฤหัสบดีที่ 15 พฤษภาคม 2568
15/05/2568
พิมพ์
กรุงไทยเปิดตัวบัตรเดบิตใหม่ เอาใจสายมู “กรุงไทย เอ็กซ์ตร้า แคร์ พระพิฆเนศเสวยสุข” เสริมสิริมงคล ด้านการงานเจริญรุ่งเรืองและความสำเร็จ
ธนาคารกรุงไทย เปิดตัวบัตรเดบิตใหม่ “กรุงไทย เอ็กซ์ตร้า แคร์ พระพิฆเนศเสวยสุข” หน้าบัตรเป็นลายพระพิฆเนศปางนอนเสวยสุข เพื่อเสริมความเป็นสิริมงคล ภายใต้คอนเซ็ปต์ “เทพคุ้มครอง บัตรคุ้มภัย”
บัตรเดบิตกรุงไทย สายมู ได้รับความนิยมจากลูกค้าอย่างต่อเนื่อง ตอบโจทย์กลุ่มลูกค้าตามกระแสมูเตลู ที่มีให้เลือกหลากหลายลาย ทั้งบัตรลายท้าวเวสสุวรรณ ลายพญานาค ลายพระอาทิตย์ทรงรถ และลายไอ้ไข่ วัดเจดีย์ โดย บัตรกรุงไทย เอ็กซ์ตร้า แคร์ พระพิฆเนศเสวยสุข หน้าบัตรเป็นภาพพระพิฆเนศปางนอนเสวยสุข ที่มีขนาดใหญ่ที่สุดในประเทศไทย ซึ่งตั้งอยู่ในวัดสมานรัตนาราม จ.ฉะเชิงเทรา โดยปางนอนเสวยสุขสื่อความหมายถึง ความสมบูรณ์พูนสุขด้วยทรัพย์สมบัติมากมาย การประสบความสำเร็จในชีวิตและหน้าที่การงาน รวมทั้ง การก้าวผ่านอุปสรรคต่างๆ ได้อย่างราบรื่น
ทั้งนี้ บัตรเดบิตกรุงไทย เอ็กซ์ตร้า แคร์ พระพิฆเนศเสวยสุข มอบความคุ้มครองอุบัติเหตุ 24 ชั่วโมง สูงสุด 200,000 บาท ค่ารักษาพยาบาลสูงสุด 10,000 บาท/ครั้ง ไม่ต้องสำรองจ่ายกับโรงพยาบาลที่ร่วมรายการกว่า 350 แห่งทั่วประเทศ พร้อมชดเชยรายได้ ครั้งละ 10,000 บาท เมื่อต้องพักรักษาตัวในโรงพยาบาลแบบผู้ป่วยใน ติดต่อกันมากกว่า 4 วันขึ้นไป จ่ายเบี้ยเริ่มต้นเพียงวันละ 3 บาท รับประกันภัยโดย บมจ. ทิพยประกันภัย เงื่อนไขเป็นไปตามที่ธนาคารกำหนด เป็นความเชื่อส่วนบุคคล โปรดใช้วิจารณญาณ ธนาคารเป็นเพียงนายหน้าประกันวินาศภัย ผู้ชี้ช่องให้ทำประกันวินาศภัยเท่านั้น ผู้ซื้อควรทำความเข้าใจรายละเอียดความคุ้มครองและเงื่อนไขก่อนตัดสินใจทำประกันภัย ผู้ที่สนใจ สมัครบัตรได้ที่ธนาคารกรุงไทยทุกสาขา สอบถามรายละเอียดเพิ่มเติม Krungthai Contact Center โทร. 02-111-1111

ที่มา : https://www.thaigov.go.th/news/contents/details/96424