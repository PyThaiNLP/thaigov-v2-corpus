รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ แสดงความยินดี ครบรอบ 11 ปี สถานีโทรทัศน์ อมรินทร์ทีวี HD ช่อง 34


วันอังคารที่ 27 พฤษภาคม 2568
27/05/2568
พิมพ์
รัฐมนตรีฯ เอกนัฏ แสดงความยินดี ครบรอบ 11 ปี สถานีโทรทัศน์ อมรินทร์ทีวี HD ช่อง 34
รัฐมนตรีฯ เอกนัฏ แสดงความยินดี ครบรอบ 11 ปี สถานีโทรทัศน์ อมรินทร์ทีวี HD ช่อง 34
วันที่ 26 พฤษภาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมแสดงความยินดีเนื่องในโอกาสครบรอบ 11 ปี สถานีโทรทัศน์ อมรินทร์ทีวี HD ช่อง 34 ณ อาคารที่ทำการสถานีโทรทัศน์ อมรินทร์ทีวี ถนนอรุณอมรินทร์ เขตบางกอกน้อย กรุงเทพมหานคร
ในโอกาสนี้ รัฐมนตรีว่าการกระทรวงอุตสาหกรรมได้กล่าวแสดงความชื่นชมในบทบาทของสถานีฯ ที่ได้ทำหน้าที่เป็นสื่อมวลชนคุณภาพ ถ่ายทอดข่าวสาร สาระ และความบันเทิงที่มีประโยชน์ต่อสังคมมาอย่างต่อเนื่อง พร้อมอวยพรให้สถานีฯ ประสบความสำเร็จยิ่งขึ้นในอนาคต และเป็นพลังสำคัญในการขับเคลื่อนสังคมไทยต่อไป

ที่มา : https://www.thaigov.go.th/news/contents/details/96833