รัฐบาลไทย-ข่าวทำเนียบรัฐบาล-“วราวุธ” สั่ง ทีม พม. จว.ภาคเหนือ เฝ้าระวังน้ำป่าไหลหลาก ดินสไลด์ หลัง กรมอุตุฯ คาดการณ์ฝนเพื่อนบ้าน แนวโน้มสูงขึ้น กำชับ ให้พร้อมประสานหน่วยงานอื่น ชี้จุดเข้าช่วยกลุ่มเปราะบาง


วันอังคารที่ 27 พฤษภาคม 2568
“วราวุธ” สั่ง ทีม พม. จว.ภาคเหนือ เฝ้าระวังน้ำป่าไหลหลาก ดินสไลด์ หลัง กรมอุตุฯ คาดการณ์ฝนเพื่อนบ้าน แนวโน้มสูงขึ้น กำชับ ให้พร้อมประสานหน่วยงานอื่น ชี้จุดเข้าช่วยกลุ่มเปราะบาง
“วราวุธ” สั่ง ทีม พม. จว.ภาคเหนือ เฝ้าระวังน้ำป่าไหลหลาก ดินสไลด์ หลัง กรมอุตุฯ คาดการณ์ฝนเพื่อนบ้าน แนวโน้มสูงขึ้น กำชับ ให้พร้อมประสานหน่วยงานอื่น ชี้จุดเข้าช่วยกลุ่มเปราะบาง
วันที่ 27 พฤษภาคม 2568 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ช่วงฤดูฝนนี้ เมื่อไม่กี่วันที่ผ่านมา เกิดสถานการณ์อุทกภัยในเขตพื้นที่อําเภอแม่สาย จังหวัดเชียงราย ส่งผลให้พี่น้องกลุ่มเปราะบางทั้งเด็ก ผู้สูงอายุ คนพิการ และประชาชน ได้รับความเดือดร้อน นับเป็นครั้งที่ 3 ที่เกิดอุทกภัยในพื้นที่ดังกล่าว ล่าสุดเมื่อ 24 พฤษภาคม 2568 หน่วยงานทีม พม.หนึ่งเดียว จังหวัดเชียงราย ได้ลงพื้นที่ร่วมกับผู้ว่าราชการจังหวัดเชียงราย และหน่วยงานที่เกี่ยวข้อง เพื่อเร่งให้ความช่วยเหลือต่างๆ ตามภารกิจกระทรวง พม. พร้อมกับได้ประสานข้อมูลกลุ่มเปราะบาง ตามข้อมูลในแผนที่ที่คาดการณ์พื้นที่น้ำท่วมของกระทรวง พม. ให้หน่วยงานที่เกี่ยวข้อง อาทิ จังหวัด มหาดไทย และกลาโหม , เตรียมศูนย์พักพิงชั่วคราวของกระทรวง พม. , ประสานอาสาสมัครพัฒนาสังคมและความมั่นคงของมนุษย์ (อพม.) และเครือข่ายกระทรวง พม. สำหรับการอพยพกลุ่มเปราะบางกรณีเร่งด่วน นอกจากนี้ในช่วงค่ำวันนั้น กระทรวง พม. ได้มีการประชุมด่วนผ่านระบบออนไลน์ (Zoom) ระหว่างผู้บริหารกระทรวง พม. และหัวหน้าหน่วยงานในพื้นที่จังหวัดภาคเหนือ เพื่อร่วมกันวางแผนการให้ความช่วยเหลือกลุ่มเปราะบางที่ได้รับกระทบจากอุทกภัยครั้งนี้
ขณะนี้หน่วยงานทีม พม.หนึ่งเดียว จังหวัดเชียงราย อยู่ระหว่างการประเมินสถานการณ์ของกลุ่มเปราะบางที่ได้รับผลกระทบจากข้อมูลในแผนที่ภัยพิบัติและนักสังคมสงเคราะห์จะได้เร่งลงพื้นที่เยี่ยมบ้านให้กำลังใจผู้ประสบภัย พร้อมให้ความช่วยเหลือเฉพาะหน้า อาทิ เครื่องอุปโภคบริโภคที่จำเป็น และเงินสงเคราะห์ เพื่อบรรเทาความเดือดร้อนเบื้องต้น และเตรียมแผนการช่วยเหลือภายหลังเกิดภัยพิบัติ โดยเฉพาะการเยียวยาฟื้นฟูสภาพจิตใจ การสร้างอาชีพรายได้ และการปรับสภาพแวดล้อมและที่อยู่อาศัยสำหรับกลุ่มเปราะบางผู้ประสบภัย
ล่าสุดก็ได้รับรายงานจาก ศูนย์บริหารการดูแลกลุ่มเปราะบางจากภัยพิบัติ (ศบปภ.) ภาคเหนือ ของกระทรวง พม. ถึงสถานการณ์การเฝ้าระวังน้ำป่าไหลหลากและดินสไลด์ในพื้นที่หลายอำเภอของจังหวัดเชียงใหม่ และพื้นที่อื่นๆ ในหลายจังหวัดทางภาคเหนือ ซึ่งได้กำชับหน่วยงานทีม พม.หนึ่งเดียว จังหวัดเชียงใหม่ และจังหวัดพื้นที่เสี่ยงในภาคเหนือที่กรมอุตุนิยมวิทยาระบุ และยังมีประกาศเตือนเรื่องระดับน้ำประเทศเพื่อนบ้านแนวโน้มสูงขึ้น ทั้งนี้ เพื่อให้ช่วยกันแจ้งเตือนพี่น้องกลุ่มเปราะบาง และประชาชนทั่วไป เฝ้าติดตามสถานการณ์อย่างใกล้ชิด , เตรียมข้อมูลกลุ่มเปราะบาง โดยแยกตามกลุ่มเป้าหมาย อาทิ เด็ก ผู้สูงอายุ คนพิการ และผู้ด้อยโอกาส เพื่อชี้พิกัดในการเข้าช่วยเหลือ และให้ทีมอพยพ กรณีเร่งด่วน , เตรียมศูนย์พักพิงชั่วคราวของกระทรวง พม. อีกทั้งบูรณาการ การทำงานช่วยเหลือผู้ประสบภัยอย่างเต็มที่ ร่วมกับจังหวัด ท้องถิ่น ทหาร หน่วยงานที่เกี่ยวข้อง และ อพม. ในพื้นที่
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #น้ำท่วม # เชียงราย #แม่สาย #เชียงใหม่ #น้ำป่า

ที่มา : https://www.thaigov.go.th/news/contents/details/96834