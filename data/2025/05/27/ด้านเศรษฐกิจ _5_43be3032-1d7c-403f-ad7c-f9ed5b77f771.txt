รัฐบาลไทย-ข่าวทำเนียบรัฐบาล-กรุงไทย-กสิกรไทย เพิ่มช่องทางให้ลูกค้า ถอนเงินไม่ใช้บัตรข้ามธนาคารที่ตู้ ATM ของทั้งสองธนาคารทั่วประเทศ ได้แล้ววันนี้


วันอังคารที่ 27 พฤษภาคม 2568
27/05/2568
พิมพ์
กรุงไทย-กสิกรไทย เพิ่มช่องทางให้ลูกค้า ถอนเงินไม่ใช้บัตรข้ามธนาคารที่ตู้ ATM ของทั้งสองธนาคารทั่วประเทศ ได้แล้ววันนี้
ธ.กรุงไทยเพิ่มช่องทางอำนวยความสะดวกให้ลูกค้า ด้วยบริการถอนเงินไม่ใช้บัตรแบบข้ามธนาคาร สามารถถอนเงินไม่ใช้บัตร ผ่านแอปพลิเคชัน Krungthai NEXT และ K PLUS ได้ทั้งตู้ ATM/CDM ของธ.กรุงไทย และธ.กสิกรไทย กว่า 16,000 ตู้ทั่วประเทศ ตั้งแต่วันนี้เป็นต้นไป
ธนาคารกรุงไทย เพิ่มช่องทางอำนวยความสะดวกให้ลูกค้า ด้วยบริการถอนเงินไม่ใช้บัตรแบบข้ามธนาคาร (Cross Bank Cardless ATM Withdrawal) สามารถถอนเงินไม่ใช้บัตร ผ่านแอปพลิเคชัน Krungthai NEXT และ K PLUS ได้ทั้งตู้ ATM/CDM ของธนาคารกรุงไทย และธนาคารกสิกรไทย จำนวนรวมกว่า 16,000 ตู้ทั่วประเทศ  ตั้งแต่วันนี้เป็นต้นไป โดยลูกค้าธนาคารกรุงไทยสามารถใช้บริการถอนเงินไม่ใช้บัตร โดยไม่เสียค่าธรรมเนียม เมื่อทำรายการถอนเงินที่ตู้ ATM ของธนาคารกรุงไทย ทั่วประเทศ
สำหรับการใช้บริการถอนเงินไม่ใช้บัตรแบบข้ามธนาคาร ลูกค้าธนาคารกรุงไทย สามารถทำรายการผ่าน Krungthai NEXT เพื่อสร้างรหัสถอนเงิน และนำไปใช้ถอนเงินสดที่ตู้ ATM/CDM ของธนาคารกสิกรไทย และ ลูกค้าธนาคารกสิกรไทย สามารถทำรายการผ่านแอปพลิเคชัน K PLUS โดยสแกน QR Code ที่หน้าจอตู้ ATM/CDM ของธนาคารกรุงไทย ทั้งนี้ การใช้บริการถอนเงินไม่ใช้บัตรข้ามธนาคาร มีค่าธรรมเนียมตามที่แต่ละธนาคารกำหนด
ธนาคารกรุงไทย มุ่งมั่นพัฒนาผลิตภัณฑ์และบริการทางการเงินอย่างต่อเนื่อง เพื่อตอบโจทย์ความต้องการของลูกค้าในทุกมิติ ทั้งด้านความสะดวก ปลอดภัย และเข้าถึงบริการได้ทุกที่ ทุกเวลา

ที่มา : https://www.thaigov.go.th/news/contents/details/96831