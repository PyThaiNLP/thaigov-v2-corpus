รัฐบาลไทย-ข่าวทำเนียบรัฐบาล-“ท่องเที่ยว - ชลประทาน" ผนึกกำลัง ดันเขื่อนทั่วไทย สู่แหล่งท่องเที่ยว


วันอังคารที่ 27 พฤษภาคม 2568
“ท่องเที่ยว - ชลประทาน" ผนึกกำลัง ดันเขื่อนทั่วไทย สู่แหล่งท่องเที่ยว
“ท่องเที่ยว - ชลประทาน" ผนึกกำลัง ดันเขื่อนทั่วไทย สู่แหล่งท่องเที่ยว
วันนี้ (27 พฤษภาคม 2568) นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมหารือแนวทางความร่วมมือในการพัฒนาพื้นที่อ่างเก็บน้ำของกรมชลประทานทั่วประเทศ ให้เป็นแหล่งท่องเที่ยวและสถานที่พักผ่อนสำหรับประชาชนและนักท่องเที่ยว โดยมีนายจาตุรนต์ ภักดีวานิช อธิบดีกรมการท่องเที่ยว นายสุริยพล นุชอนงค์ อธิบดีกรมชลประทาน  และคณะผู้บริหารจากทั้งสองหน่วยงานเข้าร่วมประชุมฯ ณ ศูนย์ปฏิบัติการน้ำอัจฉริยะ (SWOC)  กรมชลประทาน ถนนสามเสน กรุงเทพฯ และผ่านระบบ Video Conference ไปยังสำนักงานชลประทานทั่วประเทศ
สำหรับความร่วมมือครั้งนี้ ถือเป็นก้าวสำคัญในการบูรณาการภารกิจระหว่าง 2 หน่วยงาน ที่จะช่วยยกระดับอ่างเก็บน้ำและเขื่อนต่างๆ ให้เป็นแหล่งท่องเที่ยวที่น่าสนใจ และเป็นจุดหมายใหม่สำหรับนักท่องเที่ยวทั้งในและต่างประเทศ โดยที่ประชุมได้มีการหารือแผนพัฒนาและปรับปรุงอ่างเก็บน้ำ ควบคู่ไปกับการส่งเสริมอาชีพ และสร้างรายได้ให้กับเกษตรกรและประชาชนในพื้นที่โดยรอบอย่างยั่งยืน อีกทั้งยังสนับสนุนกิจกรรมด้านกีฬา ด้านการท่องเที่ยว เพื่อกระตุ้นเศรษฐกิจทั้งในระดับภูมิภาคและภาพรวมของประเทศได้อีกด้วย

ที่มา : https://www.thaigov.go.th/news/contents/details/96857