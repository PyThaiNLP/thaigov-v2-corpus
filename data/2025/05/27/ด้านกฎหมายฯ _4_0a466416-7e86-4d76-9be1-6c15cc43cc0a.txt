รัฐบาลไทย-ข่าวทำเนียบรัฐบาล-รมว.ยุติธรรม ประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด เดินหน้ามาตรการป้องกัน ปราบปราม และแก้ไขปัญหายาเสพติดทั่วประเทศ


วันอังคารที่ 27 พฤษภาคม 2568
27/05/2568
พิมพ์
รมว.ยุติธรรม ประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด เดินหน้ามาตรการป้องกัน ปราบปราม และแก้ไขปัญหายาเสพติดทั่วประเทศ
รมว.ยุติธรรม ประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด เดินหน้ามาตรการป้องกัน ปราบปราม และแก้ไขปัญหายาเสพติดทั่วประเทศ
ในวันอังคารที่ 27 พฤษภาคม 2568 เวลา 13.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด ครั้งที่ 3/2568 โดยมีนายภูมิธรรม เวชยชัย รองนายกรัฐมนตรี  และรัฐมนตรีว่าการกระทรวงกลาโหม นายอนุทิน ชาญวีระกุล รองนายกรัฐมนตรี และรัฐมนตรีว่าการกระทรวงมหาดไทย นายสมศักดิ์ เทพสุทิน รัฐมนตรีว่าการกระทรวงสาธารณสุข นายสมคิด​ เชื้อคง​ รองเลขาธิการนายกรัฐมนตรี นางพงษ์สวาท นีละโยธิน ปลัดกระทรวงยุติธรรม นายอรรษิษฐ์ สัมพันธรัตน์  ปลัดกระทรวงมหาดไทย นายนิยม เติมศรีสุข ผู้ช่วยรัฐมนตรีประจำกระทรวงยุติธรรม นายยู่สิน จินตภากร ผู้ช่วยรัฐมนตรีประจำกระทรวงยุติธรรม นายวัลลภ นาคบัว รองปลัดกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม นายโกมล พรมเพ็ง รองปลัดกระทรวงยุติธรรม พันตำรวจโท วรรณพงษ์ คชรักษ์ เลขาธิการ ศอ.บต. พล.ต.ท.ภาณุรัตน์ หลักบุญ เลขาธิการ ป.ป.ส. พลตำรวจเอก กิตติ์รัฐ พันธุ์เพ็ชร์ ผู้บัญชาการตำรวจแห่งชาติ พร้อมด้วยผู้บริหารหน่วยงานในสังกัดกระทรวงยุติธรรม และคณะกรรมการฯ  เข้าร่วมฯ ณ ห้องประชุมชิดชัย วรรณสถิตย์ อาคาร 2 ชั้น 3 สำนักงาน ป.ป.ส. และผ่านระบบการประชุมทางไกล (Video Conference)
รัฐมนตรีว่าการกระทรวงยุติธรรม กล่าวต้อนรับผู้เข้าร่วมการประชุมฯ และเน้นย้ำความสำคัญของการบูรณาการทำงานระหว่างหน่วยงานเพื่อให้การแก้ไขปัญหายาเสพติดเกิดผลอย่างเป็นรูปธรรม โดยมีการรับชมวิดีทัศน์สรุปผลการดำเนินงานด้านการป้องกัน ปราบปราม และแก้ไขปัญหายาเสพติดในรอบปีที่ผ่านมา ซึ่งสะท้อนถึง
ความคืบหน้าในการผลักดันนโยบายสู่การปฏิบัติในระดับพื้นที่
โดยการประชุมในครั้งนี้ได้รับเกียรติจาก ดร. ทักษิณ ชินวัตร อดีตนายกรัฐมนตรี และที่ปรึกษาประธานอาเซียน บรรยายพิเศษในหัวข้อ “ยาเสพติด อาชญากรรมข้ามชาติ มุมมอง และความท้าทายต่อการแก้ไขปัญหาอย่างยั่งยืน” ซึ่งมีการบรรยายถึงภาพรวมสถานการณ์ยาเสพติดทั้งในประเทศและภูมิภาคอาเซียน พร้อมแนะนำนโยบายและแนวทางในการบูรณาการที่สามารถปรับใช้กับสังคมไทยได้อย่างมีประสิทธิภาพ
จากนั้นได้มีการรายงานความคืบหน้าจากหน่วยงานที่เกี่ยวข้อง ทั้งด้านการปราบปรามเครือข่ายยาเสพติด ด้านการพัฒนาระบบบำบัดฟื้นฟูผู้ติดยาเสพติด การใช้ข้อมูลประวัติอาชญากรรมของผู้ต้องหา เพื่อวางมาตรการเชิงรุก รวมถึงการนำเสนอผลการดำเนินการตามแผนเฉพาะกิจในพื้นที่เสี่ยง โดยเฉพาะในพื้นที่ภาคใต้ตอนล่างที่ยังคงเป็นเป้าหมายสำคัญของการแก้ไขปัญหา นอกจากนี้ยังมีการหารือถึงแนวทางการเพิ่มประสิทธิภาพในการเข้าถึงแหล่งทุนและการสนับสนุนชุมชนผ่าน “กองทุนแม่ของแผ่นดิน” ซึ่งถือเป็นกลไกสำคัญในการสร้างภูมิคุ้มกันให้กับประชาชน พร้อมกำหนดแนวทางประชาสัมพันธ์เพื่อให้เกิดความเข้าใจและการมีส่วนร่วมของทุกภาคส่วนในการป้องกันปราบปราม และแก้ไขปัญหายาเสพติด การประชุมในครั้งนี้สะท้อนให้เห็นถึงความมุ่งมั่นของรัฐบาลและหน่วยงานภาคีในการร่วมกันแก้ไขปัญหายาเสพติดอย่างเป็นระบบ โดยมุ่งหวังให้ประเทศไทยปลอดภัยจากยาเสพติดในทุกมิติ ทั้งการป้องกัน การปราบปราม และการบำบัดฟื้นฟูอันจะนำไปสู่สังคมที่เข้มแข็งและปลอดภัยจากยาเสพติดอย่างยั่งยืน

ที่มา : https://www.thaigov.go.th/news/contents/details/96869