รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดงาน “BDI Day 2025” ก้าวต่อไปของ Big Data และ AI เพื่อเศรษฐกิจและสังคม


วันอังคารที่ 27 พฤษภาคม 2568
รองนายกฯ ประเสริฐ เปิดงาน “BDI Day 2025” ก้าวต่อไปของ Big Data และ AI เพื่อเศรษฐกิจและสังคม
รองนายกฯ ประเสริฐ เปิดงาน “BDI Day 2025” ก้าวต่อไปของ Big Data และ AI เพื่อเศรษฐกิจและสังคม
วันที่ 27 พฤษภาคม 2568 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมแถลงวิสัยทัศน์ และเปิดงาน BDI Day 2025: Next Move for Big Data and AI ก้าวต่อไปของ Big Data และ AI เพื่อเศรษฐกิจและสังคม พร้อมด้วย ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี กล่าวปาฐกถาพิเศษ ในโอกาส BDI ครบรอบ 2 ปี มุ่งเดินหน้า 3 แกนหลัก ขับเคลื่อนประเทศไทยด้วย Big Data & AI สู่ระบบใหม่ภาครัฐ หนุน “สร้างนโยบาย สร้างบริการ สร้างความเปลี่ยนแปลง” โดยมี นายกุลิศ สมบัติศิริ ประธานกรรมการสถาบันข้อมูลขนาดใหญ่ (BDI) รศ. ดร.ธีรณี อจลากุล ผู้อํานวยการสถาบันข้อมูลขนาดใหญ่ (BDI) ผู้บริหารและผู้ที่เกี่ยวข้องเข้าร่วมงาน ณ ห้องอีเทอร์นิตี้ บอลรูม โรงแรมพลูแมน คิง เพาเวอร์ กรุงเทพฯ
สำหรับงาน “BDI Day 2025” จัดขึ้นเพื่อแถลงวิสัยทัศน์และทิศทางใหม่ของการขับเคลื่อนประเทศด้วย Big Data และ AI ผ่าน 3 แกนหลัก ได้แก่ แพลตฟอร์มการเชื่อมโยงและวิเคราะห์ข้อมูลขนาดใหญ่ (ดีทู), ThaiLLM โครงสร้างพื้นฐาน AI ภาษาไทยแบบโอเพนซอร์ส และการพัฒนากําลังคนด้านข้อมูลและปัญญาประดิษฐ์เพื่อสร้างกลไกในการขับเคลื่อนเศรษฐกิจ พลิกโฉมหน่วยงานรัฐสู่ระบบที่ใช้ข้อมูลอย่างมีประสิทธิภาพ โปร่งใส และสร้างผลลัพธ์ได้จริง เพื่อยกระดับประเทศไทยให้ก้าวเข้าสู่การเป็น Data-Driven Nation อย่างครอบคลุมทุกมิติ

ที่มา : https://www.thaigov.go.th/news/contents/details/96866