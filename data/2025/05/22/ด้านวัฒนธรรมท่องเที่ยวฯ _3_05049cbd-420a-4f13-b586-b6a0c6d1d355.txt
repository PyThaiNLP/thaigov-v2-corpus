รัฐบาลไทย-ข่าวทำเนียบรัฐบาล-​วธ.ติวเข้ม 300 เจ้าหน้าที่ปฏิบัติงานพิธี เสริมสมรรถนะ – พัฒนาบุคลิกภาพ เติมความรู้เรื่องพิธีการศพที่ได้รับพระราชทาน ให้มีความเข้าใจเป็นแนวทางเดียวกันทั่วประเทศ


วันพฤหัสบดีที่ 22 พฤษภาคม 2568
​วธ.ติวเข้ม 300 เจ้าหน้าที่ปฏิบัติงานพิธี เสริมสมรรถนะ – พัฒนาบุคลิกภาพ เติมความรู้เรื่องพิธีการศพที่ได้รับพระราชทาน ให้มีความเข้าใจเป็นแนวทางเดียวกันทั่วประเทศ
​วธ.ติวเข้ม 300 เจ้าหน้าที่ปฏิบัติงานพิธี เสริมสมรรถนะ – พัฒนาบุคลิกภาพ เติมความรู้เรื่องพิธีการศพที่ได้รับพระราชทาน ให้มีความเข้าใจเป็นแนวทางเดียวกันทั่วประเทศ
วธ.ติวเข้ม 300 เจ้าหน้าที่ปฏิบัติงานพิธี เสริมสมรรถนะ – พัฒนาบุคลิกภาพ เติมความรู้เรื่องพิธีการศพที่ได้รับพระราชทาน ให้มีความเข้าใจเป็นแนวทางเดียวกันทั่วประเทศ
นายประสพ เรียงเงิน ปลัดกระทรวงวัฒนธรรม เป็นประธานเปิดโครงการอบรมเชิงปฏิบัติการพัฒนาศักยภาพเจ้าหน้าที่ปฏิบัติงานพิธีฯหลักสูตรพิธีการศพที่ได้รับพระราชทาน ขั้นพื้นฐาน ประจำปีงบประมาณ พ.ศ. 2568 ซึ่งจัดขึ้นระหว่างวันที่ 19 - 25 พฤษภาคม 2568 ณ ห้อง Gallery 2 - 3 ชั้น G อาคารหอศิลป์แห่งชาติ กระทรวงวัฒนธรรม และค่ายลูกเสือสระบุรีคอนเน็คชั่นแคมป์ ตำบลแสลงพัน อำเภอวังม่วง จังหวัดสระบุรี โดยมีนายสำรวย นักการเรียน ผู้ตรวจราชการกระทรวงวัฒนธรรม นางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม ผู้บริหารกระทรวงวัฒนธรรม วิทยากร ข้าราชการ และผู้เข้ารับการอบรมประกอบด้วย เจ้าหน้าที่ปฏิบัติงานพิธีกลุ่มอำนวยการพิธีการศพที่ได้รับพระราชทานกรุงเทพมหานคร กลุ่มอำนวยการพิธีการศพที่ได้รับพระราชทานที่ 1 - 15 และกลุ่มพิธีการศพที่ได้รับพระราชทานสำนักงานวัฒนธรรมจังหวัด 68 จังหวัด รวมทั้งสิ้น จำนวน 300 คน เข้าร่วม ณ ห้อง Gallery 2 - 3 ชั้น G อาคารหอศิลป์แห่งชาติ กระทรวงวัฒนธรรม
ปลัดกระทรวงวัฒนธรรม กล่าวว่า เนื่องจากกองพิธีการศพที่ได้รับพระราชทานเป็นหน่วยงานหลักในการปฏิบัติงานพิธีการศพที่ได้รับพระราชทาน ตามหมายรับสั่งของสำนักพระราชวังให้เป็นไปตามพระบรมราโชบาย ถูกต้องตามโบราณราชประเพณี เพื่อให้บุคคลผู้ทำคุณประโยชน์แก่ประเทศชาติได้รับเกียรติอันสูงยิ่งในวาระสุดท้ายแห่งชีวิต อย่างทั่วถึงทั่วประเทศตามพระบรมราโชบาย โดยในส่วนภูมิภาค มีกลุ่มอำนวยการพิธีการศพที่ได้รับพระราชทานที่ 1-15 และกลุ่มพิธีการศพที่ได้รับพระราชทาน สำนักงานวัฒนธรรมจังหวัดทั่วประเทศ รองรับการปฏิบัติงานภารกิจพิธีการศพที่ได้รับพระราชทาน ตั้งแต่ปีพุทธศักราช 2562 เป็นต้นมา
ดังนั้น การพัฒนาบุคลากรของกองพิธีการศพที่ได้รับพระราชทานถือว่าเป็นงานสำคัญในการเพิ่มประสิทธิภาพการปฏิบัติงานของเจ้าหน้าที่ปฏิบัติงานพิธีในภารกิจพิธีการศพที่ได้รับพระราชทานให้มีความเชี่ยวชาญอย่างต่อเนื่อง จึงมีการจัดอบรมฯ จัดขึ้นระหว่างวันที่ 19 - 25 พฤษภาคม 2568 ณ ห้อง Gallery 2 - 3 ชั้น G อาคารหอศิลป์แห่งชาติ กระทรวงวัฒนธรรม และค่ายลูกเสือสระบุรีคอนเน็คชั่นแคมป์ ตำบลแสลงพัน อำเภอวังม่วง จังหวัดสระบุรี เนื่องจากเล็งเห็นถึงความสำคัญในการพัฒนาสมรรถนะของเจ้าหน้าที่ผู้ปฏิบัติงานการศพที่ได้รับพระราชทานที่ได้รับการบรรจุใหม่และและผู้ไม่เคยเข้ารับการอบรมมีความรู้ ความเข้าใจแนวทางการปฏิบัติงานพิธีการศพที่ได้รับพระราชทาน รวมทั้งพัฒนาทักษะการปฏิบัติงานเรื่องพิธีการศพที่ได้รับพระราชทาน การพัฒนาบุคลิกภาพของเจ้าหน้าที่ปฏิบัติงานพิธี มีความสง่างาม ปฏิบัติงานมีความพร้อมเพรียง ถูกต้องและมีระเบียบวินัย และสามารถนำความรู้ที่ได้รับจากการอบรมไปใช้ในการปฏิบัติงานพิธีการศพที่ได้รับพระราชทาน และภารกิจอื่นๆ ที่ได้รับมอบหมายได้อย่างมีประสิทธิภาพ รวมถึงการฝึกทักษะพื้นฐานต่างๆ ในการปฏิบัติราชการ สอดคล้องกับสภาวการณ์ที่เปลี่ยนแปลงไปให้เป็นปัจจุบัน
“เชื่อว่าผู้ปฏิบัติงานพิธีทั้ง 300 คน จะได้รับการพัฒนาสมรรถนะและสามารถนำความรู้ที่ได้รับจากการฝึกอบรม ไปใช้ในการปฏิบัติงานในภารกิจพิธีการศพที่ได้รับพระราชทานนำไปประยุกต์ใช้ในการปฏิบัติงานได้อย่างมีประสิทธิภาพต่อไป” ปลัด วธ. กล่าว

ที่มา : https://www.thaigov.go.th/news/contents/details/96641