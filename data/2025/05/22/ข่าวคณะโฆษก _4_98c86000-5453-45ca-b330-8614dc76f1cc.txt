รัฐบาลไทย-ข่าวทำเนียบรัฐบาล-ย้ำพ่อพิมพ์แม่พิมพ์ของชาติ ที่ดีต้องส่งเสริม..ส่วนผู้ประพฤติผิดวินัยครูต้องเอาผิดถึงขั้น ปลดออก ตั้งเป้าเป็นมาตรฐานใหม่ด้านวินัยครูตามนโยบายรัฐบาล


วันพฤหัสบดีที่ 22 พฤษภาคม 2568
22/05/2568
พิมพ์
ย้ำพ่อพิมพ์แม่พิมพ์ของชาติ ที่ดีต้องส่งเสริม..ส่วนผู้ประพฤติผิดวินัยครูต้องเอาผิดถึงขั้น ปลดออก ตั้งเป้าเป็นมาตรฐานใหม่ด้านวินัยครูตามนโยบายรัฐบาล
ย้ำพ่อพิมพ์แม่พิมพ์ของชาติ ที่ดีต้องส่งเสริม..ส่วนผู้ประพฤติผิดวินัยครูต้องเอาผิดถึงขั้น ปลดออก ตั้งเป้าเป็นมาตรฐานใหม่ด้านวินัยครูตามนโยบายรัฐบาล
วันนี้ (22 พฤษภาคม 2568) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาล โดยกระทรวงศึกษาธิการ สั่งการให้เร่งติดตามและดำเนินการอย่างจริงจังต่อกรณีที่มีข่าวในสื่อสังคมออนไลน์เกี่ยวกับข้าราชการครูที่มีพฤติกรรมไม่เหมาะสม ซึ่งเข้าข่ายเป็นการกระทำผิดวินัยอย่างร้ายแรง โดยให้ดำเนินการแล้วเสร็จภายในเวลา 2 เดือน นั้น
นายคารม กล่าวว่า ที่ประชุม อ.ก.ค.ศ. ครั้งที่ 7/2568 ได้พิจารณาแล้ว เห็นว่าการกระทำของครูคนดังกล่าวเป็นกรณี “ประพฤติชั่วอย่างร้ายแรง” ตามมาตรา 94 แห่งพระราชบัญญัติระเบียบข้าราชการครูและบุคลากรทางการศึกษา พ.ศ. 2547 และที่แก้ไขเพิ่มเติม ที่ อ.ก.ค.ศ. และ ก.ค.ศ. ตั้งแต่ในระหว่างรับราชการมีความดีความชอบจึงมีมติให้ลงโทษ “ปลดออกจากราชการ” ตั้งแต่วันที่ 19 พฤษภาคม 2568
“รัฐบาลให้ความสำคัญกับบทบาทของครูและบุคลากรทางการศึกษา ขอเตือนบุคลากรที่ประพฤติผิดวินัยหรือกระทำผิดกฎหมาย ไม่ว่าจะเป็นกรณีทุจริต ประพฤติมิชอบ หรือการกระทำใด ๆ ที่ส่งผลกระทบต่อร่างกายหรือจิตใจของผู้อื่น โดยเฉพาะอย่างยิ่งนักเรียน จะดำเนินการทางวินัยอย่างจริงจัง รวดเร็ว เพื่อเป็นมาตรฐานใหม่ในการจัดการด้านวินัย ทั้งนี้ หากพบเห็นการประพฤติที่ไม่เหมาะสม สามารถติดต่อได้ที่สายด่วนการศึกษา 1579 เพื่อแจ้งเรื่องร้องเรียน ร้องทุกข์ได้” นายคารม กล่าว

ที่มา : https://www.thaigov.go.th/news/contents/details/96634