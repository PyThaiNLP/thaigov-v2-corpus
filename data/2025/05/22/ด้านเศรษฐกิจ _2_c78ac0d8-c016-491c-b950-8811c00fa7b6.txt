รัฐบาลไทย-ข่าวทำเนียบรัฐบาล-รองปลัดฯ ศุภกิจ เปิดการประชุมชี้แจงกรอบแนวทางการประเมิน ITA แก่ สอจ. 76 จังหวัด ยกระดับคุณธรรมและความโปร่งใสในการดำเนินงาน


วันพุธที่ 21 พฤษภาคม 2568
21/05/2568
พิมพ์
รองปลัดฯ ศุภกิจ เปิดการประชุมชี้แจงกรอบแนวทางการประเมิน ITA แก่ สอจ. 76 จังหวัด ยกระดับคุณธรรมและความโปร่งใสในการดำเนินงาน
รองปลัดฯ ศุภกิจ เปิดการประชุมชี้แจงกรอบแนวทางการประเมิน ITA แก่ สอจ. 76 จังหวัด ยกระดับคุณธรรมและความโปร่งใสในการดำเนินงาน
20 พฤษภาคม 2568 นายศุภกิจ บุญศิริ รองปลัดกระทรวงอุตสาหกรรม เป็นประธานเปิดการประชุมชี้แจงกรอบแนวทางการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment : ITA) สำนักงานอุตสาหกรรมจังหวัด (สอจ.) ประจำปีงบประมาณ พ.ศ. 2568 โดยมี นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต กระทรวงอุตสาหกรรม กล่าวรายงาน ตัวแทนจากหน่วยงานที่เกี่ยวข้อง เข้าร่วม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และผู้แทน สอจ. ทั่วประเทศ เข้าร่วมประชุมผ่านระบบอิเล็กทรอนิกส์ (Zoom Meeting)
การประเมิน ITA ในครั้งนี้มีวัตถุประสงค์เพื่อ 1) ประเมินผลด้านคุณธรรมและความโปร่งใส ในการดำเนินงานในปีงบประมาณ พ.ศ. 2568 2) ปรับปรุง พัฒนากระบวนการปฏิบัติงานให้มีประสิทธิภาพ เกิดประสิทธิผลตามหลักธรรมาภิบาล และ 3) ทำให้ประชาชนและผู้รับบริการเกิดความเชื่อมั่นศรัทธาต่อการปฏิบัติงาน และการบริหารราชการของ สอจ.
“สอจ.ทุกจังหวัด จะร่วมกันขับเคลื่อนภารกิจการป้องกันการทุจริต และเสริมสร้างธรรมาภิบาลภายในหน่วยงาน โดยสามารถยกระดับผลคะแนนสู่ระดับผ่านดีเยี่ยมได้ทุก สอจ. แสดงให้เห็นถึงความตั้งใจพัฒนาคุณธรรมและความโปร่งใส และยกระดับมาตรฐานการดำเนินงานให้บรรลุตามเป้าหมายที่กำหนด และเกิดประโยชน์สูงสุดต่อผู้รับบริการ” นายศุภกิจ กล่าวทิ้งท้าย

ที่มา : https://www.thaigov.go.th/news/contents/details/96623