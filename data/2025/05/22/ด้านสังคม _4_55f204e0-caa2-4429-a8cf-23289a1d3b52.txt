รัฐบาลไทย-ข่าวทำเนียบรัฐบาล-รองนายกฯ ประเสริฐ หารือเอกอัครราชทูตอิตาลี เสริมความร่วมมือด้านดิจิทัล


วันพฤหัสบดีที่ 22 พฤษภาคม 2568
รองนายกฯ ประเสริฐ หารือเอกอัครราชทูตอิตาลี เสริมความร่วมมือด้านดิจิทัล
รองนายกฯ ประเสริฐ หารือเอกอัครราชทูตอิตาลี เสริมความร่วมมือด้านดิจิทัล
วันที่ 22 พฤษภาคม 2568 นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ นายเปาโล ดีโอนีซี เอกอัครราชทูตสาธารณรัฐอิตาลีประจำประเทศไทย เพื่อหารือความร่วมมือด้านดิจิทัล โดยมี นายพรรณธนู วรรณกางซ้าย ที่ปรึกษารัฐมนตรีว่าการกระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีว่าการกระทรวงดีอี นางสาวกัลยา ชินาธิวร ที่ปรึกษาด้านต่างประเทศกระทรวงดีอี และผู้ที่เกี่ยวข้องเข้าร่วม ณ ตึกบัญชาการ 1 ทำเนียบรัฐบาล
ในการหารือครั้งนี้ เป็นการหารือเกี่ยวกับความร่วมมือที่ทั้งสองฝ่ายเห็นพ้องที่จะดำเนินการร่วมกัน คือความร่วมมือด้านการป้องกันการหลอกลวงออนไลน์ ผ่านการแลกเปลี่ยนประสบการณ์ แนวปฏิบัติที่ดี และการพัฒนาบุคลากร ซึ่งประเทศไทยสามารถดำเนินการได้อย่างมีประสิทธิภาพ และต่อเนื่อง นำมาซึ่งการช่วยเหลือประชาชนได้อย่างเป็นรูปธรรม นอกจากนี้ ทั้งสองประเทศอาจดำเนินความร่วมมือด้านเศรษฐกิจดิจิทัล การพัฒนาเทคโนโลยีดิจิทัลในสาขาต่างๆ ที่สนใจร่วมกันในอนาคต

ที่มา : https://www.thaigov.go.th/news/contents/details/96661