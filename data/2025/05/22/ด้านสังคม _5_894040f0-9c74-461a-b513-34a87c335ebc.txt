รัฐบาลไทย-ข่าวทำเนียบรัฐบาล-ดีอี หารือผู้อำนวยการศูนย์ APNIC ส่งเสริมการพัฒนาด้าน Network ของไทย


วันพฤหัสบดีที่ 22 พฤษภาคม 2568
ดีอี หารือผู้อำนวยการศูนย์ APNIC ส่งเสริมการพัฒนาด้าน Network ของไทย
ดีอี หารือผู้อำนวยการศูนย์ APNIC ส่งเสริมการพัฒนาด้าน Network ของไทย
วันที่ 22 พฤษภาคม 2568 ดร.ปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมหารือกับ Mr. Jia Rong Low ผู้อำนวยการศูนย์ข้อมูลเครือข่ายแห่งเอเชียแปซิฟิก หรือ APNIC (Asia Pacific Network Information Centre)  ซึ่งเป็นหน่วยงานที่มีหน้าที่จัดสรรและบริหารหมายเลข IP address และ ASN (Autonomous System Number) ในภูมิภาคเอเชียแปซิฟิก โดยได้มีการแลกเปลี่ยนข้อมูลในเรื่องการพัฒนาโครงข่ายอินเทอร์เน็ตในภูมิภาคเอเชียและแปซิฟิก และหารือถึงโอกาสความร่วมมือระหว่างกันในการส่งเสริมการใช้งานเทคโนโลยีโครงข่ายอินเทอร์เน็ต IPV6 ซึ่งพัฒนาต่อมาจาก IPV4 ให้มีความครอบคลุมและปลอดภัย โดยมีผู้แทนจาก สำนักงานปลัดกระทรวงฯ (กองการต่างประเทศ กองสื่อสาร และศูนย์เทคโนโลยีสารสนเทศ) สำนักงานคณะกรรมการดิจิทัลเพื่อเศรษฐกิจและสังคม และสำนักงานพัฒนาธุรกรรมทางอิเล็กทรอนิกส์ เข้าร่วมหารือ ณ ห้องประชุม 801 กระทรวงดิจิทัลเพื่อเศรษฐกิจและสังคม

ที่มา : https://www.thaigov.go.th/news/contents/details/96665