รัฐบาลไทย-ข่าวทำเนียบรัฐบาล-​หัวหน้าผู้ตรวจฯ เดชา ประชุมติดตามศูนย์ CMC กระทรวงอุตสาหกรรม ครั้งที่ 3/2568


วันพุธที่ 21 พฤษภาคม 2568
21/05/2568
พิมพ์
​หัวหน้าผู้ตรวจฯ เดชา ประชุมติดตามศูนย์ CMC กระทรวงอุตสาหกรรม ครั้งที่ 3/2568
​หัวหน้าผู้ตรวจฯ เดชา ประชุมติดตามศูนย์ CMC กระทรวงอุตสาหกรรม ครั้งที่ 3/2568
19 พฤษภาคม 2568 นายเดชา จาตุธนานันท์ หัวหน้าผู้ตรวจราชการ กระทรวงอุตสาหกรรม ในฐานะหัวหน้าศูนย์บริหารสถานการณ์วิกฤต กระทรวงอุตสาหกรรม (Crisis Management Center : CMC) เป็นประธานการประชุมศูนย์บริหารสถานการณ์วิกฤต กระทรวงอุตสาหกรรม ครั้งที่ 3/2568 โดยมี นายเตมีย์ พันธุวงค์ราช ผู้ช่วยปลัดกระทรวงอุตสาหกรรม นางสาวชลาริน นิลพิฤกษ์ ผู้อำนวยการกองกลาง นางสาวสุนีย์ โสภณ ผู้อำนวยการกองบริหารทรัพยากรบุคคล นายบวรวิทย์ อัครจันทโชติ ผู้อำนวยการกองตรวจราชการ นางสาวเพียงใจ ไชยรังสินันท์ ผู้อำนวยการศูนย์เทคโนโลยีสารสนเทศและการสื่อสาร สำนักงานปลัดกระทรวงอุตสาหกรรม (สปอ.) พร้อมด้วยผู้บริหารและผู้แทนจาก กรมโรงงานอุตสาหกรรม (กรอ.) กรมส่งเสริมอุตสาหกรรม (กสอ.) กรมอุตสาหกรรมพื้นฐานและการเหมืองแร่ (กพร.) สำนักงานมาตรฐานผลิตภัณฑ์อุตสาหกรรม (สมอ.) สำนักงานคณะกรรมการอ้อยและน้ำตาลทราย (สอน.) สำนักงานเศรษฐกิจอุตสาหกรรม (สศอ.) การนิคมอุตสาหกรรมแห่งประเทศไทย (กนอ.) และธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) เข้าร่วมด้วย ณ ห้องประชุม อก.3 ชั้น 3 อาคารสำนักงานปลัดกระทรวงอุตสาหกรรม และการประชุมผ่านสื่ออิเล็กทรอนิกส์ (Zoom Meeting)
สืบเนื่องจากการประชุมครั้งก่อน แต่ละหน่วยงาน ได้รายงานความคืบหน้า ดังนี้ 1) กสอ. ได้จัดทำฐานข้อมูลผู้เชี่ยวชาญด้านต่าง ๆ ในกรณีของการเกิดเหตุภัยพิบัติ 2) สมอ. ได้ดำเนินการเกี่ยวกับการทบทวนมาตรฐานการกำกับดูแลการผลิตสินค้าอุตสาหกรรม สินค้าชุมชนที่อยู่ในความรับผิดชอบให้เป็นไปอย่างมีคุณภาพตามที่กฎหมาย กฎ ระเบียบ และวิธีการอื่นที่กำหนด 3) สปอ.(ศูนย์เทคโนโลยีสนเทศและการสื่อสาร) ได้ปรับปรุงช่องทางการแจ้งเตือนเมื่อเกิดภัยพิบัติแก่ผู้ประกอบการ 4) สปอ. (กองกลาง) ทบทวนแผนและแนวทางเพื่อรองรับภาวะฉุกเฉินและภัยพิบัติ 5) การทำแผนบริหารความต่อเนื่องภายใต้สภาวะวิกฤต และแผนการบริหารความต่อเนื่องทางธุรกิจ (กรอ. กสอ. กนอ. และ ธพว. ดำเนินการ)
ที่ประชุมฯ ได้เห็นชอบร่างแผนและแนวทางเพื่อรองรับภาวะฉุกเฉินและภัยพิบัติกระทรวงอุตสาหกรรม (อก.) และการเตรียมการรองรับการเกิดอุทกภัย ประจำปี 2568 ทั้งมาตรการช่วยเหลือ เยียวยา และฟื้นฟู ผู้ประกอบการ และประชาชนที่ได้รับผลกระทบ

ที่มา : https://www.thaigov.go.th/news/contents/details/96622