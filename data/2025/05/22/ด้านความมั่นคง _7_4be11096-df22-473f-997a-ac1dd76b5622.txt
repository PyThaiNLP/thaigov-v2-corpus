รัฐบาลไทย-ข่าวทำเนียบรัฐบาล-เสริมสร้างความสัมพันธ์ พร้อมติดตามเทรนด์นวัตกรรมแห่งโลกยุคใหม่ในงาน LIMA'25


วันพฤหัสบดีที่ 22 พฤษภาคม 2568
เสริมสร้างความสัมพันธ์ พร้อมติดตามเทรนด์นวัตกรรมแห่งโลกยุคใหม่ในงาน LIMA'25
กองทัพอากาศ โดย ผู้บัญชาการทหารอากาศ ได้รับเชิญจากกองทัพอากาศมาเลเซียเข้าร่วมงานนิทรรศการแสดงเทคโนโลยีทางทะเล อากาศและอวกาศ Langkawi International Maritime and Aerospace Exhibition 2025
จัดขึ้นที่ Mahsuri International Exhibition Centre (MIEC) สนามบินนานาชาติลังกาวี ประเทศมาเลเซีย ในงานมีการจัดแสดงนิทรรศการ 512 บูธ จากประเทศชั้นนำ 25 ประเทศ และมีการแสดงการบิน (Aerobatic) รวมทั้งมีการจัดแสดงโชว์อากาศยาน และเรือ (Static Display)ภายใต้แนวคิด Innovate today ,Thrive tomorrow
นับเป็นโอกาสอันดีที่กองทัพอากาศจะได้ศึกษาความก้าวหน้าทางเทคโนโลยีด้านการบินและอวกาศในทุกมิติ (Air/Cyber/Space/Support)เพื่อนำมาประยุกต์ใช้ในแผนการพัฒนาสู่กองทัพอากาศที่แข็งแกร่งและมีประสิทธิภาพ (Roadmap To Unbeatable Air Force) ตามแนวทางสมุดปกขาวกองทัพอากาศ RTAF White Paper
ซึ่งเป็นส่วนสำคัญในการพัฒนาแนวคิด และขีดความสามารถของกองทัพอากาศ ในการป้องกันอธิปไตยของประเทศ และการช่วยเหลือประชาชน ด้วยนวัตกรรมเทคโนโลยีที่ทันสมัยตอบโจทย์ต่อสถานการณ์ของโลกยุคปัจจุบัน
ภาพโดย : RTAF Team & Noppasin Poompo

ที่มา : https://www.thaigov.go.th/news/contents/details/96660