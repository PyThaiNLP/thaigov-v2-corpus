รัฐบาลไทย-ข่าวทำเนียบรัฐบาล-ฉก.พญานาคราช จับอโวคาโดเถื่อนในตลาดค้าส่งสินค้าเกษตรย่านปทุมธานี จำนวน 11 ตัน มูลค่ารวม 1.2 ล้านบาท


วันจันทร์ที่ 26 พฤษภาคม 2568
ฉก.พญานาคราช จับอโวคาโดเถื่อนในตลาดค้าส่งสินค้าเกษตรย่านปทุมธานี จำนวน 11 ตัน มูลค่ารวม 1.2 ล้านบาท
ฉก.พญานาคราช จับอโวคาโดเถื่อนในตลาดค้าส่งสินค้าเกษตรย่านปทุมธานี จำนวน 11 ตัน มูลค่ารวม 1.2 ล้านบาท
เมื่อวันที่ 24 พฤษภาคม 2568 เวลาประมาณ 08.30 น. พันเอก รวิรักษ์ สัตตบุศย์ ผู้บังคับหน่วย เฉพาะกิจพญานาคราช เปิดเผยภายหลังนำทีม “ฉก.พญานาคราช” นำโดยเจ้าหน้าที่กรมวิชาการเกษตร ร่วมกับกองบัญชาการตำรวจสอบสวนกลาง และเจ้าหน้าที่กรมศุลกากรในพื้นที่ บูรณาการป้องกันและปราบปรามสินค้าเกษตรผิดกฎหมาย จับกุมอโวคาโดเถื่อน จำนวน 11 ตัน มูลค่าความเสียหาย 1.2 ล้านบาท บริเวณตลาดไท ตำบลคลองหนึ่ง อำเภอคลองหลวง จังหวัดปทุมธานี โดยได้รับรายงานว่ามีการลักลอบนำอโวคาโดจากประเทศกัมพูชาเข้ามาในประเทศไทย ซึ่งจะนำเข้ามาจำหน่ายให้กับร้านค้าปลายทางย่านตลาดไท ตำบลคลองหนึ่ง อำเภอคลองหลวง จังหวัดปทุมธานี จากการนำกำลังเข้าตรวจสอบพบอโวคาโด รวมทั้งสิ้น 11,000 กิโลกรัม มูลค่ารวมทั้งสิ้น1.2 ล้านบาท พบผู้กระทำความผิด 11 ราย เบื้องต้นสอบปากคำในชั้นจับกุมผู้กระทำความผิดยอมรับว่าสินค้า อโวคาโดดังกล่าวนั้น นำเข้ามาจากประเทศกัมพูชาเพื่อจำหน่ายต่อในตลาดไท จึงได้ทำการอายัดเพื่อตรวจสอบ ทั้งนี้ การลักลอบนำเข้าอโวคาโดเข้ามาในราชอาณาจักรไทย ซึ่งเป็นสิ่งต้องห้ามตามพระราชบัญญัติ กักพืช พ.ศ. 2507 และที่แก้ไขเพิ่มเติม รวมทั้ง พระราชบัญญัติ ศุลกากร พ.ศ. 2560 มาตรา 246 พนักสอบสวน กก.2 บก. ปคบ. เจ้าหน้าที่จึงทำการอายัดสินค้าและนำไปเก็บรักษาไว้ที่สำนักควบคุมพืชและวัสดุการเกษตร กรมวิชาการเกษตร เพื่อดำเนินคดีตามกฎหมายต่อไป

ที่มา : https://www.thaigov.go.th/news/contents/details/96774