รัฐบาลไทย-ข่าวทำเนียบรัฐบาล-โค้งสุดท้าย! ชำระหนี้รับส่วนลดเงินต้น 5% หรือปิดบัญชีรับส่วนลดเงินต้นสูงสุด 10% ภายใน 31 พ.ค. นี้เท่านั้น


วันจันทร์ที่ 26 พฤษภาคม 2568
26/05/2568
พิมพ์
โค้งสุดท้าย! ชำระหนี้รับส่วนลดเงินต้น 5% หรือปิดบัญชีรับส่วนลดเงินต้นสูงสุด 10% ภายใน 31 พ.ค. นี้เท่านั้น
กยศ. ชวนผู้กู้ยืมใช้สิทธิมาตรการลดหย่อนหนี้ ซึ่งเป็นสิทธิประโยชน์สำหรับผู้กู้ยืมที่อยู่ระหว่างระยะเวลาปลอดหนี้และอยู่ระหว่างการชำระหนี้ ที่ กยศ. ยังไม่ฟ้องคดี โดยจะได้รับส่วนลดเงินต้น 5 – 10% และส่วนลดเบี้ยปรับ 100% เมื่อชำระหนี้ปิดบัญชีในคราวเดียว
กองทุนเงินให้กู้ยืมเพื่อการศึกษา (กยศ.) เชิญชวนผู้กู้ยืมใช้สิทธิมาตรการลดหย่อนหนี้ ซึ่งเป็นสิทธิประโยชน์สำหรับผู้กู้ยืมที่อยู่ระหว่างระยะเวลาปลอดหนี้และอยู่ระหว่างการชำระหนี้ ที่ กยศ. ยังไม่ฟ้องคดี โดยจะได้รับส่วนลดเงินต้น 5 – 10% และส่วนลดเบี้ยปรับ 100% เมื่อชำระหนี้ปิดบัญชีในคราวเดียว ผู้กู้ยืมสามารถตรวจรายละเอียดและลงทะเบียนขอรับสิทธิได้ที่ www.studentloan.or.th ผู้กู้ยืมใช้สิทธิตามมาตรการนี้ได้ถึง 31 พฤษภาคม 2568 เท่านั้น
กยศ. ประชาสัมพันธ์ว่า กยศ. ได้ออกมาตรการลดหย่อนหนี้เพื่อจูงใจให้ผู้กู้ยืมชำระเงินคืน กยศ. ซึ่งเป็นมาตรการที่ให้สิทธิประโยชน์ทั้งผู้กู้ยืมที่อยู่ระหว่างระยะเวลาปลอดหนี้และอยู่ระหว่างการชำระหนี้ที่ กยศ. ยังไม่ฟ้องคดี โดยผู้กู้ยืมสามารถลงทะเบียนขอรับสิทธิได้ตั้งแต่วันที่ 1 มีนาคม – 31 พฤษภาคม 2568 โดยมีรายละเอียด ดังนี้
1. ผู้กู้ยืมที่อยู่ระหว่างระยะเวลาปลอดหนี้ (ภายในระยะเวลา 2 ปี นับแต่สำเร็จการศึกษา)
- ลดเงินต้น 10% ของเงินต้นคงเหลือ สำหรับผู้กู้ยืมที่ชำระหนี้ปิดบัญชีในคราวเดียว
นอกจากนี้ กยศ. ยังให้ส่วนลด 5% ของเงินชำระหนี้ สำหรับผู้กู้ยืมที่ชำระหนี้บางส่วนระหว่างระยะเวลาปลอดหนี้ ซึ่งได้ชำระหนี้ระหว่างวันที่ 1 มีนาคม – 31 พฤษภาคม 2568 โดยไม่ต้องลงทะเบียนขอรับสิทธิและเมื่อหมดระยะเวลามาตรการแล้ว กยศ. จะนำส่วนลดที่ได้ทั้งหมดไปลดหนี้ให้กับผู้กู้ยืม
2. ผู้กู้ยืมที่อยู่ระหว่างการชำระหนี้ ที่ กยศ. ยังไม่ฟ้องคดี
- ลดเงินต้น 10% ของเงินต้นคงเหลือ สำหรับผู้กู้ยืมที่ไม่เคยผิดนัดชำระหนี้และชำระหนี้ปิดบัญชีในคราวเดียว
- ลดเงินต้น 7% ของเงินต้นคงเหลือ สำหรับผู้กู้ยืมที่เคยผิดนัดชำระหนี้ แต่ได้ชำระหนี้จนปัจจุบันอยู่ในสถานะไม่ผิดนัดชำระหนี้ และชำระหนี้ปิดบัญชีในคราวเดียว
- ลดเงินต้น 5% ของเงินต้นคงเหลือ และลดเบี้ยปรับ 100% สำหรับผู้กู้ยืมที่มีสถานะผิดนัดชำระหนี้และชำระหนี้ปิดบัญชีในคราวเดียว
ดังนั้น กยศ. จึงขอเชิญชวนผู้กู้ยืมใช้สิทธิตามมาตรการลดหย่อนหนี้ โดยสามารถลงทะเบียนรับสิทธิได้ที่ www.studentloan.or.th และจะหมดเขตในวันที่ 31 พฤษภาคม 2568 นี้เท่านั้น ซึ่งมาตรการลดหย่อนหนี้ไม่รวมผู้กู้ยืมโครงการ Human Capital และไม่รวมกลุ่มผู้กู้ยืมที่ปรับโครงสร้างหนี้แล้ว

ที่มา : https://www.thaigov.go.th/news/contents/details/96782