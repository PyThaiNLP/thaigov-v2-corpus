รัฐบาลไทย-ข่าวทำเนียบรัฐบาล-ธ.ก.ส. ชวนชิม ช็อป !! “Thai Fruit Fair” รวมสุดยอดผลไม้ไว้ในงานเดียว 28-30 พฤษภาคมนี้ ที่ ธ.ก.ส. สำนักงานใหญ่


วันจันทร์ที่ 26 พฤษภาคม 2568
26/05/2568
พิมพ์
ธ.ก.ส. ชวนชิม ช็อป !! “Thai Fruit Fair” รวมสุดยอดผลไม้ไว้ในงานเดียว 28-30 พฤษภาคมนี้ ที่ ธ.ก.ส. สำนักงานใหญ่
เชิญชวนเที่ยว ชิม ช็อป สุดยอดผลไม้ไทยหลากหลายชนิด รวมทั้งสินค้าเกษตรและผลิตภัณฑ์ชุมชนระดับพรีเมียม ของเด็ดและดีจากเกษตรกรลูกค้า ธ.ก.ส. ทั่วประเทศ ในงานตลาดนัด BAAC Market ในธีม “Thai Fruit Fair” ระหว่างวันที่ 28-30 พ.ค.2568 ณ ด้านหน้า ธ.ก.ส. สนง.ใหญ่
ธนาคารเพื่อการเกษตรและสหกรณ์การเกษตร (ธ.ก.ส.) ขอเชิญชวนเที่ยว ชิม ช็อป สุดยอดผลไม้ไทยหลากหลายชนิด รวมทั้งสินค้าเกษตรและผลิตภัณฑ์ชุมชนระดับพรีเมียม ของเด็ดและดีจากเกษตรกรลูกค้า ธ.ก.ส. ทั่วประเทศ มากกว่า 50 ร้านค้า มาไว้ในงานตลาดนัด BAAC Market ในธีม “Thai Fruit Fair” ระหว่างวันที่ 28-30 พฤษภาคม 2568 ณ บริเวณด้านหน้า ธ.ก.ส. สำนักงานใหญ่ กรุงเทพฯ
นายไพศาล หงษ์ทอง รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า  เพื่อส่งเสริมการบริโภคผลไม้ไทยและสนับสนุนเกษตรกรผู้ปลูกผลไม้ในประเทศ รวมถึงเป็นการเพิ่มช่องทางให้ลูกค้าประชาชนได้มีโอกาสได้เลือกซื้อสินค้าเกษตรระดับพรีเมียมและผลิตภัณฑ์ชุมชนคุณภาพดีหลากหลายจากเกษตรกรและชุมชนต่าง ๆ ทั่วประเทศ โดยเฉพาะผลไม้ประจำฤดูกาล เช่น ทุเรียน มะม่วง ลิ้นจี่ ฝรั่ง และกล้วยหอมทอง เป็นต้น มาให้คนรักผลไม้ได้ตะลุยชิมและเลือกซื้อในราคากันเอง ธ.ก.ส. จึงได้จัดงาน ตลาดนัด BAAC Market ภายใต้ธีม “Thai Fruit Fair” โดยนำร้านค้ามากกว่า 50 แห่ง ที่คัดสรรผลไม้ของดีของเด็ดส่งตรงจากเกษตรกร อาทิ โต้งทรายระยอง จ.ระยอง และ วสช.คนรักเกษตร จ.เพชรบุรี ทุเรียนเกรดพรีเมียม รสชาติหวาน กรอบ อร่อยแบบธรรมชาติ วสช.บ้านดงแปรรูปผลไม้ จ.นครนายก ผลิตภัณฑ์ผลไม้แปรรูปอบแห้ง ไม่ว่าจะเป็นกล้วยฉาบ มะขามคลุกน้ำตาล รวมทั้งมังคุด กระท้อน หวาน อร่อย ลูกใหญ่สดจากสวน อิ่มเอม มะพร้าวน้ำหอมบ้านแพ้ว จ.สมุทรสาคร น้ำมะพร้าว สด ๆ หอมหวาน แท้ 100 % วาสานาเมล่อนฟาร์ม จ.สระบุรี เมล่อนและแคนตาลูป คัดสรรคุณภาพได้มาตรฐาน อย. GAP และ Thai GAP เสิรฟ์ความอร่อยถึงที่ นอกจากนี้ในงานยังมีสินค้าประเภทอื่นๆ ที่น่าสนใจ อิ่มอร่อยไปกับร้านเด็ด ช็อปเสื้อผ้า เครื่องประดับ แฟชั่น และผลิตภัณฑ์จากสมุนไพร มาให้ผู้บริโภคได้เลือกซื้ออย่างเต็มที่ พลาดไม่ได้!! เมื่อร่วมสนุกถ่ายรูปตนเองกับบรรยากาศในงานพร้อมติดแฮชแท็ก BAAC Market ลงสื่อโซเชียลต่าง ๆ หรือเพียงสั่งซื้อสินค้าผ่านแอปน้องหอมจังครบจำนวน 300 บาท รับเลยน้ำมันนวดเขียวเพื่อสุขภาพตรา เจียระไน สำหรับนวดบรรเทาปวดข้อและกล้ามเนื้อ แก้วิงเวียนศีรษะ และแก้พิษแมลงกัดต่อย จำนวน 1 ขวด
ทั้งนี้ ตลาดนัด BAAC Market ในครั้งนี้จะจัดขึ้นระหว่างวันที่ 28-30 พฤษภาคม 2568 บริเวณลานด้านหน้าอาคาร Tower ธ.ก.ส. สำนักงานใหญ่ บางเขน กรุงเทพมหานครฯ เดินทางสะดวกด้วยรถไฟฟ้า BTS สายสีเขียว สถานีมหาวิทยาลัยเกษตรศาสตร์ ทางออกที่ 4 หรือ สามารถเลือกซื้อสินค้าคุณภาพดีจากเกษตรกรได้ผ่านช่องทางออนไลน์เว็บไซต์ www.BAAC-FarmersMarket.com สอบถามรายละเอียดเพิ่มเติมได้ที่ Call Center โทร. 02 555 0555

ที่มา : https://www.thaigov.go.th/news/contents/details/96773