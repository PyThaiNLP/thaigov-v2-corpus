รัฐบาลไทย-ข่าวทำเนียบรัฐบาล-นายกฯ เข้าเฝ้าทูลละอองพระบาท มกุฎราชกุมารและนายกรัฐมนตรีแห่งราชอาณาจักรบาห์เรน


วันจันทร์ที่ 26 พฤษภาคม 2568
26/05/2568
พิมพ์
นายกฯ เข้าเฝ้าทูลละอองพระบาท มกุฎราชกุมารและนายกรัฐมนตรีแห่งราชอาณาจักรบาห์เรน
หารือขยายความร่วมมือเศรษฐกิจ-การท่องเที่ยว ไทยพร้อมให้รายละเอียดโครงการ  ‘แลนด์บริดจ์’ (Land Bridge) เชื่อมอ่าวไทย- อันดามัน
วันนี้ (26 พฤษภาคม 2568) เวลา 18.30 น. ตามเวลาท้องถิ่น ณ กรุงกัวลาลัมเปอร์ ซึ่งเร็วกว่าประเทศไทย 1 ชั่วโมง ณ ห้องซัมเมอร์ (Summer Room) ชั้น 6A โรงแรมโฟร์ซีซั่นส์ กรุงกัวลาลัมเปอร์ ประเทศมาเลเซีย นางสาวแพทองธาร ชินวัตร นายกรัฐมนตรี เข้าเฝ้าทูลละอองพระบาท เจ้าชายซัลมาน บิน ฮะมัด อาล เคาะลีฟะฮ์ (His Royal Highness Prince Salman bin Hamad Al Khalifa) มกุฎราชกุมารและนายกรัฐมนตรีแห่งราชอาณาจักรบาห์เรน
โดยนายจิรายุ ห่วงทรัพย์ โฆษกประจำสำนักนายกรัฐมนตรี สรุปสาระสำคัญของการหารือ ดังนี้
นายกรัฐมนตรีกล่าวแสดงความยินดีที่ได้เข้าเฝ้าฯ มกุฎราชกุมารและนายกรัฐมนตรีแห่งราชอาณาจักรบาห์เรน ทั้งนี้ บาห์เรนถือเป็นพันธมิตรที่ใกล้ชิดและสำคัญในตะวันออกกลาง มกุฎราชกุมารและนายกรัฐมนตรีแห่งราชอาณาจักรบาห์เรน ชื่นชมความสัมพันธ์ ไทย - บาห์เรน โดยทั้งสองฝ่ายยังได้มีการแลกเปลี่ยนความคิดเห็นสถานการณ์ต่าง ๆ อาทิ ภาษีศุลากรระดับสูงของสหรัฐฯ เป็นต้น
ไทย- บาห์เรน เห็นว่าทั้งสองประเทศสามารถขยายความร่วมมือระหว่างกันด้านการท่องเที่ยว โดยเฉพาะการเชื่อมโยงคมนาคม และการขนส่ง โดยนายกรัฐมนตรี พร้อมส่งรายละเอียดโครงการ Landbridge ที่เชื่อมโยงอ่าวไทยและทะเลอันดามัน ซึ่งเป็นยกระดับศักยภาพด้านโลจิสิกต์ให้แก่ทางบาห์เรน โดยบาห์เรน มีศักภาพเป็นศูนย์กลางขนถ่ายสินค้า (Cargo hub) เชื่อมโยงการขนส่งทางอากาศและทะเล (Air to Sea) ที่สำคัญแห่งหนึ่งในภูมิภาคด้วย

ที่มา : https://www.thaigov.go.th/news/contents/details/96815