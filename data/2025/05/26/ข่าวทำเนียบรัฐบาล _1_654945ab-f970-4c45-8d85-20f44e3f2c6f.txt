รัฐบาลไทย-ข่าวทำเนียบรัฐบาล-'ดร.ธิติวัฐ' ขึ้นรับรางวัลสันติภาพโลก ณ กรุงสต๊อกโฮม


วันจันทร์ที่ 26 พฤษภาคม 2568
26/05/2568
พิมพ์
'ดร.ธิติวัฐ' ขึ้นรับรางวัลสันติภาพโลก ณ กรุงสต๊อกโฮม
'ดร.ธิติวัฐ' ขึ้นรับรางวัลสันติภาพโลก ณ กรุงสต๊อกโฮม
วานนี้  (25 พฤษภาคม 2568) ดร.ธิติวัฐ  อดิศรพันธ์กุล รองเลขาธิการนายกรัฐมนตรีฝ่ายการเมือง(นายภูมิธรรม เวชยชัย) ได้ขึ้นรับมอบรางวัลสันติภาพโลก (World Peace Award) พร้อมกันนี้ทางคณะกรรมการรางวัลสันติภาพโลก ยังมอบตำแหน่งพิเศษในฐานะทูตสันติภาพ รางวัลสันติภาพโลก เพื่อเป็นการรับรองบทบาทที่เป็นส่วนสำคัญในการส่งเสริมสันติภาพ และส่งเสริมการยกระดับคุณภาพชีวิตความเป็นของประชาชนชาวไทยและต่างประเทศ
โดยพิธีมอบรางวัลถูกจัดขึ้น ณ ห้องประชุมสต็อกโฮล์ม คอนเสริร์ต ฮอลล์  กรุงสต็อกโฮล์ม ประเทศสวีเดน
รางวัลสันติภาพโลก และ ตำแหน่งทูตสันติภาพ รางวัลสันติภาพโลกเป็นสัญลักษณ์ของการขอบคุณ บุคคลผู้สร้างแรงบันดาลใจในการผลักดันการเปลี่ยนแปลงในฐานะผู้นำการส่งเสริมสันติภาพแก่ชุมชนและสังคมในระดับนานาชาติ
โดย ดร.ธิติวัฐ  กล่าวในสุทรพจน์เป็นภาษาอังกฤษตอนหนึ่งว่า "การสร้างสันติภาพไม่ใช้เป็นเพียงการยุติความรุนแรงเพียงอย่างเดียวเท่านั้น หากแต่ต้องส่งเสริมให้ทุกคนสามารถใช้ชีวิตอยู่ได้อย่างมีเกียรติ มีศักดิ์ศรี มีโอกาสอย่างเท่าเทียม และที่สำคัญที่สุดคือมีความหวัง"
พร้อมกันนี้ ดร.ธิติวัฐ  ได้กล่าวทิ้งท้ายว่า ผู้นำรุ่นใหม่ควรตระหนักถึงความสำคัญของหลักสันติวิธี ในการขับเคลื่อนการพัฒนาประเทศ เพื่อเป็นการสร้างเสริมความสงบสุขในกับประชาชนในทุกประเทศ

ที่มา : https://www.thaigov.go.th/news/contents/details/96776