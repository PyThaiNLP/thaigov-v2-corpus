รัฐบาลไทย-ข่าวทำเนียบรัฐบาล-​“รมว.ปุ๋ง” นำทัพ วธ. ผนึกกำลัง 4 หน่วยงาน ปั้นโมเดลฟื้นเศรษฐกิจ ด้วยพลังวัฒนธรรม–ท่องเที่ยว-สิ่งแวดล้อม - ศาสนา กระตุ้นเศรษฐกิจชุมชนหนุนนโยบายรัฐบาล


วันจันทร์ที่ 26 พฤษภาคม 2568
​“รมว.ปุ๋ง” นำทัพ วธ. ผนึกกำลัง 4 หน่วยงาน ปั้นโมเดลฟื้นเศรษฐกิจ ด้วยพลังวัฒนธรรม–ท่องเที่ยว-สิ่งแวดล้อม - ศาสนา กระตุ้นเศรษฐกิจชุมชนหนุนนโยบายรัฐบาล
​“รมว.ปุ๋ง” นำทัพ วธ. ผนึกกำลัง 4 หน่วยงาน ปั้นโมเดลฟื้นเศรษฐกิจ ด้วยพลังวัฒนธรรม–ท่องเที่ยว-สิ่งแวดล้อม - ศาสนา กระตุ้นเศรษฐกิจชุมชนหนุนนโยบายรัฐบาล
“รมว.ปุ๋ง” นำทัพ วธ. ผนึกกำลัง 4 หน่วยงาน ปั้นโมเดลฟื้นเศรษฐกิจ ด้วยพลังวัฒนธรรม–ท่องเที่ยว-สิ่งแวดล้อม - ศาสนา กระตุ้นเศรษฐกิจชุมชนหนุนนโยบายรัฐบาล
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เป็นประธานการประชุมหารือแนวทางการบูรณาการโครงการร่วมระหว่าง 4 หน่วยงาน ได้แก่ กระทรวงวัฒนธรรม กระทรวงการท่องเที่ยวและกีฬา กระทรวงทรัพยากรธรรมชาติและสิ่งแวดล้อม สำนักงานพระพุทธศาสนาแห่งชาติ และสำนักงบประมาณในการจัดทำโครงการและขอรับจัดสรรงบประมาณเพื่อดำเนินการตามแผนการขับเคลื่อนเศรษฐกิจ โดยมี นายประสพ เรียงเงิน ปลัดกระทรวงวัฒนธรรม นางยุถิกา อิศรางกูร ณ อยุธยา รองปลัดกระทรวงวัฒนธรรม นายพนมบุตร จันทรโชติ อธิบดีกรมศิลปากร ผู้บริหารกระทรวงวัฒนธรรม นางสาวนัทรียา ทวีวงศ์ ปลัดกระทรวงการท่องเที่ยวและกีฬา ผู้บริหารกระทรวงการท่องเที่ยวและกีฬา ตลอดจนผู้บริหารกระทรวงทรัพยากรธรรมชาติและสิ่งแวดล้อม สำนักงานพระพุทธศาสนาแห่งชาติ และสำนักงบประมาณ เข้าร่วมประชุม ณ ศูนย์ประชุม ชั้น 8 อาคารวัฒนธรรมวิศิษฏ์ กระทรวงวัฒนธรรม และผ่านระบบ Zoom Meeting เมื่อวันที่ 25 พฤษภาคม 2568
นางสาวสุดาวรรณ กล่าวว่า การประชุมดังกล่าวกระทรวงวัฒนธรรม กระทรวงการท่องเที่ยวและกีฬา กระทรวงทรัพยากรธรรมชาติและสิ่งแวดล้อม และสำนักงานพระพุทธศาสนาแห่งชาติได้พิจารณาแนวทางการจัดทำข้อเสนอโครงการภายใต้แผนการขับเคลื่อนเศรษฐกิจ 3 แนวทาง ได้แก่ 1.สอดคล้องกับพื้นที่เป้าหมาย 8 เส้นทางท่องเที่ยวเมืองหลักและเมืองเชื่อมโยงที่กระทรวงการท่องเที่ยวและกีฬากำหนด รวมถึงเป็นพื้นที่ที่มีศักยภาพ มีสถิตินักท่องเที่ยวเดินทางไปท่องเที่ยวจำนวนมาก 2.จัดทำข้อเสนอโครงการภายใต้แนวคิด “สะอาด สะดวก ปลอดภัย ทันสมัย” และ 3.มีความพร้อมสามารถมาดำเนินการได้ในกรอบระยะเวลาที่กำหนดเพื่อส่งเสริมการพัฒนาภาคการท่องเที่ยวและส่งผลต่อการพัฒนาเศรษฐกิจชุมชน โดย วธ.มีข้อเสนอโครงการพัฒนาพื้นที่แหล่งท่องเที่ยวทางวัฒนธรรม รวมถึงแหล่งท่องเที่ยวที่ได้รับการขึ้นทะเบียนเป็นมรดกโลกของยูเนสโก และโครงการที่พัฒนาต่อยอดแหล่งท่องเที่ยวเชิงสร้างสรรค์ไปสู่การสร้างการรับรู้และสร้างรายได้ในแผนดังกล่าวด้วย
“จุดมุ่งหมายการหารือคือวางแนวทางการบูรณาการแผนงานและโครงการที่ตอบโจทย์การฟื้นฟูเศรษฐกิจและสร้างรายได้อย่างยั่งยืนผ่านพลัง Soft Power เนื่องประเทศไทยมีวัฒนธรรมที่งดงามและหลากหลาย หากเราร่วมกันผลักดันให้ Soft Power เหล่านี้กลายเป็นพลังขับเคลื่อนเศรษฐกิจจะสามารถสร้างอนาคตที่มั่นคงให้กับประเทศ” นางสาวสุดาวรรณ กล่าว

ที่มา : https://www.thaigov.go.th/news/contents/details/96800