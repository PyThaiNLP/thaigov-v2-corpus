รัฐบาลไทย-ข่าวทำเนียบรัฐบาล-ปลัดกระทรวงการท่องเที่ยวและกีฬา เป็นประธานประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 4/2568


วันจันทร์ที่ 26 พฤษภาคม 2568
ปลัดกระทรวงการท่องเที่ยวและกีฬา เป็นประธานประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 4/2568
ปลัดกระทรวงการท่องเที่ยวและกีฬา เป็นประธานประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 4/2568
วันที่ 26 พฤษภาคม 2568 เวลา 09.30 น. ณ ห้องประชุม 1 ชั้น 2 กระทรวงการท่องเที่ยวและกีฬา นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะกรรมการบริหารกองทุนเพื่อส่งเสริมการท่องเที่ยวไทย ครั้งที่ 4/2568 โดยมีนายจาตุรนต์ ภักดีวานิช อธิบดีกรมการท่องเที่ยว พร้อมด้วยผู้แทนจากหน่วยงานที่เกี่ยวข้อง เข้าร่วมประชุมอย่างพร้อมเพรียง
การประชุมครั้งนี้มีวาระสำคัญในการพิจารณาขอเปลี่ยนแปลงแผนงบประมาณรายจ่ายประจำปีงบประมาณ พ.ศ. 2568 รวมถึงการพิจารณาร่างระเบียบคณะกรรมการบริหารกองทุนเพื่อส่งเสริมการท่องเที่ยวไทย เพื่อให้เกิดความเหมาะสมและมีประสิทธิภาพในการบริหารจัดการกองทุนให้สอดคล้องกับสถานการณ์และทิศทางการพัฒนาการท่องเที่ยวของประเทศ
ทั้งนี้ ปลัดกระทรวงการท่องเที่ยวและกีฬา ได้เน้นย้ำถึงความสำคัญของการใช้งบประมาณอย่างคุ้มค่า โปร่งใส และสามารถขับเคลื่อนการท่องเที่ยวไทยให้เติบโตอย่างยั่งยืน รองรับการเปลี่ยนแปลงของอุตสาหกรรมการท่องเที่ยวในระดับโลก

ที่มา : https://www.thaigov.go.th/news/contents/details/96792