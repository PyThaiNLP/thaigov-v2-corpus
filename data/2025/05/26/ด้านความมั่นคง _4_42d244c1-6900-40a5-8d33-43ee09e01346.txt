รัฐบาลไทย-ข่าวทำเนียบรัฐบาล-"อรรษิษฐ์ สัมพันธรัตน์" ปลัดกระทรวงมหาดไทย หนุนเสริมนวัตกรรม เปิดเวทีประกวดสร้างสรรค์ยกระดับการบริหารภาครัฐของ สป.มท.


วันจันทร์ที่ 26 พฤษภาคม 2568
26/05/2568
พิมพ์
"อรรษิษฐ์ สัมพันธรัตน์" ปลัดกระทรวงมหาดไทย หนุนเสริมนวัตกรรม เปิดเวทีประกวดสร้างสรรค์ยกระดับการบริหารภาครัฐของ สป.มท.
"อรรษิษฐ์ สัมพันธรัตน์" ปลัดกระทรวงมหาดไทย หนุนเสริมนวัตกรรม เปิดเวทีประกวดสร้างสรรค์ยกระดับการบริหารภาครัฐของ สป.มท.
สำนักงานปลัดกระทรวงมหาดไทย (สป.มท.) เดินหน้าส่งเสริมนวัตกรรมภาครัฐ เปิดเวทีประกวด “รางวัลสุดยอดนวัตกรรมสำนักงานปลัดกระทรวงมหาดไทย (Excellent Innovation Awards)” ประจำปีงบประมาณ พ.ศ. 2568 เพื่อสนับสนุนการคิดค้นแนวทางใหม่ในการแก้ไขปัญหา พัฒนาระบบงาน และยกระดับคุณภาพการให้บริการประชาชน
นายอรรษิษฐ์ สัมพันธรัตน์ ปลัดกระทรวงมหาดไทย เน้นย้ำว่า “นวัตกรรมเป็นหัวใจสำคัญในการยกระดับการบริหารจัดการภาครัฐให้ตอบสนองต่อการเปลี่ยนแปลงของโลกยุคใหม่อย่างมีประสิทธิภาพ” พร้อมเชิญชวนหน่วยงานในสังกัดสำนักงานปลัดกระทรวงมหาดไทย ทั้งหน่วยส่วนกลาง (สำนัก กอง ศูนย์ กลุ่มรายงานตรง) และส่วนภูมิภาค (สำนักงานจังหวัด, หน่วยตรวจสอบภายในจังหวัด) เข้าร่วมส่งผลงานนวัตกรรมที่มีแนวคิดใหม่ ใช้เทคโนโลยีอย่างเหมาะสม และสามารถขยายผลได้จริงในระดับพื้นที่
การประกวดครั้งนี้มุ่งเน้น 3 ด้านสำคัญ ได้แก่ 1. นวัตกรรมเชิงนโยบาย/แนวคิด 2. นวัตกรรมการให้บริการ 3. นวัตกรรมการบริหาร/องค์กร
หน่วยงานผู้ชนะการประกวดจะได้รับโล่ประกาศเกียรติคุณ พร้อมเผยแพร่ผลงาน และได้รับการผลักดันสู่การใช้งานจริงผ่านโครงการต้นแบบ
ร่วมเป็นส่วนหนึ่งของการเปลี่ยนแปลงเพื่อสร้างระบบราชการที่ทันสมัยของสำนักงานปลัดกระทรวงมหาดไทย โดยสามารถส่งประกวดภายในวันที่ 20 มิถุนายน 2568 สอบถามรายละเอียดเพิ่มเติมได้ที่ กลุ่มพัฒนาระบบบริหาร สป.มท. โทร. 026220960

ที่มา : https://www.thaigov.go.th/news/contents/details/96803