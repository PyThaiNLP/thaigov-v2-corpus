รัฐบาลไทย-ข่าวทำเนียบรัฐบาล-มหาดไทย ร่วมงานแถลงข่าวโครงการ “แสงนำใจไทยทั้งชาติ เดิน วิ่ง ปั่น ป้องกันอัมพาต ครั้งที่ 11 เฉลิมพระเกียรติฯ”  ภายใต้แนวคิด “ออกกำลังกายเป็นนิสัย ห่างไกลสโตรก (No Stop No STROKE)”


วันจันทร์ที่ 26 พฤษภาคม 2568
26/05/2568
พิมพ์
มหาดไทย ร่วมงานแถลงข่าวโครงการ “แสงนำใจไทยทั้งชาติ เดิน วิ่ง ปั่น ป้องกันอัมพาต ครั้งที่ 11 เฉลิมพระเกียรติฯ”  ภายใต้แนวคิด “ออกกำลังกายเป็นนิสัย ห่างไกลสโตรก (No Stop No STROKE)”
"รองปลัด มท. สันติธร ยิ้มละมัย" นำทีมมหาดไทย ร่วมงานแถลงข่าวโครงการ “แสงนำใจไทยทั้งชาติ เดิน วิ่ง ปั่น ป้องกันอัมพาต ครั้งที่ 11 เฉลิมพระเกียรติฯ” ภายใต้แนวคิด “ออกกำลังกายเป็นนิสัย ห่างไกลสโตรก (No Stop No STROKE)”
วันนี้ (26 พ.ค. 68) เวลา 11.00 น. นายสันติธร ยิ้มละมัย รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น ได้รับมอบหมายจากนายอรรษิษฐ์ สัมพันธรัตน์ ปลัดกระทรวงมหาดไทย นำคณะผู้บริหารในสังกัดกระทรวงมหาดไทย ร่วมงานแถลงข่าวโครงการ “แสงนำใจไทยทั้งชาติ เดิน วิ่ง ปั่น ป้องกันอัมพาต ครั้งที่ 11 เฉลิมพระเกียรติฯ” ภายใต้แนวคิด “ออกกำลังกายเป็นนิสัย ห่างไกลสโตรก (No Stop No STROKE)” ณ ห้องประชุมราชปนัดดาสิรินธร อาคารศรีสวรินทิรา ชั้น 1 คณะแพทยศาสตร์ศิริราชพยาบาล มหาวิทยาลัยมหิดล เขตบางกอกน้อย กรุงเทพฯ โดยมี ศ.นพ.อภิชาติ อัศวมงคลกุล คณบดีคณะแพทยศาสตร์ศิริราชพยาบาล เป็นประธานการแถลงข่าว พร้อมด้วย ศ.ดร.นพ.ยงยุทธ ศิริวัฒนอักษร ผู้อำนวยการโรงพยาบาลศิริราช รศ.นพ.ยงชัย นิละนนท์ ประธานศูนย์โรคหลอดเลือดสมองศิริราช
การแถลงข่าวในวันนี้ นายวินัย โตเจริญ รองอธิบดีกรมการปกครอง นายธนนท์ พรรพีภาส รองอธิบดีกรมส่งเสริมการปกครองท้องถิ่น น.ส.อังคณา ยืนยงพานิช นายอำเภอไทรน้อย ปฏิบัติหน้าที่ผู้อำนวยการกองกลาง สำนักงานปลัดกระทรวงมหาดไทย และนายปรัชญา สุวรรณทา เลขานุการกรมการปกครอง พร้อมข้าราชการในสังกัดกระทรวงมหาดไทย ร่วมในงานด้วย
พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ทรงเป็นแบบอย่างด้านการออกกำลังกายให้กับปวงชนชาวไทย" โดยกระทรวงมหาดไทย ได้น้อมนำพระราชจริยวัตรของทั้งสองพระองค์ มาเป็นหลักชัยในการเป็นภาคีเครือข่ายร่วมมือกับคณะแพทยศาสตร์ศิริราชพยาบาล มหาวิทยาลัยมหิดล ส่งเสริมการออกกำลังกาย นับถึงปัจจุบันเข้าสู่ปีที่ 11
"ขอเชิญทุกท่านมาร่วมออกกำลังกาย ยิ่งเราขยับมากเท่าไหร่ สุขภาพก็จะแข็งแรงขึ้นเท่านั้น" นายอรรษิษฐ์ สัมพันธรัตน์ กล่าวเชิญชวนร่วมกิจกรรม
ในปี 2568 นี้ กำหนดจัดกิจกรรม "แสงนำใจไทยทั้งชาติ เดิน วิ่ง ปั่น ป้องกันอัมพาต ครั้งที่ 11 เฉลิมพระเกียรติ" ภายใต้หัวข้อ "ออกกำลังกายเป็นนิสัย ห่างไกลสโตรก (No Stop No STROKE)" ในวันอาทิตย์ที่ 2 พฤศจิกายน 2568 จัดขึ้น ณ มหาวิทยาลัยมหิตล ศาลายา ตั้งแต่เวลา 04:00 น. เป็นต้นไป ค่าลงทะเบียน สำหรับบุคคลทั่วไป 360 บาท และสำหรับเยาวชน อายุ 7-18 ปี เพียง 240 บาท ในทุกประเภทกิจกรรม พร้อมรับเสื้อ เหรียญที่ระลึกโครงการฯ และประกันอุบัติเหตุฟรี ตามเงื่อนไขที่กำหนด
ลงทะเบียนและดูรายละเอียดข้อมูลสนามแต่ละจังหวัดได้ที่ https://wrb11.thai.run ตั้งแต่วันนี้ ถึงวันที่ 31 สิงหาคม 2568 โดยสามารถสอบถามดูข้อมูลติดต่อแต่ละสนามจังหวัดได้ทาง Facebook: WRB Fighting Stroke

ที่มา : https://www.thaigov.go.th/news/contents/details/96805