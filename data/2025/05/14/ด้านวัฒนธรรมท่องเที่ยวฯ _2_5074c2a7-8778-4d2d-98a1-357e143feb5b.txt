รัฐบาลไทย-ข่าวทำเนียบรัฐบาล-เลขา รมว.ท่องเที่ยวฯ เปิดโครงการ “เมืองน่าเที่ยว Year of Celebration” กระตุ้นท่องเที่ยว Green Season ชู 12 แคมเปญสร้างสรรค์ ตั้งเป้ารายได้ 500 ล้านบาท


วันพุธที่ 14 พฤษภาคม 2568
เลขา รมว.ท่องเที่ยวฯ เปิดโครงการ “เมืองน่าเที่ยว Year of Celebration” กระตุ้นท่องเที่ยว Green Season ชู 12 แคมเปญสร้างสรรค์ ตั้งเป้ารายได้ 500 ล้านบาท
เลขา รมว.ท่องเที่ยวฯ เปิดโครงการ “เมืองน่าเที่ยว Year of Celebration” กระตุ้นท่องเที่ยว Green Season ชู 12 แคมเปญสร้างสรรค์ ตั้งเป้ารายได้ 500 ล้านบาท
วันที่ 14 พฤษภาคม 2568 ณ โรงแรมแกรนด์ เมอร์เคียว กรุงเทพ เอเทรียม นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา เป็นประธานเปิดตัวโครงการ “เมืองน่าเที่ยว Year of Celebration” ซึ่งจัดโดยการท่องเที่ยวแห่งประเทศไทย (ททท.) เพื่อส่งเสริมการเดินทางภายในประเทศในช่วงฤดูฝน หรือ Green Season ปี 2568 โดยเน้นการสร้างประสบการณ์การท่องเที่ยวที่สอดรับกับไลฟ์สไตล์ของนักเดินทางยุคใหม่ ผ่าน 12 แคมเปญการตลาดที่โดดเด่นตามวัฒนธรรม Sub-Culture หลากหลายกลุ่ม
นายกฤษฎา กล่าวว่า โครงการเมืองน่าเที่ยว Year of Celebration นับเป็นอีกหนึ่งโครงการสำคัญที่สนับสนุนนโยบาย Amazing Thailand Grand Tourism & Sports Year 2025 โดยมีเป้าหมายในการขับเคลื่อนเศรษฐกิจการท่องเที่ยวในช่วงกรีนซีซันให้คึกคัก พร้อมกระจายรายได้สู่ 55 จังหวัดเมืองน่าเที่ยวทั่วประเทศ ด้วยแนวคิด City Branding เพื่อผลักดันให้เมืองรองกลายเป็นจุดหมายปลายทางใหม่ของนักท่องเที่ยว สร้างแรงบันดาลใจในการเดินทาง เสริมสร้างภาพลักษณ์การท่องเที่ยวไทยในระดับสากล และยกระดับเศรษฐกิจฐานรากให้มีความยั่งยืน โดยตั้งเป้าผู้เดินทาง 250,000 คน คิดเป็นรายได้รวมกว่า 500 ล้านบาท
ด้านนายอภิชัย ฉัตรเฉลิมกิจ รองผู้ว่าการด้านตลาดในประเทศ ททท. กล่าวเพิ่มเติมว่า โครงการนี้จะดำเนินการระหว่างเดือนมิถุนายน–กันยายน 2568 โดยใช้กลยุทธ์สื่อสารผ่าน Influencer และ Blogger กว่า 50 ราย พร้อมจับมือพันธมิตรภาคเอกชน เช่น สายการบิน ธนาคาร โรงแรม ร้านค้า และแพลตฟอร์มดิจิทัลกว่า 40 ราย มอบสิทธิพิเศษส่วนลดและรางวัลจูงใจมากมาย
12 แคมเปญไฮไลต์ของโครงการ ได้แก่
Burn Out Break #JustSlowDown ชวนคนทำงานฮีลใจในธรรมชาติ
บูสบูสบูสเอเนอร์จี้อย่าอ่อม สำหรับสายผจญภัย
ชีเสิร์ฟไม่พัก เอาใจสายคอนเทนต์ตัวแม่
Love Out Loud สำหรับกลุ่ม LGBTQ+
Alone But Not Lonely ชวนผู้หญิงออกเดินทางคนเดียว
Digital Detox Holiday สร้างสมดุลใหม่ไร้โลกออนไลน์
Get Wet Get Away เพลิดเพลินกับกิจกรรมทางน้ำ
แซ่บซ่าส์ท้าเที่ยว สำหรับ Active Senior
เที่ยวนี้มีหมูกระทะ รวมพลคนรักปิ้งย่าง
เจ้าขนปุยตะลุยฝน สำหรับผู้รักสัตว์เลี้ยง
Gastro Nomad สายชิมสายกิน
ลั่นล๊ากับม่ามี้ พาคุณแม่เที่ยวแบบเอกซ์คลูซีฟ
ผู้สนใจสามารถติดตามข้อมูลโครงการและโปรโมชันทั้งหมดได้ทางเว็บไซต์ www.เมืองน่าเที่ยว2568.com

ที่มา : https://www.thaigov.go.th/news/contents/details/96375