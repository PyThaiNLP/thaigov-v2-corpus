รัฐบาลไทย-ข่าวทำเนียบรัฐบาล-รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 5/2568 พร้อมเยี่ยมชมนิทรรศการงานด้านนิติวิทยาศาสตร์ ณ สถาบันนิติวิทยาศาสตร์ จังหวัดปทุมธานี


วันพุธที่ 14 พฤษภาคม 2568
14/05/2568
พิมพ์
รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 5/2568 พร้อมเยี่ยมชมนิทรรศการงานด้านนิติวิทยาศาสตร์ ณ สถาบันนิติวิทยาศาสตร์ จังหวัดปทุมธานี
รมว.ยุติธรรม เป็นประธานการประชุมผู้บริหารกระทรวงยุติธรรม ครั้งที่ 5/2568 พร้อมเยี่ยมชมนิทรรศการงานด้านนิติวิทยาศาสตร์ ณ สถาบันนิติวิทยาศาสตร์ จังหวัดปทุมธานี
ในวันพุธที่ 14 พฤษภาคม 2568 เวลา 14.30 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ 5/2568 โดยมี นางพงษ์สวาท นีละโยธิน ปลัดกระทรวงยุติธรรม คณะผู้บริหารกระทรวงยุติธรรม ผู้แทนสำนักงานยุติธรรมจังหวัดทั่วประเทศ และเจ้าหน้าที่ที่เกี่ยวข้อง เข้าร่วมฯ ณ ห้องประชุมสถาบันนิติวิทยาศาสตร์ ชั้น 7 อาคารอำนวยการ สถาบันนิติวิทยาศาสตร์ จังหวัดปทุมธานี และผ่านระบบการประชุมทางไกล (Video Conference)​
ในการนี้ รัฐมนตรีว่าการกระทรวงยุติธรรม ได้แจ้งให้ที่ประชุมทราบในประเด็นสำคัญ อาทิ การให้สำนักงานยุติธรรมจังหวัดติดตามให้ความช่วยเหลือเรื่องปัญหาหนี้สินของประชาชน การติดตามดูแลในการแก้ไขปัญหายาเสพติด ทั้งกระบวนการบำบัดรักษา ฟื้นฟูและให้ความช่วยเหลือผู้เสพ/ผู้ติดยาเสพติด การพัฒนานวัตกรรมในการแก้ไขปัญหายาเสพติด รวมถึงการส่งเสริมให้มีการเผยแพร่องค์ความรู้ด้านนิติวิทยาศาสตร์และการให้บริการของสถาบันวิทยาศาสตร์ให้แก่ประชาชน ตลอดจนการให้สถาบันนิติวิทยาศาสตร์สนับสนุนการให้บริการแก่หน่วยงานในสังกัดกระทรวงยุติธรรม รวมถึงสภาทนายความ ในพระบรมราชูปถัมภ์ และการพัฒนานวัตกรรมและเทคโนโลยี AI มาใช้เพื่อยกระดับงานด้านนิติวิทยาศาสตร์ อันจะนำไปสู่การสร้างความเป็นธรรมและสร้างความน่าเชื่อถือด้านกระบวนการยุติธรรมให้แก่สังคม
ทั้งนี้ ที่ประชุมได้รับทราบรายงานงบประมาณรายจ่ายกระทรวงยุติธรรม รายงานผลการดำเนินงานตามข้อสั่งการรัฐมนตรีว่าการกระทรวงยุติธรรม และสรุปประเด็นสำคัญจากการประชุมคณะรัฐมนตรีอย่างเป็นทางการนอกสถานที่ ครั้งที่ 2/2568 ณ จังหวัดนครพนม และติดตามการตรวจราชการกลุ่มจังหวัดภาคตะวันออกเฉียงเหนือตอนบน 2 (สกลนคร นครพนม และมุกดาหาร) นอกจากนี้ ได้ติดตามผลการหารือแนวทางการนำมาตรการบังคับบำบัดตามพระราชบัญญัติฟื้นฟูสมรรถภาพผู้ติดยาเสพติด พ.ศ. 2544 มาใช้ รวมทั้งความคืบหน้าการยกระดับความก้าวหน้าทางการศึกษาของผู้ต้องขัง และการดำเนินการเกี่ยวกับการอ่านหนังสือลดวันต้องโทษ ตลอดจนสรุปผลการดำเนินงานการช่วยเหลือบุคคลผู้มีปัญหาสถานะทางทะเบียนและบุคคลไร้รัฐไร้สัญชาติ
โอกาสนี้ รัฐมนตรีว่าการกระทรวงยุติธรรม พร้อมด้วยคณะผู้บริหารกระทรวงยุติธรรม ได้รับชมนิทรรศการตามภารกิจของสถาบันนิติวิทยาศาสตร์ อาทิ การติดตามคนหายและการพิสูจน์ศพนิรนาม งานตรวจพิสูจน์ทางวิทยาศาสตร์ งานตรวจพิสูจน์สารพันธุกรรม (DNA) เป็นต้น

ที่มา : https://www.thaigov.go.th/news/contents/details/96383