รัฐบาลไทย-ข่าวทำเนียบรัฐบาล-ดีอี หารือ สพฐ. เตรียมนำระบบ e-Office เพิ่มประสิทธิภาพการดำเนินงานในโรงเรียน


วันพุธที่ 14 พฤษภาคม 2568
ดีอี หารือ สพฐ. เตรียมนำระบบ e-Office เพิ่มประสิทธิภาพการดำเนินงานในโรงเรียน
ดีอี หารือ สพฐ. เตรียมนำระบบ e-Office เพิ่มประสิทธิภาพการดำเนินงานในโรงเรียน
วันที่ 14 พฤษภาคม 2568 นางสาวพิยะดา สุดกังวาล ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) นำคณะข้าราชการ และเจ้าหน้าที่ของกระทรวงดีอี และ บริษัท โทรคมนาคมแห่งชาติ จำกัด หรือ NT เข้าพบหารือนางเกศทิพย์ ศุภวานิช รองเลขาธิการคณะกรรมการการศึกษาขั้นพื้นฐาน และคณะ เรื่องการนำระบบ e-Office ภายใต้ GDCC มาใช้กับโรงเรียนในสังกัดสำนักงานคณะกรรมการการศึกษาขั้นพื้นฐาน (สพฐ.) ณ ห้องประชุม สตผ. อาคาร สพฐ. 5 ชั้น 7
จากการนำเสนอระบบและหารือ สพฐ. เห็นถึงประโยชน์ของระบบ e-Office ภายใต้ GDCC ที่จะสามารถสนับสนุนการทำงานของ สพฐ. ให้มีประสิทธิภาพมากยิ่งขึ้น และได้มอบหมายเจ้าหน้าที่ให้หารือในรายละเอียดเพื่อเตรียมการเปิดใช้งานระบบฯ ต่อไป

ที่มา : https://www.thaigov.go.th/news/contents/details/96384