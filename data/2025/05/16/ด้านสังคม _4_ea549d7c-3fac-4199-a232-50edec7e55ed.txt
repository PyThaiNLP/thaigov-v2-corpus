รัฐบาลไทย-ข่าวทำเนียบรัฐบาล-พม. ร่วมกับเครือข่ายพระธรรมทูตไทย ยกระดับงานสาธารณสงเคราะห์  เสริมบทบาท อพม. ช่วยเหลือคนไทยในต่างประเทศ


วันศุกร์ที่ 16 พฤษภาคม 2568
พม. ร่วมกับเครือข่ายพระธรรมทูตไทย ยกระดับงานสาธารณสงเคราะห์  เสริมบทบาท อพม. ช่วยเหลือคนไทยในต่างประเทศ
พม. ร่วมกับเครือข่ายพระธรรมทูตไทย ยกระดับงานสาธารณสงเคราะห์  เสริมบทบาท อพม. ช่วยเหลือคนไทยในต่างประเทศ
เมื่อวันที่ 8 - 14 พฤษภาคม 2568 ที่ประเทศนอร์เวย์ นายกิตติ อินทรกุล รองปลัดกระทรวงการพัฒนาสังคมและความมั่นคงของมนุษย์ (รองปลัด พม.)  พร้อมคณะศึกษาวิจัย เข้าร่วมการประชุมและศึกษาดูงานเกี่ยวกับแนวทางการยกระดับการดำเนินงานด้านสาธารณสงเคราะห์กับเครือข่ายพระธรรมทูตไทยในต่างประเทศ เพื่อปฏิบัติงานจิตอาสาพัฒนาสังคมของประเทศนอร์เวย์ ตามโครงการแนวทางการยกระดับการดำเนินงานด้านสาธารณสงเคราะห์ของพระธรรมทูตไทยในต่างประเทศ และพระสงฆ์ไทยในต่างประเทศ เพื่อปฏิบัติงานในบทบาทอาสาสมัครพัฒนาสังคมและความมั่นคงของมนุษย์ (อพม.)  หรือจิตอาสาพัฒนาสังคม ของกองมาตรฐานการพัฒนาสังคมและความมั่นคงของมนุษย์ กระทรวงการพัฒนาสังคมและความมั่นคงของมนุษย์
ในโอกาสนี้ ได้เข้าเยี่ยมคารวะ นางสาวนิธิวดี มานิตกุล เอกอัครราชทูต ณ กรุงออสโล เพื่อหารือแลกเปลี่ยนเกี่ยวกับสถานการณ์คนไทยในประเทศนอร์เวย์ รวมถึงแนวทางการประสานส่งต่อการช่วยเหลือมายังศูนย์ช่วยเหลือสังคม สายด่วน 1300 และช่องทางการเข้าถึงสิทธิและสวัสดิการประเภทต่าง ๆ ต่อมา มีการแลกเปลี่ยนปัญหาอุปสรรคของคนไทยในประเทศนอร์เวย์ และการส่งเสริมบทบาท อพม. ในต่างประเทศ รวมถึงประชาสัมพันธ์งานตามภารกิจของกระทรวง พม. กับพระอาจารย์คงฤทธิ์ รตนวัณโณ ณ วัดป่าชิปท์เว็ท (Lokuttara Vihara : วัดโลกุตรธรรม) และร่วมการประชุมเชิงปฏิบัติการกับเครือข่าย อพม. สมาคม มูลนิธิ หรือชุมชนไทยในประเทศนอร์เวย์ เพื่อรับทราบสถานการณ์ การดำเนินงาน และการเข้าถึงสวัสดิการต่าง ๆ ณ สมาคมภาษาและวัฒนธรรมไทย โรงเรียน Bytårnet skole
นอกจากนี้ มีการประชุมหารือกับ พระราชวชิรศาสนวิเทศ เจ้าอาวาสวัดไทยนอร์เวย์ ประธานสหภาพพระธรรมทูตไทยในทวีปยุโรป และคณะพระธรรมทูต เกี่ยวกับการดำเนินงานการพัฒนาสังคมไทยในต่างประเทศด้านสาธารณสงเคราะห์ของพระธรรมทูตไทยในต่างประเทศ ในประเด็นปัญหา อุปสรรค การพัฒนาแนวทางเสริมพลังด้านงานสาธารณสงเคราะห์ และแนวทางการบูรณาการตามภารกิจของกระทรวง พม. รวมทั้ง ร่วมประกอบพิธีกรรมทางศาสนา เนื่องในวันวิสาขบูชา ณ วัดไทยนอร์เวย์ อีกทั้ง เข้าพบ Mr. Marthias ที่ปรึกษาอาวุโสของสำนักงานกิจการเด็ก เยาวชน และครอบครัว (Norwegian Directorate for Children, Youth and Family Affairs) เพื่อศึกษาระบบการจัดการในเขตเทศบาลเมืองออสโล และการจัดสวัสดิการท้องถิ่นในต่างประเทศด้านเด็ก เยาวชน และครอบครัว
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #คนไทยในต่างประเทศ #พระธรรมทูต #อพม #อาสาสมัครพัฒนาสังคมและความมั่นคงของมนุษย์ #นอร์เวย์

ที่มา : https://www.thaigov.go.th/news/contents/details/96452