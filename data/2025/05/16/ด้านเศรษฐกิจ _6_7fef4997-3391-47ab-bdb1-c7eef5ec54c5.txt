รัฐบาลไทย-ข่าวทำเนียบรัฐบาล-สคร. ประเมิน DAD คะแนนเต็ม 5 ด้านการดำเนินงานตามยุทธศาสตร์และผลงาน


วันศุกร์ที่ 16 พฤษภาคม 2568
16/05/2568
พิมพ์
สคร. ประเมิน DAD คะแนนเต็ม 5 ด้านการดำเนินงานตามยุทธศาสตร์และผลงาน
DAD ได้รับคะแนนประเมินผลการดำเนินงานรัฐวิสาหกิจ ประจำปี 2567 เต็ม 5.000 คะแนน มีเพียง 2 รัฐวิสาหกิจ คือ DAD กับการไฟฟ้าส่วนภูมิภาค ที่ได้คะแนนประเมินเต็มในทั้งสองหัวข้อ จากทั้งหมด 52 รัฐวิสาหกิจ
ดร.นาฬิกอติภัค แสงสนิท กรรมการผู้จัดการ บริษัท ธนารักษ์พัฒนาสินทรัพย์ จำกัด หรือ DAD Asset Development เปิดเผยว่า สำนักงานคณะกรรมการนโยบายรัฐวิสาหกิจ (สคร.) ได้ประกาศคะแนนประเมินผลการดำเนินงานรัฐวิสาหกิจ ปี 2567 ตามระบบประเมินผลรัฐวิสาหกิจ State Enterprise Assessment Model : SE-AM  โดย DAD ได้รับคะแนนประเมินผลการดำเนินงานรัฐวิสาหกิจ ประจำปี 2567 เต็ม 5.000 คะแนน ในหัวข้อที่ 1. การดำเนินงานตามยุทธศาสตร์ และ หัวข้อที่ 2. ผลการดำเนินงานของรัฐวิสาหกิจ ซึ่งมีเพียง 2 รัฐวิสาหกิจ คือ DAD กับการไฟฟ้าส่วนภูมิภาค ที่ได้คะแนนประเมินเต็มในทั้งสองหัวข้อ จากทั้งหมด 52 รัฐวิสาหกิจ
ทั้งนี้เกณฑ์ประเมิน สคร. พิจารณาจากผลการดำเนินงาน 3 ด้านหลัก ได้แก่ 1. การดำเนินงานตามยุทธศาสตร์ 2. ผลการดำเนินงานของรัฐวิสาหกิจ และ 3. การบริหารจัดการองค์กรทั้ง 8 ด้าน (Core Business Enablers) ซึ่งเมื่อรวม 3 ข้อของเกณฑ์ประเมิน DAD ได้คะแนนรวมอยู่ที่ 4.1579 โดยปี 2567 DAD ได้ทยอยส่งมอบพื้นที่สำนักงานในอาคาร C ให้กับหน่วยงานต่างๆ เปิดใช้ทาง Sky Walk  เชื่อมรถไฟฟ้าสายสีชมพู สถานีศูนย์ราชการเฉลิมพระเกียรติ ผลักดันการตัดถนนหมายเลข 10 ระบายรถจากศูนย์ราชการเฉลิมพระเกียรติฯ ออกสู่ถนนประชาชื่น และเปิดใช้งาน พัฒนาพื้นที่ ภูมิทัศน์ สิ่งอำนวยความสะดวกเพิ่มเติม ภายใต้แนวคิดการพัฒนาที่ยั่งยืน และได้รับ 5 รางวัลจากประกวด FIABCI-THAI Prix D'Excellence Awards 2024

ที่มา : https://www.thaigov.go.th/news/contents/details/96460