รัฐบาลไทย-ข่าวทำเนียบรัฐบาล-นายกรัฐมนตรีร่วมพิธีต้อนรับอย่างเป็นทางการ ณ กรุงฮานอย และหารือทวิภาคีกกับนายกรัฐมนตรีเวียดนาม มุ่งยกระดับความสัมพันธ์เป็นหุ้นส่วนยุทธศาสตร์รอบด้าน


วันศุกร์ที่ 16 พฤษภาคม 2568
16/05/2568
พิมพ์
นายกรัฐมนตรีร่วมพิธีต้อนรับอย่างเป็นทางการ ณ กรุงฮานอย และหารือทวิภาคีกกับนายกรัฐมนตรีเวียดนาม มุ่งยกระดับความสัมพันธ์เป็นหุ้นส่วนยุทธศาสตร์รอบด้าน
นายกรัฐมนตรีร่วมพิธีต้อนรับอย่างเป็นทางการ ณ กรุงฮานอย และหารือทวิภาคีกกับนายกรัฐมนตรีเวียดนาม มุ่งยกระดับความสัมพันธ์เป็นหุ้นส่วนยุทธศาสตร์รอบด้าน
วันนี้ (16 พฤษภาคม 2568) เวลา 09.30 น. ณ ทำเนียบรัฐบาลเวียดนาม กรุงฮานอย นางสาวแพทองธาร ชินวัตร นายกรัฐมนตรี เข้าร่วมพิธีต้อนรับอย่างเป็นทางการ ซึ่งนายฝ่าม มิงห์ จิ๋งห์ (H.E. Mr. Pham Minh Chinh) นายกรัฐมนตรีเวียดนาม จัดขึ้นอย่างสมเกียรติในโอกาสการเยือนเวียดนามอย่างเป็นทางการครั้งแรกในฐานะนายกรัฐมนตรี
จากนั้นทั้งสองฝ่ายได้หารือทวิภาคี โดยมี นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม  นายมาริษ เสงี่ยมพงษ์ รัฐมนตรีว่าการกระทรวงการต่างประเทศ นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง ร่วมหารือกระชับความสัมพันธ์ เพื่อผลักดันความร่วมมือในทุกมิติระหว่างสองประเทศ
นายกรัฐมนตรี
ไทยและเวียดนามยืนยันเจตนารมณ์ร่วมกันในการยกระดับความสัมพันธ์เป็น “หุ้นส่วนยุทธศาสตร์รอบด้าน” (Comprehensive Strategic Partnership) และหารือกันอย่างกว้างขวางทั้งด้านการเมือง ความมั่นคง เศรษฐกิจ และสังคม พร้อมเน้นย้ำถึงความสำคัญของการรักษาการแลกเปลี่ยนระดับสูงระหว่างสองประเทศอย่างสม่ำเสมอ และเห็นพ้องกับไทยในการส่งเสริมกลไกความร่วมมือด้านความมั่นคง การส่งเสริมเติบโตของการค้าไทย–เวียดนามที่สมดุลมากขึ้น พร้อมสนับสนุนการลงทุนของภาคเอกชนซึ่งกันและกันไทยในเวียดนาม ซึ่งนายกรัฐมนตรีเวียดนามยินดีส่งเสริมการลงทุนซึ่งกันและกัน นอกจากนี้ ทั้งสองฝ่ายยังหารือถึงการส่งเสริมการท่องเที่ยว รวมถึงแลกเปลี่ยนมุมมองเกี่ยวกับประเด็นภูมิภาค
เมื่อเสร็จสิ้น การหารือทวิภาคีนายกรัฐมนตรีไทยและนายกรัฐมนตรี เวียดนามได้ร่วมกันเป็นประธานในการประชุมร่วมนายกรัฐมนตรีและรัฐมนตรีอย่างไม่เป็นทางการ (Joint Cabinet Retreat: JCR) ไทย – เวียดนาม ครั้งที่ 4 เพื่อยกระดับความร่วมมือเชิงนโยบายในระดับคณะรัฐมนตรีของทั้งสองประเทศต่อไป

ที่มา : https://www.thaigov.go.th/news/contents/details/96443