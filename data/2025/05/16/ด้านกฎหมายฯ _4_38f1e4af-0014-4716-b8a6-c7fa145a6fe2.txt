รัฐบาลไทย-ข่าวทำเนียบรัฐบาล-ปลัดกระทรวงยุติธรรม เยี่ยมชมมหกรรมการเงินกรุงเทพ ครั้งที่ 25 MONEY EXPO 2025 BANGKOK


วันศุกร์ที่ 16 พฤษภาคม 2568
16/05/2568
พิมพ์
ปลัดกระทรวงยุติธรรม เยี่ยมชมมหกรรมการเงินกรุงเทพ ครั้งที่ 25 MONEY EXPO 2025 BANGKOK
ปลัดกระทรวงยุติธรรม เยี่ยมชมมหกรรมการเงินกรุงเทพ ครั้งที่ 25 MONEY EXPO 2025 BANGKOK
ในวันศุกร์ที่ 16 พฤษภาคม 2568 เวลา 14.30 น. นางพงษ์สวาท นีละโยธิน ปลัดกระทรวงยุติธรรม เยี่ยมชมมหกรรมการเงินกรุงเทพ ครั้งที่ 25 MONEY EXPO 2025 BANGKOK โดยมี นางเพ็ญรวี มาแสง รองอธิบดีกรมบังคับ​คดี นางสาวภาคนี วิริยะรังสฤษฎ์ ประธานจัดงานร่วมงานฯ และเจ้าหน้าที่ที่เกี่ยวข้อง ให้การต้อนรับ ณ ชาเลนเจอร์ 2-3 อิมแพค เมืองทองธานี
ในการนี้ ปลัดกระทรวงยุติธรรม ได้เยี่ยมชมบูธกรมบังคับคดี พร้อมด้วยให้กำลังใจเจ้าหน้าที่​และประชาชนที่เข้าร่วมงาน ซึ่งงานดังกล่าวจัดขึ้นในระหว่างวันที่ 15-18 พฤษภาคม 2568 เวลา 10.00-20.00 น. ณ ชาเลนเจอร์ 2-3 อิมแพ็ค เมืองทองธานี ภายใต้แนวคิด “Resilient Wealth ความมั่งคั่งแบบยั่งยืน” เพื่อรองรับการเปลี่ยนแปลงของเศรษฐกิจโลก โดยเปิด 7 โซนบริการด้านการเงินการลงทุนครบทุกมิติ ได้แก่ โซนตลาดเงิน โซนตลาดทุน โซนประกันชีวิต/ประกันสุขภาพ/ประกันภัย โซนรถยนต์/อสังหาริมทรัพย์ โซน Franchise SMEs โซนอาหารและเครื่องดื่ม และโซน Health & Wellness Expo ครั้งที่ 4

ที่มา : https://www.thaigov.go.th/news/contents/details/96462