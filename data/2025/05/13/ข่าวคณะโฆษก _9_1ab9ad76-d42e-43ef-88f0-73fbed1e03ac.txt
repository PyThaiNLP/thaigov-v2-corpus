รัฐบาลไทย-ข่าวทำเนียบรัฐบาล-ครม. รับทราบสรุปผลการดำเนินการตามข้อเสนอแนะ กรณีที่หน่วยงานของรัฐยังมิได้ปฏิบัติให้ถูกต้องครบถ้วนตามหมวด 5 หน้าที่ของรัฐ ของรัฐธรรมนูญแห่งราชอาญาจักรไทย พ.ศ. 2560 


วันอังคารที่ 13 พฤษภาคม 2568
13/05/2568
พิมพ์
ครม. รับทราบสรุปผลการดำเนินการตามข้อเสนอแนะ กรณีที่หน่วยงานของรัฐยังมิได้ปฏิบัติให้ถูกต้องครบถ้วนตามหมวด 5 หน้าที่ของรัฐ ของรัฐธรรมนูญแห่งราชอาญาจักรไทย พ.ศ. 2560
(เรื่อง ปัญหาการติดตั้งโซลาร์เซลล์บนหลังคา)
วันนี้ (วันอังคารที่ 13 พฤษภาคม 2568) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า กระทรวงพลังงาน (พน.) ได้นำเสนอสรุปผลพิจารณา ผลการดำเนินการ ความเห็นในภาพรวมตามข้อเสนอแนะของผู้ตรวจการแผ่นดิน (ผผ.) กรณีหน่วยงานของรัฐยังมิได้ปฏิบัติให้ถูกต้องครบถ้วนตามหมวด 5 หน้าที่ของรัฐ ของรัฐธรรมนูญแห่งราชอาณาจักรไทย พ.ศ. 2560 (เรื่อง ปัญหาการติดตั้งโซลาร์เซลล์บนหลังคา) ต่อคณะรัฐมนตรี
โดยกรมพัฒนาพลังงานทดแทนและอนุรักษ์พลังงานได้ติดตามสถานะและผลการดำเนินงานจากหน่วยงานที่เกี่ยวข้อง ได้แก่ กรมโยธาธิการและผังเมือง สำนักงาน กกพ. การไฟฟ้านครหลวง การไฟฟ้าส่วนภูมิภาค สำนักงานมาตรฐานผลิตภัณฑ์อุตสาหกรรม สถาบันคุณวุติวิชาชีพ (องค์การมหาชน) และ อว. โดยมีผลดำเนินการสรุปได้ดังนี้
1) ด้านแนวปฏิบัติของหน่วยงานที่เกี่ยวข้อง
- กรมโยธาธิการและผังเมืองอยู่ระหว่างการพิจาณาปรับปรุงแก้ไขกฎกระทรวง ฉบับที่ 65 (พ.ศ. 2558) เพื่อให้การติดตั้งแผงโซลาร์เซลล์ของระบบผลิตไฟฟ้าพลังงานแสงอาทิตย์บนหลังคาอาคารที่มีน้ำหนักรวมในบริเวณใดบริเวณหนึ่งไม่เกิน 20 กิโลกรัมต่อตารางเมตร ไม่ถือเป็นการดัดแปลงอาคาร
- สำนักงาน กกพ. อยู่ระหว่างการปรับปรุงขั้นตอนต่าง ๆ
- กฟน. อยู่ระหว่างการดำเนินการประเด็นต่าง ๆ
- กฟภ. อยู่ระหว่างการหารือกับ กฟน. และวิศวกรรมสถานแห่งประเทศไทย เพื่อจัดทำหลักเกณฑ์การรับขึ้นทะเบียนผู้ตรวจสอบระบบผลิตไฟฟ้า สำหรับผู้ผลิตไฟฟ้า
2) ด้านการกำหนดมาตรฐานแผงโซลาร์เซลล์
- สมอ. ได้กำหนดมาตรฐานผลิตภัณฑ์อุตสาหกรรมที่เกี่ยวข้องกับระบบโซลาร์เซลล์ จำนวน 24 มาตรฐาน
3) ด้านมาตรฐานผู้ติดตั้ง
- สถาบันคุณวุฒิวิชาชีพ (องค์การมหาชน) ได้จัดทำมาตรฐานอาชีพและคุณวุฒิวิชาชีพ สาขาวิชาชีพพลังงานและพลังงานทดแทน สาขาพลังงานไฟฟ้าจากโซลาเซลล์ จำนวน 6 อาชีพ (14 คุณวุฒิ)
4) ด้านการสื่อสารสร้างความรู้ความเข้าใจแก่ประชาชน
- พน. โดยกรมพัฒนาพลักงานทดแทนและอนุรักษ์พลังงานได้สื่อสารและสร้างความรู้ความเข้าใจแก่ประชาชนเกี่ยวกับระบบผลิตไฟฟ้าพลังงานแสงอาทิตย์
ทั้งนี้ ครม. พิจารณาแล้วรับทราบสรุปผลการดำเนินการตามข้อเสนอแนะฯ ตามที่ พน. เสนอ โดยให้ พน. อว. มท. รง. อก. สถาบันคุณวุฒิวิชาชีพ (องค์การมหาชน) สำนักงาน กกพ. และหน่วยงานที่เกี่ยวข้องเร่งรัดดำเนินการในส่วนที่เกี่ยวข้องตามหน้าที่ และอำนาจของแต่ละหน่วยงานให้เกิดผลเป็นรูปธรรมโดยเร็วต่อไป

ที่มา : https://www.thaigov.go.th/news/contents/details/96340