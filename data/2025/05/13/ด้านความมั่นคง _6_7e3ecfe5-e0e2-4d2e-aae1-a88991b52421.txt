รัฐบาลไทย-ข่าวทำเนียบรัฐบาล-"มหาดไทย" ขอเชิญประชาชน ตอบแบบสอบถาม ทดสอบระบบเตือนภัย Cell Broadcast 5 จังหวัด​ คาดใช้ระบบสมบูรณ์ ได้จริง​ ก.ค. นี้


วันอังคารที่ 13 พฤษภาคม 2568
13/05/2568
พิมพ์
"มหาดไทย" ขอเชิญประชาชน ตอบแบบสอบถาม ทดสอบระบบเตือนภัย Cell Broadcast 5 จังหวัด​ คาดใช้ระบบสมบูรณ์ ได้จริง​ ก.ค. นี้
โฆษกกระทระทรวงมหาดไทย เผย "มหาดไทย" ขอเชิญประชาชน ตอบแบบสอบถาม ทดสอบระบบเตือนภัย Cell Broadcast 5 จังหวัด​ คาดใช้ระบบสมบูรณ์ ได้จริง​ ก.ค. นี้
วันนี้ (13 พ.ค. 68) น.ส.ไตรศุลี ไตรสรณกุล เลขานุการ รมว.มหาดไทย และโฆษกกระทรวงมหาดไทย​ กล่าวว่า ภายหลังจากที่กรมป้องกันและบรรเทาสาธารณภัย (ปภ.)​ได้ดำเนินการทดสอบระบบเตือนภัยผ่านสัญญาณโทรศัพท์เคลื่อนที่ หรือ Cell Broadcast ไปแล้ว 3 ครั้ง ประกอบด้วยทดสอบระดับเล็ก เมื่อวันที่ 2 พ.ค. 2568 ทดสอบระดับกลางเมื่อวันที่ ​7 พ.ค. 2568 และทดสอบระดับใหญ่ระดับจังหวัดวันนี้ 13 พ.ค.2568 จึงขอความร่วมมือประชาชนที่อาศัยอยู่ในพื้นที่ 5 จังหวัดที่ได้ดำเนินการทดสอบในวันนี้ (13 พ​.ค.) ตอบแบบสอบถาม การทดสอบระบบ Cell Broadcast เพื่อนำไปสู่การพัฒนาระบบ Cell Broadcast ของประเทศไทย เพิ่มเติมต่อไปในอนาคต​โดยคาดว่าจะสามารถดำเนินการใช้ระบบเตือนภัย ที่สมบูรณ์ได้จริงในช่วงเดือน ก.ค. 68 นี้
สำหรับประชาชนที่อาศัยอยู่ในพื้นที่ 5 จังหวัดดังกล่าวสามารถสแกน QR Code หรือกดลิงค์เพื่อที่จะเข้าไปตอบแบบสอบถาม ได้ที่
จังหวัดเชียงใหม่ https://forms.gle/XzjaESpoMc9iqdhP8
จังหวัดอุดรธานี ​https://forms.gle/L3fmB9zYjSFRbkcd9
จังหวัดพระนครศรีอยุธยา​ https://forms.gle/UTmscZvS2yXzJdAs7
จังหวัดนครศรีธรรมราช ​https://forms.gle/Nm2P7izn5qmcsp2A6
และกรุงเทพฯ ​https://forms.gle/fk3mAG71FDtLMdH2A
ทั้งนี้ กระทรวงมหาดไทย โดย กรมป้องกันและบรรเทาสาธารณภัย จะนำข้อมูลที่ได้รับไปใช้ในการพัฒนาระบบ Cell Broadcast ของประเทศไทยต่อไป ซึ่งประชาชนสามารถติดตามประกาศการแจ้งเตือนภัยที่แอปพลิเคชัน “THAI DISASTER ALERT” ซึ่งสามารถดาวน์โหลดได้ทั้งระบบ IOS และ Android และทางสื่อสังคมออนไลน์บัญชีทางการของกรมป้องกันและบรรเทาสาธารณภัย Facebook กรมป้องกันและบรรเทาสาธารณภัย DDPM และ X @DDPMNews ทั้งนี้ หากได้รับความเดือดร้อนจากสาธารณภัย ประชาชนสามารถแจ้งเหตุและขอความช่วยเหลือทางไลน์ “ปภ.รับแจ้งเหตุ1784” โดยเพิ่มเพื่อน Line ID @1784DDPM รวมถึงสายด่วนนิรภัย 1784 ตลอด 24 ชั่วโมง

ที่มา : https://www.thaigov.go.th/news/contents/details/96326