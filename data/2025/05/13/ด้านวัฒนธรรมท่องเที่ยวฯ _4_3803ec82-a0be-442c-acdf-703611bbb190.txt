รัฐบาลไทย-ข่าวทำเนียบรัฐบาล-วธ. ปลุกกระแสการท่องเที่ยววิถีชุมชน ดันประเพณีลอยเรืออูรักลาโว้ย เป็น Soft Power ชาวเล จัดงานมหกรรมวัฒนธรรมท้องถิ่น : วิถีชาวเลเสน่ห์หลีเป๊ะ 


วันอังคารที่ 13 พฤษภาคม 2568
วธ. ปลุกกระแสการท่องเที่ยววิถีชุมชน ดันประเพณีลอยเรืออูรักลาโว้ย เป็น Soft Power ชาวเล จัดงานมหกรรมวัฒนธรรมท้องถิ่น : วิถีชาวเลเสน่ห์หลีเป๊ะ
วธ. ปลุกกระแสการท่องเที่ยววิถีชุมชน ดันประเพณีลอยเรืออูรักลาโว้ย เป็น Soft Power ชาวเล จัดงานมหกรรมวัฒนธรรมท้องถิ่น : วิถีชาวเลเสน่ห์หลีเป๊ะ
วธ. ปลุกกระแสการท่องเที่ยววิถีชุมชน ดันประเพณีลอยเรืออูรักลาโว้ย เป็น Soft Power ชาวเล จัดงานมหกรรมวัฒนธรรมท้องถิ่น : วิถีชาวเลเสน่ห์หลีเป๊ะ ระหว่างวันที่ 10 – 12 พ.ค. 68 สร้างมูลค่าทางเศรษฐกิจ สร้างโอกาส สร้างรายได้ สร้างเศรษฐกิจบนฐานทุนวัฒนธรรม ให้มีความเข้มแข็งอย่างยั่งยืน และอยู่ร่วมกันอย่างสันติสุข ภายใต้สังคมพหุวัฒนธรรม
วันที่ 11 พฤษภาคม 2568 นางโชติกา อัครกิจโสภากุล รองปลัดกระทรวงวัฒนธรรม เป็นประธานเปิดงานมหกรรมวัฒนธรรมท้องถิ่น : วิถีชาวเลเสน่ห์หลีเป๊ะ โดยมีปลัดจังหวัดสตูล ผู้บริหารกระทรวงวัฒนธรรม วัฒนธรรมจังหวัดสตูล และกาญจนบุรี หัวหน้าส่วนราชการ ประธานสภาวัฒนธรรมจังหวัดสตูล และกลุ่มชาติพันธุ์ชาวเลอูรักลาโว้ยสตูล เข้าร่วม ณ ลานกิจกรรมหน้าโรงเรียนบ้านเกาะหลีเป๊ะ ตำบลเกาะสาหร่าย อำเภอเมืองสตูล จังหวัดสตูล
ในโอกาสการลงพื้นที่ในครั้งนี้ รองปลัดกระทรวงวัฒนธรรม และคณะ ได้เยี่ยมชมชุมชนชาวเลเกาะหลีเป๊ะ ชมการแสดงรองเง็งชาวเล ณ พื้นที่คุ้มครองวิถีชีวิตกลุ่มชาติพันธุ์ลำดับที่ 23 ชุมชนชาวเลอูรักลาโว้ย จากนั้นชมการต่อเรือไม้ระกำ “ปราฮูปาจั๊ก”หรือ “ปาจั๊ก” การสาธิตภูมิปัญญาทางวัฒนธรรมของชาวเล นิทรรศการของหน่วยงานและองค์กรเครือข่าย การสาธิตทางวัฒนธรรม 1 จังหวัด 1 เมนู เชิดชูอาหารถิ่น นิทรรศการและสาธิตภูมิปัญญา “วิถีชีวิตชาวเลอูรักลาโว้ย” และชมขบวนรองเง็งแห่เรือปาจั๊ก รองปลัดกระทรวงวัฒนธรรม และในวันที่ 12 พฤษภาคม 2568 ริงปลัดกระทรวงวัฒนธรรม ร่วมพิธีลอยเรือปาจั๊ก ซึ่งเป็นภูมิปัญญาและประเพณีอันเก่าแก่ของชาวเลอูรักลาโว้ยอีกด้วย
นางโชติกา กล่าวว่า กระทรวงวัฒนธรรม (วธ.) มีนโยบายในการส่งเสริมการใช้มรดกทางวัฒนธรรม และภูมิปัญญาท้องถิ่น มาขับเคลื่อนเศรษฐกิจ สร้างคุณค่าและสร้างมูลค่าเพิ่มสู่เศรษฐกิจชุมชน วธ. โดยสำนักงานวัฒนธรรมจังหวัดสตูล จังหวัดสตูล หน่วยงานราชการ องค์กรในพื้นที่ และเครือข่ายกลุ่มชาติพันธุ์ชาวเลเกาะหลีเป๊ะ ร่วมกันจัดงานมหกรรมวัฒนธรรมท้องถิ่น : วิถีชาวเลเสน่ห์หลีเป๊ะ (ประเพณีลอยเรือชาวเลเกาะหลีเป๊ะ) ระหว่างวันที่ 10 – 12  พฤษภาคม 2568 ณ บริเวณลานกิจกรรมโรงเรียนบ้านเกาะหลีเป๊ะ ตำบลเกาะสาหร่าย อำเภอเมืองสตูล จังหวัดสตูล เพื่อส่งเสริมการนำมรดกภูมิปัญญาทางวัฒนธรรม ประเพณีลอยเรืออูรักลาโว้ย อัตลักษณ์ของชาติพันธุ์ชาวเล ปลุกกระแสการท่องเที่ยววิถีชุมชน นำทุนทางวัฒนธรรมมาเป็นพลังสร้างสรรค์ (soft power) เพื่อยกระดับคุณภาพชีวิต ควบคู่กับการสร้างมูลค่าทางเศรษฐกิจ สร้างโอกาส สร้างรายได้ สร้างเศรษฐกิจบนฐานทุนวัฒนธรรม ให้มีความเข้มแข็งอย่างยั่งยืน และอยู่ร่วมกันอย่างสันติสุข ภายใต้สังคมพหุวัฒนธรรม
รองปลัดกระทรวงวัฒนธรรม กล่าวอีกว่า กิจกรรมภายในงาน ระหว่างวันที่ 10 – 12 พฤษภาคม 2568 ประกอบด้วย พิธีเซ่นไหว้บรรพบุรุษ การละเล่นรำมะนา การประกวดรำวงชาวเล ขบวนรองเง็งแห่ไม้เสาเอก ขบวนเรือแห่ไม้ระกำ การต่อเรือไม้ระกำ “ปราฮูปาจั๊ก” การสาธิตภูมิปัญญาทางวัฒนธรรมของชาวเล นิทรรศการของหน่วยงานและองค์กรเครือข่ายต่างๆ สาธิตทางวัฒนธรรม 1 จังหวัด 1 เมนู เชิดชูอาหารถิ่น จัดแสดงนิทรรศการและสาธิตภูมิปัญญา “วิถีชีวิตชาวเลอูรักลาโว้ย” มอบเกียรติบัตรยกย่องเชิดชูเกียรติในการสืบสานรักษาภูมิปัญญาทางวัฒนธรรมชาติพันธุ์ชาวเลอูรักลาโว้ย จังหวัดสตูล การแสดงศิลปวัฒนธรรมชาวเล พิธีบูชาเรือปาจั๊ก การละเล่นรำมะนารอบเรือปาจั๊ก พิธีลอยเรือปาจั๊ก พิธีปักไม้กันผี
“ขอชื่นชมและขอเป็นกำลังใจให้กับคณะทำงาน ผู้จัดงานประเพณีลอยเรือชาวเลอูรักลาโว้ยทุกท่าน ที่ร่วมกันฟื้นฟู อนุรักษ์ประเพณีวัฒนธรรม ภาคภูมิใจในอัตลักษณ์ความเป็นชาติพันธุ์ นำไปสู่จิตสำนึกรักท้องถิ่น และร่วมพัฒนาเศรษฐกิจบนฐานทุนวัฒนธรรม การจัดงานครั้งนี้ สะท้อนให้เห็นภาพแห่งความรัก ความสามัคคี ร่วมแรงร่วมใจได้อย่างน่าประทับใจกำลังใจ” นางโชติกาฯ กล่าว

ที่มา : https://www.thaigov.go.th/news/contents/details/96302