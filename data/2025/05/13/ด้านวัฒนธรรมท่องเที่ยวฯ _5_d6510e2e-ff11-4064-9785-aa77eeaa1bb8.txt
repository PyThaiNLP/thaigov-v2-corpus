รัฐบาลไทย-ข่าวทำเนียบรัฐบาล-กระทรวงวัฒนธรรม ร่วมหน่วยงานภาครัฐ หารือแนวทางการดำเนินงานสร้างความร่วมมือ ขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน ศิลปินพื้นบ้านทั่วประเทศ  8 หน่วยงานหลัก


วันอังคารที่ 13 พฤษภาคม 2568
กระทรวงวัฒนธรรม ร่วมหน่วยงานภาครัฐ หารือแนวทางการดำเนินงานสร้างความร่วมมือ ขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน ศิลปินพื้นบ้านทั่วประเทศ  8 หน่วยงานหลัก
กระทรวงวัฒนธรรม ร่วมหน่วยงานภาครัฐ หารือแนวทางการดำเนินงานสร้างความร่วมมือ ขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน ศิลปินพื้นบ้านทั่วประเทศ  8 หน่วยงานหลักเดินหน้าประสานข้อมูลกับหน่วยงานภายใต้สังกัดในภูมิภาค
กระทรวงวัฒนธรรม ร่วมหน่วยงานภาครัฐ หารือแนวทางการดำเนินงานสร้างความร่วมมือ ขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน ศิลปินพื้นบ้านทั่วประเทศ  8 หน่วยงานหลักเดินหน้าประสานข้อมูลกับหน่วยงานภายใต้สังกัดในภูมิภาค หนุนศิลปินพื้นบ้านสาขาอื่นๆ ที่เกี่ยวข้องกับ มรดกภูมิปัญญาทางวัฒนธรรม แจ้งให้ กรมส่งเสริมวัฒนธรรมรวบรวมสรุป ภายในต้นเดือนมิถุนายน 2568 นี้
เมื่อเร็วๆนี้ นายประสพ เรียงเงิน ปลัดกระทรวงวัฒนธรรม เป็นประธานการประชุมหารือแนวทางการดำเนินงานสร้างความร่วมมือตามบันทึกข้อตกลงความร่วมมือ (MOU) ว่าด้วยความร่วมมือในการขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน โดยมีนางรักชนก โคจรานนท์ ผู้ตรวจราชการกระทรวงวัฒนธรรม นางสาววราพรรณ ชัยชนะศิริ รองอธิบดีกรมส่งเสริมวัฒนธรรม ณ ห้องประชุมบุญเจิม - ใบตอง ชั้น 1 กรมส่งเสริมวัฒนธรรม
ทั้งนี้ ในที่ประชุม ได้หารือแผนการดำเนินการขับเคลื่อนงานวัฒนธรรมด้านการส่งเสริมศิลปวัฒนธรรมพื้นบ้าน ที่ได้ลงนามบันทึกข้อตกลงความร่วมมือ (MOU)  ณ กระทรวงวัฒนธรรม เมื่อวันพฤหัสบดีที่ 20 กุมภาพันธ์ 2568 ที่ผ่านมา และถือว่าได้รับความร่วมมือจาก 8 หน่วยงานหลักร่วมสนับสนุนและขับเคลื่อนงานวัฒนธรรมด้านการส่งเสริมศิลปวัฒนธรรมพื้นบ้าน ระหว่าง กระทรวงวัฒนธรรม กับ กระทรวงการท่องเที่ยวและกีฬา กระทรวงการอุดมศึกษา วิทยาศาสตร์ วิจัยและนวัตกรรม กระทรวงมหาดไทย กระทรวงศึกษาธิการ กระทรวงการพัฒนาสังคมและความมั่นคงของมนุษย์ กรุงเทพมหานคร และการท่องเที่ยวแห่งประเทศไทย กระทรวงวัฒนธรรม ร่วมกับหน่วยงานภาครัฐ หารือแนวทางการดำเนินงานสร้างความร่วมมือ ขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน
ทั้งนี้ บันทึกข้อตกลงความร่วมมือ (MOU) ทุกหน่วยงานได้ให้ความร่วมมือ ดังนี้ 1 ส่งเสริม สนับสนุน และประสานงานความร่วมมือการขับเคลื่อนงานวัฒนธรรมการแสดงศิลปวัฒนธรรมพื้นบ้านร่วมกัน 2 ส่งเสริม สนับสนุน พัฒนา และต่อยอด โดยมุ่งเน้นการดำเนินงานร่วมกับภาคีเครือข่ายของแต่ละหน่วยงาน ในการดำเนินโครงการหรือจัดกิจกรรมศิลปวัฒนธรรมพื้นบ้าน ทั้งในด้านวิชาการ และด้านการแสดง ซึ่งจะเป็นการสืบสาน รักษา พัฒนา และต่อยอดทุนทางวัฒนธรรมต่อไป 3 ส่งเสริมและสนับสนุนการเผยแพร่แลกเปลี่ยนเรียนรู้ รวมไปถึงการถ่ายทอดองค์ความรู้ เกี่ยวกับงานวัฒนธรรมและการแสดงศิลปวัฒนธรรมพื้นบ้านทั้งในประเทศไทยและต่างประเทศ 4 ร่วมกันจัดทำข้อมูล และหลักสูตรการศึกษาเกี่ยวกับมรดกภูมิปัญญาทางวัฒนธรรม ซึ่งรวมถึง  การแสดงศิลปวัฒนธรรมพื้นบ้านของแต่ละท้องถิ่น 5 เผยแพร่ประชาสัมพันธ์งานเทศกาล ประเพณี งานมหกรรม โครงการ/กิจกรรมอื่น ๆ ที่เกี่ยวข้องกับงานด้านวัฒนธรรมและการแสดงศิลปวัฒนธรรมพื้นบ้าน
6 ส่งเสริมการสร้างอาชีพ สร้างรายได้ ให้แก่ศิลปินนักแสดงพื้นบ้าน รวมถึงศิลปินแขนงอื่น ๆ ในท้องถิ่น เพื่อให้ชุมชนเกิดความยั่งยืน
“ขอขอบคุณทุกหน่วยงานที่ให้ความร่วมมือในครั้งนี้ นอกจากนี้ที่ประชุมได้มีการหารือถึงความร่วมมือในอนาคต ระยะแผน 3 ปี การรายงานผลการดำเนินงานที่แต่ละหน่วยงานขับเคลื่อนเรื่อง ศิลปินพื้นบ้าน โดยแต่ละหน่วยงาน จะประสานข้อมูลกับหน่วยงานภายใต้สังกัดในภูมิภาค เพื่อรายงานผล นอกจากนี้ยังมีการขยายรวมถึงศิลปินพื้นบ้านสาขาอื่นๆ ที่เกี่ยวข้องกับ มรดกภูมิปัญญาทางวัฒนธรรม ซึ่งแต่ละหน่วยงานจะเร่งแจ้งให้ กรมส่งเสริมวัฒนธรรมรวบรวมสรุป ภายในต้นเดือนมิถุนายน 2568 ในส่วนของกรมส่งเสริมวัฒนธรรมได้มีการจัดทำฐานข้อมูลศิลปินพื้นบ้านทั่วประเทศ ที่สามารถติดต่อว่าจ้างงาน ติดตามรายละเอียดทางเว็บไซต์กรมส่งเสริมวัฒนธรรม www.culture.go.th” ปลัด วธ กล่าว

ที่มา : https://www.thaigov.go.th/news/contents/details/96305