รัฐบาลไทย-ข่าวทำเนียบรัฐบาล-SME D Bank จัดใหญ่ร่วม “มหกรรมการเงินกรุงเทพ” วันที่ 15-18 พ.ค. นี้ ยกทัพสินเชื่อเพื่อเอสเอ็มอี ดอกเบี้ยเพียง 3%ต่อปี  แถมรับโปรฯ เสริมอีก 2 ต่อ


วันอังคารที่ 13 พฤษภาคม 2568
13/05/2568
พิมพ์
SME D Bank จัดใหญ่ร่วม “มหกรรมการเงินกรุงเทพ” วันที่ 15-18 พ.ค. นี้ ยกทัพสินเชื่อเพื่อเอสเอ็มอี ดอกเบี้ยเพียง 3%ต่อปี  แถมรับโปรฯ เสริมอีก 2 ต่อ
SME D Bank เข้าร่วม “มหกรรมการเงินกรุงเทพ” ครั้งที่ 25 (MONEY EXPO 2025 BANGKOK) ระหว่างวันที่ 15-18 พฤษภาคม 2568 ณ บูธ K5 ชาเลนเจอร์ ฮอลล์ เมืองทองธานี
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เข้าร่วม “มหกรรมการเงินกรุงเทพ” ครั้งที่ 25 (MONEY EXPO 2025 BANGKOK) ระหว่างวันที่ 15-18 พฤษภาคม 2568 ณ บูธ K5 ชาเลนเจอร์ ฮอลล์ เมืองทองธานี  จัดเต็มผลิตภัณฑ์สินเชื่อครอบคลุมทุกกลุ่ม และทุกความต้องการเอสเอ็มอีไทย ไฮไลท์อัตราดอกเบี้ยพิเศษเพียง 3%ต่อปี  คงที่ตลอด 3 ปีแรก ผ่อนชำระนานสูงสุด 10 ปี ปลอดชำระหนี้เงินต้นสูงสุด 12 เดือน วงเงินกู้สูงสุด 15 ล้านบาท  แถมพิเศษ  เมื่อยื่นขอสินเชื่อ และได้รับอนุมัติทุกวงเงิน รับโปรโมชั่นเสริมอีก 2 ต่อ ได้แก่ ต่อที่ 1 : ลดค่าธรรมเนียมวิเคราะห์สินเชื่อสูงสุด 0.50% และต่อที่ 2 : รับบัตรกำนัล มูลค่า 500 บาท นอกจากนั้น ยังจัดเตรียมบริการด้าน “การพัฒนา”  ผ่านแพลตฟอร์ม “DX by SME D Bank” (dx.smebank.co.th)  ช่วยยกระดับเสริมศักยภาพเอสเอ็มอีไทยครบถ้วนในจุดเดียว  ฟรี ไม่มีค่าใช้จ่าย พร้อมเชิญเล่นเกม รับของที่ระลึกมากมาย  สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/96295