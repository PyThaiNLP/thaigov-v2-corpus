รัฐบาลไทย-ข่าวทำเนียบรัฐบาล-“รมว.ปุ๋ง” ร่วมยกทัพ 12 ผู้ประกอบการหนังไทย ร่วมโชว์ในเทศกาลหนังเมืองคานส์  ฝรั่งเศส 12-17 พ.ค. นี้ ผลักดันคอนเทนต์ไทยแลนด์ – ซอฟต์พาวเวอร์ไทย ขับเคลื่อนอุตสาหกรรมหนังไทยสู่เวทีโลก


วันอังคารที่ 13 พฤษภาคม 2568
“รมว.ปุ๋ง” ร่วมยกทัพ 12 ผู้ประกอบการหนังไทย ร่วมโชว์ในเทศกาลหนังเมืองคานส์  ฝรั่งเศส 12-17 พ.ค. นี้ ผลักดันคอนเทนต์ไทยแลนด์ – ซอฟต์พาวเวอร์ไทย ขับเคลื่อนอุตสาหกรรมหนังไทยสู่เวทีโลก
“รมว.ปุ๋ง” ร่วมยกทัพ 12 ผู้ประกอบการหนังไทย ร่วมโชว์ในเทศกาลหนังเมืองคานส์  ฝรั่งเศส 12-17 พ.ค. นี้ ผลักดันคอนเทนต์ไทยแลนด์ – ซอฟต์พาวเวอร์ไทย ขับเคลื่อนอุตสาหกรรมหนังไทยสู่เวทีโลก
“รมว.ปุ๋ง” ร่วมยกทัพ 12 ผู้ประกอบการหนังไทย ร่วมโชว์ในเทศกาลหนังเมืองคานส์  ฝรั่งเศส 12-17 พ.ค. นี้ ผลักดันคอนเทนต์ไทยแลนด์ – ซอฟต์พาวเวอร์ไทย ขับเคลื่อนอุตสาหกรรมหนังไทยสู่เวทีโลก พร้อมโชว์อาหารผัดหมี่โคราช ไก่สะเต๊ะ ส้มตำ ลาบไก่ ลูกชุบ ข้าวเหนียวมะม่วงให้ต่างชาติลิ้มลอง เผยแพร่อัตลักษณ์ วิถีชีวิต และรสชาติแบบไทยๆ
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า กระทรวงวัฒนธรรม (วธ.) กระทรวงการท่องเที่ยวและกีฬา กระทรวงพาณิชย์ และสำนักงานส่งเสริมวัฒนธรรมสร้างสรรค์ (Thailand Creative Content Agency – THACCA) บูรณาการระหว่าง 4 หน่วยงานหลักร่วมงานส่งเสริมและเผยแพร่ภาพยนตร์และวีดิทัศน์ ณ เทศกาลภาพยนตร์เมืองคานส์ สาธารณรัฐฝรั่งเศส 2568 ระหว่างวันที่ 12-17 พฤษภาคม 2568 โดยได้นำผู้ประกอบการไทยจำนวน 12 บริษัท เข้าร่วมตลาดภาพยนตร์ (Marche du Film) เพื่อเจรจาซื้อขายลิขสิทธิ์กับนักลงทุนจากนานาประเทศ ภายใต้แบรนด์ “Content Thailand” ซึ่งเป็นการบูรณาการระหว่างภาครัฐและเอกชนผลักดันอุตสาหกรรมภาพยนตร์ไทยสู่เวทีโลก ได้แก่  บริษัท ฟิล์ม เฟรม โปรดักชั่นส์ จำกัด บริษัท จีดีเอช ห้าห้าเก้า จำกัด บริษัท กันตนา โมชั่น พิคเจอร์ส จำกัด บริษัท เอ็ม ดิสทริบิวชั่น จำกัดบริษัท โมโน สตรีมมิ่ง จำกัด บริษัท ไนท์ เอดจ์ พิคเจอร์ส คอร์ปอเรชั่น จำกัด บริษัท ปลาบลาบลา จำกัด บริษัท สหมงคลฟิล์ม อินเตอร์เนชั่นแนล จำกัด บริษัท เดอะมั้งค์ สตูดิโอ จำกัด บริษัท ที่ฟ้า สตูดิโอส์ จำกัด บริษัท วากะ ครีเอทีฟ จำกัด และบริษัท ไอดอลแฟคทอรี่ จำกัด
รัฐมนตรีว่าการกระทรวงวัฒนธรรม สำหรับกิจกรรมที่เป็นไฮไลท์ในส่วนของกระทรวงวัฒนธรรม ในวันที่ 13 พฤษภาคม 2568 จะมีการเปิดคูหาประชาสัมพันธ์อุตสาหกรรมภาพยนตร์และวีดิทัศน์ในนามประเทศไทย ณ คูหาประเทศไทย หมายเลข 112 หมู่บ้านนานาชาติ ในงานเทศกาลภาพยนตร์เมืองคานส์ ครั้งที่ 78 ณ เมืองคานส์ สาธารณรัฐฝรั่งเศส เพื่อแสดงศักยภาพและความพร้อมของประเทศไทยในฐานะผู้ผลิตภาพยนตร์และสื่อสร้างสรรค์ในระดับสากล โดยเน้นการนำเสนออัตลักษณ์ทางวัฒนธรรมผ่าน Soft Power ภายใต้บรรยากาศของความเป็นไทยร่วมสมัยที่เปิดกว้างสู่ความร่วมมือกับนานาประเทศ เสริมสร้างความเชื่อมั่น และส่งเสริมภาพลักษณ์ของประเทศไทยในฐานะศูนย์กลางอุตสาหกรรมภาพยนตร์ของภูมิภาค  โดยในช่วง Thai Reception ได้นำอาหารขึ้นชื่อของไทยที่สื่อถึงเอกลักษณ์ วิธีชีวิต และรสชาติแบบไทยๆ ให้ผู้เข้าร่วมงานได้ลิ้มลองรสชาติ ได้แก่ 1. ผัดหมี่โคราช 2. ไก่สะเต๊ะ 3. ส้มตำ 4. ลาบไก่ 5. ลูกชุบ และ6. ข้าวเหนียวมะม่วง   ส่วนวันที่ 14 พฤษภาคม 2568  จะมีพิธีเปิดกิจกรรม “Director Talk” ภายใต้หัวข้อ “The Future of Thai Stories on Screen” และในวันที่ 15 พฤษภาคม 2568 เข้าร่วมงาน Thai Night ณ โรงแรม Carlton Cannes เป็นต้น
“รัฐบาล โดยกระทรวงวัฒนธรรม (วธ.) มีนโยบายส่งเสริมอุตสาหกรรมภาพยนตร์ของไทยและขยายตลาดภาพยนตร์ไทยสู่ระดับนานาชาติ และผลักดันซอฟต์พาวเวอร์และเสน่ห์ความเป็นไทย เพิ่มมูลค่าทางเศรษฐกิจสร้างรายได้ และภาพลักษณ์ที่ดีให้แก่ประเทศสู่ระดับนานาชาติ เนื่องจากเทศกาลภาพยนตร์เมืองคานส์ถือเป็นเทศกาลที่มีชื่อเสียงและเก่าแก่ที่สุดแห่งหนึ่ง การเข้าร่วมงานในครั้งนี้ถือเป็นการนำเสนอศักยภาพของประเทศไทยในฐานะศูนย์กลางการผลิตภาพยนตร์และสื่อสร้างสรรค์ของภูมิภาคเอเชียตะวันออกเฉียงใต้ โดยเน้นการใช้อัตลักษณ์ทางวัฒนธรรมไทยเป็นหัวใจสำคัญในการขับเคลื่อนซอฟต์พาวเวอร์ เพื่อเสริมสร้างภาพลักษณ์ของประเทศและสร้างความเชื่อมั่นในสายตานานาชาติ” รมว.วธ. กล่าว

ที่มา : https://www.thaigov.go.th/news/contents/details/96298