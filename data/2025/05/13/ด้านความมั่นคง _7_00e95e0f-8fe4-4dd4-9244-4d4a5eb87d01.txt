รัฐบาลไทย-ข่าวทำเนียบรัฐบาล-ช่อง 3 ประชาสัมพันธ์โครงการดีเพื่อเยาวชน “จิตสำนึกรักเมืองไทย” ปีที่ 17


วันอังคารที่ 13 พฤษภาคม 2568
ช่อง 3 ประชาสัมพันธ์โครงการดีเพื่อเยาวชน “จิตสำนึกรักเมืองไทย” ปีที่ 17
สถานีโทรทัศน์ไทยทีวีสีช่อง 3 นำโดย คุณกรรชัย กำเนิดพลอย และ ดร.อริสรา กำธรเจริญ ผู้ประกาศข่าวช่อง 3 พร้อมด้วยนักแสดงจากละครเรื่องแผนรักหักคานลุง ป๊อบ ฐากูร, เคท มาริลิน , แม็ค ปวิช และ ติ๊ต๊ะ ชญานิศ
ร่วมถ่ายทำภาพนิ่งและคลิปวิดิโอเชิญชวนเยาวชนสมัครเข้าร่วมโครงการ “จิตสำนึกรักเมืองไทย” ปีที่ 17 พร้อมแบ่งปันแนวคิดเกี่ยวกับการทำสาธารณประโยชน์เพื่อเป็นแนวทางให้กับเยาวชนนำไปทำประโยชน์เพื่อสังคมหรือสร้างสรรค์โครงการส่งเข้าประกวด
โครงการ “จิตสำนึกรักเมืองไทย” ปีที่ 17 จัดโดย สำนักงานปลัดกระทรวงกลาโหม และ ภาคีเครือข่ายผู้ใหญ่ใจดี ครอบครัวจิตสำนึกรักเมืองไทย เปิดโอกาสให้เยาวชน นิสิต นักศึกษา หรือ กลุ่มเยาวชน จาก สถาบันการศึกษา หรือ การศึกษานอกระบบ อายุ 15-25 ปีทั่วประเทศ ส่งโครงการทำดีเพื่อสังคมเข้าประกวดชิงทุนเพื่อไปดำเนินโครงการ โดยเปิดรับสมัครตั้งแต่วันนี้ ถึงวันที่ 15 มิถุนายน 2568 เพื่อเฟ้นหาโครงการสาธารณประโยชน์เพื่อชุมชนและสังคม ที่ริเริ่มและสร้างสรรค์โดยพลังของคนรุ่นใหม่ ตามกติกา
“เป็นไปได้ คุ้มค่า และ ยั่งยืน” โครงการที่ผ่านการคัดเลือก 11 โครงการ จะได้รับทุนไปดำเนินโครงการ ทุนละ 35,000 บาท เพื่อไปทำโครงการที่ฝันให้เป็นจริงเป็นรูปธรรมได้ใน 30 วัน
โครงการ “จิตสำนึกรักเมืองไทย” เป็นโครงการที่มุ่งมั่นส่งเสริมและปลูกฝังให้เยาวชนไทยมีจิตสำนึกรัก มีความภาคภูมิใจในความเป็นไทย ชาติ ศาสนา พระมหากษัตริย์ และสิ่งดีๆ ของบ้านเมือง ชุมชน และสังคม ควบคู่ไปกับการส่งเสริมการทำความดี มีจิตสาธารณะ และใช้ศักยภาพของตนเองในการสร้างสรรค์ประโยชน์เพื่อส่วนรวม
เยาวชนที่สนใจสามารถติดตามรายละเอียด หลักเกณฑ์การประกวด หรือสอบถามข้อมูลเพิ่มเติมได้ที่:
- www.จิตสำนึกรักเมืองไทย .com
- Facebookจิตสำนึกรักเมืองไทย
- TikTokจิตสำนึกรักเมืองไทย
- YouTubeจิตสำนึกรักเมืองไทย

ที่มา : https://www.thaigov.go.th/news/contents/details/96327