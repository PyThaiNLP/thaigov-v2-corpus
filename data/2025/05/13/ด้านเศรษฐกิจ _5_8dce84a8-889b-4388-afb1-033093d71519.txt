รัฐบาลไทย-ข่าวทำเนียบรัฐบาล-ไอแบงก์ ร่วมสนับสนุนมูลนิธิเพื่อการศรัทธาและพัฒนาสังคมในอุปถัมภ์จุฬาราชมนตรี ในงาน “เราคือหนึ่งเดียว ครั้งที่ 2” เพื่อความเป็นหนึ่งเดียวของทุกศาสนาในสังคมพหุวัฒนธรรมไทย


วันอังคารที่ 13 พฤษภาคม 2568
13/05/2568
พิมพ์
ไอแบงก์ ร่วมสนับสนุนมูลนิธิเพื่อการศรัทธาและพัฒนาสังคมในอุปถัมภ์จุฬาราชมนตรี ในงาน “เราคือหนึ่งเดียว ครั้งที่ 2” เพื่อความเป็นหนึ่งเดียวของทุกศาสนาในสังคมพหุวัฒนธรรมไทย
ไอแบงก์มอบเงินบริจาคสนับสนุนการจัดงาน “เราคือหนึ่งเดียว ครั้งที่ 2” แด่จุฬาราชมนตรี พร้อมรับโล่เกียรติคุณ จัดโดยมูลนิธิเพื่อการศรัทธาและพัฒนาสังคมในอุปถัมภ์ของจุฬาราชมนตรี ร่วมกับมุสลิมไทยโพสต์
ธนาคารอิสลามแห่งประเทศไทย (ไอแบงก์) โดย นางนุจรี  ภักดีเจริญ ผู้ช่วยกรรมการผู้จัดการธนาคาร มอบเงินบริจาคสนับสนุนการจัดงาน “เราคือหนึ่งเดียว ครั้งที่ 2” แด่ นายอรุณ  บุญชม จุฬาราชมนตรี พร้อมรับโล่เกียรติคุณ ซึ่งจัดโดย มูลนิธิเพื่อการศรัทธาและพัฒนาสังคมในอุปถัมภ์ของจุฬาราชมนตรี ร่วมกับมุสลิมไทยโพสต์ และมี ดร.มนัส  นานา ประธานมูลนิธิ ฯ และประธานอำนวยการ ฯ นายยุทธ นานา ประธานจัดงาน ฯ ร่วมให้การต้อนรับ พร้อมคณะผู้บริหารธนาคารเข้าร่วมงาน เมื่อช่วงค่ำวันที่ 10 พฤษภาคม 2568 ที่ผ่านมา
ทั้งนี้ ในการจัดงานดังกล่าว มูลนิธิอิสลามเพื่อการศรัทธาและพัฒนาสังคมในอุปถัมภ์ของจุฬาราชมนตรี เป็นองค์กรที่มุ่งเน้นการส่งเสริมและพัฒนาสังคมมุสลิมในประเทศไทย เพื่อให้เกิดความร่วมมือ การตระหนักรู้ และเผยแผ่ข้อมูลข่าวสารการทำงานสู่สาธารณะ เป็นแหล่งให้ความรู้และคำปรึกษาแก่ประชาชนในประเด็นต่างๆ ที่เกี่ยวข้องกับศาสนาและสังคม เพื่อสร้างความเป็นหนึ่งเดียวของทุกศาสนาในประเทศไทย บนวิถีของการใช้ชีวิตการอยู่ร่วมกันในสังคมแบบพหุวัฒนธรรม ซึ่งได้กำหนดจัดงานขึ้นในระหว่างวันที่ 9-11 พฤษภาคม 2568 ณ ลานพลาซ่า อินดอร์สเตเดียม หัวหมาก กรุงเทพฯ
https://www.facebook.com/share/p/1CB8LbPoRu/

ที่มา : https://www.thaigov.go.th/news/contents/details/96301