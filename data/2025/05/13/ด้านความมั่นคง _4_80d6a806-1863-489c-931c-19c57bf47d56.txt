รัฐบาลไทย-ข่าวทำเนียบรัฐบาล-'สนามไชย 2' ลงพื้นที่จังหวัดชายแดนภาคใต้ ย้ำรัฐบาลห่วงใย รับฟังทุกเสียง มุ่งหน้าสู่การสร้างสันติสุขอย่างยั่งยืน


วันอังคารที่ 13 พฤษภาคม 2568
'สนามไชย 2' ลงพื้นที่จังหวัดชายแดนภาคใต้ ย้ำรัฐบาลห่วงใย รับฟังทุกเสียง มุ่งหน้าสู่การสร้างสันติสุขอย่างยั่งยืน
...
>  https://www.facebook.com/share/p/1Aeutykh4D/
.
วันพุธที่ 7 เมษายน 2568 | พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม (สนามไชย 2) เดินทางลงพื้นที่จังหวัดชายแดนภาคใต้ เพื่อรับฟังสถานการณ์ล่าสุดในพื้นที่ด้วยตนเอง โดยเน้นการพบปะโดยตรงกับผู้นำศาสนาพุทธและอิสลาม ผู้นำชุมชน พี่น้องประชาชน และเจ้าหน้าที่ฝ่ายความมั่นคงที่ปฏิบัติงานในพื้นที่สามจังหวัดชายแดนภาคใต้
โดยนำความห่วงใยจากรัฐบาลในสถานการณ์ความไม่สงบไปสู่พี่น้องประชาชน
ซึ่งการลงพื้นที่ครั้งนี้ ได้รับมอบหมายจากนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม ให้มารับทราบข้อเท็จจริงที่เป็นปัจจุบัน และประเมินสถานการณ์ความมั่นคงในพื้นที่ เพื่อร่วมกันหาแนวทางแก้ไขปัญหาอย่างยั่งยืน บนพื้นฐานของ #หลักสิทธิมนุษยชนสากล  #หลักกฎหมายที่เป็นธรรม และความเข้าใจในบริบทของพื้นที่ อีกทั้งเพื่อสนับสนุนการทำงานของเจ้าหน้าที่ทุกระดับ และสานพลังความร่วมมือกับประชาชนในพื้นที่
.
พลเอก ณัฐพลฯ เผยว่า... |
"...จากประสบการณ์การทำงานทั้งในกองทัพ ทั้งในสภาความมั่นคงแห่งชาติ (สมช.) และศูนย์บริหารสถานการณ์โควิด-19 (ศบค.) ได้ให้ความสำคัญกับการใช้ข้อมูล-ข้อเท็จจริงจาก #แหล่งข่าวปฐมภูมิ ในการตัดสินใจ สั่งการ และแก้ปัญหาต่างๆ ที่ต้องอาศัยการบูรณาการการทำงานจากทุกภาคส่วน มาโดยตลอด
ดังนั้น เพื่อความรอบคอบ รู้จริง เห็นจริงด้วยตนเอง จึงไม่อาจอาศัยการรับข้อมูลจากเพียงเอกสารรายงาน หรือรายงานข่าวจากสื่อ หรือการบอกเล่าต่อๆ กันมา
จำเป็นอย่างยิ่งที่จะต้องเดินทางมาพบบุคคลสำคัญ (Key man) และผู้ได้รับผลกระทบ เพื่อได้สัมผัสสีหน้า-แววตา พูดคุย ซักถามโดยตรง ด้วยตนเอง  สำหรับประกอบการตัดสินใจใดๆ ที่แม่นยำขึ้น
อีกทั้งยังเป็นการมาให้กำลังใจ “แบบใจถึงใจ” แก่พี่น้องประชาชนและเจ้าหน้าที่ที่ปฏิบัติงานด้วยความเสียสละในพื้นที่ อีกด้วย
ทั้งนี้ ไม่ใช่ไม่เคยรับทราบรากเหง้าของปัญหามาก่อน แต่ต้องการข้อมูลที่เป็นปัจจุบันที่สุด จึงจะสามารถแก้ปัญหาในวันนี้ และป้องกันปัญหาในอนาคตได้อย่างถูกจุด ..."
.
พลเอก ณัฐพลฯ กล่าวเสริมว่า... |
"... จากการได้พูดคุยกับ ทั้งผู้นำศาสนาพุทธ (พระธรรมวัชรจริยาจารย์ ที่ปรึกษาเจ้าคณะภาค 18/เจ้าอาวาสวัดประชุมชลธารา) และพบปะพี่น้องชาวไทยพุทธ อีกทั้งผู้นำศาสนาอิสลาม (นายซาฟีอี เจ๊ะเลาะ ประธานคณะกรรมการอิสลามประจำจังหวัดนราธิวาส) พร้อมด้วยผู้แทนคณะกรรมการประจำจังหวัดนราธิวาส แล้ว
| รู้สึกอบอุ่นในการให้การต้อนรับ และรับรู้ได้ถึงความมุ่งมั่นในการแก้ปัญหาร่วมกันตามแนวทาง #สันติวิธี ซึ่งได้ยึดถือและเชื่อมั่นว่าจะเป็นทางออกที่ยั่งยืนสำหรับทุกฝ่าย
| สิ่งสำคัญที่สุด คือ ความเห็นพ้องในการน้อมนำ #ยุทธศาสตร์พระราชทาน  “เข้าใจ เข้าถึง พัฒนา” มาประยุกต์ใช้ให้เหมาะสมกับบริบท #สังคมพหุวัฒนธรรม และสถานการณ์ปัจจุบัน อีกด้วย ..."
.
พลเอก ณัฐพลฯ กล่าวทิ้งท้ายว่า... |
"... รัฐบาลให้ความสำคัญกับการแก้ปัญหาของพี่น้องประชาชนในทุกพื้นที่ โดยในพื้นที่จังหวัดชายแดนภาคใต้นั้น มีทั้งความละเอียดอ่อนและความซับซ้อนของปัญหา
| กองทัพ-กระทรวงกลาโหมไม่อาจสามารถแก้ปัญหาได้เพียงลำพัง ต้องอาศัยความร่วมมือจากทุกกระทรวง ทุกภาคส่วนที่เกี่ยวข้อง โดยเฉพาะอย่างยิ่ง คือ ความร่วมมือจากประชาชนในพื้นที่และคนไทยทุกคน
| โดยที่เราต้องช่วยกันเตรียมความพร้อม ในทุกมิติ สำหรับกลไกปกติของรัฐเข้ามาบริหารจัดการในพื้นที่ เหมือนทุกภาคของประเทศ ที่ประชาชนทุกคนสามารถใช้ชีวิตได้อย่างปกติสุข มีครอบครัวที่อบอุ่นอยู่กันพร้อมหน้า สามารถประกอบสัมมาชีพได้อย่างมีอิสะเสรีภาพ นั่นคือปลายทางที่เราต้องการ ..."
.
╔════════╗
#ประมวลภาพ | 'สนามไชย 2' ลงพื้นที่เพื่อให้กำลังใจประชาชนและเจ้าหน้าที่ผู้ปฏิบัติงานทุกระดับในพื้นที่ภาคใต้ พร้อมรับฟังปัญหาในการปฏิบัติงาน และเชื่อมโยงในระดับนโยบายถึงระดับปฏิบัติ ณ อ.เมืองนราธิวาส  จ.นราธิวาส [7 พ.ค. 2568]
> https://www.facebook.com/share/p/16AHzULqw9/
╚════════╝
.
#สันติสุข #ชายแดนใต้
#สนามไชย2
#ทำงานทำบุญทำดี
#รวมไทยไปด้วยกัน
++++++++++++
ติดตาม "สนามไชย2" ในทุกแพลตฟอร์ม :
Instagram : https://www.instagram.com/sanamchai2th/
X : https://x.com/sanamchai2th
Tiktok : https://www.tiktok.com/@sanamchai2th
Threads : https://www.threads.net/@sanamchai2th

ที่มา : https://www.thaigov.go.th/news/contents/details/96324