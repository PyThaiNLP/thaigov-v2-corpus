รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ นำคณะผู้บริหารกระทรวงอุตสาหกรรม เข้าเฝ้าฯ กรมสมเด็จพระเทพฯ เพื่อทูลเกล้าฯ ถวายเงินรายได้จากการออกร้านกาชาด ประจำปี 2567


วันจันทร์ที่ 12 พฤษภาคม 2568
12/05/2568
พิมพ์
รัฐมนตรีฯ เอกนัฏ นำคณะผู้บริหารกระทรวงอุตสาหกรรม เข้าเฝ้าฯ กรมสมเด็จพระเทพฯ เพื่อทูลเกล้าฯ ถวายเงินรายได้จากการออกร้านกาชาด ประจำปี 2567
รัฐมนตรีฯ เอกนัฏ นำคณะผู้บริหารกระทรวงอุตสาหกรรม เข้าเฝ้าฯ กรมสมเด็จพระเทพฯ เพื่อทูลเกล้าฯ ถวายเงินรายได้จากการออกร้านกาชาด ประจำปี 2567
เมื่อวันที่ 1 พฤษภาคม 2568 สมเด็จพระกนิษฐาธิราชเจ้า กรมสมเด็จพระเทพรัตนราชสุดา สยามบรมราชกุมารี พระราชทานพระราชวโรกาสให้ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม นำคณะผู้บริหารกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายเอกภัทร วังสุวรรณ นายศุภกิจ บุญศิริ นายวิฤทธิ์ วิเศษสินธุ์ รองปลัดกระทรวงอุตสาหกรรม นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม และผู้บริหารระดับสูง เฝ้าทูลละอองพระบาท ทูลเกล้าทูลกระหม่อมถวายเงินรายได้ จำนวน 7,141,934.29 บาท จากการออกร้านงานกาชาด และจำหน่ายฉลากกาชาด ประจำปี 2567 เพื่อบำรุงสภากาชาดไทย ณ ศาลาดุสิตดาลัย สวนจิตรลดา พระราชวังสวนดุสิต
ทั้งนี้ กระทรวงอุตสาหกรรม (อก.) ได้ร่วมออกร้านกาชาด ประจำปี 2567 ระหว่างวันที่ 11 - 22 ธันวาคม 2567 รวม 11 วัน ภายใต้แนวคิด "อุตสาหกรรม รวมใจภักดิ์ 72 พรรษา ทศมราชา" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ ณ บริเวณสวนลุมพินีที่ผ่านมา

ที่มา : https://www.thaigov.go.th/news/contents/details/96288