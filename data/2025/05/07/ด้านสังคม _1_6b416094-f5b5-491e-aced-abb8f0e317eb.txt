รัฐบาลไทย-ข่าวทำเนียบรัฐบาล-ดีอี ร่วมแสดงความยินดีในพิธีเปิดการประชุมการจัดตั้งพันธมิตรไปรษณีย์ภูมิภาคเอเชีย (RAPA)


วันพุธที่ 7 พฤษภาคม 2568
ดีอี ร่วมแสดงความยินดีในพิธีเปิดการประชุมการจัดตั้งพันธมิตรไปรษณีย์ภูมิภาคเอเชีย (RAPA)
ดีอี ร่วมแสดงความยินดีในพิธีเปิดการประชุมการจัดตั้งพันธมิตรไปรษณีย์ภูมิภาคเอเชีย (RAPA)
วันที่ 7 พฤษภาคม 2568 นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) ได้ร่วมกล่าวแสดงความยินดีในพิธีเปิดการประชุมการจัดตั้งพันธมิตรไปรษณีย์ภูมิภาคเอเชีย (Regional Asian Post Alliance หรือ RAPA) โดยมีนายรัฐพล ภักดีภูมิ ประธานกรรมการ บริษัท ไปรษณีย์ไทย จำกัด เป็นประธานเปิดการประชุมฯ และมีนายดนันท์ สุภัทรพันธุ์ ร่วมกล่าวต้อนรับผู้เข้าร่วมการประชุม ณ อาคารไปรษณีย์กลาง บางรัก กรุงเทพฯ
งานดังกล่าวจัดขึ้นต่อเนื่องจากที่บริษัทไปรษณีย์ไทย จำกัด ได้ลงนามในข้อตกลงและบันทึกความเข้าใจ ในการจัดตั้ง "Regional Asian Post Alliance - RAPA" ร่วมกับการไปรษณีย์เวียดนาม การไปรษณีย์อินโดนีเซีย พร้อมด้วยที่ปรึกษาพิเศษจำนวน 2 ราย คือ PayTech JSC (บริษัทจดทะเบียนตามกฎหมายเวียดนาม) และ Kota Capital Advisors (บริษัทจดทะเบียนตามกฎหมายสิงคโปร์) เมื่อเดือนมิถุนายน 2567 ซึ่งได้กำหนดให้จัดการประชุมไตรมาสละ 1 ครั้ง เพื่อแลกเปลี่ยนความรู้และทักษะ รวมถึงเสริมสร้างความร่วมมือในการดำเนินงาน ด้านไปรษณีย์ให้เป็นรูปธรรม โดยการประชุมครั้งนี้ เป็นการประชุมไตรมาสที่ 1/2568 โดยมีประเทศไทย เป็นเจ้าภาพจัดการประชุม ระหว่างวันที่ 6-7 พฤษภาคม 2568

ที่มา : https://www.thaigov.go.th/news/contents/details/96144