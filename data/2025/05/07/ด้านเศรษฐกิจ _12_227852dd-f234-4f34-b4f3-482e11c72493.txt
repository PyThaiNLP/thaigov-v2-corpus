รัฐบาลไทย-ข่าวทำเนียบรัฐบาล-“ไทย-กัมพูชา” กระชับความสัมพันธ์ แลกเปลี่ยนนโยบายด้านการเกษตรดิจิทัล


วันพุธที่ 7 พฤษภาคม 2568
“ไทย-กัมพูชา” กระชับความสัมพันธ์ แลกเปลี่ยนนโยบายด้านการเกษตรดิจิทัล
“ไทย-กัมพูชา” กระชับความสัมพันธ์ แลกเปลี่ยนนโยบายด้านการเกษตรดิจิทัล
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ ได้มอบหมายให้ นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ พร้อมด้วย นายพีรพันธ์ คอทอง อธิบดีกรมส่งเสริมการเกษตร นางสาวนฤมล สงวนวงศ์ ผู้ตรวจราชการกระทรวงเกษตรและสหกรณ์ รักษาราชการอธิบดีกรมวิชาการเกษตร นางสาวไปรยา เศวตจินดา ผู้อำนวยการสำนักการเกษตรต่างประเทศ และผู้แทนสำนักงานเศรษฐกิจการเกษตร เข้าร่วมต้อนรับ และหารือกับคณะผู้บริหารจากกระทรวงเศรษฐกิจการคลังกัมพูชา นำโดย Mr. Sou Socheat อธิบดีสำนักงานกำกับตลาดหลักทรัพย์กัมพูชา (Securities and Exchange Regulator of Cambodia)
การหารือในวันนี้ นอกจากเพื่อกระชับสัมพันธ์ของทั้งสองประเทศแล้ว ยังเป็นโอกาสให้ทั้งสองฝ่ายได้แลกเปลี่ยนนโยบายในประเด็นที่ฝ่ายกัมพูชาให้ความสำคัญ โดยเฉพาะวิสัยทัศน์และนโยบายด้านการเกษตรที่เกี่ยวเนื่องกับเกษตรดิจิทัล และเชื่อมโยงกับกลไกทางการเงินที่ช่วยเหลือและสนับสนุนเกษตรกร เพื่อยกระดับรายได้เกษตรกรและเพิ่มผลผลิตทางการเกษตร รวมถึงการใช้เทคโนโลยีและนวัตกรรมทางการเกษตรที่เป็นมิตรกับสิ่งแวดล้อมและพัฒนาเกษตรที่ยั่งยืน ตลอดจนแนวทางการบรรเทาภัยคุกคามที่อาจมีผลกระทบต่อภาคการเกษตร อาทิ การเปลี่ยนแปลงสภาพภูมิอากาศ เป็นต้น

ที่มา : https://www.thaigov.go.th/news/contents/details/96165