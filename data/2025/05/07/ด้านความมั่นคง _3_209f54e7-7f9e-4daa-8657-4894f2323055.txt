รัฐบาลไทย-ข่าวทำเนียบรัฐบาล-"อรรษิษฐ์ สัมพันธรัตน์" ปลัดกระทรวงมหาดไทย ร่วมประชุมคณะหัวหน้าส่วนราชการระดับกระทรวงหรือเทียบเท่า ณ กระทรวงพาณิชย์ จ.นนทบุรี


วันพุธที่ 7 พฤษภาคม 2568
07/05/2568
พิมพ์
"อรรษิษฐ์ สัมพันธรัตน์" ปลัดกระทรวงมหาดไทย ร่วมประชุมคณะหัวหน้าส่วนราชการระดับกระทรวงหรือเทียบเท่า ณ กระทรวงพาณิชย์ จ.นนทบุรี
"อรรษิษฐ์ สัมพันธรัตน์" ปลัดกระทรวงมหาดไทย ร่วมประชุมคณะหัวหน้าส่วนราชการระดับกระทรวงหรือเทียบเท่า ณ กระทรวงพาณิชย์ จ.นนทบุรี
วันนี้ (7 พ.ค. 68) เวลา 11.00 น. นายอรรษิษฐ์ สัมพันธรัตน์ ปลัดกระทรวงมหาดไทย ประชุมคณะหัวหน้าส่วนราชการระดับกระทรวงหรือเทียบเท่า โดยมี น.ส.แพทองธาร ชินวัตร นายกรัฐมนตรี เป็นประธาน และมีหัวหน้าส่วนราชการระดับกระทรวงหรือเทียบเท่า และผู้แทนเข้าร่วมประชุม จำนวน 42 คน เข้าร่วมประชุม ณ ห้องบุรฉัตรไชยากร ชั้น 4 อาคารสำนักงานปลัดกระทรวงพาณิชย์ ต.บางกระสอ อ.เมืองนนทบุรี จ.นนทบุรี
โอกาสนี้ นายกรัฐมนตรี ได้รับฟังการนำเสนอข้อมูลบทบาท ภารกิจ และแลกเปลี่ยนความคิดเห็นกับหัวหน้าส่วนราชการในประเด็นต่าง ๆ เพื่อยกระดับการบริหารราชการ และการขับเคลื่อนงานตามนโยบายรัฐบาลในการบำบัดทุกข์ บำรุงสุขประชาชน
หัวหน้าส่วนราชการระดับกระทรวงหรือเทียบเท่า คือ ผู้บังคับบัญชาสูงสุดฝ่ายข้าราชการประจำของกระทรวง (ปลัดกระทรวง) และหัวหน้าส่วนราชการที่มิใช่หัวหน้าส่วนราชการระดับกระทรวงขึ้นตรงต่อนายกรัฐมนตรี และรัฐมนตรี รวม 42 ตำแหน่ง อาทิ เลขาธิการคณะกรรมการข้าราชการพลเรือน (ก.พ.) เลขาธิการคณะกรรมการพัฒนาระบบราชการ (ก.พ.ร.) เลขาธิการคณะกรรมการการศึกษาขั้นพื้นฐาน (สพฐ.) เลขาธิการคณะกรรมการการอุดมศึกษา (สกอ.) เลขาธิการสภาการศึกษา (สกศ.) ผู้อำนวยการสำนักข่าวกรองแห่งชาติ ผู้อำนวยการสำนักงบประมาณ เลขาธิการสภาความมั่นคงแห่งชาติ ผู้บัญชาการตำรวจแห่งชาติ โดยจะมีการประชุมตามวาระที่กำหนด ซึ่งมีนายกรัฐมนตรี เป็นประธานการประชุม และกระทรวงต่าง ๆ จะมีการเวียนเป็นเจ้าภาพการประชุม เพื่อเสริมสร้างประสิทธิภาพการบริหารราชการของข้าราชการในการทำหน้าที่ตามอำนาจหน้าที่ และจรรยาข้าราชการ

ที่มา : https://www.thaigov.go.th/news/contents/details/96148