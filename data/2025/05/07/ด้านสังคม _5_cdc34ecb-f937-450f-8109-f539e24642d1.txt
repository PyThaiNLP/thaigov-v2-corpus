รัฐบาลไทย-ข่าวทำเนียบรัฐบาล-“วราวุธ” ส่ง ทีม ศรส. ของกระทรวง พม. เยี่ยม-เยียวยา ทุกครอบครัวผู้ประสบเหตุ ตึก สตง.ใหม่ ถล่มจากแผ่นดินไหว เผย ตัวเลขขอทาน ลดลง ขอบคุณ ประชาชนช่วยแจ้งเบาะแส ย้ำ ขอทานผิดกฎหมาย 


วันพุธที่ 7 พฤษภาคม 2568
“วราวุธ” ส่ง ทีม ศรส. ของกระทรวง พม. เยี่ยม-เยียวยา ทุกครอบครัวผู้ประสบเหตุ ตึก สตง.ใหม่ ถล่มจากแผ่นดินไหว เผย ตัวเลขขอทาน ลดลง ขอบคุณ ประชาชนช่วยแจ้งเบาะแส ย้ำ ขอทานผิดกฎหมาย
“วราวุธ” ส่ง ทีม ศรส. ของกระทรวง พม. เยี่ยม-เยียวยา ทุกครอบครัวผู้ประสบเหตุ ตึก สตง.ใหม่ ถล่มจากแผ่นดินไหว เผย ตัวเลขขอทาน ลดลง ขอบคุณ ประชาชนช่วยแจ้งเบาะแส ย้ำ ขอทานผิดกฎหมาย วอน หยุดให้เงิน
วันที่ 7 พฤษภาคม 2568 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยถึงความคืบหน้าในการช่วยเหลือผู้ประสบเหตุและครอบครัวของศูนย์เร่งรัดจัดการสวัสดิภาพประชาชน (ศรส.) กระทรวง พม. กรณี ตึก สตง. แห่งใหม่พังถล่มจากแผ่นดินไหว  ว่า ตั้งแต่วันที่เกิดเหตุจนถึงวันที่ 30 เม.ย. 68 ดังนั้น กระทรวง พม. มีข้อมูลที่ปรากฎ พบว่ามีประสบเหตุรวม 89 กรณี โดยมีภูมิลำเนาในกรุงเทพมหานคร 14 กรณี และในภาคต่างๆ (23 จังหวัด) รวม 75 กรณี แบ่งเป็น 1) ผู้เสียชีวิต 40 กรณี เป็นคนไทย 34 กรณี และบุคคลต่างด้าว 6 กรณี (ไม่ทราบข้อมูลบุคคล) 2) ผู้บาดเจ็บ 11 กรณี และ 3) ผู้สูญหาย 38 กรณี เป็นคนไทย 31 กรณี และบุคคลต่างด้าว 7 กรณี (โดยทราบข้อมูลบุคคล 35 กรณี และไม่ทราบข้อมูลบุคคล 3 กรณี)
ขณะนี้ กระทรวง พม. โดย ศรส. ได้เข้าไปช่วยเหลือเยียวยาครอบครัวผู้ประสบเหตุ โดยมีการแบ่งทีมเจ้าหน้าที่ ศรส. ลงพื้นที่ ณ จุดเกิดเหตุตึก สตง. แห่งใหม่ที่พังถล่มเพื่อดูแลญาติที่มาเฝ้าติดตามสถานการณ์ในการสืบค้นข้อมูลบุคคล การอำนวยความสะดวกในการตรวจพิสูจน์อัตลักษณ์บุคคล การบริการที่พักชั่วคราวสำหรับญาติผู้ประสบเหตุ การประสานติดตามข้อมูลของญาติผู้ประสบเหตุ การเปิดเรื่องในระบบส่งต่อการช่วยเหลือ  โดยเฉพาะการเยียวยาสภาพจิตใจ ไปยัง ศรส. จังหวัด และหน่วยงานทีม พม. หนึ่งเดียวจังหวัด และการติดตามการให้ความช่วยเหลืออย่างต่อเนื่อง โดยร่วมกับหน่วยงานที่เกี่ยวข้องและอาสาสมัครพัฒนาสังคมและความมั่นคงของมนุษย์ (อพม.) ในพื้นที่ นอกจากนี้ กระทรวง พม. ได้เข้าเยี่ยมเยียน ให้ความช่วยเหลือ เยียวยา ทุกครอบครัวของผู้ประสบเหตุที่เสียชีวิตและสูญหาย เป็นเงินอุดหนุนเพื่อช่วยเหลือผู้ประสบปัญหาทางสังคมกรณีฉุกเฉิน และครอบครัวผู้ประสบเหตุที่ได้รับบาดเจ็บเป็นเงินสงเคราะห์ ตามหน้าที่และอำนาจของกระทรวง พม.
นอกจากนี้ ศรส.ได้รายงานในที่ประชุม ถึงจำนวนตัวเลขของคนเร่ร่อน ขอทาน ระบุมีจำนวนลดลงอย่างมีนัยสำคัญในพื้นที่กรุงเทพมหานคร ซึ่งสะท้อนให้เห็นถึงความร่วมมือกันอย่างเข้มข้นระหว่างกระทรวง พม. และกรุงเทพมหานคร (กทม.) ในการลงพื้นที่จัดระเบียบและการรณรงค์ต่างๆ ในพื้นที่สาธารณะอย่างต่อเนื่อง และต้องขอบคุณพี่น้องประชาชนที่ช่วยเป็นหูเป็นตาให้กับเจ้าหน้าที่ พม. และ กทม. แจ้งเบาะแส แจ้งพิกัดของขอทาน ทำให้เราสามารถทำงานแก้ปัญหาได้ตรงจุด และรวดเร็วยิ่งขึ้น ซึ่งต้องขอย้ำว่า เราต้องช่วยกันหยุดให้เงินขอทานด้วยความสงสาร ที่สำคัญคือการขอทานเป็นการกระทำผิดกฎหมาย ถ้าหากท่านอยากทำบุญหรือให้ทานขอให้ไปยังสถานที่ที่จัดไว้ให้ อาทิ วัด โรงพยาบาล มูลนิธิต่างๆ หรือแม้แต่สถานสงเคราะห์ในความดูแลของกระทรวง พม. ทั้งนี้ หากพบเห็นคนเร่ร่อน ขอทาน ขอให้โทรแจ้ง ศูนย์เร่งรัดจัดการสวัสดิภาพประชาชน (ศรส.) กระทรวง พม. ผ่าน สายด่วน 1300
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #แผ่นดินไหว #ตึกถล่ม #ขอทาน #หยุดให้เงิน

ที่มา : https://www.thaigov.go.th/news/contents/details/96162