รัฐบาลไทย-ข่าวทำเนียบรัฐบาล-รมว.ท่องเที่ยวและกีฬา พร้อมคณะผู้บริหาร ร่วมบันทึกเทปถวายพระพร สมเด็จพระนางเจ้าสุทิดา ฯ ด้วยความจงรักภักดี


วันพุธที่ 7 พฤษภาคม 2568
รมว.ท่องเที่ยวและกีฬา พร้อมคณะผู้บริหาร ร่วมบันทึกเทปถวายพระพร สมเด็จพระนางเจ้าสุทิดา ฯ ด้วยความจงรักภักดี
รมว.ท่องเที่ยวและกีฬา พร้อมคณะผู้บริหาร ร่วมบันทึกเทปถวายพระพร สมเด็จพระนางเจ้าสุทิดา ฯ ด้วยความจงรักภักดี
วันที่ 6 พฤษภาคม 2568 เวลา 16.40 น. นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา นำคณะผู้บริหารระดับสูงของกระทรวง ร่วมบันทึกเทปโทรทัศน์ถวายพระพรชัยมงคล เนื่องในโอกาสมหามงคลเฉลิมพระชนมพรรษา สมเด็จพระนางเจ้าสุทิดา พัชรสุธาพิมลลักษณ พระบรมราชินี ในวันที่ 3 มิถุนายน 2568 เพื่อแสดงความจงรักภักดีและสำนึกในพระมหากรุณาธิคุณ ณ สถานีโทรทัศน์ช่อง 9 อสมท. MCOT HD
โดยมีผู้บริหารร่วมในพิธี อาทิ นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา และโฆษกกระทรวงฯ, นายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา, นายกฤษฎา ตันเทอดทิตย์ เลขานุการรัฐมนตรีฯ, นางสาวนัทรียา ทวีวงศ์ ปลัดกระทรวงการท่องเที่ยวและกีฬา, นางสาววนิดา พันธ์สอาด รองปลัดกระทรวงฯ, นายมงคล วิมลรัตน์ อธิบดีกรมพลศึกษา, นายจาตุรนต์ ภักดีวานิช อธิบดีกรมการท่องเที่ยว และนายเศกสันฐ์ ง้าวสุวรรณ์ ผู้ช่วยปลัดกระทรวงฯ
ในโอกาสนี้ นายสรวงศ์ เทียนทอง ได้กล่าวถวายพระพรชัยมงคลด้วยความซาบซึ้งในพระมหากรุณาธิคุณ และขอพระราชทานถวายพระพรให้ทรงพระเจริญยิ่งยืนนาน เป็นร่มโพธิ์ร่มไทรแห่งปวงชนชาวไทยสืบไป

ที่มา : https://www.thaigov.go.th/news/contents/details/96134