รัฐบาลไทย-ข่าวทำเนียบรัฐบาล-Krungthai CIO ทีมกลยุทธ์การลงทุน มอง Thai ESG เป็นทางเลือกการลงทุนยั่งยืน สร้างผลตอบแทนจังหวะตลาดหุ้นไทยฟื้นตัว


วันพุธที่ 7 พฤษภาคม 2568
07/05/2568
พิมพ์
Krungthai CIO ทีมกลยุทธ์การลงทุน มอง Thai ESG เป็นทางเลือกการลงทุนยั่งยืน สร้างผลตอบแทนจังหวะตลาดหุ้นไทยฟื้นตัว
Krungthai CIO ทีมกลยุทธ์การลงทุน มองแนวโน้มตลาดหุ้นไทยเริ่มฟื้นตัว หลังราคาหุ้นปรับลดลงไปมาก ขณะที่ กนง. ลดดอกเบี้ยกระตุ้นเศรษฐกิจ แนะสร้างโอกาสด้วยกองทุน Thai ESGX ตอบโจทย์การวางแผนการเงินระยะยาว รับสิทธิประโยชน์ลดหย่อนภาษี
ทีมกลยุทธ์การลงทุน ธนาคารกรุงไทย (Krungthai Chief Investment Office) วิเคราะห์ตลาดและการลงทุนว่า ถึงแม้ตลาดหุ้นไทยเริ่มต้นในปีนี้อย่างยากลำบาก โดยมีการปรับตัวลดลงไปมากกว่า 15% ตั้งแต่ต้นปี ทำให้ปัจจุบันระดับดัชนีถือว่าอยู่ในระดับต่ำใกล้เคียงกับระดับดัชนีในช่วงโควิด-19 โดยการปรับตัวลงของตลาดหุ้นไทยมาจากหลายปัจจัย ทั้งเศรษฐกิจที่อ่อนแอ ความเสี่ยงจากมาตรการกีดกันทางการค้าของสหรัฐฯ การชะลอตัวของกำไรบริษัทจดทะเบียน การไหลออกของเงินทุนต่างชาติ และการปรับตัวลงของหุ้นที่มีการเก็งกำไรอย่างมากในช่วงก่อนหน้าทำให้ราคาเกินปัจจัยพื้นฐานไป
มองไปข้างหน้า แม้เศรษฐกิจไทยอาจเติบโตได้ในระดับต่ำต่อไป แต่ยังเห็นโอกาสการลงทุน ในตลาดหุ้นไทยและเชื่อว่า ตลาดหุ้นไทยมีโอกาสฟื้นตัวจากระดับปัจจุบัน โดยมีปัจจัยหนุนจาก 1.ราคาของตลาดหุ้นไทยถือว่าอยู่ในระดับที่ถูก Forward P/E อยู่ที่ระดับ 12.2X ต่ำกว่าค่าเฉลี่ย 10 ปีที่ 15.7X 2. กนง.จะมีการปรับลดอัตราดอกเบี้ยเพิ่มเติมในปีนี้ เพื่อพยุงเศรษฐกิจ 3.การปรับตัวลงของตลาดหุ้นไทยไม่ได้แยกระหว่างหุ้นที่มีปัจจัยพื้นฐานรองรับ และเป็นผู้นำในกลุ่มอุตสาหกรรม ทำให้ ปัจจุบันมีหุ้นคุณภาพดีหลายตัว ที่มีธุรกิจที่มั่นคง มีอัตราปันผลสูงถึงระดับ 6-7% รวมทั้ง เริ่มมีบริษัทขนาดใหญ่ต่างๆ นำเงินสดที่มีอยู่มาซื้อหุ้นคืน หรือจ่ายปันผลในอัตราที่สูงขึ้น
สำหรับกองทุน Thai ESGX ที่ บลจ.กรุงไทยเสนอขาย มีดังนี้
1.  กระจายการลงทุนอย่างสมดุลผ่าน กองทุนเปิดกรุงไทย อิควิตี้ พลัส 70/30 ไทยเพื่อความยั่งยืนแบบพิเศษ ชนิดเงินลงทุนใหม่แบบปันผล (KTEQ70PLUSX-D) ที่มีการลงทุนในหุ้น ESG โดยเฉลี่ยไม่เกิน 70% และตราสารหนี้ ESG โดยเฉลี่ยไม่เกิน 30% ของ NAV เหมาะสำหรับนักลงทุนที่ต้องการกระจายความเสี่ยงด้วยการลงทุนในตราสารหนี้และเปิดโอกาสการลงทุนในต่างประเทศเพื่อช่วยลดความผันผวน
2.  มุ่งเน้นการเติบโตไปกับ กองทุนเปิดกรุงไทย อิควิตี้ พลัส ไทยเพื่อความยั่งยืนแบบพิเศษ ชนิดเงินลงทุนใหม่แบบปันผล (KTEQPLUSX-D) ด้วยการลงทุนในหุ้นไทยที่มีความโดดเด่นด้าน ESG พร้อมเปิดโอกาสการลงทุนในตราสารต่างประเทศ เหมาะสำหรับนักลงทุนที่รับความผันผวนได้และเปิดโอกาสลงทุนรับผลตอบแทนทั้งในและต่างประเทศ
3. โอกาสรับเงินปันผลในยามเกษียณผ่าน กองทุนเปิดกรุงไทย หุ้นปันผล ไทยเพื่อความยั่งยืนแบบพิเศษ ชนิดเงินลงทุนใหม่แบบปันผล (KTEQDIVX-D) ที่เน้นลงทุนในหุ้นไทย ESG ที่มีปัจจัยพื้นฐานแข็งแกร่งและมีประวัติการจ่ายเงินปันผลที่ดี และสม่ำเสมอ เหมาะสำหรับนักลงทุนที่รับความผันผวนได้และสนใจลงทุนในหุ้นที่มีประวัติการจ่ายเงินปันผลที่ดีและพื้นฐานดีในประเทศ
ทั้งนี้ Krungthai CIO มองว่า การลงทุนในกองทุน Thai ESG จะเป็นประตูสู่โอกาสในการลงทุนในหุ้นและตราสารหนี้ไทยได้อย่างยั่งยืน พร้อมสร้างผลตอบแทนจากการฟื้นตัวของตลาดหุ้นไทย และยังเป็นการมีส่วนร่วมขับเคลื่อนเศรษฐกิจไทยสู่อนาคตที่ยั่งยืน ทั้งในมิติสิ่งแวดล้อมและสังคม
ผู้ลงทุนต้องทำความเข้าใจลักษณะสินค้า เงื่อนไขผลตอบแทน ความเสี่ยงและศึกษาสิทธิประโยชน์ทางภาษีที่ระบุไว้ในคู่มือการลงทุนของกองทุน Thai ESGX ก่อนการตัดสินใจลงทุน กรณีไม่ได้ปฏิบัติตามเงื่อนไขทางภาษี จะไม่ได้สิทธิประโยชน์ตามเงื่อนไขของกองทุน ขอรับข้อมูลเพิ่มเติมหรือหนังสือชี้ชวนได้ที่ธนาคารกรุงไทยทุกสาขา

ที่มา : https://www.thaigov.go.th/news/contents/details/96167