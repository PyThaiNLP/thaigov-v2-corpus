รัฐบาลไทย-ข่าวทำเนียบรัฐบาล-กระทรวงวัฒนธรรม ขับเคลื่อนงานสถิติวัฒนธรรม สู่กรอบมาตรฐานสากลของ UNESCO ดึงผู้เชี่ยวชาญด้านสถิติระดับโลกจากUNESCO อบรมเชิงปฏิบัติการพัฒนาข้อมูลเชิงสถิติ ดัชนี ตัวชี้วัดด้านวัฒนธรรม


วันพุธที่ 7 พฤษภาคม 2568
กระทรวงวัฒนธรรม ขับเคลื่อนงานสถิติวัฒนธรรม สู่กรอบมาตรฐานสากลของ UNESCO ดึงผู้เชี่ยวชาญด้านสถิติระดับโลกจากUNESCO อบรมเชิงปฏิบัติการพัฒนาข้อมูลเชิงสถิติ ดัชนี ตัวชี้วัดด้านวัฒนธรรม
กระทรวงวัฒนธรรม ขับเคลื่อนงานสถิติวัฒนธรรม สู่กรอบมาตรฐานสากลของ UNESCO ดึงผู้เชี่ยวชาญด้านสถิติระดับโลก จาก UNESCO ร่วมอบรมเชิงปฏิบัติการพัฒนาข้อมูลเชิงสถิติ ดัชนี ตัวชี้วัดด้านวัฒนธรรม สำหรับวาระการพัฒนาที่ยั่งยืน 2030
กระทรวงวัฒนธรรม ขับเคลื่อนงานสถิติวัฒนธรรม สู่กรอบมาตรฐานสากลของ UNESCO ดึงผู้เชี่ยวชาญด้านสถิติระดับโลก จาก UNESCO ร่วมอบรมเชิงปฏิบัติการพัฒนาข้อมูลเชิงสถิติ ดัชนี ตัวชี้วัดด้านวัฒนธรรม สำหรับวาระการพัฒนาที่ยั่งยืน 2030
วันที่ 7 พฤษภาคม 2568 เวลา 09.30 น. นายประสพ เรียงเงิน ปลัดกระทรวงวัฒนธรรม เป็นประธานพิธีเปิดการอบรมเชิงปฏิบัติการพัฒนาข้อมูลเชิงสถิติ ดัชนี ตัวชี้วัดด้านวัฒนธรรม สำหรับวาระการพัฒนาที่ยั่งยืน 2030 โดยมี Dr.Feng Jing ผู้อำนวยการสำนักงานยูเนสโกส่วนภูมิภาค ณ กรุงเทพฯ นางยุถิกา อิศรางกูร ณ อยุธยา รองปลัดกระทรวงวัฒนธรรม  Dr.Joseph Lo ผู้เชี่ยวชาญจากสถาบันสถิติของยูเนสโก Dr.Simon Ellis ผู้เชี่ยวชาญด้านสถิติจากองค์การยูเนสโก นางพัชรินทร์ พัดทอง ผู้ตรวจราชการสำนักงานพระพุทธศาสนาแห่งชาติ ที่ปรึกษา ผู้บริหารกระทรวงวัฒนธรรม ผู้บริหารภาคส่วนต่างๆ ในจังหวัดเชียงใหม่ และผู้เข้าร่วมการอบรมเข้าร่วม  ณ ห้องประชุมแพลทตินัม ชั้น 3 โรงแรมอาวานี รัชดา กรุงเทพฯ และผ่านระบบประชุมทางไกลออนไลน์
การจัดการอบรมในครั้งนี้ สืบเนื่องจากกระทรวงวัฒนธรรม เล็งเห็นความสำคัญในการแก้ไขปัญหาเกี่ยวกับการจัดเก็บข้อมูลเชิงประจักษ์ด้านสถิติวัฒนธรรมในหลายมิติ จึงได้กำหนดจัดโครงการพัฒนาข้อมูลเชิงสถิติ ดัชนี ตัวชี้วัดวัฒนธรรม สำหรับวาระการพัฒนาที่ยั่งยืน 2030 ขึ้น เพื่อขับเคลื่อนงานสถิติวัฒนธรรมให้เป็นไปตามกรอบมาตรฐานสากลขององค์การยูเนสโก ซึ่งสอดคล้องกับเป้าหมายการพัฒนาที่ยั่งยืน (Sustainable Development Goals) หรือ SDGs โดยชุดฐานข้อมูลที่ได้จากโครงการฯ ดังกล่าว จะสามารถสะท้อนให้เห็นภาพรวมสถานการณ์งานวัฒนธรรมของประเทศไทย ทั้งจุดแข็ง จุดอ่อน ซึ่งจะเป็นประโยชน์ในการนำไปสู่การวางนโยบาย กำหนดทิศทางและแนวทางส่งเสริมอุตสาหกรรมวัฒนธรรมได้อย่างมีประสิทธิภาพต่อไป และประการสำคัญจะเป็นการสร้างความร่วมมือระหว่างหน่วยงานต่าง ๆ ในการจัดทำสถิติวัฒนธรรมของประเทศอย่างต่อเนื่อง ซึ่งจะเป็นส่วนสำคัญในการขับเคลื่อน Soft Power ของประเทศได้อย่างเข้มแข็งและมีประสิทธิภาพ

ที่มา : https://www.thaigov.go.th/news/contents/details/96159