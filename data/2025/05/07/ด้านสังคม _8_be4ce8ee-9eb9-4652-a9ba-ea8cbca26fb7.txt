รัฐบาลไทย-ข่าวทำเนียบรัฐบาล-ดีอี – BDE ร่วมแถลงผลการพิจารณาโครงการที่ได้รับการสนับสนุนโดยกองทุนดีอี ยกระดับภาครัฐ เกษตร สุขภาพ และแรงงานด้วยเทคโนโลยีดิจิทัล


วันพุธที่ 7 พฤษภาคม 2568
ดีอี – BDE ร่วมแถลงผลการพิจารณาโครงการที่ได้รับการสนับสนุนโดยกองทุนดีอี ยกระดับภาครัฐ เกษตร สุขภาพ และแรงงานด้วยเทคโนโลยีดิจิทัล
ดีอี – BDE ร่วมแถลงผลการพิจารณาโครงการที่ได้รับการสนับสนุนโดยกองทุนดีอี ยกระดับภาครัฐ เกษตร สุขภาพ และแรงงานด้วยเทคโนโลยีดิจิทัล
วันที่ 7 พฤษภาคม 2568 นางสาวชมภารี ชมภูรัตน์ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) ร่วมแถลงข่าว “ประกาศผลการพิจารณาโครงการที่ได้รับการสนับสนุนจากกองทุนพัฒนาดิจิทัลเพื่อเศรษฐกิจและสังคม ประจำปีงบประมาณ พ.ศ. 2567” ที่มี ดร.เวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (BDE) เป็นประธานฯ โดยมีผู้บริหาร ผู้แทนหน่วยงานที่ได้รับการสนับสนุนทุน จำนวน 24 โครงการ เข้าร่วมงาน ซึ่งจัดโดยกองทุนพัฒนาดิจิทัลเพื่อเศรษฐกิจและสังคม (กองทุนดีอี : DEF) สำนักงานคณะกรรมการดิจิทัลเพื่อเศรษฐกิจและสังคมแห่งชาติ ณ โรงแรมเซ็นทารา ไลฟ์ ศูนย์ราชการ และคอนเวนชันเซ็นเตอร์ แจ้งวัฒนะ กรุงเทพฯ
สำหรับในปีงบประมาณ พ.ศ. 2567 กองทุนดีอี ได้ประกาศเปิดรับข้อเสนอโครงการภายใต้วงเงินรวม 2,000 ล้านบาท โดยมีผู้เสนอเข้ามาทั้งสิ้น 509 โครงการ รวมมูลค่ากว่า 32,168 ล้านบาท ก่อนผ่านการคัดเลือกตามหลักเกณฑ์จนเหลือ 24 โครงการ ซึ่งโครงการทั้ง 24 นี้ เป็นต้นแบบการใช้เทคโนโลยี เพื่อยกระดับคุณภาพชีวิตของประชาชน ภาคเกษตร ภาคสาธารณสุข การบริหารภาครัฐ หรือการพัฒนาทักษะแรงงานดิจิทัล ซึ่งสอดคล้องกับนโยบายการพัฒนาด้านดิจิทัลของประเทศที่ สามารถนำไปขยายผลได้ในวงกว้าง

ที่มา : https://www.thaigov.go.th/news/contents/details/96170