รัฐบาลไทย-ข่าวทำเนียบรัฐบาล-ปลัดฯ ณัฐพล เปิดอาคารสำนักงานอุตสาหกรรมจังหวัดนครราชสีมาหลังใหม่ ใช้พลังงานสะอาด พร้อม Co-working Space ให้บริการประชาชน


วันอาทิตย์ที่ 18 พฤษภาคม 2568
18/05/2568
พิมพ์
ปลัดฯ ณัฐพล เปิดอาคารสำนักงานอุตสาหกรรมจังหวัดนครราชสีมาหลังใหม่ ใช้พลังงานสะอาด พร้อม Co-working Space ให้บริการประชาชน
ปลัดฯ ณัฐพล เปิดอาคารสำนักงานอุตสาหกรรมจังหวัดนครราชสีมาหลังใหม่ ใช้พลังงานสะอาด พร้อม Co-working Space ให้บริการประชาชน
วันที่ 15 พฤษภาคม 2568 ดร.ณัฐพล รังสิตพล ปลัดกระทรวงอุตสาหกรรม เป็นประธานในพิธีเปิดอาคารสำนักงานอุตสาหกรรมจังหวัดนครราชสีมาหลังใหม่ ซึ่งได้ก่อสร้างแล้วเสร็จ พร้อมให้บริการผู้ประกอบการและประชาชนเต็มรูปแบบ คณะผู้บริหารฯ ที่เข้าร่วม ประกอบด้วย นายศุภกิจ บุญศิริ รองปลัดกระทรวงอุตสาหกรรม นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายดุสิต อนันตรักษ์ รองอธิบดีกรมส่งเสริมอุตสาหกรรม นายบวรวิทย์ อัครจันทโชติ ผู้อำนวยการกองตรวงราชการ สำนักงานปลัดกระทรวงอุตสาหกรรม นางคนึงนิจ ทยายุทธ ผู้อำนวยการศูนย์ส่งเสริมอุตสาหกรรมภาคที่ 6 นายประสงค์ ผลส่ง อุตสาหกรรมจังหวัดบุรีรัมย์ นายวีระวัฒน์ ศรีสม อุตสาหกรรมจังหวัดชัยภูมิ นางสาวณัสชนก วงศ์สละ อุตสาหกรรมจังหวัดสุรินทร์ นายวีระ นันทเศรษฐ์ อุตสาหกรรมจังหวัดระยอง ร่วมเป็นเกียรติในงานดังกล่าว นอกจากนี้ ยังมีผู้แทนหน่วยงานภาครัฐและภาคเอกชนในพื้นที่ร่วมแสดงความยินดี โดยมี นายอารยะ เนตวงษ์ อุตสาหกรรมจังหวัดนครราชสีมา และเจ้าหน้าที่ฯ ให้การต้อนรับ ณ สำนักงานอุตสาหกรรมจังหวัดนครราชสีมา (สอจ.นครราชสีมา) ตำบลปรุใหญ่ อำเภอเมืองนครราชสีมา จังหวัดนครราชสีมา
ที่ผ่านมา สอจ.นครราชสีมา ได้เช่าอาคารหอการค้าจังหวัดนครราชสีมา ซึ่งต้องจ่ายค่าเช่าทุกเดือน และพื้นที่คับแคบเมื่อมีภารกิจและผู้มาขอใช้บริการเพิ่มขึ้น จึงได้ขอพื้นที่และได้รับอนุญาตให้ใช้พื้นที่ราชพัสดุ เนื้อที่ประมาณ 7-1-93 ไร่ จากจังหวัดนครราชสีมา  และได้รับจัดสรรงบประมาณ ปี พ.ศ. 2565 - 2566 มาดำเนินการก่อสร้าง รวมเป็นเงิน 20,900,000 บาท  ที่ทำการแห่งใหม่นี้ มีพื้นที่ Co-working space ให้บริการฟรีแก่ผู้ประกอบการและเป็นสำนักงานอุตสาหกรรมจังหวัดที่ทันสมัยและใช้พลังงานสะอาดจากโซล่าร์เซลล์ มีพื้นที่ใช้สอยรวมกว่า 1,375 ตร.ม. แบ่งเป็น 3 ชั้น ได้แก่ ชั้น G = 420 ตร.ม. คือ ห้องทำงานของกลุ่มอุตสาหกรรมพื้นฐานและการเหมืองแร่ และห้องเก็บเอกสาร ชั้น 1 = 520 ตร.ม. แบ่งเป็น ห้องทำงานกลุ่มส่งเสริมและพัฒนาอุตสาหกรรม และกลุ่มโรงงานอุตสาหกรรม รวมทั้ง Co-working space ชั้น 2 = 435 ตร.ม. แบ่งเป็น ห้องทำงานกลุ่มนโยบายและแผนงาน และอุตสาหกรรมจังหวัด ตลอดจนห้องประชุมขนาดใหญ่และเล็ก จำนวน 2 ห้อง
ทั้งนี้ นางธิดารัตน์ รอดอนันต์ ประธานสภาอุตสาหกรรมจังหวัดนครราชสีมาที่เป็นตัวแทนภาคเอกชนได้ส่งมอบแผงโซล่าร์เซลล์ ขนาด 280 Whr จำนวน 90 แผง ติดตั้งบนหลังคาโรงจอดรถ ให้แก่ สอจ.นครราชสีมา เพื่อผลิตไฟฟ้ามาใช้ในสำนักงาน โดยสามารถลดการใช้พลังงานไฟฟ้าเทียบเท่า ประมาณ 10,500 บาทต่อเดือน

ที่มา : https://www.thaigov.go.th/news/contents/details/96487