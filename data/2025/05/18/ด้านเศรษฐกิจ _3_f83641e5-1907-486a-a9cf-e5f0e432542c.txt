รัฐบาลไทย-ข่าวทำเนียบรัฐบาล-ผู้ตรวจฯ วัชรุน ตรวจเยี่ยม ISMED  หนุนภารกิจพัฒนา SME ตามนโยบายกระทรวงอุตสาหกรรม


วันอาทิตย์ที่ 18 พฤษภาคม 2568
18/05/2568
พิมพ์
ผู้ตรวจฯ วัชรุน ตรวจเยี่ยม ISMED  หนุนภารกิจพัฒนา SME ตามนโยบายกระทรวงอุตสาหกรรม
ผู้ตรวจฯ วัชรุน ตรวจเยี่ยม ISMED  หนุนภารกิจพัฒนา SME ตามนโยบายกระทรวงอุตสาหกรรม
วันที่ 15 พฤษภาคม 2568 นายวัชรุน จุ้ยจำลอง ผู้ตรวจราชการกระทรวงอุตสาหกรรม เข้าตรวจเยี่ยมและให้คำแนะนำกับสถาบันพัฒนาวิสาหกิจขนาดกลางและขนาดย่อม (ISMED) โดยมี นายพิตรพิบูล ธีร์จันทึก ผู้อำนวยการสถาบันพัฒนาวิสาหกิจขนาดกลางและขนาดย่อม คณะผู้บริหารและเจ้าหน้าที่สถาบันฯ ให้การต้อนรับ ณ สถาบันพัฒนาวิสาหกิจขนาดกลางและขนาดย่อม อำเภอคลองหลวง จังหวัดปทุมธานี
ตามนโยบายของ ดร. ณัฐพล รังสิตพล ปลัดกระทรวงอุตสาหกรรม มอบหมายให้ผู้ตรวจราชการกระทรวงอุตสาหกรรม เข้าตรวจแนะนำสถาบันเครือข่าย กระทรวงอุตสาหกรรม โดยมีวัตถุประสงค์เพื่อให้ผู้ตรวจราชการกระทรวงอุตสาหกรรมรับทราบ บทบาท ภารกิจ โครงสร้าง ผลการดำเนินงาน โครงการต่างๆ ที่สถาบันเครือข่ายดำเนินการร่วมกับกระทรวงอุตสาหกรรม
โดยผู้ตรวจฯ วัชรุน ได้เน้นย้ำและสื่อสารแนวทางการดำเนินงานตามตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และตามนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของ ดร.ณัฐพล รังสิตพล ปลัดกระทรวงอุตสาหกรรม พร้อมทั้งได้มอบแนวทางที่จะยกระดับการดำเนินงานของสถาบันฯ และให้คำแนะนำเกี่ยวกับการพัฒนาบทบาท ภารกิจของสถาบันฯ ในการเป็นกลไกสำคัญของการพัฒนา SME และ สามารถเป็นองค์กรที่พึ่งพาตัวเองได้ โดยวางเป้าหมายสู่การเป็นหนึ่งในองค์กรระดับชาติ เพื่อการพัฒนา SME และต่อยอดอุตสาหกรรมเศรษฐกิจของประเทศไทย เน้นให้เสามารถปรับตัวเข้ากับวิถีใหม่และมีการเติบโตที่ยั่งยืน

ที่มา : https://www.thaigov.go.th/news/contents/details/96486