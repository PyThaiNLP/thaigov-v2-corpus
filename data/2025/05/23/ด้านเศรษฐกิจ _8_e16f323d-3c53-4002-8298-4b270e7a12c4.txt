รัฐบาลไทย-ข่าวทำเนียบรัฐบาล-บีโอไอ ร่วมพิธีเปิดอาคาร True IDC พร้อมมอบบัตรส่งเสริมการลงทุน 


วันศุกร์ที่ 23 พฤษภาคม 2568
บีโอไอ ร่วมพิธีเปิดอาคาร True IDC พร้อมมอบบัตรส่งเสริมการลงทุน
บีโอไอ ร่วมพิธีเปิดอาคาร True IDC พร้อมมอบบัตรส่งเสริมการลงทุน
บีโอไอ ร่วมพิธีเปิดอาคาร True IDC พร้อมมอบบัตรส่งเสริมการลงทุน
เมื่อวันที่ 22 พฤษภาคม 2568 นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน (บีโอไอ) (ขวา) เข้าร่วมพิธีเปิดอาคาร Data Center True IDC East Bangna Campus และมอบบัตรส่งเสริมการลงทุนแก่ บริษัท ทรู อินเทอร์เน็ต ดาต้า เซ็นเตอร์ จำกัด (True IDC) ในกิจการ Data Center เพื่อให้บริการด้าน Data Center และ Cloud Service และถือเป็นผู้ให้บริการด้าน Data Center ระดับ Hyperscale รายแรกของประเทศไทย โดยมีนายศุภชัย เจียรวนนท์ ประธานคณะผู้บริหาร เครือเจริญโภคภัณฑ์ (CP Group) (ซ้าย) เป็นผู้รับมอบ
อาคาร Data Center ระดับ Hyperscale แห่งนี้ เป็นก้าวสำคัญของบริษัทไทยและประเทศไทยในการยกระดับโครงสร้างพื้นฐานด้านดิจิทัล ซึ่งจะมีบทบาทสำคัญในการผลักดันให้ไทยก้าวขึ้นเป็นศูนย์กลางเศรษฐกิจดิจิทัลของภูมิภาค เป็นประเทศที่พร้อมรองรับการลงทุนในอุตสาหกรรมดิจิทัลและอุตสาหกรรมที่ขับเคลื่อนด้วยเทคโนโลยีในอนาคต

ที่มา : https://www.thaigov.go.th/news/contents/details/96699