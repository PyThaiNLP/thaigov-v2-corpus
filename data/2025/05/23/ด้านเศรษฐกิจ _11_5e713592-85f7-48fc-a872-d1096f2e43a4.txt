รัฐบาลไทย-ข่าวทำเนียบรัฐบาล-ที่ปรึกษาปลัดฯ นำทีม ก.อุตฯ ขับเคลื่อนโครงการจิตอาสา "ปรับปรุงคุณภาพน้ำในคลองรอบวัดบวรนิเวศวิหาร" ระยะที่ 2


วันศุกร์ที่ 23 พฤษภาคม 2568
23/05/2568
พิมพ์
ที่ปรึกษาปลัดฯ นำทีม ก.อุตฯ ขับเคลื่อนโครงการจิตอาสา "ปรับปรุงคุณภาพน้ำในคลองรอบวัดบวรนิเวศวิหาร" ระยะที่ 2
ที่ปรึกษาปลัดฯ นำทีม ก.อุตฯ ขับเคลื่อนโครงการจิตอาสา "ปรับปรุงคุณภาพน้ำในคลองรอบวัดบวรนิเวศวิหาร" ระยะที่ 2
เมื่อวันที่ 22 พ.ค. 68 นายสุรพล ชามาตย์ ที่ปรึกษาปลัดกระทรวงอุตสาหกรรม ลงพื้นที่วัดบวรนิเวศวิหาร โดยมีผู้แทนจาก กรุงเทพมหานคร และสำนักงานอุตสาหกรรมจังหวัด (สอจ.) 9 จังหวัด ได้แก่ ชลบุรี, ฉะเชิงเทรา, นนทบุรี, นครปฐม, ปทุมธานี, สมุทรปราการ, สระบุรี, ระยอง และราชบุรี เพื่อเตรียมความพร้อมในการขุดลอกโคลนและตะกอนดิน และวางแผนการซ่อมแซมเขื่อนคอนกรีตรอบคลองส่วนที่สึกหรอ เพื่อให้กลับมามีสภาพที่มั่นคง สามารถรองรับน้ำในคลองได้ดียิ่งขึ้น ภายใต้โครงการจิตอาสา "ปรับปรุงคุณภาพน้ำในคลองรอบวัดบวรนิเวศวิหาร" ระยะที่ 2 ของกระทรวงอุตสาหกรรม โดยมีแผนการดำเนินงาน ดังนี้
1.    ขุดลอกโคลนและตะกอนดิน
2.    ทำความสะอาด โดยได้รับการสนับสนุนจากกรุงเทพมหานคร และตรวจสอบความชำรุดและจุดรั่วซึมของผนังคลอง
3.    ซ่อมแซมบริเวณที่เกิดความชำรุดและรั่วซึม
4.    นำน้ำเข้าบ่อ โดยผ่านเครื่องเครื่องบำบัดน้ำเสียแบบ Sand filter ของกระทรวงอุตสาหกรรม จำนวน 2 เครื่อง
ทั้งนี้ นายสุรพลฯ ได้กล่าวขอบคุณหน่วยงานทุกภาคส่วนที่ร่วมกันดำเนินการโครงการดังกล่าวอย่างมีประสิทธิภาพและตรงตามวัตถุประสงค์ ซึ่งคาดว่าเมื่อโครงการเสร็จสิ้น สภาพน้ำในคลองรอบวัดบวรนิเวศวิหาร ซึ่งเป็นวัดที่พระบาทสมเด็จพระเจ้าอยู่หัว รัชกาลที่ 9 และรัชกาลที่ 10 ทรงผนวช จะกลับมาใสและมีคุณภาพน้ำดียิ่งขึ้น

ที่มา : https://www.thaigov.go.th/news/contents/details/96713