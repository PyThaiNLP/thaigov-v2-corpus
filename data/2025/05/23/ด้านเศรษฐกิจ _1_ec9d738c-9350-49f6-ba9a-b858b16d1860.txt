รัฐบาลไทย-ข่าวทำเนียบรัฐบาล-บสย. ร่วมเสวนา “สุดยอดผู้นำองค์กรไทยแห่งความเป็นเลิศ” แบ่งปันเคล็ดลับกลยุทธ์บริหารขับเคลื่อนองค์กรสู่มาตรฐานสากล จนได้รับรางวัล Leadership Excellence Award 2024


วันศุกร์ที่ 23 พฤษภาคม 2568
23/05/2568
พิมพ์
บสย. ร่วมเสวนา “สุดยอดผู้นำองค์กรไทยแห่งความเป็นเลิศ” แบ่งปันเคล็ดลับกลยุทธ์บริหารขับเคลื่อนองค์กรสู่มาตรฐานสากล จนได้รับรางวัล Leadership Excellence Award 2024
บสย. เข้าร่วมงานสัมมนา TQA Winner Conference & International Quality Innovation Award Ceremony 2024 จัดโดย สำนักงานรางวัลคุณภาพแห่งชาติ สถาบันเพิ่มผลผลิตแห่งชาติ โดย นายสิทธิกร ดิเรกสุนทร ได้รับรางวัล Leadership Excellence Award 2024 ร่วมเสวนา
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) และผู้บริหาร บสย. เข้าร่วมงานสัมมนา TQA Winner Conference & International Quality Innovation Award Ceremony 2024 จัดโดย สำนักงานรางวัลคุณภาพแห่งชาติ สถาบันเพิ่มผลผลิตแห่งชาติ โดย นายสิทธิกร ดิเรกสุนทร ได้รับรางวัล Leadership Excellence Award 2024 และเข้าร่วมเสวนาภายใต้หัวข้อ “ผู้นำแห่งความเป็นเลิศ กับกลยุทธ์บริหารที่ขับเคลื่อนองค์กรสู่มาตรฐานสากล” ร่วมกับผู้นำองค์กรชั้นนำที่ได้รับรางวัล Leadership Excellence Award 2024  โดย บสย. เป็นหนึ่งในองค์กรที่ได้รับรางวัลการบริหารสู่ความเป็นเลิศที่มีความโดดเด่น ด้านการสร้างประโยชน์ให้สังคม (Thailand Quality Class Plus: Societal Contribution) ประจำปี 2567 สะท้อนความมุ่งมั่นในการเป็นองค์กรต้นแบบระดับประเทศในการประยุกต์ปรับใช้ “เกณฑ์ TQA” ซึ่งเป็นมาตรฐานระดับโลกประสมประสานวัฒนธรรมองค์กร “TCG Fast & First” เพื่อยกระดับมาตรฐานการให้บริการของ บสย. ทุกด้านครอบคลุมการค้ำประกัน การให้คำปรึกษา และการพัฒนาศักยภาพ SMEs ด้วยการพัฒนาองค์กรในทุกมิติทั้งด้านบุคลากร ระบบงาน ตลอดจนด้านเทคโนโลยีและนวัตกรรม เพื่อมุ่งสู่การเป็น “SMEs Digital Gateway” ที่ช่วยเหลือ SMEs รายเล็ก ๆ กว่า 3.2 ล้านรายให้เข้าถึงแหล่งเงินทุนและโอกาส ควบคู่ไปกับการตอบแทนชุมชน สังคม และสิ่งแวดล้อมได้อย่างสมดุลและยั่งยืน
นอกจากนี้ นางดุสิดา ทัพวงษ์ รองผู้จัดการทั่วไปอาวุโส สายงานบริหารช่องทางและพัฒนาผู้ประกอบการ เข้าร่วมบรรยายแลกเปลี่ยนภายใต้หัวข้อ Best Practice Sharing: Societal Contribution Theme  โดย บสย. ขับเคลื่อนองค์กรสู่ความยั่งยืนผ่านการสร้างคุณค่าทางสังคม ด้วยการเสริมสร้างความรู้ทางการเงินเพื่อสังคมที่เข้มแข็ง ภาวะผู้นำที่มุ่งเน้นการสร้างผลกระทบเชิงบวกต่อสังคม และการสร้างความเข้มแข็งให้ชุมชนผ่านความเชี่ยวชาญขององค์กร และนายกิตติพงษ์ บุรณศิริ รองผู้จัดการทั่วไป สายงานกลยุทธ์และผลิตภัณฑ์ ร่วมแลกเปลี่ยนข้อมูลภายใต้หัวข้อ Best Practice Sharing: Data and Knowledge Management Theme  ในประเด็นการใช้ข้อมูลเชิงประจักษ์ในการพัฒนาผลิตภัณฑ์เพื่อสังคม  ซึ่งทั้งสองส่วนถือเป็นหนึ่งในการดำเนินงานขององค์กรที่สนับสนุนให้ บสย. ได้รับรางวัล Thailand Quality Class Plus: Societal Contribution ณ ห้องแกรนด์บอลรูม โรงแรม อมารี กรุงเทพฯ เมื่อวันที่ 22 พฤษภาคม 2568

ที่มา : https://www.thaigov.go.th/news/contents/details/96682