รัฐบาลไทย-ข่าวทำเนียบรัฐบาล-ดีอี เข้าร่วมการประชุมเจ้าหน้าที่อาวุโสเพื่อเตรียมการสำหรับการประชุมระดับรัฐมนตรีภูมิภาคเอเชียและแปซิฟิก ค.ศ. 2025 ขององค์การโทรคมนาคมแห่งเอเชียและแปซิฟิก (Asia-Pacific Telecommuni


วันศุกร์ที่ 30 พฤษภาคม 2568
ดีอี เข้าร่วมการประชุมเจ้าหน้าที่อาวุโสเพื่อเตรียมการสำหรับการประชุมระดับรัฐมนตรีภูมิภาคเอเชียและแปซิฟิก ค.ศ. 2025 ขององค์การโทรคมนาคมแห่งเอเชียและแปซิฟิก (Asia-Pacific Telecommuni
ดีอี เข้าร่วมการประชุมเจ้าหน้าที่อาวุโสเพื่อเตรียมการสำหรับการประชุมระดับรัฐมนตรีภูมิภาคเอเชียและแปซิฟิก ค.ศ. 2025 ขององค์การโทรคมนาคมแห่งเอเชียและแปซิฟิก (Asia-Pacific Telecommunity: APT)
นางสาวกัลยา ชินาธิวร ที่ปรึกษาด้านต่างประเทศ หัวหน้าคะผู้แทนไทย เข้าร่วมการประชุมเจ้าหน้าที่อาวุโสเพื่อเตรียมการสำหรับการประชุมระดับรัฐมนตรีภูมิภาคเอเชียและแปซิฟิก ค.ศ. 2025 ของ APT เมื่อวันที่ 29 พฤษภาคม 2568 ณ กรุงโตเกียว ประเทศญี่ปุ่น เพื่อร่วมพิจารณาจัดเตรียมร่างถ้อยแถลงรัฐมนตรีองค์การโทรคมนาคมแห่งเอเชียและแปซิฟิก หรือถ้อยแถลงโตเกียว ฉบับสุดท้าย เพื่อเสนอที่ประชุมระดับรัฐมนตรี ซึ่งมีกำหนดจัดขึ้นในวันที่ 30 – 31 พฤษภาคม 2568 ให้การรับรอง ทั้งนี้ ร่างถ้อยแถลงมีวิสัยทัศน์ที่จะบรรลุถึงการเชื่อมโยงด้านเทคโนโลยีสารสนเทศและการสื่อสาร/ โทรคมนาคมในราคาย่อมเยา เข้าถึงได้ และยั่งยืน เกิดการสนับสนุนนวัตกรรมผ่านเทคโนโลยีดิจิทัล ส่งเสริมสภาพแวดล้อมที่เอื้อต่อการเติบโตของธุรกิจต่าง ๆ และเสริมสร้างให้พลเมืองทุกคนมีทักษะและความรู้ที่จำเป็น เพื่อให้ทุกคนสามารถได้รับประโยชน์จากเศรษฐกิจดิจิทัลได้อย่างเต็มที่ ในอีก 5 ปีข้างหน้า
APT เป็นองค์การระหว่างประเทศด้านโทรคมนาคม ก่อตั้งเมื่อปี พ.ศ. 2522 ประกอบด้วยประเทศสมาชิก 38 ประเทศ มีสำนักงานใหญ่ตั้งอยู่ที่กรุงเทพมหานครฯ ประเทศไทย

ที่มา : https://www.thaigov.go.th/news/contents/details/96950