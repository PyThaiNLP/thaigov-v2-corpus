รัฐบาลไทย-ข่าวทำเนียบรัฐบาล-สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ทรงมีพระบัญชามอบหมายให้ สมเด็จพระมหาวีรวงศ์ ปฎิบัติหน้าที่แทนพระองค์ เป็นประธานพิธีมอบพระบัญชาแต่งตั้ง เจ้าคณะใหญ่จีนนิกาย


วันอาทิตย์ที่ 25 พฤษภาคม 2568
25/05/2568
พิมพ์
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ทรงมีพระบัญชามอบหมายให้ สมเด็จพระมหาวีรวงศ์ ปฎิบัติหน้าที่แทนพระองค์ เป็นประธานพิธีมอบพระบัญชาแต่งตั้ง เจ้าคณะใหญ่จีนนิกาย
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ทรงมีพระบัญชามอบหมายให้ สมเด็จพระมหาวีรวงศ์ ปฎิบัติหน้าที่แทนพระองค์ เป็นประธานพิธีมอบพระบัญชาแต่งตั้ง เจ้าคณะใหญ่จีนนิกาย และพระบัญชาแต่งตั้งพระเถระฝ่ายจีนนิกาย โดยมี นายอนุทิน ชาญวีรกูล รองน
วันนี้ (24 พ.ค. 68) เวลา 17.00 น. สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ทรงมีพระบัญชามอบหมายให้ สมเด็จพระมหาวีรวงศ์ ปฎิบัติหน้าที่แทนพระองค์ เป็นประธานพิธีมอบพระบัญชาแต่งตั้ง เจ้าคณะใหญ่จีนนิกายให้แก่ พระมหาคณาจารย์จีนธรรมวชิราจารย์ (วรวิทย์ เย็นอี่) และพระบัญชาแต่งตั้งพระเถระฝ่ายจีนนิกาย โดยมี นายอนุทิน ชาญวีรกูล รองนายกรัฐมนตรีและรมว.มหาดไทย เป็นประธานฝ่ายฆราวาส พร้อมกันนี้ นายอรรษิษฐ์ สัมพันธรัตน์ ปลัดกระทรวงมหาดไทย นายไชยวัฒน์ จุนถิระพงศ์ อธิบดีกรมการปกครอง คณะผู้ตรวจราชการกระทรวงมหาดไทย นายพงศ์รัตน์ ภิรมย์รัตน์ นายประสพโชค อยู่สำราญ คณะที่ปรึกษารองนายกรัฐมนตรีและรัฐมนตรีว่าการกระทรวงมหาดไทย ร่วมในพิธี ณ พระวิหาร วัดราชบพิธสถิตมหาสีมาราม
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก มีพระบัญชาแต่งตั้งให้ พระมหาคณาจารย์จีนธรรมวชิราจารย์ (วรวิทย์ เย็นอี่) อายุ 84 พรรษา 62 วัดโพธิ์เย็น ตำบลดอนขมิ้น อำเภอท่ามะกา จังหวัดกาญจนบุรี ให้ดำรงตำแหน่ง เจ้าคณะใหญ่จีนนิกาย มีอำนาจหน้าที่ปกครองบรรพชิตและวัดในคณะสงฆ์จีนนิกาย ตั้งแต่วันที่ 6 กุมภาพันธ์ พุทธศักราช 2568
โอกาสนี้ นายอนุทิน ชาญวีรกูล รองนายกรัฐมนตรีและรมว.มหาดไทย และนายอรรษิษฐ์ สัมพันธรัตน์ ปลัดกระทรวงมหาดไทย ถวายเครื่องสักการะแด่สมเด็จพระมหาวีรวงศ์ และนำคณะผู้บริหารระดับสูงของกระทรวงมหาดไทย ถวายเครื่องไทยธรรมแด่พระสงฆ์ผู้เจริญพระพุทธมนต์
พระมหาคณาจารย์จีนธรรมวชิราจารย์ มีนามเดิมว่า วรวิทย์ โพธิถวิลเกียรติ ชาติภูมิเดิม แซ่ตั้ง มณฑลกวางตุ้ง เป็นบุตรของนายเซียฮั้ว แซ่ตั้ง กับ นางเกียวลั้ง แซ่ล้อ เข้าบรรพชาเป็นสามเณร เมื่อปี พ.ศ. 2499 และเข้าอุปสมบท ณ พัทธสีมา วัดโพธิ์เย็น ออ.ท่ามะกา จ.กาญจนบุรี เมื่อวันที่ 15 พฤษภาคม พ.ศ. 2500 โดยมี พระอาจารย์จีนธรรมสมาธิวัตร เจ้าคณะใหญ่คณะสงฆ์จีนนิกายรูปที่ 6 เป็นพระอุปัชฌาย์ ได้รับฉายา เย็นอี่
ในด้านการปกครอง (โดยสังเขป) พ.ศ. 2518 เป็นพระอุปัชฌาย์ พ.ศ. 2542 ได้รับแต่งตั้งเป็นเจ้าอาวาสวัดโพธิ์เย็น อ.ท่ามะกา จ.กาญจนบุรี พ.ศ. 2547 ได้รับพระบัญชาแต่งตั้งเป็นผู้ช่วยเจ้าคณะใหญ่จีนนิกายฝ่ายขวา พ.ศ. 2562 ได้รับพระบัญชาแต่งตั้งเป็นรองเจ้าคณะใหญ่จีนนิกาย พ.ศ. 2566 ได้รับพระบัญชาแต่งตั้งเป็นผู้รักษาการเจ้าคณะใหญ่จีนนิกาย
ด้านสมณศักดิ์ ปี 2525 ได้รับพระราชทานสัญญาบัตรตั้งสมณศักดิ์ที่ หลวงจีนธรรมนันท์จีนประพัทธ์ ปี 2530 ได้รับพระราชทานสัญญาบัตรตั้งสมณศักดิ์ที่ หลวงจีนธรรมรสจีนศาสน์ ปี 2539 ได้รับพระราชทานสัญญาบัตรตั้งสมณศักดิ์ที่ พระอาจารย์จีนธรรมานุกร สุนทรศาสนกิจ ปี 2542 ได้รับพระราชทานสัญญาบัตรตั้งสมณศักดิ์ที่ พระอาจารย์จีนธรรมานุกร สุนทรศาสนกิจ ภาวนานุสิฐไพศาล ปี 2549 ได้รับพระราชทานสัญญาบัตรตั้งสมณศักดิ์ที่ พระอาจารย์จีนวินยานุกร สุนทรธรรมภูษิต ปริยัติกิจโกศล ปี 2562 ได้รับพระราชทานสัญญาบัตรตั้งสมณศักดิ์ที่ พระคณาจารย์จีนธรรมวิริยาจารย์ ไพศาลสมณกิจ ประสิทธิ์สิริมงคล คุณาภิวัฒน์ และปี 2567 ได้รับพระราชทานสัญญาบัตรตั้งสมณศักดิ์ที่ พระมหาคณาจารย์จีนธรรมวชิราจารย์ พุทธบริษัทจีนพิเนตุ วิเทศธรรมประสาทนวกิจพิลาสประยุกต์ ทำนุกจีนประชาวิสิฐ
ภายหลังจากเสร็จพิธี นายอนุทิน นำคณะผู้บริหารกระทรวงมหาดไทย ร่วมทำวัตรเย็น ณ พระอุโบสถ วัดราชบพิธสถิตมหาสีมาราม

ที่มา : https://www.thaigov.go.th/news/contents/details/96747