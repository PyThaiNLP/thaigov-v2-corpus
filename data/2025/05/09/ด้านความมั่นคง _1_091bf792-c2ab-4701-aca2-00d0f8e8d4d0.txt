รัฐบาลไทย-ข่าวทำเนียบรัฐบาล-ดร.เฉลิมชัย รมว.ทส. ห่วงใยประชาชน สั่งหน่วยงานเร่งเฝ้าระวังและแก้ไขปัญหา กรณี พบสารหนูเกินมาตรฐานในแม่น้ำกกและแม่น้ำโขง จ.เชียงราย


วันพฤหัสบดีที่ 8 พฤษภาคม 2568
ดร.เฉลิมชัย รมว.ทส. ห่วงใยประชาชน สั่งหน่วยงานเร่งเฝ้าระวังและแก้ไขปัญหา กรณี พบสารหนูเกินมาตรฐานในแม่น้ำกกและแม่น้ำโขง จ.เชียงราย
ดร.เฉลิมชัย รมว.ทส. ห่วงใยประชาชน สั่งหน่วยงานเร่งเฝ้าระวังและแก้ไขปัญหา กรณี พบสารหนูเกินมาตรฐานในแม่น้ำกกและแม่น้ำโขง จ.เชียงราย
ดร.เฉลิมชัย รมว.ทส. ห่วงใยประชาชน สั่งหน่วยงานเร่งเฝ้าระวังและแก้ไขปัญหา กรณี พบสารหนูเกินมาตรฐานในแม่น้ำกกและแม่น้ำโขง จ.เชียงราย
ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม สั่งการให้กรมทรัพยากรน้ำ ลงพื้นที่ตรวจสอบคุณภาพน้ำในแม่น้ำกกและแม่น้ำโขง จังหวัดเชียงราย จากกรณีพบการปนเปื้อนสารเคมีในลำน้ำกก โดยจากการตรวจวัดคุณภาพน้ำ โดยกองวิจัย พัฒนาและอุทกวิทยา สำนักงานบริหารและพัฒนาคุณภาพการจัดการน้ำ กรมทรัพยากรน้ำ พบปริมาณสารหนูเกินค่ามาตรฐานในหลายช่วงเวลาตั้งแต่กลางปี 2567 ถึงต้นปี 2568 ในแม่น้ำกก จังหวัดเชียงราย ช่วงเดือนกรกฎาคมและกันยายน 2567 และบริเวณอำเภอเชียงแสน (แม่น้ำโขง) ในเดือนสิงหาคมและธันวาคม 2567 รวมถึงช่วงเดือนมกราคมถึงมีนาคม 2568
ทั้งนี้ ทันทีที่พบการปนเปื้อน นายธีระชุณ บุญสิทธิ์ อธิบดีกรมทรัพยากรน้ำ ได้สั่งการสำนักงานทรัพยากรน้ำที่ 1 ลำปาง ซึ่งรับผิดชอบพื้นที่จังหวัดเชียงรายและเชียงใหม่ ดำเนินการแก้ไขปัญหาและรายงานต่อที่ประชุมคณะกรรมการจังหวัด พร้อมออกประกาศแจ้งเตือนประชาชน นอกจากนี้ ได้สั่งการให้เพิ่มความถี่ในการตรวจวัดคุณภาพน้ำเป็นเดือนละ 2 ครั้ง พร้อมวางมาตรการเฝ้าระวังเพื่อป้องกันผลกระทบต่อพื้นที่ชุ่มน้ำที่มีความสำคัญระดับชาติบริเวณใกล้แม่น้ำกก
สำหรับการดำเนินการเฝ้าระวังพื้นที่ปนเปื้อน ได้สั่งการให้สำนักงานทรัพยากรน้ำทั้งหมด ให้ควบคุมการเปิด - ปิดประตูระบายน้ำ พร้อมนำเครื่องจักรเตรียมพร้อมในพื้นที่เพื่อขุดลอกลำน้ำในจุดที่พบการปนเปื้อน หากเกิดภาวะน้ำท่วมทะลักเข้าสู่แม่น้ำสาขา โดยเฉพาะในช่วงน้ำท่วมซึ่งอาจเพิ่มความเสี่ยงต่อการแพร่กระจายของสารปนเปื้อน
ทั้งนี้ กรมทรัพยากรน้ำ มีสถานีอุทกวิทยา 14 แห่งในลุ่มน้ำกกและแม่น้ำสาขา เช่น แม่น้ำแม่ฝาง และแม่น้ำแม่ลาว ทำหน้าที่ตรวจวัดระดับน้ำ ปริมาณน้ำท่า ปริมาณตะกอน และปริมาณน้ำฝน เพื่อเฝ้าระวังสถานการณ์น้ำอย่างต่อเนื่องดร.เฉลิมชัย รมว.ทส. ห่วงใยประชาชน สั่งหน่วยงานเร่งเฝ้าระวังและแก้ไขปัญหา กรณี พบสารหนูเกินมาตรฐานในแม่น้ำกกและแม่น้ำโขง จ.เชียงราย

ที่มา : https://www.thaigov.go.th/news/contents/details/96226