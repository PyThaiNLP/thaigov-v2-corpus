รัฐบาลไทย-ข่าวทำเนียบรัฐบาล-“วันพืชมงคล” 9 พฤษภาคม 2568 กทพ. ยกเว้นค่าผ่านทางพิเศษ 3 สายทาง”เฉลิมมหานคร ศรีรัช และบางปะอิน-ปากเกร็ด รวม 61 ด่าน


วันศุกร์ที่ 9 พฤษภาคม 2568
09/05/2568
พิมพ์
“วันพืชมงคล” 9 พฤษภาคม 2568 กทพ. ยกเว้นค่าผ่านทางพิเศษ 3 สายทาง”เฉลิมมหานคร ศรีรัช และบางปะอิน-ปากเกร็ด รวม 61 ด่าน
“วันพืชมงคล” 9 พฤษภาคม 2568 กทพ. ยกเว้นค่าผ่านทางพิเศษ 3 สายทาง”เฉลิมมหานคร ศรีรัช และบางปะอิน-ปากเกร็ด รวม 61 ด่าน
วันนี้ (9 พฤษภาคม  2568) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า  วันศุกร์ที่ 9 พฤษภาคม 2568 (วันพืชมงคล) ตั้งแต่เวลา 00.01 น. ถึง 24.00 น. ซึ่งเป็นวันหยุดราชการประจำปีตามประกาศสำนักนายกรัฐมนตรี การทางพิเศษแห่งประเทศไทย (กทพ.) กระทรวงคมนาคม ยกเว้นค่าผ่านทางพิเศษของทางพิเศษ รวม 3 สายทาง ดังนี้ ทางพิเศษเฉลิมมหานคร (ทางด่วนขั้นที่ 1) จำนวน 20 ด่าน ทางพิเศษศรีรัช (ทางด่วนขั้นที่ 2) จำนวน 31 ด่าน และทางพิเศษอุดรรัถยา (บางปะอิน-ปากเกร็ด) จำนวน 10 ด่าน โดยเป็นไปตามนโยบายของรัฐบาลและกระทรวงคมนาคมที่ปรากฏในสัญญาสัมปทานฉบับแก้ไขใหม่ระหว่าง กทพ. บริษัท ทางด่วนและรถไฟฟ้ากรุงเทพ จำกัด (มหาชน) (BEM) และบริษัททางด่วนกรุงเทพเหนือ จำกัด (NECL) ทั้งนี้ เพื่อเป็นการอำนวยความสะดวกในการเดินทางของประชาชนในวันหยุดและช่วยลดภาระค่าใช้จ่ายให้แก่ประชาชน รวมทั้งช่วยลดปัญหาจราจรติดขัดบริเวณหน้าด่านเก็บค่าผ่านทางพิเศษได้อีกด้วย
“ขอเชิญชวนผู้ใช้บริการบัตร Easy Pass ลงทะเบียนปรับปรุงข้อมูลด้วยตนเองทาง EXAT Portal Application หรือ www.thaieasypass.com เพื่อยกระดับบัตร Easy Pass เป็น Easy Pass Plus สอบถามข้อมูลเพิ่มเติมได้ที่ศูนย์บริการข้อมูลผู้ใช้ทางพิเศษ (EXAT Call Center) โทร 1543 ได้ตลอด 24 ชั่วโมง” นายคารม กล่าว

ที่มา : https://www.thaigov.go.th/news/contents/details/96227