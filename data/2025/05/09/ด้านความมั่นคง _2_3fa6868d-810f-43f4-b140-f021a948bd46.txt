รัฐบาลไทย-ข่าวทำเนียบรัฐบาล-จังหวัดกระบี่ ร่วมกับ ม.เกษตรศาสตร์ จัดกิจกรรมจิตอาสาปลูกป่าฟื้นฟูทรัพยากรธรรมชาติและรองรับนโยบายความเป็นกลางทางคาร์บอน เพื่อเฉลิมพระเกียรติพระบาทสมเด็จพระเจ้าอยู่หัว 


วันศุกร์ที่ 9 พฤษภาคม 2568
09/05/2568
พิมพ์
จังหวัดกระบี่ ร่วมกับ ม.เกษตรศาสตร์ จัดกิจกรรมจิตอาสาปลูกป่าฟื้นฟูทรัพยากรธรรมชาติและรองรับนโยบายความเป็นกลางทางคาร์บอน เพื่อเฉลิมพระเกียรติพระบาทสมเด็จพระเจ้าอยู่หัว
จังหวัดกระบี่ ร่วมกับ ม.เกษตรศาสตร์ จัดกิจกรรมจิตอาสาปลูกป่าฟื้นฟูทรัพยากรธรรมชาติและรองรับนโยบายความเป็นกลางทางคาร์บอน เพื่อเฉลิมพระเกียรติพระบาทสมเด็จพระเจ้าอยู่หัว เนื่องในวันฉัตรมงคล 4 พฤษภาคม 2568
เมื่อวันที่ 9 พฤษภาคม 2568 นายอังกูร ศีลาเทวากูล ผู้ว่าราชการจังหวัดกระบี่/ในซานะ ผอ.ศอ.จอส.พระราชทานจังหวัดกระบี่ เป็นประธานเปิดกิจกรรมจิตอาสาปลูกป่าฟื้นฟูทรัพยากรธรรมชาติและรองรับนโยบายความเป็นกลางทางคาร์บอน เพื่อเฉลิมพระเกียรติพระบาทสมเด็จพระเจ้าอยู่หัว เนื่องในวันฉัตรมงคล 4 พฤษภาคม 2568 ซึ่งจังหวัดกระบี่ ร่วมกับมหาวิทยาลัยเกษตรศาสตร์ โดยศูนย์วิจัยและบริการวิชาการภูมิภาคอันดามันจังหวัดกระบี่ จัดขึ้น ณ พื้นที่สาธารณประโยชน์ทุ่งควนยาว หมู่ที่ 6 ต.ห้วยยูง อ.เหนือคลอง จ.กระบี่ โดยมีหัวหน้าส่วนราชการ ข้าราชการ แม่บ้านมหาดไทยจังหวัดกระบี่ ผู้บริหารมหาวิทยาลัยเกษตรศาสตร์ สมาชิกสภาผู้แทนราษฎรจังหวัดกระบี่ จิตอาสา 904 จิตอาสาพระราชทาน และประชาชนจิตอาสาในพื้นที่ ร่วมพิธีฯ อย่างพร้อมเพรียง
ทั้งนี้ หลังจากที่ประกอบพิธีถวายเครื่องราชสักการะ กล่าวสำนึกในพระมหากรุณาธิคุณ และปฏิญาณตน เราทำความ ดี ด้วยหัวใจ จำนวน 3 ครั้ง เบื้องหน้าพระบรมฉายาลักษณ์พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี แล้ว ผู้ว่าราชการจังหวัดกระบี่ ได้นำหัวหน้าส่วนราชการ จิตอาสาพระราชทาน และประชาชนจิตอาสาทุกภาคส่วน ร่วมกันปลูกต้นไม้ชนิดต่าง ๆ ณ พื้นที่สาธารณประโยชน์ทุ่งควนยาว ศูนย์วิจัยและบริการวิชาการภูมิภาคอันดามันจังหวัดกระบี่ มหาวิทยาลัยเกษตรศาสตร์ เพื่อส่งเสริมให้ชาวจังหวัดกระบี่ ตระหนักและหวงแหนทรัพยากรป่าไม้ ฟื้นฟู และรักษาธรรมชาติให้คงอยู่สืบไป สอดคล้องกับนโยบายลดโลกร้อนของประเทศ สู่เป้าหมายการพัฒนาที่ยั่งยืน โดยต่อยอดจากมหาวิทยาลัยสีเขียว สู่ความเป็นกลางทางคาร์บอนอย่างเป็นรูปธรรมภายในปี ค.ศ. 2035
"พระบาทสมเด็จพระเจ้าอยู่หัวได้พระราชทานโครงการ จิตอาสาพระราชทาน “เราทำความ ดี ด้วยหัวใจ” ด้วยทรงมุ่งหวัง ให้พสกนิกรทุกหมู่เหล่า มีความรัก ความสามัคคี ร่วมมือ ร่วมแรง ร่วมใจกันประกอบกิจกรรมบำเพ็ญประโยชน์ เพื่อประโยชน์สุขของชุมชนส่วนรวม โดยไม่หวังสิ่งตอบแทน ก่อให้เกิดความรักความผูกพัน ต่อสถาบันหลักของชาติ ซึ่งเป็นสถาบันที่อยู่คู่กับสังคมไทยมาช้านาน"

ที่มา : https://www.thaigov.go.th/news/contents/details/96240