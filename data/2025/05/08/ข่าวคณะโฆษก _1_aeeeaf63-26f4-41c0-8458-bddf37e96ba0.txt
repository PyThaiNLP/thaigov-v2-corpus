รัฐบาลไทย-ข่าวทำเนียบรัฐบาล-​ “เปลี่ยนความฝัน..ให้เป็นอาชีพจริง..!! อว.จัด"อว. Job Fair 2025" เปิดบูธรับสมัครงานกว่า 1.5 แสนอัตรา ส่วนในหน่วยงานวิจัย/มหาวิทยาลัยเปิดรับ    กว่า 1,000 อัตรา


วันพฤหัสบดีที่ 8 พฤษภาคม 2568
08/05/2568
พิมพ์
​ “เปลี่ยนความฝัน..ให้เป็นอาชีพจริง..!! อว.จัด"อว. Job Fair 2025" เปิดบูธรับสมัครงานกว่า 1.5 แสนอัตรา ส่วนในหน่วยงานวิจัย/มหาวิทยาลัยเปิดรับ    กว่า 1,000 อัตรา
​ “เปลี่ยนความฝัน..ให้เป็นอาชีพจริง..!! อว.จัด"อว. Job Fair 2025" เปิดบูธรับสมัครงานกว่า 1.5 แสนอัตรา ส่วนในหน่วยงานวิจัย/มหาวิทยาลัยเปิดรับ    กว่า 1,000 อัตรา
วันพฤหัสบดีที่ 8 พฤษภาคม  2568  เวลา 08.15  น.   นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาล โดยกระทรวงการอุดมศึกษา วิทยาศาสตร์ วิจัยและนวัตกรรม (อว.) เตรียมจัดงาน “อว. Job Fair 2025” ขึ้นในวันพรุ่งนี้ 9 – 11 พฤษภาคม 2568 ที่ศูนย์การประชุมแห่งชาติสิริกิติ์ ภายใต้แนวคิด “From Passion to Profession – เปลี่ยนความฝันให้เป็นอาชีพจริง” เพื่อเชื่อมโยงเยาวชนและบัณฑิตใหม่กับแรงงานทักษะสูงกับตลาดแรงงานทั้งในและต่างประเทศ
โดยภายในงานดังกล่าว มีการเปิดรับสมัครงานจากภาคธุรกิจและภาครัฐมากกว่า 150,000 อัตรา รวมถึงตำแหน่งงานในหน่วยงานวิจัยและมหาวิทยาลัยกว่า 1,000 อัตรา และยังมีโอกาสฝึกงานในองค์กรชั้นนำมากกว่า 10,000 อัตรา เช่น
1) สถาบันวิจัยวิทยาศาสตร์และเทคโนโลยีแห่งประเทศไทย (วว.) รับสมัครนักวิจัยและนักพัฒนาธุรกิจ 30 อัตรา พร้อมนักศึกษาฝึกงาน 50 คน
2) สำนักงานพัฒนาวิทยาศาสตร์และเทคโนโลยีแห่งชาติ (สวทช.) รับสมัคร 43 อัตรา รวมถึงผู้บริหารและนักวิจัย
3) สถาบันวิจัยดาราศาสตร์แห่งชาติ (สดร.) เปิดรับวิศวกรและนักวิทยาศาสตร์ในหลายสาขา เช่น แมคคาทรอนิกส์ ซอฟต์แวร์ และเครื่องกล เป็นต้น
“นอกจากนี้  อว. ยังสร้างแพลตฟอร์ม “อว. Job Fair 2025” เพื่อเปิดโอกาสหางานในอาชีพที่สอดคล้องกับยุคปัจจุบันและอนาคต  รวมทั้งพัฒนาแอปพลิเคชันเพื่อให้ผู้ใช้เข้าถึงข้อมูลตำแหน่งงาน ทุนการศึกษา และกิจกรรมต่าง ๆ โดยสามารถดาวน์โหลดได้ทั้งบน iOS และ Android ตั้งแต่วันนี้เป็นต้นไป”  นายคารมฯ กล่าว
“สำหรับผู้ที่สนใจเข้าร่วมงานนี้ ฟรี  ไม่มีค่าใช้จ่าย ตลอดวันที่ 9 – 10 พฤษภาคม เวลา 10.00–20.00 น. และวันที่ 11 พฤษภาคม เวลา 10.00–18.00 น. ณ ศูนย์การประชุมแห่งชาติสิริกิติ์ Exhibition Hall 1–2 ผู้สนใจเข้าร่วมงานสามารถลงทะเบียนล่วงหน้าได้ที่ https://jobfair.mhesi.go.th หรือติดตามข้อมูลเพิ่มเติมได้ที่ Facebook Page: MHESI Thailand โดยผู้ลงทะเบียนเข้าร่วมงานจะได้ร่วมลุ้นรับรางวัล iPAD และรางวัลอื่น ๆ มากกว่า 3,000 รายการ มูลค่ารวมกว่า 250,000 บาท” นายคารม ระบุ

ที่มา : https://www.thaigov.go.th/news/contents/details/96183