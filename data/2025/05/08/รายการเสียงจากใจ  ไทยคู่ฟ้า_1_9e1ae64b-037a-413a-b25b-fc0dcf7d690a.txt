รัฐบาลไทย-ข่าวทำเนียบรัฐบาล-ชวนประชาชนบริโภค “แตงโมเกาะสุกร” สินค้า GI ใหม่ จ.ตรัง


วันพฤหัสบดีที่ 8 พฤษภาคม 2568
08/05/2568
พิมพ์
ชวนประชาชนบริโภค “แตงโมเกาะสุกร” สินค้า GI ใหม่ จ.ตรัง
วันพฤหัสบดี ที่ 8 พ.ค.68
รัฐบาล ประกาศขึ้นทะเบียน “แตงโมเกาะสุกร” จังหวัดตรัง เป็นสินค้า GI อย่างเป็นทางการ
นับเป็นสินค้า GI ลำดับที่ 4 ของจังหวัด ต่อจากหมูย่างเมืองตรัง พริกไทยตรัง และข้าวเบายอดม่วงตรัง
แตงโมเกาะสุกร มีลักษณะเฉพาะคือ เปลือกบาง ลวดลายชัด เนื้อสีแดง ส้ม และเหลือง มีรสชาติกรอบ หวาน
อร่อย เป็นผลมาจากดินดี และลมมรสุมธรรมชาติ นักท่องเที่ยวสามารถเข้าไปซื้อถึงสวนได้โดยตรง
เพิ่มรายได้ให้เกษตรกรในพื้นที่กว่า 27 ล้านบาทต่อปี รัฐบาลขอเชิญชวนประชาชนบริโภคแตงโมเกาะสุกร
และสินค้า GI อื่นๆ ซึ่งเป็นผลผลิตจากภูมิปัญญา และทรัพยากรท้องถิ่นอันทรงคุณค่า
เพื่อช่วยส่งเสริมเศรษฐกิจชุมชนและรักษาอัตลักษณ์ของไทย
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96187