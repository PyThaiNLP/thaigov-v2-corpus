รัฐบาลไทย-ข่าวทำเนียบรัฐบาล-ดีอี ร่วมเวทีความร่วมมือ “ปีแห่งความมั่นคงปลอดภัยไซเบอร์” ผนึกกำลัง 4 หน่วยงานหลัก ปราบภัยไซเบอร์


วันพฤหัสบดีที่ 8 พฤษภาคม 2568
ดีอี ร่วมเวทีความร่วมมือ “ปีแห่งความมั่นคงปลอดภัยไซเบอร์” ผนึกกำลัง 4 หน่วยงานหลัก ปราบภัยไซเบอร์
ดีอี ร่วมเวทีความร่วมมือ “ปีแห่งความมั่นคงปลอดภัยไซเบอร์” ผนึกกำลัง 4 หน่วยงานหลัก ปราบภัยไซเบอร์
วันที่ 8 พฤษภาคม 2568 ดร.เอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) ร่วมเวทีประกาศความร่วมมือ รวมพลังเครือข่ายปลอดภัย ขับเคลื่อนประเทศไทยสู่ “ปีแห่งความมั่นคงปลอดภัยไซเบอร์” ด้วยความร่วมมือระหว่าง สำนักงานสภาความมั่นคงแห่งชาติ สำนักงานตำรวจแห่งชาติ กระทรวงดีอี และ กสทช. พร้อมร่วมเสวนาในหัวข้อ “Zero Scam Thailand: รวมพลังหยุดภัยไซเบอร์ สู่สังคมปลอดภัย” โดยมี นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหม เป็นประธาน ณ ห้องเบญจพัชร ชั้น 2 อาคารเบญจรังสฤษฎ์ (อาคารหน้า) สถานีโทรทัศน์กองทัพบกช่อง 5
โดยความร่วมมือภายใต้ภารกิจ “ปีแห่งความมั่นคงปลอดภัยไซเบอร์” ในครั้งนี้เป็นการร่วมพลังจากทุกภาคส่วน ผสานพลังตัดวงจรมิจฉาชีพตั้งแต่ต้นทาง ตามนโยบายเร่งด่วนของรัฐบาล เพื่อปกป้องประชาชนจากภัยทางเทคโนโลยี ซึ่งส่งผลกระทบต่อระบบเศรษฐกิจและความมั่นคงของประเทศ ตอกย้ำการสร้างเครือข่ายที่แข็งแกร่งและปลอดภัยในการใช้งานดิจิทัลทุกมิติ

ที่มา : https://www.thaigov.go.th/news/contents/details/96225