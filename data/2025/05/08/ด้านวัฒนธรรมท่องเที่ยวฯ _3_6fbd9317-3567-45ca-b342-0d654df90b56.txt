รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ จักรพล ร่วมเสวนา และกล่าวปิดในงาน “Thailand Tourism Forum 2025” "Navigating Global Tourism Trends: Strengthening Thailand's Tourism Industry "


วันพฤหัสบดีที่ 8 พฤษภาคม 2568
ผู้ช่วยรัฐมนตรีฯ จักรพล ร่วมเสวนา และกล่าวปิดในงาน “Thailand Tourism Forum 2025” "Navigating Global Tourism Trends: Strengthening Thailand's Tourism Industry "
ผู้ช่วยรัฐมนตรีฯ จักรพล ร่วมเสวนา และกล่าวปิดในงาน “Thailand Tourism Forum 2025” "Navigating Global Tourism Trends: Strengthening Thailand's Tourism Industry "
บ่ายวันนี้ (วันที่ 7 พฤษภาคม 2568) นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา และโฆษกกระทรวง ร่วมเสวนาในหัวข้อ “Will Travelers Pay For a Better World? Rethinking Value in Responsible Tourism“ และกล่าวปิดงาน “Thailand Tourism Forum 2025” "Navigating Global Tourism Trends: Strengthening Thailand's Tourism Industry " โดยมี นางสาวนัทรียา ทวีวงศ์ ปลัดกระทรวงการท่องเที่ยวและกีฬา นายเศกสันฐ์ ง้าวสุวรรณ์ ผู้ช่วยปลัดกระทรวงการท่องเที่ยวและกีฬา พร้อมด้วย หัวหน้าส่วนราชการ และแขกผู้มีเกียรติเข้าร่วมรับฟังการเสวนา
ทั้งนี้ช่วงท้ายของงาน นายจักรพล กล่าวว่า จากการเสวนาในวันนี้ เราได้เห็นภาพรวมที่ชัดเจนถึงทิศทางการพัฒนาอุตสาหกรรมการท่องเที่ยวในระยะยาว โดยมีหลายประเด็นที่สำคัญ ซึ่งถือเป็นหัวใจของการพัฒนาอย่างยั่งยืนและตอบสนองต่อความเปลี่ยนแปลงในโลกปัจจุบัน เช่น การเปลี่ยนแปลงพฤติกรรมของนักท่องเที่ยวในยุคดิจิทัล, การส่งเสริมการท่องเที่ยวอย่างรับผิดชอบ และการพัฒนาเทคโนโลยี ที่สามารถยกระดับประสบการณ์การท่องเที่ยวได้อย่างยั่งยืน
นอกจากนี้ ความร่วมมือระหว่างภาครัฐ ภาคเอกชน และองค์กรระหว่างประเทศ ได้แสดงให้เห็นถึงความสำคัญในการร่วมมือกันเพื่อสร้างระบบนิเวศการท่องเที่ยวที่มีความยืดหยุ่นและสามารถปรับตัวได้ต่อสถานการณ์ต่างๆ ซึ่งการใช้เทคโนโลยีและนวัตกรรมในด้านต่างๆ ไม่ว่าจะเป็น AI หรือ Smart Tourism จะช่วยยกระดับการท่องเที่ยวไทยให้แข่งขันได้ในระดับโลก
ผมเชื่อมั่นว่า "ความยั่งยืน" ไม่ใช่เพียงเป้าหมาย แต่คือเส้นทางที่เราทุกคนต้องร่วมกันเดินไปตามแนวทางที่ UN Tourism ได้วางไว้ เราจะไม่หยุดอยู่แค่การนับจำนวนนักท่องเที่ยว แต่เราจะวัดความสำเร็จจากรอยยิ้มที่ยั่งยืนในชุมชน ความเขียวขจีของธรรมชาติที่ได้รับการดูแล และวัฒนธรรมที่งอกงามในหัวใจของผู้มาเยือน เราจะปลุกพลังท้องถิ่น ผสานกับความร่วมมือระดับโลก เพื่อยกระดับมาตรฐานการท่องเที่ยวของไทยให้ก้าวไกล และแข็งแกร่งยิ่งกว่าเดิม
ในขณะเดียวกัน การพัฒนาอย่างยั่งยืนนี้จะเกิดขึ้นได้ ต้องอาศัยความร่วมมือที่เข้มแข็งทั้งภายในประเทศและกับนานาชาติ เราต้องทำงานร่วมกับหน่วยงานภาครัฐ ภาคเอกชน ชุมชนท้องถิ่น และพันธมิตรระหว่างประเทศ เพื่อสร้างเครือข่ายความร่วมมือที่เอื้อให้เกิดนวัตกรรม พัฒนาโครงสร้างพื้นฐาน และยกระดับมาตรฐานบริการในทุกมิติ ตั้งแต่การท่องเที่ยวเมืองหลักจนถึงเมืองรอง
“Brand Thailand” ของเราจะไม่เป็นเพียงภาพในแคมเปญโฆษณา แต่จะเป็นเรื่องราวที่มีชีวิต เป็นการบอกเล่าอัตลักษณ์ไทยที่ผสานนวัตกรรม ความยั่งยืน และมนต์เสน่ห์อย่างไร้กาลเวลาพร้อมทั้งปรับภาพลักษณ์ให้สอดคล้องกับความคาดหวังของนักท่องเที่ยวรุ่นใหม่ที่ใส่ใจเรื่องความยั่งยืนและการท่องเที่ยวอย่างรับผิดชอบ
วันนี้ เราทุกคนมีบทบาทสำคัญที่จะเขียนประวัติศาสตร์หน้าใหม่ของการท่องเที่ยวไทยประวัติศาสตร์ที่โลกจะจดจำว่า ประเทศไทยไม่เพียงเปิดประตูต้อนรับ แต่ยังเปิดใจ เปิดอนาคตสู่โลกที่ดีกว่าไปพร้อมกัน เพราะอนาคตไม่ได้รอใคร วันนี้ คือเวลาที่เราต้องเริ่มลงมือ เปลี่ยน "โอกาส" ให้เป็น

ที่มา : https://www.thaigov.go.th/news/contents/details/96214