รัฐบาลไทย-ข่าวทำเนียบรัฐบาล- นายกฯ กล่าวคำปราศรัยวันเกษตรกร ประจำปี 2568 ขอบคุณเกษตรกรไทยทุกคนที่เป็นฟันเฟืองสำคัญ ขับเคลื่อนการพัฒนาประเทศ     รัฐบาลมุ่งยกระดับคุณภาพชีวิตของเกษตรกรให้มีความอยู่ดีกินดี 


วันพฤหัสบดีที่ 8 พฤษภาคม 2568
08/05/2568
พิมพ์
นายกฯ กล่าวคำปราศรัยวันเกษตรกร ประจำปี 2568 ขอบคุณเกษตรกรไทยทุกคนที่เป็นฟันเฟืองสำคัญ ขับเคลื่อนการพัฒนาประเทศ     รัฐบาลมุ่งยกระดับคุณภาพชีวิตของเกษตรกรให้มีความอยู่ดีกินดี
นายกฯ กล่าวคำปราศรัยวันเกษตรกร ประจำปี 2568 ขอบคุณเกษตรกรไทยทุกคนที่เป็นฟันเฟืองสำคัญ ขับเคลื่อนการพัฒนาประเทศ     รัฐบาลมุ่งยกระดับคุณภาพชีวิตของเกษตรกรให้มีความอยู่ดีกินดี มีอาชีพที่มั่นคง และพัฒนาคุณภาพผลิตผล
วันนี้ (8 พฤษภาคม 2568) เวลา 08.00 น. นายจิรายุ ห่วงทรัพย์ โฆษกประจำสำนักนายกรัฐมนตรี  เผยว่า นางสาวแพทองธาร  ชินวัตร  นายกรัฐมนตรี กล่าวคำปราศรัยเนื่องใน “วันเกษตรกร ประจำปี พ.ศ. 2568” สรุปสาระสำคัญ ดังนี้
นายกรัฐมนตรีส่งความระลึกถึงและความปรารถนาดีให้กับเกษตรกรไทยในวันเกษตรกร 8 พฤษภาคม 2568 ที่มีส่วนสำคัญในการขับเคลื่อนการพัฒนาภาคเกษตรกรรมของประเทศให้มีความก้าวหน้าตลอดมา ทั้งภาคการเกษตรของประเทศไทยเป็นภาคการผลิตที่มีความสำคัญและเชื่อมโยงกับการพัฒนาประเทศในทุกมิติ ทั้งด้านเศรษฐกิจ สังคม และสิ่งแวดล้อม
รัฐบาลมุ่งเน้นนโยบายด้านการเกษตรในการยกระดับการทำเกษตรดั้งเดิม ให้เป็นเกษตรทันสมัย ด้วยแนวคิด “ตลาดนำ นวัตกรรมเสริม เพิ่มรายได้”  เพื่อให้เกษตรกรมีความเข้มแข็งและเสริมสร้างศักยภาพของเกษตรกรไทย โดยนำเทคโนโลยีด้านการเกษตรมาใช้พัฒนาอาชีพด้านการเกษตร การประมง ปศุสัตว์ และอาชีพที่เกี่ยวข้อง  รวมถึง ดึงจุดเด่นของผลิตผลภาคเกษตรกรรมของประเทศไทยผ่านนโยบาย “ครัวไทยสู่ครัวโลก” ที่แสดงถึงความมั่นคงทางอาหาร หรือ Food Security ของประเทศไทย และขับเคลื่อน   เพื่อยกระดับให้ภาคการเกษตรไทยสู่การเป็นศูนย์กลางการเกษตรของโลก หรือ Agricultural Hub
รัฐบาลให้ความสำคัญการอนุรักษ์สิ่งแวดล้อมผ่านการเกษตร   โดยใช้แนวคิด BCG และ Carbon Credit เพื่อผลิตสินค้าเกษตรปลอดภัย แก้ปัญหา PM 2.5  โดยส่งเสริมการนำวัสดุเหลือใช้ทางการเกษตรไปใช้ประโยชน์อย่างคุ้มค่า ยกระดับคุณภาพชีวิตของเกษตรกรให้มีความอยู่ดีกินดี มีอาชีพที่มั่นคง และพัฒนาคุณภาพผลิตผล
เพื่อเพิ่มมูลค่าสินค้าเกษตร
นายกรัฐมนตรีกล่าว ขอบคุณเกษตรกรไทยที่เป็นฟันเฟืองสำคัญในการพัฒนาภาคการเกษตรและสร้างความยั่งยืนให้กับการเกษตรของประเทศอย่างยั่งยืน
“เนื่องในโอกาส “วันเกษตรกร” ประจำปี 2568  ขออวยพรให้เกษตรกรไทยทุกคน ประสบแต่ความสุข ความเจริญ มีสุขภาพกาย สุขภาพใจที่แข็งแรงสมบูรณ์ มีพลังใจที่เข้มแข็ง และประสบความสำเร็จในสิ่งที่ปรารถนาทุกประการโดยทั่วกัน” นายกรัฐมนตรี กล่าว
**************

ที่มา : https://www.thaigov.go.th/news/contents/details/96181