รัฐบาลไทย-ข่าวทำเนียบรัฐบาล-ผู้ช่วยทูตทหารสาธารณรัฐฟิลิปปินส์ (ฟป.)/กรุงเทพฯ เข้าเยี่ยมคำนับเพื่ออำลาในโอกาสครบวาระการปฏิบัติหน้าที่


วันพฤหัสบดีที่ 8 พฤษภาคม 2568
ผู้ช่วยทูตทหารสาธารณรัฐฟิลิปปินส์ (ฟป.)/กรุงเทพฯ เข้าเยี่ยมคำนับเพื่ออำลาในโอกาสครบวาระการปฏิบัติหน้าที่
8 พฤษภาคม 2568 เวลา 10.00 นาฬิกา ปลัดกระทรวงกลาโหม กรุณามอบหมายให้ พลเอก ธราพงษ์ มะละคำ รองปลัดกระทรวงกลาโหม รับการเข้าเยี่ยมคำนับเพื่ออำลาจาก พันเอก Rodeick T.Garda (โรเดริก ที. การ์เซีย) ผู้ช่วยทูตทหารสาธารณรัฐฟิลิปปินส์ (ฟป.)/กรุงเทพฯ
ในโอกาสครบวาระการปฏิบัติหน้าที่ ณ ห้องพระบารมีปกเกล้า ในศาลาว่าการกลาโหมไทยและฟิลิปปินส์ ดำเนินความสัมพันธ์ระหว่างกันมาเป็นเวลานานกว่า ๗๖ ปี นับตั้งแต่การสถาปนาความสัมพันธ์ทางการทูต ซึ่งทั้งสองประเทศมีการส่งเสริมและพัฒนาความร่วมมือในหลากหลายมิติ ทั้งการเมือง ความมั่นคง เศรษฐกิจ และสังคม โดยเฉพาะทางการทหารที่มีมาอย่างต่อเนื่อง ผ่านกลไกความร่วมมือในระดับทวิภาคีและพหุพาคี อาทิ การแลกเปลี่ยนการเยือนระหว่างผู้บังคับบัญชาชั้นสูง การฝึกร่วม/ผสม และการแลกเปลี่ยนนายทหารเข้ารับการศึกษาหลักสูตรทางทหาร รวมทั้งอุตสาหกรรมป้องกันประเทศ
ผู้ช่วยทูตทหาร ฟป./กรุงเทพฯ ได้แสดงความขอบคุณทางกระทรวงกลาโหมที่ได้ให้การสนับสนุนเป็นอย่างดีมาตลอดการประจำการ ณ ประเทศไทย ทั้งนี้ หวังเป็นอย่างยิ่งว่าทั้งสองประเทศจะได้เสริมสร้างความร่วมมือด้านความมั่นคงร่วมกันต่อไป ทั้งการฝึกร่วม/ผสม และอุตสาหกรรมป้องกันประเทศ
ในโอกาสนี่ รองปลัดกระทรวงกลาโหมได้แสดงความขอบคุณสำหรับการให้ความช่วยเหลือและการอำนวยความสะดวกต่าง ๆ ในการประสานงานระหว่างกระทรวงกลาโหมของ ทั้งสองประเทศ ซึ่งตลอดระยะเวลาที่ผ่านมาเป็นด้วยดีมาโดยตลอด ทั้งนี้ ทางกระทรวงกลาโหมยินดีที่จะได้ร่วมงานกับผู้ช่วยทูตทหารท่านใหม่เพื่อเสริมสร้างความร่วมมือด้านความมั่นคงระหว่างทั้งสองประเทศ

ที่มา : https://www.thaigov.go.th/news/contents/details/96206