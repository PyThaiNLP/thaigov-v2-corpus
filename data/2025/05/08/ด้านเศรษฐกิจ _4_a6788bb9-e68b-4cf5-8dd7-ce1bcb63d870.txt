รัฐบาลไทย-ข่าวทำเนียบรัฐบาล-กรุงไทย เอาใจสายมู จัดพิธีบวงสรวง “บัตรเดบิตกรุงไทย อัลตร้าแคร์ ท้าวเวสสุวรรณ” เสริมสิริมงคล “เทพคุ้มครอง บัตรคุ้มภัย”


วันพฤหัสบดีที่ 8 พฤษภาคม 2568
08/05/2568
พิมพ์
กรุงไทย เอาใจสายมู จัดพิธีบวงสรวง “บัตรเดบิตกรุงไทย อัลตร้าแคร์ ท้าวเวสสุวรรณ” เสริมสิริมงคล “เทพคุ้มครอง บัตรคุ้มภัย”
ธ.กรุงไทย จัดพิธีบวงสรวง “บัตรเดบิตกรุงไทย อัลตร้าแคร์ ท้าวเวสสุวรรณ” บริเวณด้านหน้าองค์ท้าวเวสสุวรรณ สิ่งศักดิ์สิทธิ์ประจำจังหวัดอุดรธานี โดยได้รับเกียรติจากผู้ว่าราชการจังหวัดอุดรธานี ร่วมพิธี ณ ศาลหลักเมือง จังหวัดอุดรธานี
ธนาคารกรุงไทย ตอบโจทย์ลูกค้าสายมูเตลู เสริมสิริมงคลภายใต้แนวคิด “เทพคุ้มครอง บัตรคุ้มภัย”จัดพิธีบวงสรวง “บัตรเดบิตกรุงไทย อัลตร้าแคร์ ท้าวเวสสุวรรณ” บริเวณด้านหน้าองค์ท้าวเวสสุวรรณ สิ่งศักดิ์สิทธิ์ประจำจังหวัดอุดรธานี โดยได้รับเกียรติจาก นายราชันย์ ซุ้นหั้ว ผู้ว่าราชการจังหวัดอุดรธานี ร่วมพิธี ณ ศาลหลักเมือง จังหวัดอุดรธานี
บัตรเดบิตกรุงไทย อัลตร้าแคร์ ท้าวเวสสุวรรณ  หน้าบัตรเป็นภาพองค์ท้าวเวสสุวรรณ ซึ่งเป็นเทพแห่งโชคลาภและการปกป้องกันภัย และสื่อความหมายถึง การเพิ่มพูนอำนาจบารมี และการปัดเป่าอุปสรรค  ก้าวหน้าอย่างมั่นคงในทุกด้านของชีวิต โดยผู้ถือบัตรจะได้รับความคุ้มครองอุบัติเหตุ 24 ชั่วโมงทั่วโลก สูงสุด 1 ล้านบาท ค่ารักษาพยาบาลจากอุบัติเหตุ สูงสุด 20,000 บาทต่อครั้ง โดยไม่ต้องสำรองจ่าย ไม่จำกัดจำนวนครั้ง คุ้มครองการโจรกรรมเงินที่ถอนจากตู้ ATM คุ้มครองความเสียหายของสินค้าที่ซื้อผ่านบัตรฯ และบริการช่วยเหลือกรณีรถเสียฉุกเฉิน โดยจ่ายเบี้ยเริ่มต้นเพียงวันละ 5 บาท พิเศษ รับเพิ่ม ธูปท้าวเวสสุวรรณพร้อมเลขมงคล ที่ผ่านพิธีบวงสรวง เมื่อสมัครบัตรเดบิตกรุงไทย อัลตร้าแคร์ ท้าวเวสสุวรรณ ที่สาขาภายในจังหวัดอุดรธานี หนองคาย สกลนคร และจังหวัดเลย  ลูกค้าที่สนใจสมัครบัตรฯ ซึ่งจะได้รับความคุ้มครองภายใต้การรับประกันภัยโดย บมจ. กรุงไทยพานิชประกันภัย เงื่อนไขการสมัครและใช้บัตรฯ เป็นไปตามที่ธนาคารกำหนด ผู้ที่สนใจ สมัครบัตรได้ที่ธนาคารกรุงไทยทุกสาขา สอบถามรายละเอียดเพิ่มเติมได้ที่ Krungthai Contact Center โทร.02 -111-1111

ที่มา : https://www.thaigov.go.th/news/contents/details/96190