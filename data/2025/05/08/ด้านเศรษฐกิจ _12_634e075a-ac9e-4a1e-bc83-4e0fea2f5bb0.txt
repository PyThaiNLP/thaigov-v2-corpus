รัฐบาลไทย-ข่าวทำเนียบรัฐบาล-กรมสรรพากรจัดเก็บรายได้เดือนเมษายน 2568 สูงกว่าเป้า 7,700 ล้านบาท


วันพฤหัสบดีที่ 8 พฤษภาคม 2568
08/05/2568
พิมพ์
กรมสรรพากรจัดเก็บรายได้เดือนเมษายน 2568 สูงกว่าเป้า 7,700 ล้านบาท
กรมสรรพากรจัดเก็บรายได้เดือนเมษายนได้ 171,921 ล้านบาท สูงกว่าช่วงเวลาเดียวกันของปีก่อน 11,052 ล้านบาท คิดเป็นร้อยละ 6.9 และสูงกว่าประมาณการจัดเก็บภาษีสรรพากร ตามเอกสารงบประมาณ 7,732 ล้านบาท คิดเป็นร้อยละ 4.7
กรมสรรพากรจัดเก็บรายได้เดือนเมษายนได้ 171,921 ล้านบาท สูงกว่าช่วงเวลาเดียวกันของปีก่อน 11,052 ล้านบาท คิดเป็นร้อยละ 6.9 และสูงกว่าประมาณการจัดเก็บภาษีสรรพากร ตามเอกสารงบประมาณ 7,732 ล้านบาท คิดเป็นร้อยละ 4.7 ทั้งนี้ เมื่อพิจารณารายได้สะสม 7 เดือน (ตุลาคม 2567 - เมษายน 2568) กรมสรรพากรจัดเก็บได้ 1,138,182 ล้านบาท สูงกว่าช่วงเวลาเดียวกันของปีก่อน 47,325 ล้านบาท คิดเป็นร้อยละ 4.3 และสูงกว่าประมาณการ 17,950 ล้านบาท คิดเป็นร้อยละ 1.6
นายปิ่นสาย สุรัสวดี อธิบดีกรมสรรพากร กล่าวว่า “สาเหตุหลักที่กรมสรรพากรจัดเก็บรายได้ในเดือนเมษายนได้สูงกว่าเป้าเป็นผลมาจากภาษีมูลค่าเพิ่มจากการบริโภคภายในประเทศ (ภ.พ. 30) ที่สูงกว่าช่วงเวลาเดียวกันของปีก่อนร้อยละ 11.0 รวมถึงภาษีเงินได้จากการจ่ายเงินปันผล  และการจำหน่ายกำไรไปต่างประเทศ (ภ.ง.ด. 54) และภาษีมูลค่าเพิ่มจากการนำเข้าที่สูงกว่าประมาณการ”
หากมีข้อสงสัย สอบถามรายละเอียดได้ที่สำนักงานสรรพากรทุกแห่งทั่วประเทศหรือศูนย์สารนิเทศสรรพากร (RD Intelligence Center) โทร. 1161

ที่มา : https://www.thaigov.go.th/news/contents/details/96215