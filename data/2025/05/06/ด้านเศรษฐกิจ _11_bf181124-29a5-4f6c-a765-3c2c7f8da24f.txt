รัฐบาลไทย-ข่าวทำเนียบรัฐบาล-​รองปลัดฯ ศุภกิจ เป็นประธานเปิดการฝึกอบรมหลักสูตร "กฎหมายปกครอง เรื่องใกล้ตัว ที่บุคลากร สปอ. ต้องรู้"


วันอังคารที่ 6 พฤษภาคม 2568
06/05/2568
พิมพ์
​รองปลัดฯ ศุภกิจ เป็นประธานเปิดการฝึกอบรมหลักสูตร "กฎหมายปกครอง เรื่องใกล้ตัว ที่บุคลากร สปอ. ต้องรู้"
​รองปลัดฯ ศุภกิจ เป็นประธานเปิดการฝึกอบรมหลักสูตร "กฎหมายปกครอง เรื่องใกล้ตัว ที่บุคลากร สปอ. ต้องรู้"
1 พฤษภาคม 2568 นายศุภกิจ บุญศิริ รองปลัดกระทรวงอุตสาหกรรม เป็นประธานเปิดการฝึกอบรมหลักสูตร "กฎหมายปกครอง เรื่องใกล้ตัวที่บุคลากร สปอ. ต้องรู้" โดยมีวิทยากรประกอบด้วย นายวชิระ ไม้แพ ที่ปรึกษาด้านกฎหมาย (นิติกรทรงคุณวุฒิ) นายสมชัย เอมบำรุง ผู้อำนวยการกองกฎหมาย และนายณัชญ์ กุลเมธี นิติกรชำนาญการพิเศษ การอบรมหลักสูตรดังกล่าวจัดขึ้นระหว่างวันที่ 1-2 พฤษภาคม 2568 ในรูปแบบผสมผสานทั้ง Onsite ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และรูปแบบ Online และผ่านโปรแกรม Zoom meeting
รองปลัดฯ ศุภกิจ กล่าวว่า การมีความรู้ความเข้าใจกฎหมายปกครอง ทั้งทางทฤษฎี บทบัญญัติ แนวทางปฏิบัติ และแนวคำวินิจฉัยของศาล จะช่วยให้เจ้าหน้าที่ สปอ. ปฏิบัติงานได้อย่างมีประสิทธิภาพ และป้องกันความผิดพลาดที่อาจเกิดขึ้น ซึ่งการเรียนรู้กฎหมายปกครอง เป็นสิ่งจำเป็น ไม่ว่าจะเป็นการปฏิบัติราชการทั่วไป หรือการใช้อำนาจบังคับการตามกฎหมาย เช่น การออกกฎหมายลำดับรอง คำสั่งทางปกครอง หรือมาตรการทางปกครองต่างๆ  ซึ่งคาดว่าจะเกิดประโยชน์ต่อผู้เข้าร่วมฯ เพื่อลดความเสี่ยงในการเกิดข้อพิพาททางปกครอง
ทั้งนี้ การจัดอบรมในวันที่ 1 มีเรื่อง "หลักการพื้นฐานของกฎหมายปกครอง" และ"การประยุกต์ใช้กฎหมายปกครองกับการปฏิบัติราชการของ สปอ." ส่วนวันที่ 2 มีเรื่อง "หลักกฎหมายเกี่ยวกับการออก กฎ คำสั่งทางปกครอง และมาตรการบังคับทางปกครอง ในส่วนที่อยู่ในอำนาจหน้าที่ของ สปอ." ตลอดจน "ความรู้เกี่ยวกับคดีปกครอง และกรณีศึกษาจากข้อพิพาทที่อยู่ในหน้าที่และอำนาจของ สปอ."  ปิดท้ายด้วยการตอบข้อซักถามและพิธีปิดการฝึกอบรม

ที่มา : https://www.thaigov.go.th/news/contents/details/96124