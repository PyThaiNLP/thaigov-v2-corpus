รัฐบาลไทย-ข่าวทำเนียบรัฐบาล-ผิดวินัยฐานทุจริตต่อหน้าที่ ห้ามกลับเข้าทำงานในหน่วยงานรัฐ


วันอังคารที่ 6 พฤษภาคม 2568
06/05/2568
พิมพ์
ผิดวินัยฐานทุจริตต่อหน้าที่ ห้ามกลับเข้าทำงานในหน่วยงานรัฐ
วันอาทิตย์ ที่ 4 พ.ค.68
คณะรัฐมนตรี มีมติเห็นชอบในหลักการ มาตรการป้องกันการทุจริต
ในการบรรจุบุคคลกลับเข้ารับราชการ โดยเฉพาะกรณี ผู้ที่เคยกระทำผิดวินัย ฐานทุจริตต่อหน้าที่
แม้จะได้รับการล้างมลทินตามพระราชบัญญัติล้างมลทิน แต่การล้างมลทินนั้น
ครอบคลุมเฉพาะโทษทางกฎหมาย ไม่ได้ลบล้างพฤติกรรม ผิดวินัยร้ายแรง ซึ่งเป็นลักษณะต้องห้าม
ในการกลับเข้ารับราชการอีกครั้ง ทั้งนี้ เพื่อยกระดับมาตรฐานคุณธรรมในระบบราชการ โดยถือว่า ผู้ที่เคย
ถูกสั่งให้ออกจากราชการเพราะทุจริต ถือเป็นผู้มีลักษณะต้องห้ามอย่างเด็ดขาด
ในการกลับเข้าทำงานในหน่วยงานของรัฐ รวมทั้งกำหนดบทลงโทษ สำหรับผู้บังคับบัญชาที่ฝ่าฝืน
หรือใช้อำนาจไม่เหมาะสม รัฐบาล ขอยืนยันเจตนารมณ์ในการขจัดการทุจริตอย่างจริงจัง
สร้างระบบราชการที่โปร่งใส เป็นธรรม และได้รับความไว้วางใจจากประชาชนอย่างสูงสุด
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96086