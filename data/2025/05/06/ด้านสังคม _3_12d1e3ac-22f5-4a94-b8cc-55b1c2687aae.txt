รัฐบาลไทย-ข่าวทำเนียบรัฐบาล-ดีอี ร่วมงานสัมมนา “Learning in the Digital World” ร่วมกำหนดทิศทางการศึกษายุคดิจิทัล


วันอังคารที่ 6 พฤษภาคม 2568
ดีอี ร่วมงานสัมมนา “Learning in the Digital World” ร่วมกำหนดทิศทางการศึกษายุคดิจิทัล
ดีอี ร่วมงานสัมมนา “Learning in the Digital World” ร่วมกำหนดทิศทางการศึกษายุคดิจิทัล
วันที่ 6 พฤษภาคม 2568 ดร.ปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) บรรยายพิเศษ ในงานสัมมนาเพื่อเผยแพร่รายงานสภาวะการศึกษาไทย ในหัวข้อ “Learning in the Digital World” ณ ห้องประชุมซาลอน เอ โรงแรมสวิสโฮเต็ล กรุงเทพฯ รัชดา
การสัมมนาครั้งนี้จัดขึ้นเพื่อเผยแพร่ข้อมูลสถานการณ์การศึกษาไทยและเสนอแนวทางการพัฒนาทักษะที่จำเป็นในยุคดิจิทัล โดย ดร.ปิยนุช รองปลัดกระทรวงดีอี ได้กล่าวบรรยายครอบคลุมประเด็นสำคัญ 6 หัวข้อหลัก ประกอบด้วย การเปรียบเทียบบทบาทและสถานการณ์เกี่ยวกับการศึกษาที่เชื่อมโยงกับดิจิทัล นโยบายกระทรวงดิจิทัลฯ ในด้านการรู้และทิศทางการดำเนินงาน บทบาทกระทรวงกับมาตรฐาน WDCR & PISA และอันดับการศึกษา อันดับความสามารถการแข่งขัน และได้กล่าวถึงความรู้เท่าทันดิจิทัล (Media & Digital Literacy) ในประเด็นการพัฒนาทรัพยากรมนุษย์ด้านดิจิทัล (Digital Manpower) ความรู้เท่าทันเชิงดิจิทัล ทักษะดิจิทัล และการดำเนินงานที่เกี่ยวข้อง รวมถึงประเด็นด้านปัญญาประดิษฐ์ (AI) การเสริมทักษะความเข้าใจด้าน AI (AI Literacy) และทิศทางการส่งเสริมในอนาคต

ที่มา : https://www.thaigov.go.th/news/contents/details/96110