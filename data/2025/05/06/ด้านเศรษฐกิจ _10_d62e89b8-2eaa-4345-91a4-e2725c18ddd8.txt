รัฐบาลไทย-ข่าวทำเนียบรัฐบาล-รัฐมนตรีช่วยเกษตรฯ เรียกประชุมคณะกรรมการขับเคลื่อนยกระดับเกษตรทันสมัยฯ เพื่อติดตามความคืบหน้าการบริหารจัดการที่ดินเชิงลุ่มน้ำด้วยระบบอนุรักษ์ดินและน้ำเชิงรุก การตั้งศูนย์เรียนรู้เก


วันอังคารที่ 6 พฤษภาคม 2568
รัฐมนตรีช่วยเกษตรฯ เรียกประชุมคณะกรรมการขับเคลื่อนยกระดับเกษตรทันสมัยฯ เพื่อติดตามความคืบหน้าการบริหารจัดการที่ดินเชิงลุ่มน้ำด้วยระบบอนุรักษ์ดินและน้ำเชิงรุก การตั้งศูนย์เรียนรู้เก
รัฐมนตรีช่วยเกษตรฯ เรียกประชุมคณะกรรมการขับเคลื่อนยกระดับเกษตรทันสมัยฯ เพื่อติดตามความคืบหน้าการบริหารจัดการที่ดินเชิงลุ่มน้ำด้วยระบบอนุรักษ์ดินและน้ำเชิงรุก การตั้งศูนย์เรียนรู้เกษตรทันสมัย และโครงการเพิ่มศักยภาพการใช้ที่ดินเพื่อการผลิตอย่างยั่งยืน
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เป็นประธานการประชุมคณะกรรมการขับเคลื่อนยกระดับเกษตรทันสมัย ฟื้นฟูครัวไทยสู่ครัวโลกและความมั่นคงทางอาหาร ครั้งที่ 2/2568 ณ ห้องประชุมกระทรวงเกษตรและสหกรณ์ และการประชุมออนไลน์ผ่านโปรแกรม Zoom Meeting ซึ่งที่ประชุมได้พิจารณาแนวทางการบริหารจัดการที่ดินเชิงลุ่มน้ำด้วยระบบอนุรักษ์ดินและน้ำเชิงรุกเพิ่มประสิทธิภาพการใช้ที่ดินให้เหมาะสม ลุ่มน้ำอิงตอนบน โดยมีแนวทางในการให้จังหวัดพะเยาเป็นจังหวัดนำร่องในการใช้ระบบโซล่าเซลล์กระจายน้ำให้ถึงแปลงนาของเกษตรกรทุกแปลง โดยมอบหมายกรมพัฒนาที่ดินและกรมชลประทานร่วมกันวางแผนการจัดสรรน้ำ พร้อมนำเครื่องจักรเครื่องมือเข้ามาดำเนินการตามเป้าหมาย
นอกจากนี้ รัฐมนตรีช่วยว่าการกระทรวงเกษตรและสหกรณ์ยังติดตามความคืบหน้าการตั้งศูนย์เรียนรู้เกษตรทันสมัย หนองเล็งทราย อำเภอแม่ใจ จังหวัดพะเยา พร้อมติดตามการดำเนินโครงการเพิ่มศักยภาพการใช้ที่ดินเพื่อการผลิตอย่างยั่งยืน ในพื้นที่ไม่เหมาะสม โดยมอบหมายให้ทุกหน่วยงานในสังกัดกระทรวงเกษตรและสหกรณ์บูรณาการการทำงานร่วมกัน เพื่อส่งเสริมให้เกษตรกรสามารถทำการเกษตรได้อย่างยั่งยืนและมีรายได้ที่มั่นคงต่อไป

ที่มา : https://www.thaigov.go.th/news/contents/details/96122