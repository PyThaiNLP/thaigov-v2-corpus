รัฐบาลไทย-ข่าวทำเนียบรัฐบาล-​นายกฯ ชี้แจง ยืนยัน การเจรจาภาษีกับสหรัฐฯ ยังอยู่ในกรอบ 90 เตรียมการทุกอย่าง อย่างครอบคลุม ยืนยัน ทุกอย่างไม่ใช่ความลับแต่ต้องรอช่วงเวลที่เหมาะสม ก่อนชี้แจงประเด็น


วันอังคารที่ 6 พฤษภาคม 2568
06/05/2568
พิมพ์
​นายกฯ ชี้แจง ยืนยัน การเจรจาภาษีกับสหรัฐฯ ยังอยู่ในกรอบ 90 เตรียมการทุกอย่าง อย่างครอบคลุม ยืนยัน ทุกอย่างไม่ใช่ความลับแต่ต้องรอช่วงเวลที่เหมาะสม ก่อนชี้แจงประเด็น
​นายกฯ ชี้แจง ยืนยัน การเจรจาภาษีกับสหรัฐฯ ยังอยู่ในกรอบ 90 เตรียมการทุกอย่าง อย่างครอบคลุม ยืนยัน ทุกอย่างไม่ใช่ความลับแต่ต้องรอช่วงเวลที่เหมาะสม ก่อนชี้แจงประเด็น
วันนี้ (6 พฤษภาคม 2568 ) เวลา 11.35 น.  ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี ให้สัมภาษณ์ภายหลังการประชุมคณะรัฐมนตรี (ครม.) ถึงกรณีการเจรจาภาษีกับสหรัฐอเมริกา ว่า ขณะนี้ยังอยู่ในกรอบเวลา 90 วัน แต่ในการพูดก็มีรายละเอียดที่ยังคงดำเนินการอย่างต่อเนื่อง โดยมี นายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง เป็นผู้รับผิดชอบ
นายกรัฐมนตรี กล่าวถึงประเด็นในเรื่องของ การเจรจาแบบดีลลับ ที่ไม่เปิดเผยต่อสาธารณะ จะมีปัญหาตามมาในภายหลัง ว่า เรื่องดังกล่าวมีส่วนที่เปิดเผยได้ และยังไม่เปิดเผย ซึ่งทั้งหมดไม่ได้เป็นความลับ แต่จะต้องดูช่วงเวลาที่เหมาะสมว่าควรจะเปิดเผยหัวข้อต่าง ๆ ในช่วงไหน ต้องอธิบายให้เหมาะสมเพื่อให้เกิดประโยชน์สูงสุดกับประเทศ และล่าสุดได้พูดคุยกับทีมงานของสหรัฐอเมริกา ถึงรายละเอียดส่วนใดที่ไทยต้องดำเนินการเพิ่มเติม ก็จะต้องดำเนินการ ซึ่งคิดว่าเนื้อหารายละเอียดที่จะไปเจรจานั้นค่อนข้างจะครอบคลุมแล้ว แต่หากดูสถานการณ์ ความเคลื่อนไหวขณะนี้ สหรัฐฯ มีการเปลี่ยนแปลงอยู่ตลอดเช่นกัน ซึ่งรัฐบาลไทยก็รอดู เพื่อที่จะปรับให้เข้ากับแผน

ที่มา : https://www.thaigov.go.th/news/contents/details/96115