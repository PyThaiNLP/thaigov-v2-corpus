รัฐบาลไทย-ข่าวทำเนียบรัฐบาล-“อรรษิษฐ์ สัมพันธรัตน์” ปลัดกระทรวงมหาดไทย ร่วมประชุมคณะกรรมการอำนวยการโครงการตามพระราชประสงค์หมู่บ้านสหกรณ์ห้วยสัตว์ใหญ่ บ้านเด็ง - ป่าละอู หุบกะพง ดอนขุนห้วย หนองพลับ - กลัดหลวง 


วันอังคารที่ 6 พฤษภาคม 2568
06/05/2568
พิมพ์
“อรรษิษฐ์ สัมพันธรัตน์” ปลัดกระทรวงมหาดไทย ร่วมประชุมคณะกรรมการอำนวยการโครงการตามพระราชประสงค์หมู่บ้านสหกรณ์ห้วยสัตว์ใหญ่ บ้านเด็ง - ป่าละอู หุบกะพง ดอนขุนห้วย หนองพลับ - กลัดหลวง
“อรรษิษฐ์” ปลัดกระทรวงมหาดไทย ร่วมประชุมคณะกรรมการอำนวยการโครงการตามพระราชประสงค์หมู่บ้านสหกรณ์ห้วยสัตว์ใหญ่ บ้านเด็ง - ป่าละอู หุบกะพง ดอนขุนห้วย หนองพลับ - กลัดหลวง จังหวัดประจวบคีรีขันธ์และจังหวัดเพชรบุรี มุ่งเน้นให้เกิดประโยชน์แก่ราษฎรในโครงการฯ
“อรรษิษฐ์ สัมพันธรัตน์” ปลัดกระทรวงมหาดไทย ร่วมประชุมคณะกรรมการอำนวยการโครงการตามพระราชประสงค์หมู่บ้านสหกรณ์ห้วยสัตว์ใหญ่ บ้านเด็ง - ป่าละอู หุบกะพง ดอนขุนห้วย หนองพลับ - กลัดหลวง จังหวัดประจวบคีรีขันธ์และจังหวัดเพชรบุรี มุ่งเน้นให้เกิดประโยชน์แก่ราษฎรในโครงการฯ และบริหารจัดการทรัพยากรในพื้นที่โครงการให้เกิดประโยชน์สูงสุด
วันนี้ (6 พ.ค. 68) เวลา 13.30 น. นายอรรษิษฐ์ สัมพันธรัตน์ ปลัดกระทรวงมหาดไทย ในฐานะรองประธานกรรมการอำนวยการโครงการตามพระราชประสงค์หมู่บ้านสหกรณ์ห้วยสัตว์ใหญ่ บ้านเด็ง - ป่าละอู หุบกะพง ดอนขุนห้วย หนองพลับ - กลัดหลวง จังหวัดประจวบคีรีขันธ์และจังหวัดเพชรบุรี ร่วมการประชุมคณะกรรมการฯ ครั้งที่ 1/2568 โดยมี พล.อ.อ.ชลิต พุกผาสุข องคมนตรี เป็นประธานการประชุม พร้อมด้วย พล.อ.อ.จอม รุ่งสว่าง องคมนตรี โดย นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ ร.ต.ท.ภพชนก ชลานุเคราะห์ ผู้ว่าราชการจังหวัดเพชรบุรี นายสิทธิชัย สวัสดิ์แสน ผู้ว่าราชการจังหวัดประจวบคีรีขันธ์ นายเสรี กัณฑโรจน์ ผู้อำนวยการสำนักนโยบายและแผน สำนักงานปลัดกระทรวงมหาดไทย และส่วนราชการที่เกี่ยวข้อง ร่วมประชุม ณ ห้องประชุมปกรณ์ อังศุสิงห์ ชั้น 2 อาคารกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
โครงการตามพระราชประสงค์หมู่บ้านสหกรณ์ห้วยสัตว์ใหญ่ บ้านเด็ง - ป่าละอู หุบกะพง ดอนขุนห้วย หนองพลับ - กลัดหลวง จังหวัดประจวบคีรีขันธ์และจังหวัดเพชรบุรี เป็นโครงการที่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงมีพระราชประสงค์เพื่อช่วยเหลือราษฎรที่ยากจนให้มีที่อยู่อาศัยและที่ทำกิน และให้รวมกลุ่มกันจัดตั้งเป็นสหกรณ์ ต่อมา พระบาทสมเด็จพระเจ้าอยู่หัว ทรงมีพระราชประสงค์ที่จะสืบสาน รักษา ต่อยอด เพื่อให้ราษฎรมีคุณภาพชีวิตที่ดี มีความเข้มแข็งและยั่งยืนสืบต่อมาจนถึงปัจจุบัน โดยแบ่งขอบเขตการดำเนินงานออกเป็นจำนวน 4 โครงการ ได้แก่ 1) โครงการใหญ่บ้านสหกรณ์ห้วยสัตว์ใหญ่ ป่าเด็ง - ป่าละอู จัดตั้งในพื้นที่ จ.ประจวบคีรีขันธ์ 2) โครงการพัฒนาที่ดินตามพระราชประสงค์หุบกะพง ต.เขาใหญ่ อ.ชะอำ จ.เพชรบุรี 3) โครงการจัดสรรที่ดินตามพระราชประสงค์ดอนขุนห้วย ต.ดอนขุนห้วย อ.ชะอำ และ ต.ท่าคอย อ.ท่ายาง จ.เพชรบุรี และ 4) โครงการจัดพัฒนาที่ดินตามพระราชประสงค์หนองพลับ - กลัดหลวง จ.ประจวบคีรีขันธ์ และ จ.เพชรบุรี นอกจากนี้ ยังมีสหกรณ์อีก 6 แห่ง ได้แก่ สหกรณ์การเกษตรห้วยสัตว์ใหญ่ จำกัด สหกรณ์โคนมไทย - เดนมาร์คห้วยสัตว์ใหญ่ จำกัด สหกรณ์การเกษตรหนองพลับรุ่งเรือง จำกัด สหกรณ์การเกษตรหุบกะพง จำกัด สหกรณ์การเกษตรดอนขุนห้วย จำกัด และสหกรณ์การเกษตรกลัดหลวง จำกัด
การประชุมในวันนี้ ที่ประชุมฯ ได้เน้นย้ำให้หน่วยงานที่เกี่ยวข้องกำกับดูแลการใช้ประโยชน์พื้นที่ในโครงการฯ รวมถึงแนวทางการแก้ไขปัญหาแนวเขตและการถือครองที่ดินโครงการพัฒนาดินตามพระราชประสงค์หนองพลับ - กลัดหลวง โดยมุ่งเน้นให้เกิดประโยชน์แก่ราษฎรในโครงการฯ รวมถึงการบริหารจัดการการใช้ทรัพยากรในพื้นที่โครงการให้เกิดประโยชน์สูงสุด

ที่มา : https://www.thaigov.go.th/news/contents/details/96126