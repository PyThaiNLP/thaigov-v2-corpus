รัฐบาลไทย-ข่าวทำเนียบรัฐบาล-เตือนประชาชน ระวังโรคลมแดด จากอากาศร้อนจัด


วันอังคารที่ 6 พฤษภาคม 2568
06/05/2568
พิมพ์
เตือนประชาชน ระวังโรคลมแดด จากอากาศร้อนจัด
วันจันทร์ ที่ 5 พ.ค.68
จากสภาพอากาศที่ร้อนจัด ขอให้ประชาชนระมัดระวังโรคลมแดด
หากพบผู้ป่วยมีอาการรุนแรงให้รีบปฐมพยาบาลโดยนำผู้ป่วยเข้าที่ร่ม ถอดเสื้อผ้าออก
ใช้ผ้าชุบน้ำเย็นเช็ดตามตัว โดยเน้นบริเวณซอกคอ รักแร้ ขาหนีบ และลำตัว
เพื่อให้อุณหภูมิร่างกายลดลงโดยเร็ว และรีบนำส่งโรงพยาบาล หรือโทรติดต่อขอความช่วยเหลือทางการแพทย์
1669 ทั้งนี้ ข้อมูลกรมอนามัยรายงานพบว่าปี 2562 - 2567 มีแนวโน้มผู้เสียชีวิตจากโรคลมแดดเพิ่มขึ้น
และมีผู้เสียชีวิตสะสม 212 ราย เฉลี่ย 27 รายต่อปี สำหรับปี 2568 พบอัตราป่วยด้วยโรคจากความร้อน แล้ว
32 คน คิดเป็น 0.07 ต่อแสนประชากร จังหวัดที่ป่วยสูงสุดคือ ตราด สระแก้ว ปราจีนบุรี เลย นครราชสีมา
แพร่ ตามลำดับ
“สื่อสารภารกิจรัฐบาลกับผม คารม พลพรกลาง รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96089