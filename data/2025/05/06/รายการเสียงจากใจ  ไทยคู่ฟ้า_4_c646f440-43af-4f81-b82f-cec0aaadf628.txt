รัฐบาลไทย-ข่าวทำเนียบรัฐบาล-ชวนผู้จะเดินทางไปประกอบพิธีฮัจย์ รับวัคซีนก่อนเดินทาง


วันอังคารที่ 6 พฤษภาคม 2568
06/05/2568
พิมพ์
ชวนผู้จะเดินทางไปประกอบพิธีฮัจย์ รับวัคซีนก่อนเดินทาง
วันอังคาร ที่ 6 พ.ค.68
รัฐบาล อำนวยความสะดวกชาวไทย จำนวน 6,603 คน ที่จะเดินทางไปประกอบพิธีฮัจย์ ณ
ประเทศซาอุดีอาระเบีย ระหว่างวันที่ 29 เมษายน – 2 มิถุนายน 2568 และเดินทางกลับช่วงวันที่ 12
มิถุนายน – 7 กรกฎาคม 2568 ทั้งนี้
ก่อนการเดินทางกระทรวงสาธารณสุขได้เตรียมความพร้อมให้กับผู้แสวงบุญทุกคน ทั้งคัดกรองความเสี่ยง
ให้คำแนะนำการดูแลสุขภาพ รวมถึงฉีดวัคซีนป้องกันโรคไข้กาฬหลังแอ่นและโรคไข้หวัดใหญ่
และหลังจากผู้แสวงบุญเดินทางกลับถึงประเทศไทย
หน่วยงานสาธารณสุขในพื้นที่จะมีการติดตามเฝ้าระวังสุขภาพ
โดยเฉพาะโรคติดเชื้อทางเดินหายใจตะวันออกกลาง และโรคติดเชื้ออื่น ๆ เป็นเวลา 14-30 วัน
เพื่อให้มั่นใจว่าผู้แสวงบุญทุกคนจะมีความปลอดภัย
“สื่อสารภารกิจรัฐบาลกับผม คารม พลพรกลาง รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/96090