รัฐบาลไทย-ข่าวทำเนียบรัฐบาล-เลขานุการ รมว.กษ. เข้าร่วมประชุมคณะกรรมการนโยบายพลังงานแห่งชาติ


วันอังคารที่ 6 พฤษภาคม 2568
เลขานุการ รมว.กษ. เข้าร่วมประชุมคณะกรรมการนโยบายพลังงานแห่งชาติ
เลขานุการ รมว.กษ. เข้าร่วมประชุมคณะกรรมการนโยบายพลังงานแห่งชาติ
นางสาวอนงค์นาถ จ่าแก้ว เลขานุการรัฐมนตรีว่าการกระทรวงเกษตรและสหกรณ์ ได้รับมอบหมายจากศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ ให้เข้าร่วมประชุมคณะกรรมการนโยบายพลังงานแห่งชาติ ณ ตึกภักดีบดินทร์ ทำเนียบรัฐบาล
โดยที่ประชุมมีมติเห็นชอบ ดังนี้
1) ให้ชะลอการรับซื้อไฟฟ้าจากพลังงานหมุนเวียนเพิ่มเติม สำหรับกลุ่มที่ไม่มีต้นทุนเชื้อเพลิงและขยะอุตสาหกรรม ในรูปแบบ Feed-in Tariff (FiT)
ในส่วนที่ยังไม่ได้ดำเนินการ (ปริมาณ 1,488.5 เมกะวัตต์) และปริมาณที่เหลือจากการรับซื้อในกลุ่ม (ปริมาณ 2,180 เมกะวัตต์) ตามมติ กพช. เมื่อวันที่ 9 มี.ค. 66 ออกไปก่อน
2) มอบหมายให้ สำนักงานนโยบายและแผนพลังงาน (สนผ.) ไปศึกษาอัตรารับซื้อไฟฟ้าจากพลังงานหมุนเวียน ที่สอดคล้องกับต้นทุนในปัจจุบันและแนวโน้มในอนาคต (ราคาที่กำหนดรับซื้อเดิม ไม่สอดคล้องกับสถานการณ์แล้ว เพราะราคาน้ำมันลดลง)
และ 3) เห็นชอบให้ตั้ง คกก. จัดทำแผนพัฒนาพลังงานไฟฟ้า (แผน PDP) แยกต่างหากเป็นการเฉพาะ เพื่อให้เกิดความต่อเนื่อง ไม่เปลี่ยนตามวาระของการเมือง (ตามที่ รมว.พลังงาน เสนอ)
สำหรับในส่วนของกระทรวงเกษตรฯ ที่ประชุมมีการแสดงความคิดเห็นว่าควรมีการรับซื้อ BIO GAS (ที่ได้จากกากพืชเกษตร ต้นทุน 3.50 บาทต่อหน่วย) แทนก๊าซธรรมชาติ ที่ต้นทุนผันผวนตามสถานการณ์โลกและสงคราม ซึ่งถือว่าเป็นการช่วยเกษตรกร รักษาสิ่งแวดล้อม และได้กากมาทำปุ๋ยอินทรีย์ปรับปรุงดินได้ด้วย โดยต้องส่งเสริมบรรจุใส่ในแผน PDP ต่อไป

ที่มา : https://www.thaigov.go.th/news/contents/details/96127