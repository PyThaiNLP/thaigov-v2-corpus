รัฐบาลไทย-ข่าวทำเนียบรัฐบาล-​ปลัดฯ ณัฐพล มอบเกียรติบัตร “คนดี มี MIND” ปี 67 ย้ำใช้หัวและใจขับเคลื่อนงานราชการ เพื่อประชาชน


วันจันทร์ที่ 5 พฤษภาคม 2568
05/05/2568
พิมพ์
​ปลัดฯ ณัฐพล มอบเกียรติบัตร “คนดี มี MIND” ปี 67 ย้ำใช้หัวและใจขับเคลื่อนงานราชการ เพื่อประชาชน
​ปลัดฯ ณัฐพล มอบเกียรติบัตร “คนดี มี MIND” ปี 67 ย้ำใช้หัวและใจขับเคลื่อนงานราชการ เพื่อประชาชน
2 พฤษภาคม 2568 นายณัฐพล รังสิตพล ปลัดกระทรวงอุตสาหกรรม เป็นประธานในพิธีเปิดมอบเกียรติบัตรแก่ "คนดี มี MIND" ประจำปี พ.ศ.2567 ของสำนักงานปลัดกระทรวงอุตสาหกรรม จำนวน 14 ราย ดังนี้ 1) นางสาวสุนีย์ โสภณ ผู้อำนวยการกองบริหารทรัพยากรบุคคล 2) นายเตมีย์ พันธุวงค์ราช ผู้อำนวยการกองตรวจราชการ 3) นายอุดม สอนจิตต์ อุตสาหกรรมจังหวัดปทุมธานี 4) นางสุคนธ์ทิพย์ สินวิวัฒนากูล อุตสาหกรรมจังหวัดนครสวรรค์ 5) นายวัชรินทร์ เกาะคู นักวิชาการคอมพิวเตอร์ชำนาญการพิเศษ ศูนย์เทคโนโลยีสารสนเทศและการสื่อสาร 6) นายกฤษตฤณ เก้าเอี้ยน นักทรัพยากรบุคคลชำนาญการ กองบริหารทรัพยากรบุคคล 7) นางสาวกมลพร ศรีนวล นักวิชาการอุตสาหกรรมชำนาญการ สำนักงานอุตสาหกรรมจังหวัดประจวบคีรีขันธ์ 8 ) นายอนุสรณ์ ทัศศรี วิศวกรชำนาญการ สำนักงานอุตสาหกรรมจังหวัดบุรีรัมย์ 9) นายอนุศาสน์ อนุชัย วิศวกรปฏิบัติการ กองตรวจราชการ 10) นาวสาวสุทารัตน์ สงค์ประเสริฐ วิศวกรปฏิบัติการ สำนักงานอุตสาหกรรมจังหวัดพิจิตร 11) นางสาวนพมาศ เขื่อนแก้ว นักวิเคราะห์นโยบายและแผนปฏิบัติการ สำนักงานอุตสาหกรรมจังหวัดลำปาง 12) นายพัทธวุฒิ ศรีงาม พนักงานขับรถยนต์ ส.2 สำนักงานอุตสาหกรรมจังหวัดประจวบคีรีขันธ์ 13) นางสาวกานต์นิศา คล่องวาจา นักวิเคราะห์นโยบายและแผน กองยุทธศาสตร์และแผนงาน และ 14) นายสิทธิโชค ขำเมือง นักวิชาการอุตสาหกรรม สำนักงานอุตสาหกรรมจังหวัดนนทบุรี โดยมี นายบรรจง สุกรีฑา นายศุภกิจ บุญศิริ นายวิฤทธิ์ วิเศษสินธุ์ รองปลัดกระทรวงอุตสาหกรรม นายเอกนิติ รมยานนท์ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม และผู้บริหารกระทรวงอุตสาหกรรม ร่วมงาน ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
ปลัดฯ ณัฐพล กล่าวว่า ผมขอแสดงความยินดีกับคนดีมี MIND ทุกท่าน ที่ได้รับรางวัลในครั้งนี้ ซึ่งจัดมาอย่างต่อเนื่องเป็นปีที่สาม การได้รับรางวัลจากการโหวตจากเจ้าหน้าที่ทั่วประเทศย่อมบ่งชี้ว่าทุกท่านเป็นคนดีและเป็นคนเก่งขององค์กร จึงปฏิเสธไม่ได้ว่าในการพิจารณาแต่งแต้งหรือโยกย้ายตำแหน่งของทางราชการ สิ่งเหล่านี้จะถูกนำมาพิจารณาเช่นกัน และขอชื่นชมที่ทุกท่านได้ใช้ “หัว” และ “ใจ” ในการปฏิบัติงาน ช่วยกันปฏิบัติหน้าที่ด้วยความทุ่มเท เสียสละ อุทิศตนให้แก่งาน นำความรู้ความสามารถมาใช้ในการปฏิบัติราชการจนประสบผลสำเร็จ เป็นที่ยอมรับอย่างน่าภาคภูมิใจ อันจะนำมาซึ่งภาพลักษณ์ที่ดีของกระทรวงอุตสาหกรรม จากภายในสู่ภายนอกได้
ด้วยพลังของคนอุตสาหกรรมทุกระดับ ไม่ว่าจะเป็น ข้าราชการ พนักงานราชการ และลูกจ้าง ซึ่งผลจากการทำงานที่ผ่านมา และสิ่งที่ทั้ง 14 ท่านได้รับการยกย่องในวันนี้ ผมหวังว่าจะเป็นแรงบันดาลใจให้แก่บุคลากรคนอื่น ๆ ได้ยึดเป็นแบบอย่าง นำไปศึกษาเพื่อประโยชน์ในการปฏิบัติราชการ และผมเชื่อมั่นว่าด้วยการรวม “หัว” สร้างสรรค์อุตสาหกรรมดี โดยรวม “ใจ” เป็นหนึ่งเดียวของพวกเราจะเป็นพลังขับเคลื่อนการพัฒนาภาคอุตสาหกรรมไทยให้เติบโตอย่างยั่งยืนตามนโยบายของท่านรัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์) และช่วยขับเคลื่อน MIND 4 มิติให้เห็นอย่างเป็นรูปธรรม เพื่อประโยชน์ของราชการ และประเทศชาติต่อไป

ที่มา : https://www.thaigov.go.th/news/contents/details/96078