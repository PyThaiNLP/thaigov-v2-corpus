รัฐบาลไทย-ข่าวทำเนียบรัฐบาล-มท. เชิญชวนคนไทยร่วมชม ช้อป ชิม เช็คอิน สุดยอดมหกรรมโอทอปยิ่งใหญ่กลางปี กับงาน OTOP Midyear 2025 ทันโลก ทันสมัย เศรษฐกิจไทยยั่งยืน 7-15 มิ.ย. 68 ณ อิมแพ็ค เมืองทองธานี 


วันเสาร์ที่ 7 มิถุนายน 2568
07/06/2568
พิมพ์
มท. เชิญชวนคนไทยร่วมชม ช้อป ชิม เช็คอิน สุดยอดมหกรรมโอทอปยิ่งใหญ่กลางปี กับงาน OTOP Midyear 2025 ทันโลก ทันสมัย เศรษฐกิจไทยยั่งยืน 7-15 มิ.ย. 68 ณ อิมแพ็ค เมืองทองธานี
มท. เชิญชวนคนไทยร่วมชม ช้อป ชิม เช็คอิน สุดยอดมหกรรมโอทอปยิ่งใหญ่กลางปี กับงาน OTOP Midyear 2025 ทันโลก ทันสมัย เศรษฐกิจไทยยั่งยืน 7-15 มิ.ย. 68 ณ อิมแพ็ค เมืองทองธานี มท.ตั้งเป้าสร้างรายได้หมุนเวียนในประเทศไม่น้อยกว่า 600 ล้านบาท
วันนี้ (7 มิ.ย. 68) น.ส.ไตรศุลี  ไตรสรณกุล เลขานุการ รมว.มหาดไทยและโฆษกกระทรวงมหาดไทย กล่าวว่า กระทรวงมหาดไทย ภายใต้การนำของนายอนุทิน  ชาญวีรกูล รองนายกรัฐมนตรีและรมว.มหาดไทย มีนโยบายสนับสนุนการกระตุ้นเศรษฐกิจฐานรากและยกระดับการท่องเที่ยวชุมชน เกิดการใช้จ่ายในประเทศ โดยมี กรมการพัฒนาชุมชน เป็นหน่วยงานหลักขับเคลื่อนการพัฒนาทักษะและศักยภาพของผู้ประกอบการ OTOP ควบคู่การส่งเสริมช่องทางการตลาด
โดยระหว่างวันที่ 7 -15 มิ.ย. 68 นี้ ตั้งแต่เวลา 10.00 - 21.00 น. กระทรวงมหาดไทย โดยกรมการพัฒนาชุมชน กำหนดจัดงานมหกรรม OTOP Midyear 2025 ภายใต้แนวคิด “OTOP ทันโลก ทันสมัย เศรษฐกิจไทยยั่งยืน” โดยใช้พื้นที่จัดงานมากกว่า 60,000 ตารางเมตร ณ ชาเลนเจอร์ 1-3 ศูนย์แสดงสินค้าและการประชุมอิมแพ็ค เมืองทองธานี อ.ปากเกร็ด จ.นนทบุรี ด้วยการรวบรวมผลิตภัณฑ์ OTOP 3-5 ดาว กว่า 2,000 บูธ  ในโซนต่างๆ ได้แก่ โซน “พลิกโฉม OTOP ไทยสู่โลกออนไลน์ และ Modern Trade” – อัปเดตเทรนด์ค้าขายยุคดิจิทัล
โซน “ผ้าไทยใส่ให้สนุก” – แฟชั่นผ้าไทยใส่ได้ทุกวัน , โซน “OTOP ชวนชิม” – รวมของอร่อยทั่วไทยไว้ในที่เดียว, โซน “Health & Spa” – สมุนไพรไทยเพื่อสุขภาพและความผ่อนคลาย โซน “ผ้าและเครื่องแต่งกาย” – ดีไซน์ร่วมสมัยจากชุมชน
โซน “อาหาร” – ของกินของฝากพื้นบ้านคุณภาพ
,โซน “เครื่องดื่ม” – สดชื่นด้วยน้ำสมุนไพร ชา กาแฟพื้นถิ่น ,โซน “ของใช้ ของตกแต่ง และของที่ระลึก” – สินค้าหัตถกรรมดีไซน์โดน , โซน “สมุนไพรที่ไม่ใช่อาหาร” – ยาดม ยาหม่อง น้ำมันนวดจากภูมิปัญญาไทย
น.ส.ไตรศุลี กล่าวว่า ในงานยังมีไฮไลต์สำคัญ คือ โซนศิลปิน OTOP จัดแสดงและจำหน่ายผลิตภัณฑ์จากศิลปิน OTOP กว่า 40 ราย และ โซนชุมชนท่องเที่ยว OTOP นวัตวิถี โซนผ้าไทยใส่ให้สนุก และ Frst Lady จัดแสดงผ้าที่มีอัตลักษณ์และเอกลักษณ์ของแต่ละจังหวัด ดีไซน์ทันสมัย เหมาะกับทุกรุ่น ทุกเพศ ทุกวัย
ดังนี้ จึงขอเชิญชวนพี่น้องประชาชนร่วมจับจ่ายใช้สอย ในงาน OTOP Midyear 2025 วันที่ 7-15 มิ.ย. 68 เวลา 10.00-21.00 น. ณ ชาเลนเจอร์ 1-3 อิมแพคเมืองทองธานี อ.ปากเกร็ด จ.นนทบุรี ซึ่งในครั้งนี้ พี่น้องประชาชนสามารถเลือกเดินทางได้สะดวกผ่านรถไฟฟ้า MRT สายสีชมพู ซึ่งอยู่ระหว่างการทดสอบการเดินรถเข้าไปภายในบริเวณสถานี Challenger โดยไม่เสียค่าใช้จ่ายอีกด้วย
"กระทรวงมหาดไทย ตั้งเป้าหมายว่างานนี้จะสามารถสร้างรายได้ให้เกิดเงินหมุนเวียนในระบบเศรษฐกิจได้ไม่น้อยกว่า 600 ล้านบาท ช่วยกระตุ้นเศรษฐกิจในช่วงกลางปี ขับเคลื่อนเศรษฐกิจฐานรากให้เติบโต เข้มแข็ง และเชื่อมโยงไปยังเศรษฐกิจระดับภูมิภาค ซึ่งถือเป็นนโยบายที่สำคัญ ที่นายอนุทิน" น.ส.ไตรศุลี กล่าว

ที่มา : https://www.thaigov.go.th/news/contents/details/97233