รัฐบาลไทย-ข่าวทำเนียบรัฐบาล-“ฉีดวันนี้ ป้องกันพรุ่งนี้ …” นายกรัฐมนตรี ชวนคนไทยใส่ใจสุขภาพ เสริมภูมิคุ้มกันรับมือโรคไข้หวัดใหญ่และโควิด-19 พร้อมเดินหน้าผลักดันมาตรการด้านสาธารณสุข สร้างความปลอดภัยด้านสุขภาพ


วันพุธที่ 4 มิถุนายน 2568
04/06/2568
พิมพ์
“ฉีดวันนี้ ป้องกันพรุ่งนี้ …” นายกรัฐมนตรี ชวนคนไทยใส่ใจสุขภาพ เสริมภูมิคุ้มกันรับมือโรคไข้หวัดใหญ่และโควิด-19 พร้อมเดินหน้าผลักดันมาตรการด้านสาธารณสุข สร้างความปลอดภัยด้านสุขภาพ
“ฉีดวันนี้ ป้องกันพรุ่งนี้ …” นายกรัฐมนตรี ชวนคนไทยใส่ใจสุขภาพ เสริมภูมิคุ้มกันรับมือโรคไข้หวัดใหญ่และโควิด-19 พร้อมเดินหน้าผลักดันมาตรการด้านสาธารณสุข สร้างความปลอดภัยด้านสุขภาพและยกระดับสุขภาวะของประชาชนให้ยั่งยืน
วันนี้ (4 มิ.ย. 68) เวลา 09.50 น. ณ บริเวณโถงกลาง ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี นายสมศักดิ์ เทพสุทิน รัฐมนตรีว่าการกระทรวงสาธารณสุข นำคณะผู้บริหารและเจ้าหน้าที่กระทรวงสาธารณสุข เข้าพบนางสาวแพทองธาร ชินวัตร นายกรัฐมนตรี เพื่อประชาสัมพันธ์การจัดนิทรรศการให้ความรู้เกี่ยวกับสถานการณ์และมาตรการป้องกันโรคไข้หวัดใหญ่และโรคโควิด-19 โดยมีคณะรัฐมนตรี และผู้บริหารจากหน่วยงานในสังกัด สธ. เข้าร่วม
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า นายกรัฐมนตรีรับฟังรายงานสถานการณ์โรคไข้หวัดใหญ่ ซึ่งปัจจุบันยังพบการระบาดในบางพื้นที่ รวมถึงแนวโน้มของโรคโควิด-19 ที่ยังคงมีผู้ป่วยอย่างต่อเนื่อง โดยเฉพาะในกลุ่มเสี่ยง ได้แก่ เด็กเล็ก ผู้สูงอายุ และผู้ที่มีโรคประจำตัว ทั้งนี้ นายกรัฐมนตรีได้กล่าวถึงความสำคัญของการเข้ารับวัคซีนป้องกันโรคไข้หวัดใหญ่ประจำปีโดยเฉพาะในกลุ่มเปราะบาง ว่า เพื่อเสริมสร้างภูมิคุ้มกันและลดความรุนแรงของโรค ทั้งโรคไข้หวัดใหญ่และโควิด-19 ซึ่งยังคงเป็นความเสี่ยงต่อสุขภาพของประชาชน พร้อมทั้ง ขอความร่วมมือประชาชนปฏิบัติตามมาตรการป้องกันโรคอย่างต่อเนื่อง อาทิ การสวมหน้ากากอนามัยในที่แออัด การล้างมืออย่างถูกวิธี และการสังเกตอาการตนเองอย่างสม่ำเสมอ รวมถึงการเข้ารับวัคซีนให้ครบตามคำแนะนำของแพทย์
“รัฐบาลพร้อมเดินหน้าผลักดันมาตรการด้านสาธารณสุขอย่างต่อเนื่อง เพื่อสร้างความปลอดภัยด้านสุขภาพและยกระดับสุขภาวะของประชาชนให้ยั่งยืนในระยะยาว” นายกรัฐมนตรี ย้ำ

ที่มา : https://www.thaigov.go.th/news/contents/details/97101