รัฐบาลไทย-ข่าวทำเนียบรัฐบาล-กบข. จัดงานประชุมใหญ่ผู้แทนสมาชิก เพื่อรายงานผลการดำเนินงานปี 67 และแผนการดำเนินงานปี 68


วันพุธที่ 4 มิถุนายน 2568
04/06/2568
พิมพ์
กบข. จัดงานประชุมใหญ่ผู้แทนสมาชิก เพื่อรายงานผลการดำเนินงานปี 67 และแผนการดำเนินงานปี 68
กบข. จัดงานประชุมใหญ่ผู้แทนสมาชิกผ่านระบบอิเล็กทรอนิกส์ (E-Meeting) เพื่อรายงานผลการดำเนินงาน ฐานะการเงินและการรับจ่ายเงินของกองทุนในปี 2567 แนวทางการดำเนินงานในปี 2568 ตลอดจนรับฟังความคิดเห็นและข้อเสนอแนะของผู้แทนสมาชิก โ
กองทุนบำเหน็จบำนาญข้าราชการ (กบข.) จัดงานประชุมใหญ่ผู้แทนสมาชิกผ่านระบบอิเล็กทรอนิกส์ (E-Meeting) เพื่อรายงานผลการดำเนินงาน ฐานะการเงินและการรับจ่ายเงินของกองทุนในปี 2567 แนวทางการดำเนินงานในปี 2568 ตลอดจนรับฟังความคิดเห็นและข้อเสนอแนะของผู้แทนสมาชิก โดยมีนายลวรณ แสงสนิท ปลัดกระทรวงการคลัง ในฐานะประธานกรรมการกองทุนบำเหน็จบำนาญข้าราชการ เป็นประธานในที่ประชุม พร้อมด้วย นายปิยวัฒน์ ศิวรักษ์ เลขาธิการ ก.พ. นายพรชัย ฐีระเวช ผู้อำนวยการสำนักงานเศรษฐกิจการคลัง นางแพตริเซีย มงคลวนิช อธิบดีกรมบัญชีกลาง และ นายทรงพล ชีวะปัญญาโรจน์ เลขาธิการคณะกรรมการ กบข. ร่วมรายงานผลการดำเนินงาน โดยมีผู้แทนสมาชิกเข้าร่วมประชุมจำนวน 531 คน
นอกจากนี้ กบข. ยังได้จัดงานสัมมนาผู้แทนสมาชิก ภายใต้แนวคิด Freedom for Living : ปีแห่งความท้าทาย เพื่อสร้างความเข้าใจให้กับผู้แทนสมาชิก ถึงผลการดำเนินงาน กบข. ภายใต้ความผันผวนของเศรษฐกิจทั่วโลก และบทบาทของ กบข. ในการดูแลผลประโยชน์ของสมาชิกอย่างรอบด้าน และยังได้เปิดรับฟังความคิดเห็นของผู้แทนสมาชิกในการช่วยพัฒนาบริการ กบข. ให้มีความครอบคลุมทุกความต้องการของสมาชิก รวมถึงตอบทุกข้อสงสัยของผู้แทนสมาชิก เพื่อให้สามารถนำข้อมูลไปถ่ายทอดต่อสมาชิกในหน่วยงานได้อย่างถูกต้องและครบถ้วนที่จะช่วยเสริมสร้างความเชื่อมั่นและความร่วมมือระหว่าง กบข. กับสมาชิกในระยะยาว

ที่มา : https://www.thaigov.go.th/news/contents/details/97129