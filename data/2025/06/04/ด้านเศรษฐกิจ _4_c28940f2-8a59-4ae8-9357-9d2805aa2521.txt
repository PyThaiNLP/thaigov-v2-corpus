รัฐบาลไทย-ข่าวทำเนียบรัฐบาล-กรุงไทยยกทัพนวัตกรรมการเงินสู่ภาคตะวันออก จัดโปรฯเด็ดในงาน Thailand Smart Money จันทบุรี 6-8 มิ.ย. 68 


วันพุธที่ 4 มิถุนายน 2568
04/06/2568
พิมพ์
กรุงไทยยกทัพนวัตกรรมการเงินสู่ภาคตะวันออก จัดโปรฯเด็ดในงาน Thailand Smart Money จันทบุรี 6-8 มิ.ย. 68
ธ.กรุงไทยร่วมงาน Thailand Smart Money จันทบุรี ครั้งที่ 3 ระหว่างวันที่ 6-8 มิถุนายน 2568 ที่ชั้น G ห้างสรรพสินค้าเซนทรัลจันทบุรี ภายใต้แนวคิด "ALIVE อิสระทางการเงินที่ยั่งยืน"
ธนาคารกรุงไทย มุ่งมั่นพัฒนาผลิตภัณฑ์และบริการ เพื่อยกระดับคุณภาพชีวิตของลูกค้าทุกกลุ่ม พร้อมขับเคลื่อนเศรษฐกิจให้เติบโตอย่างยั่งยืน คัดสรรบริการทางการเงิน พร้อมข้อเสนอพิเศษแบบจัดเต็ม ร่วมงาน Thailand Smart Money จันทบุรี ครั้งที่ 3 ระหว่างวันที่ 6-8 มิถุนายน 2568 ที่ชั้น G ห้างสรรพสินค้าเซนทรัลจันทบุรี ภายใต้แนวคิด "ALIVE อิสระทางการเงินที่ยั่งยืน" สนับสนุนลูกค้าใช้ชีวิตอย่างมั่นคงและมีอิสระทางการเงินเพื่อคุณภาพชีวิตที่ดียิ่งขึ้นทุกวัน เพื่อสนับสนุนลูกค้า ประชาชน และผู้ประกอบธุรกิจในพื้นที่จันทบุรี พื้นที่เศรษฐกิจภาคตะวันออก (EEC) และจังหวัดใกล้เคียง เข้าถึงบริการทางการเงินอย่างครบวงจร
ภายในงาน ธนาคารสนับสนุนการสร้างความมั่นคงในชีวิตด้วย “สินเชื่อกรุงไทยบ้านแลกเงิน” ดอกเบี้ยพิเศษคงที่ 3 ปี เริ่มต้น 4.99% ต่อปี รับวงเงินสูงสุด 20 ล้านบาท ผ่อนนานสูงสุด 30 ปี (อัตราดอกเบี้ยที่แท้จริงตลอดอายุสัญญาอยู่ระหว่าง 6.50% - 7.00% ต่อปี) สินเชื่อที่อยู่อาศัย ทั้งบ้านใหม่ บ้านมือสอง ด้วยดอกเบี้ยพิเศษคงที่ 3 ปี เริ่มต้นปีแรก 2.29% ต่อปี (อัตราดอกเบี้ยที่แท้จริงตลอดอายุสัญญาอยู่ระหว่าง 5.13% - 5.17% ต่อปี) และ สินเชื่อบ้านรีไฟแนนซ์ ดอกเบี้ยพิเศษ คงที่ 3 ปี เริ่มต้น 1.99% ต่อปี วงเงินกู้สูงสุด 100% ของราคาประเมิน หรือไม่เกินยอดหนี้คงเหลือครั้งนี้ กู้ได้นานสูงสุด 40  ปี (อัตราดอกเบี้ยที่แท้จริงตลอดอายุสัญญาอยู่ระหว่าง 5.13% - 5.17% ต่อปี) และ สินเชื่อบ้านกู้ เพิ่ม (Top up) ดอกเบี้ยพิเศษคงที่ 3 ปี เริ่มต้น 7.09% ต่อปี (อัตราดอกเบี้ยที่แท้จริงตลอดอายุสัญญาอยู่ระหว่าง 7.25% - 7.59% ต่อปี) กู้เท่าที่จำเป็นและชำระคืนไหว สมมติฐานการคำนวณมาจากอัตราดอกเบี้ย MLR = 6.75% ต่อปี (ณ วันที่ 15 พ.ค. 68) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ รายละเอียดการคำนวณเพิ่มเติมดูที่ www.krungthai.com เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
สินเชื่อกรุงไทย Smart Money เงินก้อน เสริมสภาพคล่อง ให้วงเงินสูงสุด 1 ล้านบาท ผ่อนนานสูงสุด 60 เดือน ไม่มีบัญชีเงินเดือนกับธนาคารกรุงไทยก็ขอกู้ได้ เพียงมีรายได้ 30,000 บาทขึ้นไป (อัตราดอกเบี้ยอยู่ระหว่าง  20% - 24% ต่อปี) สินเชื่อเพื่อการศึกษาทั้งในประเทศและต่างประเทศ ดอกเบี้ยพิเศษเริ่มต้น 3.30% ต่อปี วงเงินกู้ได้ตามตามค่าใช้จ่ายที่เกิดขึ้นจริงตามประมาณการค่าใช้จ่าย ผ่อนนานสูงสุด 10 ปี (อัตราดอกเบี้ยอยู่ระหว่าง 3.30% - 10.295% ต่อปี) กู้เท่าที่จำเป็นและชำระคืนไหว สมมติฐานการคำนวณมาจากอัตราดอกเบี้ย MRR 7.295% ต่อปี (ณ วันที่ 15 พ.ค. 68) และอัตราดอกเบี้ยเงินฝากประจำ 12 เดือน = 1.30% ต่อปี (ณ วันที่ 15 พ.ค. 68)                             อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ เงื่อนไขและหลักเกณฑ์การพิจารณาสินเชื่อเป็นไปตามที่ธนาคารกำหนด
เสริมสภาพคล่องผู้ประกอบการ ด้วย สินเชื่อ EEC 4.0 สำหรับผู้ประกอบการในพื้นที่เศรษฐกิจอุตสาหกรรม ชลบุรี ระยอง ฉะเชิงเทรา ตราด และจันทบุรี ผ่อนนานสูงสุด 10 ปี ดอกเบี้ยพิเศษคงที่ 2 ปีแรก 3.5% ต่อปี วงเงินสูงสุด 20 ล้านบาท สินเชื่อ SME วงเงินสูง x3 ให้วงเงินสูงสุด 3 ล้านบาท ไม่ใช้หลักทรัพย์ค้ำประกัน สินเชื่อ SME ผ่อนนานสูงสุด 20 ปี ให้วงเงินสูงสุด 20 ล้านบาท ผ่อนนานสูงสุด 20 ปี และ สินเชื่อ SME ไซส์เล็ก สำหรับร้านค้ารายย่อยที่ใช้แอปพลิเคชันของธนาคารกรุงไทย และค้าขายบนแพลตฟอร์มออนไลน์ วงเงินสูงสุด 3 ล้านบาท ไม่มีหลักทรัพย์ค้ำประกัน ด้วยอัตราดอกเบี้ยพิเศษคงที่ 2 ปีแรก 3.5% ต่อปี
ส่งเสริมการออม เพื่อสร้างความมั่นคงทางการเงิน เงินฝาก Krungthai NEXT Savings ขยายวงเงินฝากตั้งแต่บาทแรกถึง 2 ล้านบาท รับดอกเบี้ยสูง 1.5% ต่อปี เมื่อเปิดบัญชีผ่านแอปพลิเคชัน Krungthai NEXT และ เงินฝากปลอดภาษี Krungthai ZERO TAX MAX ดอกเบี้ยสูงสุด 2.30% ต่อปี สมัครบัตรเดบิตกรุงไทย รับส่วนลดค่าธรรมเนียมการออกบัตร สูงสุด 200 บาท เปิดบัญชีเงินฝาก Krungthai Care Savings ขั้นต่ำ 1,000 บาท คุ้มครองอุบัติเหตุ 24 ชั่วโมงทั่วโลก 25 เท่าของยอดเงินฝากคงเหลือ สูงสุด 2.5 ล้านบาท รับประกันภัยโดย  บมจ.แอกซ่า ประกันภัย สำหรับผู้ชื่นชอบการท่องเที่ยว บัตร Krungthai Travel Debit Card ร่วมกับบัญชี Global Savings  มอบประสบการณ์เหนือระดับ ยกระดับ TOURIST สู่ TOURICH ด้วยสิทธิประโยชน์โดนใจ แลกเงินเก็บในบัญชีสกุลต่างประเทศ Global Savings รับอัตราดอกเบี้ยเงิน ฝากสูงสุด 2.5% ต่อปี ครอบคลุมแลกเงินเรทดี 20 สกุล
ทรัพย์สินพร้อมขาย Krungthai NPA ทรัพย์เก่า โอกาสใหม่  ลดราคากรณีพิเศษอีกกว่า 40 รายการ และ Krungthai  NPA เหมาเหมา ซื้อทรัพย์ราคาพิเศษ เมื่อซื้อยก Lot ตั้งแต่  3 รายการขึ้นไป ทั้งนี้ ค่าธรรมเนียมโอนกรรมสิทธิ์ผู้ซื้อจ่ายเพียงครึ่งหนึ่ง กรณีซื้อที่อยู่อาศัยหรืออาคารพาณิชย์ หรือห้องชุด ที่มีราคาซื้อขาย และราคาประเมินทุนทรัพย์ ไม่เกิน 7 ล้านบาท จะได้ลดค่าธรรมเนียมการโอนกรรมสิทธิ์ ผู้ซื้อชำระเพียง 0.005% และลดค่าธรรมเนียมการจดทะเบียนจำนอง ผู้ซื้อชำระเพียง 0.01% โดยเงื่อนไขเป็นไปตาม มาตรการของภาครัฐ มีผลตั้งแต่วันนี้จนถึง 30 มิถุนายน 2569
ด้านการวางแผนเพื่อสุขภาพและการลงทุน เปิดบัญชีซื้อขายหลักทรัพย์ KTX ผ่านแอปพลิเคชัน Krungthai NEXT และมียอดซื้อขายครบ 50,000 บาท ภายใน 30 วัน รับ Tops e-Voucher มูลค่า 200 บาท ลงทุนภายในงาน ตั้งแต่ 100,000 บาทขึ้นไป รับกระเป๋าถืออเนกประสงค์ลาย ART STORY สมัครบัตรเครดิต KTC รับบัตรกำนัล Starbucks มูลค่า 200 บาท
คาราวานตรวจสุขภาพกรุงไทย-แอกซ่า ประกันชีวิต และสิทธิพิเศษ เมื่อซื้อผลิตภัณฑ์ประกันชีวิต ภายในงาน กรมธรรม์ที่นำส่งและอนุมัติภายในวันที่ 15 กรกฎาคม 2568 รับของที่ระลึกตามเงื่อนไข ซื้อประกันวินาศภัยทุกผลิตภัณฑ์ ของ บมจ.ชับบ์สามัคคีประกันภัย เบี้ยประกันภัย 5,000 บาทขึ้นไป รับแก้วเก็บอุณหภูมิ 1 ใบ ซื้อประกันวินาศภัยทุกผลิตภัณฑ์ ของ บมจ.กรุงไทยพานิช เบี้ยประกันภัย 3,000 บาทขึ้นไป รับซองใส่บัตร ระดับพรีเมียม และ ซื้อผลิตภัณฑ์ประกันวินาศภัยของ บมจ.ทิพยประกันภัย เบี้ยประกันภัย 5,000 บาท ขึ้นไป รับ TIP Shopping Bag
ทั้งนี้ ธนาคารกรุงไทย ยึดมั่นในแนวทางการให้สินเชื่ออย่างรับผิดชอบและเป็นธรรม (Responsible Lending) ของธนาคารแห่งประเทศไทย พร้อมให้ความรู้สร้างวินัยทางการเงิน กู้เท่าที่จำเป็นและชำระคืนไหวเพื่อเสริมสร้าง ภูมิคุ้มกันทางการเงิน สร้างความมั่นคงและอิสระทางการเงินอย่างยั่งยืน

ที่มา : https://www.thaigov.go.th/news/contents/details/97093