รัฐบาลไทย-ข่าวทำเนียบรัฐบาล-หัวหน้าผู้ตรวจราชการ มท. เชิญเครื่องราชสักการะและพานพุ่มไปทูลเกล้าฯ ถวายaสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2568


วันพุธที่ 4 มิถุนายน 2568
04/06/2568
พิมพ์
หัวหน้าผู้ตรวจราชการ มท. เชิญเครื่องราชสักการะและพานพุ่มไปทูลเกล้าฯ ถวายaสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2568
หัวหน้าผู้ตรวจราชการ มท. เชิญเครื่องราชสักการะและพานพุ่มไปทูลเกล้าฯ ถวายaสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2568
วันนี้ (4 มิ.ย. 68) เวลา 07.30 น. นายณัฐวัสส์ วิริยานภาภรณ์ หัวหน้าผู้ตรวจราชการกระทรวงมหาดไทย เป็นผู้แทนกระทรวงมหาดไทย เชิญเครื่องราชสักการะและพานพุ่มทอง พานพุ่มเงิน ไปทูลเกล้าทูลกระหม่อมถวาย สมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2568 ที่บริเวณพลับพลาพิธี หน้าประตูภูธรลีลาศ พระที่นั่งอัมพรสถาน พระราชวังดุสิต กรุงเทพมหานคร โดยมี ผู้แทนส่วนราชการระดับกระทรวง ห้างร้าน และประชาชนทุกหมู่เหล่า ร่วมในพิธี
โอกาสนี้ พลอากาศเอก สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ได้รับพระมหากรุณาโปรดเกล้าโปรดกระหม่อมให้เป็นผู้รับเครื่องราชสักการะ ประกอบด้วย ต้นไม้ทอง ต้นไม้เงิน พานพุ่มทอง พานพุ่มเงิน และพานกระทงดอกไม้ธูปเทียนแพ จากนายณัฐวัสส์ วิริยานภาภรณ์ หัวหน้าผู้ตรวจราชการกระทรวงมหาดไทย และผู้แทนส่วนราชการ ห้างร้าน และประชาชนทุกหมู่เหล่า เพื่อเชิญไปทูลเกล้าฯ ถวายสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2568
ขอเชิญชวนพี่น้องประชาชนชาวไทยทุกหมู่เหล่าร่วมลงนามถวายพระพรชัยมงคล เนื่องในโอกาสวันเฉลิมพระชนมพรรษา 3 มิถุนายน 2568 ผ่านระบบออนไลน์ ที่เว็บไซต์หน่วยราชการในพระองค์ www.royaloffice.th ระหว่างวันที่ 2 – 4 มิถุนายน 2568 เพื่อร่วมกันแสดงออกซึ่งความจงรักภักดีโดยพร้อมเพียงกัน

ที่มา : https://www.thaigov.go.th/news/contents/details/97113