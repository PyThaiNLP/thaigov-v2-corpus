รัฐบาลไทย-ข่าวทำเนียบรัฐบาล-“รมว.สุดาวรรณ” นำคาราวาน “ล่องเหนือ” นั่งรถไฟสู่ลำพูน  ปั้นเส้นทางท่องเที่ยวเชิงวัฒนธรรม ชูงานศิลป์ อัตลักษณ์พื้นถิ่น เชื่อมศรัทธา ส่งเสริม Soft Power เสน่ห์ล้านนา


วันพุธที่ 4 มิถุนายน 2568
“รมว.สุดาวรรณ” นำคาราวาน “ล่องเหนือ” นั่งรถไฟสู่ลำพูน  ปั้นเส้นทางท่องเที่ยวเชิงวัฒนธรรม ชูงานศิลป์ อัตลักษณ์พื้นถิ่น เชื่อมศรัทธา ส่งเสริม Soft Power เสน่ห์ล้านนา
“รมว.สุดาวรรณ” นำคาราวาน “ล่องเหนือ” นั่งรถไฟสู่ลำพูน  ปั้นเส้นทางท่องเที่ยวเชิงวัฒนธรรม ชูงานศิลป์ อัตลักษณ์พื้นถิ่น เชื่อมศรัทธา ส่งเสริม Soft Power เสน่ห์ล้านนา
“รมว.สุดาวรรณ” นำคาราวาน “ล่องเหนือ” นั่งรถไฟสู่ลำพูน  ปั้นเส้นทางท่องเที่ยวเชิงวัฒนธรรม ชูงานศิลป์ อัตลักษณ์พื้นถิ่น เชื่อมศรัทธา ส่งเสริม Soft Power เสน่ห์ล้านนา
วันที่ 1 มิถุนายน 2568 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม พร้อมด้วยนายประสพ เรียงเงิน ปลัดกระทรวงวัฒนธรรม นายชัยพล สุขเอี่ยม อธิบดีกรมการศาสนา นายสถาพร เที่ยงธรรม ผู้ตรวจราชการกระทรวงวัฒนธรรม นายวิเชียร สุขสร้อย เลขานุการรัฐมนตรีว่าการกระทรวงวัฒนธรรม ผู้บริหารกระทรวงวัฒนธรรม วัฒนธรรมจังหวัดในพื้นที่ภาคเหนือ พร้อมด้วยเครือข่ายวัฒนธรรม นักท่องเที่ยว นั่งรถไฟจากสถานีรถไฟเชียงใหม่ไปยังสถานีรถไฟลำพูน ลงพื้นที่ในจังหวัดลำพูน ส่งเสริมและต่อยอดแหล่งท่องเที่ยวเชิงวัฒนธรรม เสริมพลัง Soft Power ภาคเหนือ เพื่อติดตามโครงการเส้นทางท่องเที่ยวทางวัฒนธรรมที่เชื่อมโยงความเชื่อ ศิลปะ วัฒนธรรม ประเพณี ภูมิปัญญา อัตลักษณ์ของชุมชน ซึ่งมีนายวิวัฒน์ อินทร์ไทยวงศ์ ผู้ว่าราชการจังหวัดลำพูน และหัวหน้าส่วนราชการให้การต้อนรับและร่วมคณะ
สำหรับการลงพื้นที่ในพื้นที่ ประกอบด้วย ชมกาดหมั้ว และสาธิตสินค้า อาหารทางวัฒนธรรมและภูมิปัญญาท้องถิ่น และสักการะพระมหามุนีศรีหริภุญชัย พระประธานในวิหารหลวง วัดพระธาตุหริภุญชัย วรมหาวิหารจากนั้นกราบพระบรมธาตุหริภุญชัย พระธาตุประจำปีระกา และเวียนเทียน ห่มผ้าองค์พระธาตุ และกราบพระราหูทรงครุฑ จากนั้นรับฟังรายงานความคืบหน้าการเสนอชื่อ ครูบาเจ้าศรีวิชัย เป็นบุคคลสำคัญของโลก
ในการนี้ได้ สักการะพระรอดหลวง พระพุทธรูปศักดิ์สิทธิ์จังหวัดลำพูน ภายในพระวิหาร ณ วัดมหาวัน ลงพื้นที่เยี่ยมชม “กาดติ้ว” เลือกชมสินค้าพื้นบ้าน ผ้าไหม เครื่องประดับและชมนิทรรศการประวัติสะพานขาวทาชมภู สะพานประวัติศาสตร์ ที่มีความโดดเด่นทางด้านวิศวกรรม จากนั้นจิบกาแฟแลรถไฟ ณ ร้าน Tetris Café อย่างไรก็ตาม กระทรวงวัฒนธรรม มุ่งมั่นขับเคลื่อนวัฒนธรรมไทยสู่เศรษฐกิจวัฒนธรรมอย่างยั่งยืน

ที่มา : https://www.thaigov.go.th/news/contents/details/97081