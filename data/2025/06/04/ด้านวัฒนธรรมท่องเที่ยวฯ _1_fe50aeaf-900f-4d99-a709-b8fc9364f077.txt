รัฐบาลไทย-ข่าวทำเนียบรัฐบาล-​วธ.ลุยเชียงใหม่ ปั้นเส้นทางสายมู-ชวนสายอาร์ต ท่องเที่ยววัด เช็กอินชิลใจแบบมีสาระ เชื่อมศรัทธา -ศิลป์-ภูมิปัญญาท้องถิ่น ปลุกพลัง Soft Power ล้านนา กระตุ้นท่องเที่ยวเชิงวัฒนธรรม


วันพุธที่ 4 มิถุนายน 2568
​วธ.ลุยเชียงใหม่ ปั้นเส้นทางสายมู-ชวนสายอาร์ต ท่องเที่ยววัด เช็กอินชิลใจแบบมีสาระ เชื่อมศรัทธา -ศิลป์-ภูมิปัญญาท้องถิ่น ปลุกพลัง Soft Power ล้านนา กระตุ้นท่องเที่ยวเชิงวัฒนธรรม
​วธ.ลุยเชียงใหม่ ปั้นเส้นทางสายมู-ชวนสายอาร์ต ท่องเที่ยววัด เช็กอินชิลใจแบบมีสาระ เชื่อมศรัทธา -ศิลป์-ภูมิปัญญาท้องถิ่น ปลุกพลัง Soft Power ล้านนา กระตุ้นท่องเที่ยวเชิงวัฒนธรรม
วธ.ลุยเชียงใหม่ ปั้นเส้นทางสายมู-ชวนสายอาร์ต ท่องเที่ยววัด เช็กอินชิลใจแบบมีสาระ เชื่อมศรัทธา -ศิลป์-ภูมิปัญญาท้องถิ่น ปลุกพลัง Soft Power ล้านนา กระตุ้นท่องเที่ยวเชิงวัฒนธรรม
เมื่อวันที่ 31 พฤษภาคม 2568 กระทรวงวัฒนธรรมเดินหน้าขับเคลื่อนการท่องเที่ยวเชิงวัฒนธรรมอย่างเป็นรูปธรรม นำโดยนายประสพ เรียงเงิน ปลัดกระทรวงวัฒนธรรม พร้อมด้วยนายสถาพร เที่ยงธรรม ผู้ตรวจราชการกระทรวงวัฒนธรรม นายวิเชียร สุขสร้อย เลขานุการรัฐมนตรีว่าการกระทรวงวัฒนธรรม นางกรวรรณ สุ่มมาตย์วัฒนธรรมจังหวัดเชียงใหม่ ผู้บริหารกระทรวงวัฒนธรรม เครือข่ายวัฒนธรรม และเจ้าหน้าที่ ลงพื้นที่สำรวจเส้นทาง “สายมู-สายอาร์ต” จังหวัดเชียงใหม่ ตามโครงการส่งเสริมเส้นทางท่องเที่ยวทางวัฒนธรรม ที่เน้นการเชื่อมโยง “ศรัทธา-ศิลปะ-ภูมิปัญญาท้องถิ่น” เพื่อยกระดับอัตลักษณ์ชุมชน และสร้างรายได้สู่เศรษฐกิจฐานราก
สำหรับ 4 วัดไฮไลท์ที่จะเชื่อมรากวัฒนธรรมล้านนาจากการลงพื้นที่ครั้งนี้ได้สำรวจแหล่งวัฒนธรรมสำคัญของเมืองเชียงใหม่ที่สะท้อนความเชื่อ ศิลปะ และวิถีชีวิตของชาวล้านนา ได้แก่ 1. วัดสวนดอก พระอารามหลวง แหล่งรวมพระบรมอัฐิราชวงศ์เชียงใหม่ บรรยากาศร่มรื่นงดงาม สะท้อนความสงบของพุทธศาสนาในแผ่นดินล้านนา 2. วัดพระธาตุดอยสุเทพราชวรวิหาร จุดศูนย์รวมศรัทธาสูงสุดของชาวเหนือ สัญลักษณ์สำคัญของเชียงใหม่ ทั้งทางจิตวิญญาณและทัศนียภาพ 3. วัดโลกโมฬี วัดโบราณอายุกว่า 500 ปี โดดเด่นด้วยโบสถ์ไม้สักล้านนาอันงดงาม หนึ่งในอัญมณีด้านสถาปัตยกรรมของเมือง และ 4.วัดเกตการาม สะท้อนการอยู่ร่วมกันของหลายวัฒนธรรม ทั้งไทย จีน และพม่า เป็นอีกหนึ่งแหล่งเรียนรู้เรื่องวัฒนธรรมผสมผสาน
นายประสพ กล่าวว่า ปัจจุบันการท่องเที่ยวของจังหวัดเชียงใหม่เติบโตอย่างต่อเนื่องตลอดทั้งปี แต่ยังเผชิญปัญหาความแออัดในบางช่วงเทศกาล ด้วยเหตุนี้ วธ.จึงเดินหน้าผลักดันการท่องเที่ยวเชิงวัฒนธรรม โดยใช้ทุนวัฒนธรรมท้องถิ่น เป็นกลไกขับเคลื่อนเศรษฐกิจอย่างยั่งยืน แนวคิดนี้ไม่เพียงช่วยกระจายรายได้สู่ชุมชนท้องถิ่น แต่ยังลดความเหลื่อมล้ำระหว่างฤดูกาลท่องเที่ยว พร้อมเชื่อมโยงศรัทธา ศิลปะ และภูมิปัญญาล้านนาเข้าไว้ในเส้นทางท่องเที่ยวแบบบูรณาการ ที่สำคัญ การถ่ายทอดอัตลักษณ์ท้องถิ่นผ่านแหล่งท่องเที่ยวเชิงวัฒนธรรม ยังสอดคล้องกับนโยบายการผลักดัน Soft Power ไทย เพื่อยกระดับภาพลักษณ์การท่องเที่ยวไทยให้โดดเด่นในเวทีโลก
“เชียงใหม่ถือเป็นเมืองต้นแบบที่มีความเข้มแข็งทั้งในด้านศิลปวัฒนธรรม วิถีชีวิต และการจัดการชุมชน การพัฒนาเส้นทางท่องเที่ยวแบบลึกซึ้งจึงต้องเน้นทั้งเนื้อหาและประสบการณ์ เพื่อให้คนรุ่นใหม่และนักท่องเที่ยวได้สัมผัสความงดงามของวัฒนธรรมไทยอย่างแท้จริง” ปลัด วธ. กล่าว
อย่างไรก็ตาม การลงพื้นที่ครั้งนี้ยังพบปะพูดคุยกับเครือข่ายวัฒนธรรมในท้องถิ่น เพื่อรับฟังข้อเสนอแนะ และเตรียมผลักดันให้เส้นทางวัฒนธรรมดังกล่าวต่อยอดสู่กิจกรรมส่งเสริมท่องเที่ยวเชิงสร้างสรรค์ในระดับชาติและนานาชาติต่อไป

ที่มา : https://www.thaigov.go.th/news/contents/details/97078