รัฐบาลไทย-ข่าวทำเนียบรัฐบาล-“รมว.ปุ๋ง” นั่งรถม้าชูเสน่ห์ “เมืองลำปาง” สัมผัสวิถีถิ่น-ต่อยอด Soft Power ทรงพลังของภาคเหนือ กระตุ้นท่องเที่ยวเชิงวัฒนธรรม


วันพุธที่ 4 มิถุนายน 2568
“รมว.ปุ๋ง” นั่งรถม้าชูเสน่ห์ “เมืองลำปาง” สัมผัสวิถีถิ่น-ต่อยอด Soft Power ทรงพลังของภาคเหนือ กระตุ้นท่องเที่ยวเชิงวัฒนธรรม
“รมว.ปุ๋ง” นั่งรถม้าชูเสน่ห์ “เมืองลำปาง” สัมผัสวิถีถิ่น-ต่อยอด Soft Power ทรงพลังของภาคเหนือ กระตุ้นท่องเที่ยวเชิงวัฒนธรรม
“รมว.ปุ๋ง” นั่งรถม้าชูเสน่ห์ “เมืองลำปาง” สัมผัสวิถีถิ่น-ต่อยอด Soft Power ทรงพลังของภาคเหนือ กระตุ้นท่องเที่ยวเชิงวัฒนธรรม
เมื่อวันที่ 1 มิถุนายน 2568 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม พร้อมด้วยนายประสพ เรียงเงิน ปลัดกระทรวงวัฒนธรรม นายชัยพล สุขเอี่ยม อธิบดีกรมการศาสนา นายสถาพร เที่ยงธรรม ผู้ตรวจราชการกระทรวงวัฒนธรรม นายวิเชียร สุขสร้อย เลขานุการรัฐมนตรีว่าการกระทรวงวัฒนธรรม ผู้บริหารกระทรวงวัฒนธรรมวัฒนธรรมจังหวัดในพื้นที่ภาคเหนือ พร้อมด้วยเครือข่ายวัฒนธรรม ลงพื้นที่จังหวัดลำปาง ติดตามโครงการเส้นทางท่องเที่ยวทางวัฒนธรรมที่เชื่อมโยงความเชื่อ ศิลปะ วัฒนธรรม ประเพณี ภูมิปัญญา อัตลักษณ์ของชุมชน โดยมีนางสาวนิติยา พงษ์พานิช รองผู้ว่าราชการลำปาง นางจิตรี จิวะสันติการ ประธานสภาวัฒนธรรมจังหวัดลำปาง ให้การต้อนรับและร่วมคณะ
สำหรับกิจกรรมสำคัญ ณ วัดศรีล้อม อาจารย์ธวัชชัย ทำทอง ปราชญ์ท้องถิ่น ด้านประวัติศาสตร์จังหวัดลำปาง นำเสนอข้อมูลทางวัฒนธรรมและเส้นทางท่องเที่ยวเชิงวัฒนธรรมจังหวัดลำปาง จากนั้นลงพื้นที่ วัดปงสนุก ธรรมสถานทรงคุณค่ารางวัล UNESCO Award of Merit ปี 2008 และลงพื้นที่เยี่ยมชมกาดกองต้า ถนนสายเศรษฐกิจที่มีคุณค่าทางประวัติศาสตร์ และเรื่องราวในอดีตและเสน่ห์ของบ้านเรือนเก่าแก่ ซึ่งเป็นถนนคนเดินและแลนด์มาร์คสำคัญที่จำหน่ายผลิตภัณฑ์พื้นเมืองและผลิตภัณฑ์ชุมชน ตลอดจนเยี่ยมชม บ้านหม่องโง่ยซิ่นและนิทรรศการถ่ายทอดวัฒนธรรมท้องถิ่นอย่างมีชีวิตชีวา
รมว.สุดาวรรณ กล่าวว่า เน้นย้ำ ลำปางคือเมืองวัฒนธรรมที่มีเสน่ห์ทั้งศรัทธา ศิลปะ และประวัติศาสตร์ พร้อมต่อยอดเป็น Soft Power ที่ทรงพลังของภาคเหนือ วธ. มุ่งมั่นขับเคลื่อนวัฒนธรรมไทยสู่เศรษฐกิจวัฒนธรรมอย่างยั่งยืน

ที่มา : https://www.thaigov.go.th/news/contents/details/97082