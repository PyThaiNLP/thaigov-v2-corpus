รัฐบาลไทย-ข่าวทำเนียบรัฐบาล-​หัวหน้าผู้ตรวจราชการฯ ตรวจราชการรอบ 2 ณ จังหวัดกาญจนบุรี และสุพรรณบุรี


วันพฤหัสบดีที่ 19 มิถุนายน 2568
19/06/2568
พิมพ์
​หัวหน้าผู้ตรวจราชการฯ ตรวจราชการรอบ 2 ณ จังหวัดกาญจนบุรี และสุพรรณบุรี
​หัวหน้าผู้ตรวจราชการฯ ตรวจราชการรอบ 2 ณ จังหวัดกาญจนบุรี และสุพรรณบุรี
วันที่ 16-17 มิถุนายน 2568 นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ ปีงบประมาณ พ.ศ. 2568 รอบที่ 2 ณ สำนักงานอุตสาหกรรมจังหวัดกาญจนบุรี และสุพรรณบุรี โดยมีนายธีระ แก้วพิมล อุตสาหกรรมจังหวัดกาญจนบุรี และนายวิชญพรรณ พลอยทับทิม อุตสาหกรรมจังหวัดสุพรรณบุรี พร้อมด้วยเจ้าหน้าที่สำนักงานอุตสาหกรรมทั้งสองจังหวัดให้การต้อนรับและรายงานผลการดำเนินงานฯ โดยหัวหน้าผู้ตรวจฯ ได้เน้นย้ำให้บูรณาการการทำงานร่วมกับหน่วยงานต่างๆ ทั้งภายในและภายนอก พร้อมกำชับเจ้าหน้าที่ให้กำกับ ดูแลสถานประกอบการโรงงานและเหมืองแร่ ให้ปฏิบัติงานเป็นไปตามกฎหมายผ่านระบบ i-Auditor ติดตามการรายงานข้อมูลผ่านระบบ iSingleForm แก้ไขปัญหาเรื่องร้องเรียนอย่างเร่งด่วน ตลอดจนเตรียมพร้อมการเป็นศูนย์ราชการสะดวก (Government Easy Contact Center : GECC) พร้อมรับฟังข้อคิดเห็น ข้อเสนอแนะ ปัญหาอุปสรรคต่างๆ ของสำนักงานฯ เพื่อพิจารณาและเสนอต่อคณะผู้บริหารฯ ต่อไป
นอกจากนี้ หัวหน้าผู้ตรวจฯ พร้อมคณะ ได้ลงพื้นที่ตรวจกำกับดูแลสถานประกอบการผ่านระบบ i-Auditor ณ บริษัทสยามคราฟท์อุตสาหกรรม จำกัด (โรงงานวังศาลา) ประกอบกิจการเกี่ยวกับอุตสาหกรรมผลิตกระดาษ ตั้งอยู่ในตำบลวังศาลา อำเภอท่าม่วง จังหวัดกาญจนบุรี และติดตามความคืบหน้าอุบัติเหตุในโรงงาน ณ บริษัท ไทยอุตสาหกรรมน้ำตาล จำกัด ประกอบกิจการ ผลิตน้ำตาลทราย ตั้งอยู่ในตำบลตะคร้ำเอน อำเภอท่ามะกา จังหวัดกาญจนบุรี ซึ่งได้รับฟังการบรรยายสรุป และปัญหาอุปสรรคต่าง ๆ รวมถึงการเชื่อมโยงเครือข่ายธรรมาภิบาลสิ่งแวดล้อมของจังหวัดและผู้มีส่วนได้ส่วนเสีย เพื่อให้เกิดประโยชน์สูงสุดแก่ผู้ประกอบการ ประชาชน รวมทั้งกระทรวงอุตสาหกรรมด้วย
นอกจากนี้ คณะฯ ยังตรวจเยี่ยม ห้างหุ้นส่วนจำกัด ศิลาเพชรสุพรรณบุรี ประกอบกิจการทำเหมืองหินที่ใช้ในการก่อสร้าง ซึ่งได้รับรางวัลเหมืองแร่สีเขียว และมีการจัดทำมาตรการด้านสิ่งแวดล้อมและดูแลชุมชนโดยรอบสถานประกอบการ ทั้งนี้ หัวหน้าผู้ตรวจฯ ได้ชื่นชมและเน้นย้ำการประกอบกิจการตามนโยบาย MIND 4 มิติ เพื่อให้สถานประกอบการอยู่ร่วมกับชุมชนได้อย่างยั่งยืน

ที่มา : https://www.thaigov.go.th/news/contents/details/97647