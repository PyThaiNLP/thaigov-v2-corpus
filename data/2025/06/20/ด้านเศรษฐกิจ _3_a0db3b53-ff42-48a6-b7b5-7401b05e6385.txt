รัฐบาลไทย-ข่าวทำเนียบรัฐบาล-คณะผู้ตรวจราชการฯ เข้าตรวจเยี่ยมแนะนำสถาบันไทย-เยอรมัน


วันพฤหัสบดีที่ 19 มิถุนายน 2568
19/06/2568
พิมพ์
คณะผู้ตรวจราชการฯ เข้าตรวจเยี่ยมแนะนำสถาบันไทย-เยอรมัน
คณะผู้ตรวจราชการฯ เข้าตรวจเยี่ยมแนะนำสถาบันไทย-เยอรมัน
วันที่ 17 มิถุนายน 2568 นายเศรษฐรัชต์ เลือดสกุล และ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม พร้อมคณะ  เข้าตรวจเยี่ยมและให้คำแนะนำแก่ สถาบันไทย-เยอรมัน (TGI) โดยมี นายสมชาย จักร์กรีนทร์ ผู้อำนวยการสถาบันไทย-เยอรมัน ให้การต้อนรับและนำเสนอผลการดำเนินงาน ณ สถาบันไทย-เยอรมัน อำเภอเมือง จังหวัดชลบุรี
ตามที่ปลัดกระทรวงอุตสาหกรรม (นายณัฐพล รังสิตพล) มอบหมายให้ผู้ตรวจราชการกระทรวงอุตสาหกรรม เข้าตรวจแนะนำสถาบันเครือข่าย กระทรวงอุตสาหกรรม โดยมีวัตถุประสงค์เพื่อให้ผู้ตรวจราชการกระทรวงอุตสาหกรรมรับทราบ บทบาท ภารกิจ โครงสร้าง ผลการดำเนินงาน โครงการต่างๆ ที่สถาบันเครือข่ายดำเนินการร่วมกับกระทรวงอุตสาหกรรม
ผู้ตรวจฯ เศรษฐรัชต์ ได้เน้นย้ำและสื่อสารแนวทางการดำเนินงานตามตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และตามนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของ ดร.ณัฐพล รังสิตพล ปลัดกระทรวงอุตสาหกรรม พร้อมทั้งได้มอบแนวทางที่จะยกระดับการดำเนินงานฯ และให้คำแนะนำเกี่ยวกับการพัฒนาบทบาท ภารกิจของสถาบันไทย-เยอรมัน เพื่อให้เป็นองค์กรนำในการขับเคลื่อนอุตสาหกรรมไทย สู่อุตสาหกรรมอนาคตที่ยั่งยืน โดยเฉพาะใเทคนเรื่องของเทคโนโลยีและนวัตกรรมการผลิตอัจฉริยะ

ที่มา : https://www.thaigov.go.th/news/contents/details/97645