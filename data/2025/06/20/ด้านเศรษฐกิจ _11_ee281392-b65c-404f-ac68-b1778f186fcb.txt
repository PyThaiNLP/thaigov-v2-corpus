รัฐบาลไทย-ข่าวทำเนียบรัฐบาล-ความคืบหน้าการดำเนินการรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย


วันศุกร์ที่ 20 มิถุนายน 2568
20/06/2568
พิมพ์
ความคืบหน้าการดำเนินการรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย
หลังจากการปิดรับสมัครเมื่อวันที่ 4 มิ.ย.2568 ฝ่ายเลขานุการตรวจสอบข้อมูลและคุณสมบัติผู้สมัครตามขั้นตอน และนำเสนอต่อที่ประชุมคณะกรรมการคัดเลือกฯ ครั้งที่ 3/2568 เมื่อวันที่ 20 มิ.ย.2568 ซึ่งได้พิจารณาคุณสมบัติผู้สมัครเพื่อเชิญเข้ารับการสัมภาษณ์
นายพรชัย ฐีระเวช ผู้อำนวยการสำนักงานเศรษฐกิจการคลัง ในฐานะเลขานุการคณะกรรมการคัดเลือกผู้ว่าการธนาคารแห่งประเทศไทย (คณะกรรมการคัดเลือกฯ) และโฆษกกระทรวงการคลัง เปิดเผยความคืบหน้าการดำเนินการรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทยว่า หลังจากการปิดรับสมัครเมื่อวันที่ 4 มิถุนายน 2568 ฝ่ายเลขานุการได้ดำเนินการตรวจสอบข้อมูลและคุณสมบัติของผู้สมัครตามขั้นตอน และได้นำเสนอต่อที่ประชุมคณะกรรมการคัดเลือกฯ ครั้งที่ 3/2568 เมื่อวันศุกร์ที่ 20 มิถุนายน 2568 ซึ่งที่ประชุมได้พิจารณาคุณสมบัติของผู้สมัครเพื่อเชิญเข้ารับการสัมภาษณ์และแสดงวิสัยทัศน์ โดยที่ประชุมเห็นชอบกำหนดวันสัมภาษณ์และแสดงวิสัยทัศน์ในวันอังคารที่ 24 มิถุนายน 2568 นอกจากนี้ ที่ประชุมได้กำหนดวิธีดำเนินการคัดเลือกผู้สมัครที่ผ่านคุณสมบัติเพื่อเป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย โดยการเข้ารับสัมภาษณ์ ผู้สมัครมีเวลาคนละ 30 นาที เพื่อนำเสนอแนวคิดการบริหารจัดการในฐานะผู้ว่าการธนาคารแห่งประเทศไทย หลังจบการนำเสนอ คณะกรรมการคัดเลือกฯ จะทำการสัมภาษณ์ผู้สมัคร
สำหรับรายชื่อบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทยที่จะเสนอต่อรัฐมนตรีว่าการกระทรวงการคลังเพื่อพิจารณาเสนอรายชื่อบุคคลที่ได้รับเลือกต่อคณะรัฐมนตรีเพื่อเสนอโปรดเกล้าแต่งตั้งนั้นจะดำเนินตามวิธีการที่ระเบียบว่าด้วยการประชุมของคณะกรรมการคัดเลือก การเสนอชื่อ การพิจารณาและการคัดเลือกบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย พ.ศ. 2533 และที่แก้ไขเพิ่มเติม กำหนด
กองนโยบายระบบการเงินและสถาบันการเงิน สำนักงานเศรษฐกิจการคลัง
โทร. 02 273 9020 ต่อ 3238 3229

ที่มา : https://www.thaigov.go.th/news/contents/details/97666