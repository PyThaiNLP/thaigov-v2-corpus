รัฐบาลไทย-ข่าวทำเนียบรัฐบาล-​ก.อุตฯ รวมพลังจิตอาสา “อุตสาหกรรมรวมใจ ปลูกต้นไม้ ฟื้นฟูป่า” เฉลิมพระเกียรติสมเด็จพระราชินี และเนื่องในวันสิ่งแวดล้อมโลก


วันพฤหัสบดีที่ 19 มิถุนายน 2568
19/06/2568
พิมพ์
​ก.อุตฯ รวมพลังจิตอาสา “อุตสาหกรรมรวมใจ ปลูกต้นไม้ ฟื้นฟูป่า” เฉลิมพระเกียรติสมเด็จพระราชินี และเนื่องในวันสิ่งแวดล้อมโลก
​ก.อุตฯ รวมพลังจิตอาสา “อุตสาหกรรมรวมใจ ปลูกต้นไม้ ฟื้นฟูป่า” เฉลิมพระเกียรติสมเด็จพระราชินี และเนื่องในวันสิ่งแวดล้อมโลก
19 มิถุนายน 2568 ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดกิจกรรมจิตอาสา “อุตสาหกรรมรวมใจ ปลูกต้นไม้ ฟื้นฟูป่า” เพื่อเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2568 และวันสิ่งแวดล้อมโลก 5 มิถุนายน 2568 ภายใต้โครงการจิตอาสา “อุตสาหกรรมรวมใจ ดูแลสิ่งแวดล้อม ดิน น้ำ ลม ไฟ” ณ ป่าชุมชนบ้านห้วยจำปา ตำบลเกาะพลับพลา อำเภอเมืองราชบุรี จังหวัดราชบุรี โดยมี นายศุภกิจ บุญศิริ รองปลัดกระทรวงอุตสาหกรรม นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายเศรษฐรัชต์ เลือดสกุล นายกฤศ จันทร์สุวรรณ นายวีรพงษ์ เอี่ยมเจริญชัย ผู้ตรวจราชการกระทรวงอุตสาหกรรม นายสุรพล ชามาตย์ ที่ปรึกษาปลัดกระทรวงอุตสาหกรรม ผู้บริหารหน่วยงานในสังกัด พร้อมด้วย นางสาวกุลวลี นพอมรบดี เลขานุการและโฆษกคณะกรรมาธิการการอุตสาหกรรม นางสาวฐิติลักษณ์ คำพา ผู้ว่าราชการจังหวัดราชบุรี และคณะจิตอาสาของหน่วยงานภาครัฐ ภาคเอกชน เข้าร่วมด้วย
กิจกรรมจิตอาสา “อุตสาหกรรมรวมใจ ปลูกต้นไม้ ฟื้นฟูป่า” ในครั้งนี้มีวัตถุประสงค์เพื่ออนุรักษ์ทรัพยากรป่าไม้ สิ่งแวดล้อม และเพิ่มความหลากหลายทางชีวภาพ ฟื้นฟูพื้นที่ป่าในเขตป่าชุมชน ให้สามารถใช้ประโยชน์จากทรัพยากรธรรมชาติในป่าชุมชนอย่างสมดุล รวมถึงสร้างความตระหนักรู้ ปลูกจิตสำนึก และความสามัคคีรักความสามัคคีของประชาชนในพื้นที่ในการร่วมมือดูแลรักษาสิ่งแวดล้อม โดยกิจกรรมในวันนี้มีผู้เข้าร่วมจำนวนทั้งสิ้น 700 คน ร่วมกันปลูกต้นไม้ จำนวน 440 ต้น
“ในโอกาสนี้ กระผมขอฝากทุกท่านร่วมกันดูแลอนุรักษ์ผืนป่าแห่งนี้ให้คงอยู่และเติบโต เพื่อการใช้ประโยชน์จากผลิตผลของป่าไม้ในอนาคต และตอบสนองความจำเป็นพื้นฐานของคนในชุมชนเป็นมรดกให้กับลูกหลานของเราต่อไป” ปลัดฯ ณัฐพล กล่าวทิ้งท้าย

ที่มา : https://www.thaigov.go.th/news/contents/details/97648