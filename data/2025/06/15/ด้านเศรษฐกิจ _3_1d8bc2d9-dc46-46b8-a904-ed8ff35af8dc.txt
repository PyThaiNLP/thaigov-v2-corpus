รัฐบาลไทย-ข่าวทำเนียบรัฐบาล-กรมธนารักษ์ชวนเที่ยวงาน “มนต์ฮัก รักษ์เวียง Chiang Mai’s Memories Season 3” ระหว่างวันที่ 16-17 มิถุนายน 2568


วันอาทิตย์ที่ 15 มิถุนายน 2568
15/06/2568
พิมพ์
กรมธนารักษ์ชวนเที่ยวงาน “มนต์ฮัก รักษ์เวียง Chiang Mai’s Memories Season 3” ระหว่างวันที่ 16-17 มิถุนายน 2568
กรมธนารักษ์ร่วมกับเครือข่ายความร่วมมือจัดกิจกรรมถ่ายทอดองค์ความรู้ประวัติศาสตร์กำแพงเมือง-คูเมือง จังหวัดเชียงใหม่ ระหว่างวันที่ 16-17 มิถุนายน 2568 เวลา 16.00 น. เป็นต้นไป ณ บริเวณข่วงประตูท่าแพ จังหวัดเชียงใหม่
​วันนี้ (15 มิถุนายน 2568) นายบุญชอบ วิเศษปรีชา โฆษกกรมธนารักษ์ เปิดเผยว่า กรมธนารักษ์ร่วมกับเครือข่ายความร่วมมือจัดกิจกรรมถ่ายทอดองค์ความรู้ประวัติศาสตร์กำแพงเมือง-คูเมือง จังหวัดเชียงใหม่ ระหว่างวันที่ 16-17 มิถุนายน 2568 เวลา 16.00 น. เป็นต้นไป ณ บริเวณข่วงประตูท่าแพ จังหวัดเชียงใหม่ ภายในงานพบกับกิจกรรมมากมาย อาทิ กิจกรรมเสวนาในหัวข้อ “อนาคตกำแพงเมือง-คูเมืองเวียงเจียงใหม่และแนวทางการบริหารจัดการเพื่อประโยชน์สาธารณะ” ร่วมแลกเปลี่ยนความรู้และประสบการณ์ด้านการอนุรักษ์ และการบริหารจัดการพื้นที่บริเวณกำแพงเมือง–คูเมือง จังหวัดเชียงใหม่ โดยวิทยากรผู้เชี่ยวชาญจากภาครัฐและภาคประชาสังคม
ภายในงานยังมีนิทรรศการเกี่ยวกับประวัติศาสตร์กำแพงเมือง-คูเมือง นิทรรศการภาพถ่ายการประกวดออกแบบเหรียญประจำจังหวัดเชียงใหม่ การบรรเลงเพลงพื้นเมืองและการแสดงจากน้อง ๆ เยาวชนในพื้นที่ พร้อมด้วยกิจกรรมนั่งรถรางชมเมืองเชียงใหม่ Workshops สาธิตส่งเสริมการเรียนรู้การมีส่วนร่วม การออกร้านจำหน่ายผลิตภัณฑ์เหรียญโดยสำนักงานธนารักษ์พื้นที่เชียงใหม่ และเลือกชมสินค้าชุมชน
สำหรับการจัดงาน “มนต์ฮัก รักษ์เวียง Chiang Mai’s Memories Season 3” ในครั้งนี้ จะเป็นการช่วยกระตุ้นการท่องเที่ยวในจังหวัดเชียงใหม่ สร้างรายได้และความเข้มแข็งในการพัฒนาทั้งด้านสังคม เศรษฐกิจ วัฒนธรรม สิ่งแวดล้อมอย่างยั่งยืนให้กับชุมชนท้องถิ่น และสร้างการมีส่วนร่วมให้ประชาชนในพื้นที่เกิดความตระหนักรู้ในการอนุรักษ์และพัฒนาพื้นที่บริเวณกำแพงเมือง-คูเมือง ให้เป็นพื้นที่สาธารณประโยชน์และแหล่งท่องเที่ยวเชิงประวัติศาสตร์และวัฒนธรรม เป็นการตอบสนองนโยบายของรัฐบาล และกระตุ้นเศรษฐกิจการท่องเที่ยวของประเทศ กรมธนารักษ์จึงขอเชิญชวนประชาชนในพื้นที่จังหวัดเชียงใหม่ และจังหวัดใกล้เคียงมาร่วมงานในวันและเวลาดังกล่าว ทั้งนี้ สำหรับท่านที่ไม่สะดวกเดินทางไปร่วมงานสามารถรับชมการถ่ายทอดสดทาง Facebook live ได้ที่เพจ “กรมธนารักษ์ (The Treasury Department)” และเพจ “กองส่งเสริมและพัฒนาทรัพย์สินมีค่าของรัฐ กรมธนารักษ์” โฆษกกรมธนารักษ์กล่าวทิ้งท้าย
https://www.facebook.com/share/p/1FATHdozUX/?mibextid=wwXIfrกรมธนารักษ์ชวนเที่ยวงาน “มนต์ฮัก รักษ์เวียง Chiang Mai’s Memories Season 3” ระหว่างวันที่ 16-17 มิถุนายน 2568
​วันนี้ (15 มิถุนายน 2568) นายบุญชอบ วิเศษปรีชา โฆษกกรมธนารักษ์ เปิดเผยว่า กรมธนารักษ์ร่วมกับเครือข่ายความร่วมมือจัดกิจกรรมถ่ายทอดองค์ความรู้ประวัติศาสตร์กำแพงเมือง-คูเมือง จังหวัดเชียงใหม่ ระหว่างวันที่ 16-17 มิถุนายน 2568 เวลา 16.00 น. เป็นต้นไป ณ บริเวณข่วงประตูท่าแพ จังหวัดเชียงใหม่ ภายในงานพบกับกิจกรรมมากมาย อาทิ กิจกรรมเสวนาในหัวข้อ “อนาคตกำแพงเมือง-คูเมืองเวียงเจียงใหม่และแนวทางการบริหารจัดการเพื่อประโยชน์สาธารณะ” ร่วมแลกเปลี่ยนความรู้และประสบการณ์ด้านการอนุรักษ์ และการบริหารจัดการพื้นที่บริเวณกำแพงเมือง–คูเมือง จังหวัดเชียงใหม่ โดยวิทยากรผู้เชี่ยวชาญจากภาครัฐและภาคประชาสังคม
ภายในงานยังมีนิทรรศการเกี่ยวกับประวัติศาสตร์กำแพงเมือง-คูเมือง นิทรรศการภาพถ่ายการประกวดออกแบบเหรียญประจำจังหวัดเชียงใหม่ การบรรเลงเพลงพื้นเมืองและการแสดงจากน้อง ๆ เยาวชนในพื้นที่ พร้อมด้วยกิจกรรมนั่งรถรางชมเมืองเชียงใหม่ Workshops สาธิตส่งเสริมการเรียนรู้การมีส่วนร่วม การออกร้านจำหน่ายผลิตภัณฑ์เหรียญโดยสำนักงานธนารักษ์พื้นที่เชียงใหม่ และเลือกชมสินค้าชุมชน
สำหรับการจัดงาน “มนต์ฮัก รักษ์เวียง Chiang Mai’s Memories Season 3” ในครั้งนี้ จะเป็นการช่วยกระตุ้นการท่องเที่ยวในจังหวัดเชียงใหม่ สร้างรายได้และความเข้มแข็งในการพัฒนาทั้งด้านสังคม เศรษฐกิจ วัฒนธรรม สิ่งแวดล้อมอย่างยั่งยืนให้กับชุมชนท้องถิ่น และสร้างการมีส่วนร่วมให้ประชาชนในพื้นที่เกิดความตระหนักรู้ในการอนุรักษ์และพัฒนาพื้นที่บริเวณกำแพงเมือง-คูเมือง ให้เป็นพื้นที่สาธารณประโยชน์และแหล่งท่องเที่ยวเชิงประวัติศาสตร์และวัฒนธรรม เป็นการตอบสนองนโยบายของรัฐบาล และกระตุ้นเศรษฐกิจการท่องเที่ยวของประเทศ กรมธนารักษ์จึงขอเชิญชวนประชาชนในพื้นที่จังหวัดเชียงใหม่ และจังหวัดใกล้เคียงมาร่วมงานในวันและเวลาดังกล่าว ทั้งนี้ สำหรับท่านที่ไม่สะดวกเดินทางไปร่วมงานสามารถรับชมการถ่ายทอดสดทาง Facebook live ได้ที่เพจ “กรมธนารักษ์ (The Treasury Department)” และเพจ “กองส่งเสริมและพัฒนาทรัพย์สินมีค่าของรัฐ กรมธนารักษ์” โฆษกกรมธนารักษ์กล่าวทิ้งท้าย

ที่มา : https://www.thaigov.go.th/news/contents/details/97473