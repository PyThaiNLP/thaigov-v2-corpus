รัฐบาลไทย-ข่าวทำเนียบรัฐบาล-SME D Bank จัดหนักในงาน “พาแบงก์รัฐ มาช่วยราษฎร์” จ.อุบลฯ หนุนเอสเอ็มอีเข้าถึงสินเชื่อดอกเบี้ยต่ำ วงเงิน 3 หมื่นล้าน ปลุกพลังเศรษฐกิจไทย


วันอาทิตย์ที่ 15 มิถุนายน 2568
15/06/2568
พิมพ์
SME D Bank จัดหนักในงาน “พาแบงก์รัฐ มาช่วยราษฎร์” จ.อุบลฯ หนุนเอสเอ็มอีเข้าถึงสินเชื่อดอกเบี้ยต่ำ วงเงิน 3 หมื่นล้าน ปลุกพลังเศรษฐกิจไทย
SME D Bank ขับเคลื่อนนโยบายรัฐบาล ผ่านโครงการ “พาแบงก์รัฐ มาช่วยราษฎร์” จ.อุบลราชธานี สนับสนุนผู้ประกอบการเอสเอ็มอี เข้าถึงสินเชื่ออัตราดอกเบี้ยต่ำพิเศษเพียง 3% ต่อปี คงที่ตลอด 3%ปีแรก ผ่อนนาน 10 ปี วงเงินกว่า 30,000 ลบ.
SME D Bank จับมือหน่วยงานพันธมิตร ขับเคลื่อนนโยบายรัฐบาล ผ่านโครงการ “พาแบงก์รัฐ มาช่วยราษฎร์” ณ จ.อุบลราชธานี จัดเต็มสนับสนุนผู้ประกอบการเอสเอ็มอี เข้าถึงสินเชื่ออัตราดอกเบี้ยต่ำพิเศษเพียง 3% ต่อปี คงที่ตลอด 3%ปีแรก ผ่อนนาน 10 ปี วงเงินกว่า 30,000 ล้านบาท  คู่ช่วยเสริมแกร่งธุรกิจครบวงจร มุ่งกระตุ้นปลุกพลังเศรษฐกิจไทย
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank กล่าวว่า จากนโยบายของนายเผ่าภูมิ โรจนสกุล รัฐมนตรีช่วยว่าการกระทรวงการคลัง ที่มอบแนวทางการทำงานให้สถาบันการเงินของรัฐภายใต้กำกับ จับมือกันลงพื้นที่ไปช่วยเหลือผู้ประกอบการเอสเอ็มอีในท้องถิ่นต่าง ๆ ให้เข้าถึงการสนับสนุนจากรัฐบาล โดยเฉพาะด้านการเงิน ซึ่งจะสร้างประโยชน์ เกิดการกระตุ้นเศรษฐกิจ รวมถึง ช่วยผู้ประกอบการเอสเอ็มอี บรรเทาผลกระทบจากปัจจัยต่าง ๆ ทางเศรษฐกิจ  ทั้งความไม่แน่นอนของนโยบายภาษีนำเข้าสหรัฐอเมริกา และการล้นทะลักของสินค้าจากต่างประเทศ ดังนั้น SME D Bank   ร่วมกับ ธนาคารเพื่อการส่งออกและนำเข้าแห่งประเทศไทย (EXIM BANK) และบรรษัทประกันสินเชื่ออุตสาหกรรมขนาดย่อม (บสย.)  จัดโครงการ  “พาแบงก์รัฐ มาช่วยราษฎร์” ณ จ.อุบลราชธานี ด้วยการนำบริการจาก 3 หน่วยงานมาสนับสนุนผู้ประกอบการเอสเอ็มอีถึงพื้นที่อย่างครบถ้วนในจุดเดียว  ด้วยรูปแบบ ONE Stop Service
ในงานนี้ SME D Bank จัดเตรียมให้บริการสินเชื่อ วงเงินรวมกว่า 30,000 ล้านบาท  ครอบคลุมทุกกลุ่มธุรกิจและทุกความต้องการของเอสเอ็มอี จุดเด่นอัตราดอกเบี้ยพิเศษเพียง 3%ต่อปี คงที่ตลอด 3 ปีแรก ผ่อนชำระนานสูงสุด 10 ปี ปลอดชำระหนี้เงินต้นสูงสุด 12 เดือน สามารถแจ้งความประสงค์ยื่นกู้ได้ทันที ได้แก่  1.สินเชื่อ “SME Green Productivity” วงเงินกู้สูงสุด 10 ล้านบาท  สนับสนุนให้ผู้ประกอบการเอสเอ็มอีลงทุนติดตั้งเครื่องจักร ระบบ อุปกรณ์ เพื่อใช้พลังงานสะอาด ดีต่อธุรกิจและดีต่อโลก 2.สินเชื่อ "ปลุกพลัง SME"  วงเงินกู้สูงสุด 1.5 ล้านบาท สนับสนุนผู้ประกอบการรายเล็กรายได้ไม่เกิน 2 ล้านบาทต่อปี ให้เข้าถึงแหล่งทุน เพื่อลงทุน เสริมสภาพคล่อง หรือเป็นเจ้าของธุรกิจแฟรนไชส์ และ 3.สินเชื่อ "Beyond ติดปีก SME"  วงเงินกู้สูงสุด 15 ล้านบาท สนับสนุนเอสเอ็มอีที่มีรายได้มากกว่า 2 ล้านบาทต่อปี ได้ต่อยอดเพิ่มศักยภาพ ลงทุนหรือเสริมสภาพคล่องในธุรกิจ
นอกจากนั้น ยังให้บริการด้านการพัฒนาธุรกิจครบวงจร ผ่านแพลตฟอร์ม DX by SME D Bank (dx.smebank.co.th) สามารถใช้บริการได้สะดวกสบาย ตลอด 24 ชม. มีฟีเจอร์สำคัญ ๆ เช่น ระบบ  “Business Health Check”  ตรวจสุขภาพทางธุรกิจ  ระบบ E-Learning รวบรวมหลักสูตรความรู้สำคัญ ช่วยเพิ่มศักยภาพการประกอบธุรกิจ เรียนรู้ได้ด้วยตัวเองตลอด 24 ชั่วโมง ระบบ SME D Activity สามารถจองเข้าร่วมกิจกรรมเติมความรู้ได้ต่อเนื่องตลอดทั้งปี ระบบ SME D Coach มีโค้ชมืออาชีพคอยเป็นที่ปรึกษาและให้คำแนะนำธุรกิจ  ระบบ SME D Market ช่วยขยายตลาดด้วย E-marketplace หนุนจับคู่ธุรกิจ  และระบบ SME D Privilege  ที่มอบสิทธิประโยชน์พิเศษมากมาย เป็นต้น
ภายในงานได้รับเกียรติจาก นายเผ่าภูมิ โรจนสกุล รัฐมนตรีช่วยว่าการกระทรวงการคลัง เป็นประธานในพิธี และกล่าวปาฐกถาพิเศษ  อีกทั้ง มีการมอบป้ายสินเชื่อให้แก่ผู้ประกอบการเอสเอ็มอีในพื้นที่ ซึ่งได้รับการสนับสนุนสินเชื่อจาก SME D Bank  รวมถึง  การออกบูธให้คำปรึกษา และแนะนำเข้าถึงแหล่งทุน โดยมีผู้ประกอบการเอสเอ็มอีในพื้นที่ จ.อุบลราชธานี และใกล้เคียง เข้าร่วมจำนวนมาก นอกจากนั้น ยังมีการประชุมร่วมกับผู้บริหารหน่วยงานพันธมิตรในท้องถิ่น ทั้งภาครัฐ และเอกชน เพื่อหารือแนวทางสนับสนุนผู้ประกอบการเอสเอ็มอีในพื้นที่เข้าถึงแหล่งทุนได้อย่างกว้างขวางยิ่งขึ้น
นอกจากงานครั้งนี้แล้ว ผู้ประกอบการเอสเอ็มอี สามารถแจ้งความประสงค์เข้ารับบริการด้านการเงิน และการพัฒนาจาก SME D Bank ได้ผ่านสาขา SME D Bank ทั่วประเทศ หรือช่องทางออนไลน์ต่าง ๆ เช่น LINE Official Account : SME Development Bank  และ www.smebank.co.th เป็นต้น  สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/97472