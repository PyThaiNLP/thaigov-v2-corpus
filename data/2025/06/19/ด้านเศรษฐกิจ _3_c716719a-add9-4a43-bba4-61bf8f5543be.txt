รัฐบาลไทย-ข่าวทำเนียบรัฐบาล-เลขาฯ กบข. เป็นวิทยากรแลกเปลี่ยนความคิดการบริหารเชิงกลยุทธ์ ให้แก่นักบริหารระดับสูงกระทรวงแรงงาน


วันพฤหัสบดีที่ 19 มิถุนายน 2568
19/06/2568
พิมพ์
เลขาฯ กบข. เป็นวิทยากรแลกเปลี่ยนความคิดการบริหารเชิงกลยุทธ์ ให้แก่นักบริหารระดับสูงกระทรวงแรงงาน
เลขาธิการ กบข. ร่วมเป็นวิทยากรหลักสูตรนักบริหารระดับสูงกระทรวงแรงงาน (นบส.รง.) รุ่นที่ 3 ในหัวข้อ "การบริหารเชิงกลยุทธ์ในหน่วยงานชั้นนำ" ซึ่งเป็นการเรียนรู้แบบผสมผสาน แลกเปลี่ยนความคิดเห็นร่วมกับผู้เข้าร่วมอบรม ณ โรงแรมดิ เอมเมอรัลด์ รัชดาฯ
นายทรงพล ชีวะปัญญาโรจน์ เลขาธิการคณะกรรมการกองทุนบำเหน็จบำนาญข้าราชการ (กบข.) ร่วมเป็นวิทยากรหลักสูตรนักบริหารระดับสูงกระทรวงแรงงาน (นบส.รง.) รุ่นที่ 3 ในหัวข้อ "การบริหารเชิงกลยุทธ์ในหน่วยงานชั้นนำ" ซึ่งเป็นการเรียนรู้แบบผสมผสาน แลกเปลี่ยนความคิดเห็นร่วมกับผู้เข้าร่วมอบรม ณ โรงแรมดิ เอมเมอรัลด์ รัชดาฯ
โดยนายทรงพล กล่าวว่า กบข. มีหน้าที่บริหารกองทุนที่เกี่ยวข้องกับเงินของข้าราชการที่เป็นสมาชิก กบข. ซึ่งการเป็นผู้นำองค์กรต้องเริ่มจากพันธกิจและเป้าหมาย วิเคราะห์สถานการณ์ภายนอก และสำรวจความต้องการสมาชิก เพื่อกำหนดนโยบายดำเนินงาน ภายใต้วิสัยทัศน์ Freedom for living เกษียณมีสุข มุ่งให้สมาชิก กบข. ได้ผลตอบแทนดี มีความมั่นคงปลอดหนี้ และมีความสุขหลังเกษียณ พร้อมใส่ใจคุณภาพชีวิตพนักงานในองค์กร พร้อมแลกเปลี่ยนแนวคิดการบริหารองค์กร เพื่อให้ผู้เข้าร่วมอบรมสามารถนำไปต่อยอดพัฒนาเป็นกลยุทธ์การบริหารงานขององค์กรต่อไป

ที่มา : https://www.thaigov.go.th/news/contents/details/97620