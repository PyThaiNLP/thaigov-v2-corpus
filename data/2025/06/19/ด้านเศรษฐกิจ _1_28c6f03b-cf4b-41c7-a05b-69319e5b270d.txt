รัฐบาลไทย-ข่าวทำเนียบรัฐบาล-​เลขาฯ พงศ์พล ประชุมสภานโยบายการอุดมศึกษา เตรียมแผนปฏิรูปใหญ่ เกษตรไทยยุคใหม่ขับเคลื่อนด้วย AI เดินหน้านโยบายรับอนาคต ช่วยเกษตรกรไทย 


วันพุธที่ 18 มิถุนายน 2568
18/06/2568
พิมพ์
​เลขาฯ พงศ์พล ประชุมสภานโยบายการอุดมศึกษา เตรียมแผนปฏิรูปใหญ่ เกษตรไทยยุคใหม่ขับเคลื่อนด้วย AI เดินหน้านโยบายรับอนาคต ช่วยเกษตรกรไทย
​เลขาฯ พงศ์พล ประชุมสภานโยบายการอุดมศึกษา เตรียมแผนปฏิรูปใหญ่ เกษตรไทยยุคใหม่ขับเคลื่อนด้วย AI เดินหน้านโยบายรับอนาคต ช่วยเกษตรกรไทย
16 มิถุนายน 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม มอบหมายให้ นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม ร่วมการประชุมสภานโยบายการอุดมศึกษา วิทยาศาสตร์และนวตกรรมแห่งชาติ ครั้งที่ 1/2568 โดยมีนางสาวศุภมาส อิศรภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม  เป็นประธานในการประชุม และมีผู้แทนหน่วยงานที่เกี่ยวข้องเข้าร่วม ณ ตึกภักดีบดินทร์ ทำเนียบรัฐบาล
โดยที่ประชุมได้หารือการพัฒนาประเทศด้วย AI และนวัตกรรม เพื่อเดินหน้าปฏิรูปภาคการเกษตรด้วย AI Chatbot เพื่อช่วยเกษตรกรวางแผนเพาะปลูกและเข้าถึงข้อมูลสำคัญ พร้อมอนุมัติ โครงการผลิตครูเพื่อพัฒนาท้องถิ่น จำนวน 1.7 หมื่นคน และปลดล็อกให้สถาบันวิจัยนำทรัพย์สินทางปัญญา ไปต่อยอดเชิงพาณิชย์ได้ นอกจากนี้ ยังเร่งพัฒนากำลังคนด้านเซมิคอนดักเตอร์ กว่า 8.4 หมื่นคน และร่วมมือกับไมโครซอฟท์พัฒนา ทักษะ AI ให้กับคนไทย 1.5 แสนคน ตอกย้ำความมุ่งมั่นในการขับเคลื่อนประเทศด้วยงานวิจัย นวัตกรรม และบุคลากรคุณภาพ
เลขาฯ พงศ์พล ได้เน้นย้ำในประเด็นการปฎิรูปภาคเกษตรกรรมด้วยเทคโนโลยี AI Chatbot เพื่อช่วยเกษตรกรวางแผนเพาะปลูกและเข้าถึงข้อมูลสำคัญ โดยเสนอให้เพิ่มเติมช่องทางช่วยเหลือเกษตรกรไทยในการเข้าถึงแหล่งเงินทุน เชื่อมโยงกับธนาคารเพื่อการเกษตรและสหกรณ์การเกษตร (ธ.ก.ส) และสถาบันการเงินที่เกี่ยวข้อง รวมถึงเพิ่มช่องทางในการส่งเสริมการแปรรูปผลผลิตทางการเกษตร เพื่อเพิ่มมูลค่าผลผลิตทางการเกษตร พร้อมนำมาตรฐานสากลมาปรับใช้ในภาคการผลิตและการแปรรูป พัฒนาสู่ผลิตภัณฑ์ที่มีคุณภาพและเป็นที่ต้องการตลาดทั้งในและต่างประเทศ ซึ่งกระบวนการนี้สามารถสร้างงาน สร้างรายได้ ให้กับเกษตรกรและชุมชนในท้องถิ่น ทั้งยังสามารถต่อยอดสู่ภาคอุตสาหกรรม เพื่อขับเคลื่อนเศรษฐกิจโดยรวมของประเทศให้เติบโตอย่างยั่งยืน

ที่มา : https://www.thaigov.go.th/news/contents/details/97615