รัฐบาลไทย-ข่าวทำเนียบรัฐบาล-ผู้ช่วย รมว.ท่องเที่ยวฯ ชู “การท่องเที่ยวชุมชน” คือหัวใจการพัฒนาอย่างยั่งยืน บนเวทีเสวนา “โอกาสไทย เวทีไทย เวทีโลก”


วันพฤหัสบดีที่ 19 มิถุนายน 2568
ผู้ช่วย รมว.ท่องเที่ยวฯ ชู “การท่องเที่ยวชุมชน” คือหัวใจการพัฒนาอย่างยั่งยืน บนเวทีเสวนา “โอกาสไทย เวทีไทย เวทีโลก”
ผู้ช่วย รมว.ท่องเที่ยวฯ ชู “การท่องเที่ยวชุมชน” คือหัวใจการพัฒนาอย่างยั่งยืน บนเวทีเสวนา “โอกาสไทย เวทีไทย เวทีโลก”
วันที่ 19 มิถุนายน 2568 เวลา 10.00 น. ณ Phenix Auditorium Hall นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา และโฆษกกระทรวงฯ ร่วมเป็นหนึ่งในวิทยากรในการเสวนาพิเศษหัวข้อ “โอกาสไทย เวทีไทย เวทีโลก” จัดขึ้นเนื่องในวาระครบรอบ 75 ปี หนังสือพิมพ์สยามรัฐรายวัน โดยมี นางสาวจิราพร สินธุไพร รัฐมนตรีประจำสำนักนายกรัฐมนตรี เป็นประธานในพิธีเปิดงาน
นายจักรพล ได้กล่าวถึงทิศทางนโยบายด้านการท่องเที่ยวของกระทรวงฯ โดยเน้นย้ำบทบาทของ “การท่องเที่ยวชุมชน” และ “การท่องเที่ยวเชิงวัฒนธรรม” ว่าเป็นกลไกสำคัญในการยกระดับเศรษฐกิจฐานราก ส่งเสริมการมีส่วนร่วมของคนในพื้นที่ พร้อมทั้งรักษาอัตลักษณ์และทรัพยากรท้องถิ่นไว้ได้อย่างยั่งยืน
“การท่องเที่ยวโดยชุมชนเป็นแนวทางที่ตอบโจทย์ทั้งด้านเศรษฐกิจ สังคม และสิ่งแวดล้อม นักท่องเที่ยวในยุคปัจจุบันไม่ได้ต้องการแค่การพักผ่อน แต่ต้องการประสบการณ์ที่เชื่อมโยงกับวิถีชีวิต ความรู้สึก และวัฒนธรรมของผู้คน ซึ่งประเทศไทยมีศักยภาพสูงมากในเรื่องนี้ ไม่ว่าจะเป็นการเรียนรู้การทำอาหารไทยเชิงสร้างสรรค์ การเรียนมวยไทย หรือกิจกรรมในชุมชนท้องถิ่นที่สะท้อนภูมิปัญญาไทย” นายจักรพลกล่าว
ทั้งนี้ การเสวนาดังกล่าวจัดขึ้นเพื่อเปิดเวทีให้แก่รัฐบาล นักวิชาการ และภาคเอกชน ได้ร่วมแลกเปลี่ยนมุมมอง และสื่อสารแนวทางการขับเคลื่อนเศรษฐกิจของประเทศ ผ่านช่องทางสื่อในเครือสยามรัฐให้แก่ประชาชนทั่วประเทศ โดยมุ่งหวังให้เกิดความมั่นใจต่อทิศทางการพัฒนาของรัฐบาล และการใช้โอกาสบนเวทีโลกควบคู่กับศักยภาพภายในประเทศอย่างมีป

ที่มา : https://www.thaigov.go.th/news/contents/details/97634