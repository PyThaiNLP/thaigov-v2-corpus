รัฐบาลไทย-ข่าวทำเนียบรัฐบาล-รองปลัดเกษตรฯ เป็นประธานพิธีเปิดโครงการอบรมเชิงปฏิบัติการผลิตสื่อประชาสัมพันธ์บนแพลตฟอร์มออนไลน์ ภายใต้โครงการสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง


วันพฤหัสบดีที่ 19 มิถุนายน 2568
รองปลัดเกษตรฯ เป็นประธานพิธีเปิดโครงการอบรมเชิงปฏิบัติการผลิตสื่อประชาสัมพันธ์บนแพลตฟอร์มออนไลน์ ภายใต้โครงการสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง
รองปลัดเกษตรฯ เป็นประธานพิธีเปิดโครงการอบรมเชิงปฏิบัติการผลิตสื่อประชาสัมพันธ์บนแพลตฟอร์มออนไลน์ ภายใต้โครงการสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง
นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เปิดเผยภายหลังเป็นประธานพิธีเปิด “โครงการอบรมเชิงปฏิบัติการผลิตสื่อประชาสัมพันธ์บนแพลตฟอร์มออนไลน์ ภายใต้โครงการสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง” จัดขึ้นระหว่างวันที่ 19 – 20 มิถุนายน 2568 รุ่นที่ 1 ภาคกลาง โดยมี นางอมราพร ชีพสมุทร์ ผู้อำนวยการกองนโยบายเทคโนโลยีเพื่อการเกษตรและเกษตรกรรมยั่งยืน และผู้แทนหน่วยงานที่เกี่ยวข้อง เข้าร่วม ณ โรงแรม ปรินซ์พาเลซ กรุงเทพมหานคร มีวัตถุประสงค์ให้ผู้เข้าร่วมโครงการมีความรู้ ความเข้าใจเกี่ยวกับการตลาดออนไลน์ และการใช้แพลตฟอร์มดิจิทัลในการจำหน่ายสินค้าเกษตร และฝึกทักษะการสร้างสรรค์สื่อประชาสัมพันธ์ที่เหมาะสมกับลักษณะสินค้าเกษตรสู่กลุ่มเป้าหมาย เพื่อส่งเสริมให้เกษตรกรสามารถนำความรู้ไปประยุกต์ใช้ในการขายสินค้าเกษตรจริง เพิ่มยอดขาย และขยายช่องทางตลาดสู่การพัฒนาเกษตรกรให้เป็นผู้ประกอบการยุคใหม่ที่สามารถแข่งขันในตลาดออนไลน์และออฟไลน์ได้
“กระทรวงเกษตรและสหกรณ์โดย ศาสตราจารย์ ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ได้เน้นย้ำถึงแนวคิด ตลาดนำ นวัตกรรมเสริม เพิ่มรายได้ โดยมุ่งยกระดับคุณภาพชีวิตของเกษตรกรผ่านการสนับสนุนด้านองค์ความรู้การใช้เทคโนโลยีและการเชื่อมโยงตลาดทั้งในและต่างประเทศ เพื่อสอดรับกับแนวทางของ BCG Economy Model ที่มุ่งเน้นการเติบโตอย่างสมดุลและยั่งยืนทั้งในมิติเศรษฐกิจ สังคม และสิ่งแวดล้อม ของโลกยุคใหม่เพื่อสร้างโอกาสที่เปิดประตูให้สินค้าเกษตรไทยสามารถแข่งขันในตลาดได้อย่างทัดเทียมผ่านแพลตฟอร์มต่าง ๆ ที่กลายเป็น “ตลาดหลัก” ของผู้บริโภคยุคใหม่ ตลอดจนได้เรียนรู้ผ่านการลงมือทำ Learning by Doing และกิจกรรม Workshop เพื่อฝึกฝนและลงมือผลิตสื่อประชาสัมพันธ์เพื่อบริหารจัดการร้านค้าออนไลน์และออฟไลน์ด้วยตนเองให้ดียิ่งขึ้น” รองปลัดเกษตรฯ กล่าว
นอกจากนี้ภายในงานมีจัดการบรรยาย ได้แก่ 1) พื้นฐานหลักการตลาดเบื้องต้นสำหรับเกษตรกร การวางแผนการตลาดออนไลน์ การวิเคราะห์ลูกค้าและกลุ่มเป้าหมาย 2) การสร้างสื่อประชาสัมพันธ์การถ่ายภาพสินค้าให้น่าสนใจ และ 3) การสร้างคอนเทนต์และฝึกทำวิดีโอต่าง ๆ ตลอดจนการตัดต่อและจัดการเนื้อหาใช้โปรโมตสินค้าจริง เพื่อให้ผู้เข้าอบรมสามารถสร้างสรรค์สื่อประชาสัมพันธ์สินค้าเกษตรอย่างมีประสิทธิภาพใช้แพลตฟอร์มออนไลน์จำหน่ายสินค้าได้อย่างเหมาะสมเกิดการเพิ่มยอดขายและขยายตลาด เพื่อพัฒนาตนเองในด้านเทคโนโลยี

ที่มา : https://www.thaigov.go.th/news/contents/details/97619