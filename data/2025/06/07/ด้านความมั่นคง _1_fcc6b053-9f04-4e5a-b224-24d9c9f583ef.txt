รัฐบาลไทย-ข่าวทำเนียบรัฐบาล-“ดร.เฉลิมชัย” ตรวจเยี่ยมการดำเนินงานของอุทยานแห่งชาติในพื้นที่ จ.นครศรีธรรมราช พร้อมมอบขวัญกำลังใจแก่เจ้าหน้าที่พิทักษ์ป่า


วันศุกร์ที่ 6 มิถุนายน 2568
“ดร.เฉลิมชัย” ตรวจเยี่ยมการดำเนินงานของอุทยานแห่งชาติในพื้นที่ จ.นครศรีธรรมราช พร้อมมอบขวัญกำลังใจแก่เจ้าหน้าที่พิทักษ์ป่า
“ดร.เฉลิมชัย” ตรวจเยี่ยมการดำเนินงานของอุทยานแห่งชาติในพื้นที่ จ.นครศรีธรรมราช พร้อมมอบขวัญกำลังใจแก่เจ้าหน้าที่พิทักษ์ป่า
“ดร.เฉลิมชัย” ตรวจเยี่ยมการดำเนินงานของอุทยานแห่งชาติในพื้นที่ จ.นครศรีธรรมราช พร้อมมอบขวัญกำลังใจแก่เจ้าหน้าที่พิทักษ์ป่า
วันที่ 6 มิถุนายน 2568 เวลา 15.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายอภิชาต ศักดิเศรษฐ์ ที่ปรึกษา รมว.ทส. นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช ตลอดจนรองปลัดกระทรวงฯ และผู้ตรวจราชการกระทรวงฯ ลงพื้นที่ตรวจเยี่ยมการดำเนินงานของอุทยานแห่งชาติในพื้นที่จังหวัดนครศรีธรรมราช ซึ่งอยู่ภายใต้ความรับผิดชอบของสำนักบริหารพื้นที่อนุรักษ์ที่ 5 (นครศรีธรรมราช) ณ อุทยานแห่งชาติเขานัน อำเภอท่าศาลา จังหวัดนครศรีธรรมราช โดยได้รับฟังสรุปผลการดำเนินงานโครงการสำคัญ อาทิ การบริหารจัดการแหล่งท่องเที่ยวในอุทยานฯ การอนุรักษ์พันธุ์กล้วยไม้ป่า การแก้ไขปัญหาที่ดินของราษฎรในเขตป่าอนุรักษ์ การแก้ไขปัญหาช้างป่าออกนอกพื้นที่ เป็นต้น พร้อมกันนี้ ยังได้มอบถุงยังชีพเพื่อเป็นขวัญกำลังใจให้กับเจ้าหน้าที่พิทักษ์ป่าและเจ้าหน้าที่ดับไฟป่าในสังกัดสำนักบริหารพื้นที่อนุรักษ์ที่ 5 พบปะพูดคุยให้กำลังใจแก่ครอบครัวของเจ้าหน้าที่พิทักษ์ป่าอุทยานแห่งชาติเขานันที่เสียชีวิตจากการปฏิบัติหน้าที่ และชื่นชมให้กำลังใจกับทีมนักเรียนนักศึกษาที่มาช่วยงานอุทยานฯ
โอกาสนี้ ดร.เฉลิมชัย ได้กล่าวให้กำลังใจแก่เจ้าหน้าที่ที่มาร่วมงาน ว่า “กระทรวงฯ ให้ความสำคัญกับการปฏิบัติงานของเจ้าหน้าที่ พนักงาน และลูกจ้าง ที่อยู่ในระดับพื้นที่อย่างจริงจัง โดยได้มีการปรับระเบียบฯ เพื่อให้เอื้อต่อการสนับสนุนสวัสดิการของเจ้าหน้าที่ให้มากขึ้น นอกจากนี้ ยังได้มีการปรับระเบียบฯ เพื่อปรับเพิ่มให้เจ้าหน้าที่ของกรมทรัพยากรน้ำ กรมทรัพยากรน้ำบาดาล และกรมทรัพยากรธรณี เป็นเจ้าพนักงานของกรมอุทยานฯ และกรมป่าไม้ ด้วย เพื่อให้การพัฒนาคุณภาพชีวิตของประชาชนที่อยู่ในเขตป่าอนุรักษ์และเขตป่าสงวนแห่งชาติ เช่น การพัฒนาแหล่งน้ำ การพัฒนาแหล่งน้ำบาดาล หรือการดูแลด้านธรณีพิบัติภัย สามารถทำได้ทันต่อความต้องการของประชาชนได้รวดเร็วยิ่งขึ้น“

ที่มา : https://www.thaigov.go.th/news/contents/details/97211