รัฐบาลไทย-ข่าวทำเนียบรัฐบาล-ปลัดฯ ปั้น เกาะสนามเชียร์ฟุตซอลนัดเปิดสนาม สปอ. VS กสอ.  


วันศุกร์ที่ 6 มิถุนายน 2568
06/06/2568
พิมพ์
ปลัดฯ ปั้น เกาะสนามเชียร์ฟุตซอลนัดเปิดสนาม สปอ. VS กสอ.
ปลัดฯ ปั้น เกาะสนามเชียร์ฟุตซอลนัดเปิดสนาม สปอ. VS กสอ.
วันที่ 6 มิถุนายน 2568 นายณัฐพล รังสิตพล ปลัดกระทรวงอุตสาหกรรม กล่าวเปิดการแข่งขันฟุตซอล อก. 2568 ภายใต้การแข่งขันกีฬาสานสัมพันธ์กระทรวงอุตสาหกรรม (Mind Sports Day 2025) เพื่อเป็นขวัญและกำลังใจให้นักกีฬาและกองเชียร์ โดยมีนายศุภกิจ บุญศิริ รองปลัดกระทรวงอุตสาหกรรม นายพรยศ กลั่นกรอง อธิบดีกรมโรงงานอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายกฤศ จันทร์สุวรรณ ผู้ตรวจราชการกระทรวงอุตสาหกรรม และผู้บริหาร เจ้าหน้าที่ฯ เข้าร่วมกิจกรรมอย่างคับคั่ง ณ สนามฟุตซอล ชั้นดาดฟ้า กรมโรงงานอุตสาหกรรม
สำหรับฟุตซอลคู่เปิดสนามเป็นการพบกันระหว่างทีม สำนักงานปลัดกระทรวงอุตสาหกรรม (สปอ.) ปะทะ กรมส่งเสริมอุตสาหกรรม (กสอ.) ซึ่งมี นายเตมีย์ พันธุวงศ์ราช ผู้ช่วยปลัดกระทรวงอุตสาหกรรม นายทินวัฒน์ แก้วสวี ผู้อำนวยการกองยุทธศาสตร์และแผนงาน สปอ. เข้าร่วมการแข่งขัน ผลการแข่งขันแมตซ์แรก ทีม กสอ. คว้าชัยเอาชนะ ทีม สปอ. ด้วยสกอร์ 5 - 1 ประตู
ส่วนการแข่งขันนัดถัดไป เป็นการพบกันระหว่างทีม กรมอุตสาหกรรมพื้นฐานและการเหมืองแร่ ปะทะ สำนักงานมาตรฐานผลิตภัณฑ์อุตสาหกรรม ในวันที่ 13 มิถุนายน 2568 ตั้งแต่เวลา 15.30น. เป็นต้นไป
อย่าลืม! ไปร่วมส่งกำลังใจให้พี่น้องนักกีฬาของเรากันนะคะ

ที่มา : https://www.thaigov.go.th/news/contents/details/97217