รัฐบาลไทย-ข่าวทำเนียบรัฐบาล-“พิพัฒน์” เชิญชวนร่วมงาน JOB EXPO THAILAND 2025 วันที่สอง กระแสแรงไม่หยุด! ตำแหน่งงานกว่า 500,000 อัตรา จากบริษัทชั้นนำทั่วประเทศ ร่วมเปิดโอกาสให้คนไทยมีงานทำอย่างทั่วถึง


วันเสาร์ที่ 7 มิถุนายน 2568
07/06/2568
พิมพ์
“พิพัฒน์” เชิญชวนร่วมงาน JOB EXPO THAILAND 2025 วันที่สอง กระแสแรงไม่หยุด! ตำแหน่งงานกว่า 500,000 อัตรา จากบริษัทชั้นนำทั่วประเทศ ร่วมเปิดโอกาสให้คนไทยมีงานทำอย่างทั่วถึง
วันที่ 7 มิถุนายน 2568 – นายพิพัฒน์ รัชกิจประการ รัฐมนตรีว่าการกระทรวงแรงงาน เชิญชวนประชาชน ทุกกลุ่มอายุเข้าร่วมงาน JOB EXPO THAILAND 2025 ซึ่งจัดขึ้นอย่างคึกคักต่อเนื่องเป็นวันที่สอง ณ ศูนย์ประชุมแห่งชาติสิริกิติ์ (Hall 5 – 6)
โดยงานจะจัดไปจนถึงวันอาทิตย์ที่ 8 มิถุนายนนี้ ตั้งแต่เวลา 10.00 – 19.00 น. งานในปีนี้สะท้อนความร่วมมืออย่างเข้มแข็งระหว่างภาครัฐและภาคเอกชน ภายใต้นโยบายของกระทรวงแรงงานที่มุ่ง “ให้ทุกคน มีโอกาสมีงานทำ” อย่างแท้จริง
นายพิพัฒน์ กล่าวว่า การจัดงานครั้งนี้มีตำแหน่งงานในประเทศเปิดรับกว่า 500,000 อัตรา โดยได้รับความร่วมมือจากบริษัทเอกชนชั้นนำทั่วประเทศ เช่น บริษัท PTG Energy จำกัด (มหาชน) ที่เปิดรับกว่า 28,827 อัตรา อาทิ ตำแหน่ง barista พันธุ์ไทยวัยเก๋า, นักวิเคราะห์ระบบคอมพิวเตอร์/นักวิเคราะห์โปรแกรม, Supply Chain Planning (เจ้าหน้าที่วางแผน), Budget Management บริษัทในเครือ CP ทั้ง CP All, CP Extra และ CPF รวมกว่า 4,500 อัตรา อาทิ ตำแหน่ง เจ้าหน้าที่บริหารผลิตภัณฑ์, เจ้าหน้าที่การตลาด Marketing officer, เจ้าหน้าที่จัดซื้อ, บริษัท Central Retail Corporation จำกัด (มหาชน) กว่า 3,079 อัตรา อาทิ ตำแหน่ง ผู้จัดการสาขา/ผู้ช่วยผู้จัดการสาขา, ผู้จัดการฝ่ายวิเคราะห์ข้อมูล (Manager Data Analytics), Safety and Risk Management Department Manager (เจ้าหน้าที่ตรวจสอบความปลอดภัย), Maintenance Technician Staff (ช่างเทคนิค) บริษัท ไทยเบฟเวอเรจ จำกัด (มหาชน) 889 อัตรา อาทิ ตำแหน่ง Territory Development Manager, Agent IT Support Officer, เจ้าหน้าที่อาวุโสดูแลลูกค้าประจำพื้นที่, ผู้จัดการทรัพย์สิน บริษัท Big C Supercenter จำกัด (มหาชน) 803 อัตรา อาทิ Operation Management Trainee (OMT), นักเภสัชวิทยา, Technical Sales Representative - Digital Printing, วิศวกรวางแผนการผลิต บริษัท หัวเว่ย เทคโนโลยี่ (ประเทศไทย) จำกัด 308 อัตรา อาทิ ตำแหน่ง วิศวกรซ่อมบำรุงไฟฟ้า, วิศวกรกลุ่มสินค้าไอที, วิศวกรกลุ่มสินค้าเน็ตเวิร์ค, ผู้ชำนาญการด้านการวางโครงข่ายสินค้าโซลูชัน บริษัท ไทยน้ำทิพย์ จำกัด 212 อัตรา อาทิ ตำแหน่ง วิศวกรควบคุมประสิทธิภาพ,นักวิเคราะห์ตลาด, Relationship Manager, ผู้จัดการฝ่ายความปลอดภัย อาชีวอนามัยและสิ่งแวดล้อม รวมถึงบริษัทชั้นนำอื่น ๆ เช่น GULF, Thai Oil, Singha Corporation, Makro, Lotus’s, Coca-Cola, Minor International, VietJet, การบินไทย, โตโยต้า, เซ็นทรัลเรสเตอรองต์กรุ๊ป, ดูโฮม, Double A และอีกกว่า 172 บริษัททั่วประเทศ
ซึ่งภายในงานมีการออกแบบกิจกรรมและตำแหน่งงานให้เหมาะสมกับทุกกลุ่มวัยทั้งกลุ่มนักเรียนนักศึกษาที่มีตำแหน่งฝึกงานพร้อมรายได้และคลินิกสอนเขียนเรซูเม่ กลุ่มวัยทำงานที่มีทั้งงานประจำ พาร์ทไทม์ งานเสริมรายได้ และกิจกรรมให้คำปรึกษาจากเจ้าของแฟรนไชส์ชื่อดังเพื่อเริ่มต้นธุรกิจของตัวเอง กลุ่มผู้สูงอายุวัย 50 ปีขึ้นไปที่สามารถเลือกงานตามความถนัด เช่น งานชงกาแฟหรือจัดเรียงสินค้า รวมทั้งกลุ่มเปราะบางและผู้พิการที่มีตำแหน่งงานเปิดรับตามศักยภาพ เพื่อเปิดโอกาสให้ทุกคนสามารถเข้าสู่ตลาดแรงงานได้อย่างเท่าเทียม
ด้านนายสมชาย มรกตศรีวรรณ อธิบดีกรมการจัดหางาน กล่าวว่า งานในปีนี้ได้รับการตอบรับอย่างดีเยี่ยมจากประชาชน สะท้อนให้เห็นว่าตลาดแรงงานไทยยังมีความต้องการแรงงานคุณภาพอย่างต่อเนื่อง และกรมการจัดหางาน ก็พร้อมจับมือกับทุกภาคส่วนเพื่อสร้างงาน สร้างอาชีพให้คนไทยในทุกกลุ่มอย่างทั่วถึง สำหรับผู้ที่ไม่สามารถเดินทางมาร่วมงานที่กรุงเทพฯ ได้ ยังสามารถดูตำแหน่งงาน สมัคร และส่งเรซูเม่ได้ทางเว็บไซต์ ไทยมีงานทำ.doe.go.th เพื่อหาตำแหน่งงานได้เช่นเดียวกัน นอกจากนี้ เพื่อเพิ่มความสะดวกในการค้นหางานและจับคู่งานที่สนใจ ผู้หางานสามารถลงทะเบียนสมัครงาน ที่เว็บไซต์ jobit.doe.go.th/jobexpothailand2025

ที่มา : https://www.thaigov.go.th/news/contents/details/97230