รัฐบาลไทย-ข่าวทำเนียบรัฐบาล-ขอเชิญเฝ้าฯ รับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จฯ ทอดพระเนตรการแสดงกาชาดคอนเสิร์ต ครั้งที่ ๕๑ “SEA OF LOVE”


วันจันทร์ที่ 9 มิถุนายน 2568
ขอเชิญเฝ้าฯ รับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จฯ ทอดพระเนตรการแสดงกาชาดคอนเสิร์ต ครั้งที่ ๕๑ “SEA OF LOVE”
วันอังคารที่ ๑๐ มิถุนายน ๒๕๖๘ เวลา ๑๙.๓๐ น. ณ หอประชุมใหญ่ ศูนย์วัฒนธรรมแห่งประเทศไทย
การแสดง “SEA OF LOVE” สื่อความหมายถึง ทะเลที่ทำให้เกิดความรัก ความสามัคคี และความภาคภูมิ อันเกิดมาจากความกล้าหาญของลูกทะเลแห่งราชนาวีไทย บรรเลงโดยวงซิมโฟนีออร์เคสตรา วงดุริยางค์ราชนาวี
ศิลปินรับเชิญ อาทิ อัญชลี จงคดีกิจ ,ธงไชย แมคอินไตย์ ,นันทิดา แก้วบัวสาย ,จารุวัฒน์ เชี่ยวอร่าม และศรัณย์ คุ้งบรรพต พร้อมด้วยนักร้องจากวงดุริยางค์ราชนาวี
ผู้บริจาคเงินโดยเสด็จพระราชกุศลสมทบทุนสภากาชาดไทยในครั้งนี้ จะได้รับสิทธิประโยชน์จากสภากาชาดไทย สามารถนำใบเสร็จรับเงินจากสภากาชาดไทยไปลดหย่อนภาษีได้ โดยสภากาชาดไทยนำส่งข้อมูลผ่านระบบ E - Donation ของกรมสรรพากร หากผู้บริจาคมีความประสงค์ให้การบริจาคเงิน สามารถลดหย่อนภาษีได้ ๒ เท่า โปรดแจ้งหมายเลขบัตรประจำตัวประชาชน (สำหรับบุคคลธรรมดา) หรือเลขประจำตัวผู้เสียภาษี (สำหรับนิติบุคคล) แต่หากไม่ประสงค์แจ้งข้อมูลดังกล่าว การบริจาคจะสามารถลดหย่อนภาษีได้ ๑ เท่า
ทั้งนี้ สามารถร่วมบริจาคเงินโอนเงินผ่านบัญชี ธนาคารทหารไทยธนชาต หมายเลขบัญชี ๑๑๕ – ๑ – ๐๗๕๔๗ - ๘ ชื่อบัญชี “กาชาดคอนเสิร์ต ครั้งที่ ๕๑“ และ บัญชีธนาคารกรุงไทย หมายเลขบัญชี ๖๖๔ – ๓ – ๓๑๕๐๖ – ๙ ชื่อบัญชี “กาชาดคอนเสิร์ต ครั้งที่ ๕๑”
สอบถามเพิ่มเติมได้ที่กรมการเงินทหารเรือ หมายเลขโทรศัพท์ ๐ ๒๔๗๕ ๕๖๘๓
#การแสดงกาชาดคอนเสิร์ตครั้งที่๕๑
#SEAOFLOVE
ที่มา: พระลาน

ที่มา : https://www.thaigov.go.th/news/contents/details/97259