รัฐบาลไทย-ข่าวทำเนียบรัฐบาล-มันสำปะหลังไทย บุกตลาด ซาอุดีอาระเบีย ล็อตแรก 136 ล้านบาท


วันจันทร์ที่ 9 มิถุนายน 2568
09/06/2568
พิมพ์
มันสำปะหลังไทย บุกตลาด ซาอุดีอาระเบีย ล็อตแรก 136 ล้านบาท
วันเสาร์ ที่ 7 มิ.ย.68
ไทยทำสำเร็จ! เจรจาเปิดตลาด มันสำปะหลัง ในซาอุฯ ใช้เลี้ยงสัตว์ ล็อตแรก 2 หมื่นตัน มูลค่ากว่า
136 ล้านบาท ผลความสำเร็จหลังจากผู้แทนไทยเดินทางไปขยายตลาดส่งออกผลิตภัณฑ์มันสำปะหลังไทย
ในอุตสาหกรรมอาหารสัตว์ที่มีศักยภาพ ณ กรุงริยาด และเมืองเจดดาห์ ประเทศซาอุดีอาระเบีย
ส่งผลให้ผู้ผลิตอาหารสัตว์รายใหญ่ของซาอุฯ สนใจสั่งมันสำปะหลังไทยปริมาณกว่า 20,000 ตัน
คิดเป็นมูลค่ากว่า 136 ล้านบาท
โดยจะมีการหารือเพิ่มเติมกับผู้ประกอบการไทยที่ร่วมเดินทางมาเยือนซาอุดีอาระเบียในครั้งนี้
เพื่อพิจารณาราคา วิธีการในการขนส่ง ตลอดจนการส่งมอบสินค้าโดยตรงต่อไป ซึ่งผลการเจรจาครั้งนี้
ถือเป็นการเริ่มต้นที่ดีของสินค้ามันสำปะหลังไทยในตลาดตะวันออกกลาง
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/97245