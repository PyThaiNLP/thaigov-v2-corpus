รัฐบาลไทย-ข่าวทำเนียบรัฐบาล-ธอส. ร่วมสนับสนุนความหลากหลายทางเพศ ต้อนรับ Pride Month ส่งเสริมชาว LGBTQ+ มีบ้านเป็นของตนเองได้ง่ายๆ ตั้งแต่วันนี้เป็นต้นไป


วันจันทร์ที่ 9 มิถุนายน 2568
09/06/2568
พิมพ์
ธอส. ร่วมสนับสนุนความหลากหลายทางเพศ ต้อนรับ Pride Month ส่งเสริมชาว LGBTQ+ มีบ้านเป็นของตนเองได้ง่ายๆ ตั้งแต่วันนี้เป็นต้นไป
ธอส. ส่งเสริมทุกคู่รัก LGBTQ+ ให้มีความมั่นคงด้านที่อยู่อาศัยมากขึ้น โดยทุกคู่รัก LGBTQ+ สามารถยื่นขอสินเชื่อทุกผลิตภัณฑ์ของ ธอส. ได้ ทั้งคู่รักที่จดทะเบียนสมรสและไม่ได้จดทะเบียนสมรส
ธนาคารอาคารสงเคราะห์ (ธอส.) ตอกย้ำการเป็นสถาบันการเงินของรัฐ ที่สนับสนุนให้ทุกคนได้มีที่อยู่อาศัยเป็นของตนเอง พร้อมมีส่วนร่วมในเดือนแห่งความภาคภูมิใจของกลุ่มผู้มีความหลากหลายทางเพศ (Pride Month) ส่งเสริมทุกคู่รัก LGBTQ+ ให้มีความมั่นคงด้านที่อยู่อาศัยมากขึ้น โดยทุกคู่รัก LGBTQ+ สามารถยื่นขอสินเชื่อทุกผลิตภัณฑ์ของ ธอส. ได้ ทั้งคู่รักที่จดทะเบียนสมรสและไม่ได้จดทะเบียนสมรส เพียงนำเอกสารได้แก่ 1. เอกสารส่วนบุคคล 2. เอกสารทางการเงิน และ 3. เอกสารหลักประกัน มาประกอบการยื่นขอสินเชื่อได้ตั้งแต่วันนี้เป็นต้นไป ณ ธอส. ทุกสาขาทั่วประเทศ ผู้ที่สนใจสามารถสอบถามรายละเอียดเพิ่มเติมได้ที่ ธอส. ทุกสาขาทั่วประเทศ หรือ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/97275