รัฐบาลไทย-ข่าวทำเนียบรัฐบาล-วธ.รวมพลังแห่งความสามัคคีและจิตอาสา เฉลิมพระเกียรติสมเด็จพระนางเจ้าฯ พระบรมราชินี


วันจันทร์ที่ 9 มิถุนายน 2568
วธ.รวมพลังแห่งความสามัคคีและจิตอาสา เฉลิมพระเกียรติสมเด็จพระนางเจ้าฯ พระบรมราชินี
วธ.รวมพลังแห่งความสามัคคีและจิตอาสา เฉลิมพระเกียรติสมเด็จพระนางเจ้าฯ พระบรมราชินี
วธ.รวมพลังแห่งความสามัคคีและจิตอาสา เฉลิมพระเกียรติสมเด็จพระนางเจ้าฯ พระบรมราชินี
วันที่ 6 มิถุนายน 2568  นายประสพ เรียงเงิน ปลัดกระทรวงวัฒนธรรม เป็นประธานนำคณะผู้บริหาร ข้าราชการ และเจ้าหน้าที่กระทรวงวัฒนธรรม ร่วมกิจกรรมจิตอาสาบำเพ็ญสาธารณประโยชน์ เฉลิมพระเกียรติสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2568 โดยมี นางโชติกา อัครกิจโสภากุล รองปลัดกระทรวงวัฒนธรรม ผู้บริหารกระทรวงวัฒนธรรม ข้าราชการ และเจ้าหน้าที่ วธ. เข้าร่วม ตลอดจนได้รับความร่วมมือจากนายสมบัติ เครือกีรติธรรม ผู้อำนวยการเขตห้วยขวาง นำคณะผู้บริหารเขตห้วยขวาง และเจ้าหน้าที่เข้าร่วมทำกิจกรรมอย่างพร้อมเพรียง ณ วัดพระราม 9 กาญจนาภิเษก เขตห้วยขวาง กรุงเทพมหานคร
ทั้งนี้ ปลัดกระทรวงวัฒนธรรม ได้สักการะพระเทพวชิรสุนทร ผู้ช่วยเจ้าอาวาส และนำกล่าวปฏิญาณตน “เราทำความดี ด้วยหัวใจ” พร้อมร่วมกิจกรรมจิตอาสา อาทิ ปลูกต้นบุนนาคริมรั้ววัด ทำความสะอาดภายในพระอุโบสถ บริเวณรอบพระอุโบสถ และพระระเบียงภาพจิตรกรรมฝาผนัง และทำความสะอาดพื้นถนนบริเวณหน้าพระอุโบสถ เพื่อส่งเสริมคุณค่าทางวัฒนธรรม และ อนุรักษ์ศาสนสถานให้คงอยู่คู่ชุมชน
อย่างไรก็ตาม การรวมพลังจิตอาสาครั้งนี้ สะท้อนถึงความตั้งใจของกระทรวงวัฒนธรรมในการสืบสานพระราชปณิธาน และเพื่อร่วมสร้างสังคมแห่งความดีงาม และขับเคลื่อนสังคมไทยให้เข้มแข็งผ่านพลังจิตอาสาและความสามัคคี

ที่มา : https://www.thaigov.go.th/news/contents/details/97268