รัฐบาลไทย-ข่าวทำเนียบรัฐบาล-บสย. ประชุมเชิงปฏิบัติการระดับผู้บริหาร VP Workshop จัดทำแผนยุทธศาสตร์ 5 ปี 


วันอังคารที่ 10 มิถุนายน 2568
10/06/2568
พิมพ์
บสย. ประชุมเชิงปฏิบัติการระดับผู้บริหาร VP Workshop จัดทำแผนยุทธศาสตร์ 5 ปี
บสย.จัดประชุมเชิงปฏิบัติการระดับผู้บริหาร (VP Workshop) เพื่อจัดทำแผนยุทธศาสตร์ 5 ปี (2569 - 2573) และแผนปฏิบัติการประจำปี 2569 มุ่งเน้นการทำงานแบบเชิงรุก ภายใต้วิสัยทัศน์ “เป็นศูนย์กลางเชื่อมโยงเงินทุนและโอกาสให้แก่ SMEs เพื่อการเติบโตอย่างยั่งยืน"
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เป็นประธานการประชุมเชิงปฏิบัติการระดับผู้บริหาร (VP Workshop) เพื่อจัดทำแผนยุทธศาสตร์ 5 ปี (2569 - 2573) และแผนปฏิบัติการประจำปี 2569 โดยมุ่งเน้นการทำงานแบบเชิงรุก ภายใต้วิสัยทัศน์ “เป็นศูนย์กลางเชื่อมโยงเงินทุนและโอกาสให้แก่ SMEs เพื่อการเติบโตอย่างยั่งยืน (SMEs’ Gateway)” ขับเคลื่อนองค์กรให้พร้อมรับการเปลี่ยนแปลงและความท้าทายใหม่ พร้อมระดมความคิดเห็นและข้อเสนอแนะจากทุกฝ่ายงาน ณ โรงแรมแลงคาสเตอร์ กรุงเทพฯ เมื่อวันที่ 6 มิถุนายน 2568
สำหรับการประชุมเชิงปฏิบัติการในครั้งนี้ มุ่งเน้นทบทวนทิศทางและยุทธศาสตร์การดำเนินงานยกระดับองค์กร รองรับการเปลี่ยนแปลงในอนาคต ภายใต้บริบทใหม่กับสภาพแวดล้อมทางการเงิน และเทคโนโลยีที่เปลี่ยนแปลง เพื่อเป็นแนวทางในการกำหนดยุทธศาสตร์และเป้าหมายในแต่ละระยะให้มีความชัดเจน เช่น การพัฒนาผลิตภัณฑ์ค้ำประกัน Commercial Product รองรับ Virtual Guarantee การพัฒนา Credit Scoring Model ที่ได้มาตรฐาน เป็นต้น โดยวัตถุประสงค์เชิงยุทธศาสตร์ของ บสย. แบ่งออกเป็น 5 ด้าน ได้แก่
1.ขยายการค้ำประกันสินเชื่อ Commercial Product ผ่าน Direct Approach และส่งเสริมองค์ความรู้ให้กับ SMEs ผ่านศูนย์ที่ปรึกษาทางการเงิน หรือ บสย. F.A. center
2.เพิ่มขีดความสามารถของ Credit Scoring Model และการบริหารจัดการข้อมูล (Data Management)
3.ยกระดับ Digital Platform และการให้บริการกับ SMEs และพันธมิตร
4.พัฒนาบุคลากรและกระบวนการให้มีประสิทธิภาพรองรับการเปลี่ยนแปลง
5.เพิ่มประสิทธิภาพการสื่อสารภาพลักษณ์องค์กรและสนับสนุนสังคม และการดำเนินงานอย่างยั่งยืน ซึ่งสอดคล้องกับการขับเคลื่อนและยกระดับองค์กร (Transform) ที่ครอบคลุม 4 มิติ ได้แก่ 1.พัฒนาผลิตภัณฑ์ค้ำประกันสินเชื่อและช่องทางที่หลากหลาย 2.พัฒนาเครื่องมือโมเดลวิเคราะห์ความเสี่ยงในรูปแบบข้อมูลทางเลือก (Alternative Credit Scoring Model) 3.ใช้ประโยชน์จาก Big Data พัฒนาโอกาสช่วย SMEs ให้มากขึ้น และ 4.ใช้ Digital Disruption & Digital Platform เป็นแรงขับเคลื่อนองค์กร ภายใต้ค่านิยม TCG Fast & First รวดเร็ว รอบคอบ ที่หนึ่งในใจ SMEs เพื่อมุ่งสู่การเป็นสถาบันค้ำประกันที่เป็นกลไกหลักในการเชื่อมโยงเงินทุนและโอกาสให้แก่ SMEs เพื่อการเติบโตอย่างยั่งยืน (SMEs’ Gateway)
“ตลอด 30 กว่าปีที่ผ่านมา การทำงานของ บสย. อาจมีแค่ด้านเดียวคือ การค้ำประกัน แต่ปัจจุบันบทบาทการทำงานเปลี่ยนไปอย่างสิ้นเชิง บสย. มีบทบาทในการแก้หนี้ ช่วยเหลือลูกหนี้มากกว่า 2 หมื่นราย และมีศูนย์ที่ปรึกษาทางการเงิน บสย. F.A. Center ที่คอยให้คำปรึกษาด้านการเงิน พา SMEs เข้าถึงแหล่งทุน จากนี้ไปเราจะได้เห็นการเปลี่ยนแปลงและการพัฒนาของ บสย. โดยมีพนักงานช่วยกันขับเคลื่อนองค์กรไปสู่เป้าหมายเพื่อการเติบโตอย่างยั่งยืน” นายสิทธิกร กล่าว

ที่มา : https://www.thaigov.go.th/news/contents/details/97325