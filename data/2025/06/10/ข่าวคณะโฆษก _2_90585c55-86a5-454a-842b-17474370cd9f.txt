รัฐบาลไทย-ข่าวทำเนียบรัฐบาล-​ครม. อนุมัติการจัดสรรงบประมาณรายจ่ายประจำปึงบประมาณ พ.ศ. 2568 งบกลาง รายการเงินสำรองจ่ายเพื่อกรณีฉุกเฉินหรือจำเป็น เพื่อดำเนินมาตรการลดภาระค่าใช้จ่ายด้านไฟทำให้แก่ประชาชน 


วันอังคารที่ 10 มิถุนายน 2568
10/06/2568
พิมพ์
​ครม. อนุมัติการจัดสรรงบประมาณรายจ่ายประจำปึงบประมาณ พ.ศ. 2568 งบกลาง รายการเงินสำรองจ่ายเพื่อกรณีฉุกเฉินหรือจำเป็น เพื่อดำเนินมาตรการลดภาระค่าใช้จ่ายด้านไฟทำให้แก่ประชาชน
สำหรับค่าไฟฟ้า ประจำเดือนตุลาคม 2567 ถึงเดือนธันวาคม 2567
ครม. อนุมัติการจัดสรรงบประมาณรายจ่ายประจำปึงบประมาณ พ.ศ. 2568 งบกลาง รายการเงินสำรองจ่ายเพื่อกรณีฉุกเฉินหรือจำเป็น เพื่อดำเนินมาตรการลดภาระค่าใช้จ่ายด้านไฟทำให้แก่ประชาชน สำหรับค่าไฟฟ้า ประจำเดือนตุลาคม 2567 ถึงเดือนธันวาคม 2567
วันนี้ (วันอังคารที่ 10 มิถุนายน พ.ศ. 2568) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า คณะรัฐมนตรีอนุมัติให้การไฟฟ้านครหลวง (กฟน.) และการไฟฟ้าส่วนภูมิภาค (กฟภ.) ใช้จ่ายงบประมาณรายจ่ายประจำปีงบประมาณ พ.ศ. 2568 งบกลาง รายการเงินสำรองจ่ายเพื่อกรณีฉุกเฉินหรือจำเป็น ภายในกรอบวงเงิน 1,418.01 ล้านบาท เพื่อเป็นค่าใช้จ่ายในการดำเนินมาตรการลดภาระค่าใช้จ่ายด้านไฟฟ้าให้แก่ประชาชน ตามที่กระทรวงมหาดไทย (มท.) เสนอ สำหรับค่าไฟฟ้าประจำเดือนตุลาคม 2567 ถึงเดือนธันวาคม 2567 โดยเป็นกรอบวงเงินของ กฟน. วงเงิน 222.96 ล้านบาท และ กฟภ. วงเงิน 1,195.05 ล้านบาท และให้ กฟน. และ กฟภ. เบิกจ่ายเงินจากสำนักงบประมาณ (สงป.) ต่อไป
รองโฆษกประจำสำนักนายกรัฐมนตรีกล่าวเพิ่มเติมว่า เนื่องจากสถานการณ์ราคาพลังงานที่สูงขึ้นอย่างต่อเนื่อง ทำให้ราคาพลังงานของประเทศมีแนวโน้มปรับตัวเพิ่มขึ้น ดังนั้น เพื่อบรรเทาผลกระทบต่อภาระค่าครองชีพของประชาชนและการฟื้นตัวทางเศรษฐกิจของประเทศ กระทรวงมหาดไทย (กฟน.และ กฟภ.) จึงได้ดำเนินการตามมาตรการลดภาระค่าใช้จ่ายต้านไฟฟ้าให้แก่ประชาชน สำหรับผู้ใช้ไฟฟ้าประเภทบ้านอยู่อาศัยที่ใช้ไฟฟ้าไม่เกิน 300 หน่วยต่อเดือน ตามมติคณะรัฐมนตรีเมื่อวันที่ 23 กรกฎาคม 2567 สำหรับค่าไฟฟ้าประจำเดือนตุลาคม - ธันวาคม 2567

ที่มา : https://www.thaigov.go.th/news/contents/details/97318