รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ 3/2568


วันอังคารที่ 10 มิถุนายน 2568
ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ 3/2568
ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ 3/2568
ในวันอังคารที่ 10 มิถุนายน 2568 เวลา 10.00 น. นางพงษ์สวาท นีละโยธิน ปลัดกระทรวงยุติธรรม เป็นประธานการประชุมคณะกรรมการสถาบันอนุญาโตตุลาการ ครั้งที่ 3/2568 โดยมี นายวัลลภ นาคบัว รองปลัดกระทรวงยุติธรรม กรรมการผู้ทรงคุณวุฒิ นายเพิ่มสิน วิชิตนาค ผู้แทนอัยการสูงสุด นายมานพ จรัสจรรยาวงศ์ ผู้แทนเลขาธิการสำนักงานศาลยุติธรรม ผศ.ดร.วีณา อนุสรณ์เสนา ผู้แทนประธานสภาหอการค้าแห่งประเทศไทย นายเสรี วัฒนวรางศิกูร ผู้แทนประธานสภาอุตสาหกรรมแห่งประเทศไทย นายลือชัย ทองนิล ผู้แทนนายกสภาวิศวกร นายชยธวัช อติแพทย์ ผู้แทนสภาทนายความในพระบรมราชูปถัมภ์ พันตำรวจตรี พิษณุ เอี่ยมสวัสดิ์ ผู้แทนประธานสมาคตมธนาคารไทย นายชาญณรงค์ แก่นทอง ผู้แทนนายกสภาสถาปนิก นายไกรรวี ศิริกุล กรรมการผู้ทรงคุณวุฒิ นายพิศุทธ์ อรรถกมล กรรมการผู้ทรงคุณวุฒิ  นายสุริยพงศ์ ทับทิมแท้ ผู้อำนวยการสถาบันอนุญาโตตุลาการ และเจ้าหน้าที่ที่เกี่ยวข้องเข้าร่วมฯ ณ ห้องประชุมบอร์ด ชั้น 5 อาคารสถาบันเพื่อการยุติธรรมแห่งประเทศไทย (TIJ)
โดยที่ประชุมได้รับทราบรายงานผลการดำเนินงาน ไตรมาสที่ 2/2568 ประกอบด้วย รายงานการศึกษาดูงานสาธารณรัฐสังคมนิยมเวียดนามของคณะกรรมการสถาบันอนุญาโตตุลาการ ร่างระเบียบคณะกรรมการสถาบันอนุญาโตตุลาการ ว่าด้วยการจ่ายเงิน ค่าตอบแทนพิเศษตามผลการปฏิบัติงานของผู้ปฏิบัติงานสถาบันอนุญาโตตุลาการ พ.ศ. 2568 รายงานร่างงบประมาณประจำปี 2569 รายงานการประเมินความคุ้มค่าตามแนวทางสำนักงาน ก.พ.ร การของบการวิจัยโครงการนโยบายสาธารณะเพื่อส่งเสริมการค้า การลงทุนและการข้อพิพาททางเลือก จากสำนักงานการวิจัยแห่งชาติ (วช.) โครงการหลักสูตรพัฒนาสัมพันธ์นักกฎหมาย สถาบันอนุญาโตตุลาการ และความคืบหน้าการปรับปรุงและแก้ไขกฎหมายของสถาบันอนุญาโตตุลาการ
ทั้งนี้ ที่ประชุมได้พิจารณาปรับปรุงองค์ประกอบคำสั่งแต่งตั้งคณะอนุกรรมการด้านบริหารทรัพยากรบุคคล และคณะอนุกรรมการประเมินผลการปฏิบัติงานของผู้อำนวยการสถาบันอนุญาโตตุลาการ การขอยกเว้นกรอบวงเงินรวมค่าใช้จ่ายบุคลากร ปีงบประมาณ 2568 การอนุมัติเงินรายได้เพื่อใช้จ่ายงบบุคลากร ปีงบประมาณ 2568 การประเมินองค์การมหาชน ประจำปี 2568 ในองค์ประกอบที่ 2 และการประเมินศักยภาพการดำเนินการเพื่อบรรลุเป้าหมาย เพื่อพิจารณากำหนดตัวชี้วัดองค์การมหาชนให้เป็นไปตามแนวทางที่สำนักงาน ก.พ.ร. กำหนด

ที่มา : https://www.thaigov.go.th/news/contents/details/97340