รัฐบาลไทย-ข่าวทำเนียบรัฐบาล-ครม.มติแต่งตั้งราชการ /กรรมการ


วันอังคารที่ 10 มิถุนายน 2568
10/06/2568
พิมพ์
ครม.มติแต่งตั้งราชการ /กรรมการ
ครม. มติแต่งตั้งราชการ /กรรมการ
นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เผยว่า ที่ประชุมคณะรัฐมนตรี (10 มิถุนายน 2568) มีมติแต่งตั้งข้าราชการ / กรรมการ ดังนี้
1.การแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (กระทรวงการต่างประเทศ)
คณะรัฐมนตรีมีมติอนุมัติตามที่รัฐมนตรีว่าการกระทรวงการต่างประเทศเสนอแต่งตั้ง นางฐิติพร จิระสวัสดิ์ ข้าราชการพลเรือนสามัญ ตำแหน่ง ผู้อำนวยการสถาบัน (ผู้อำนวยการสูง) สถาบันการต่างประเทศเทวะวงศ์วโรปการ สำนักงานปลัดกระทรวง ให้ดำรงตำแหน่ง เอกอัครราชทูต สถานเอกอัครราชทูต ณ กรุงธากา สาธารณรัฐประชาชนบังกลาเทศ เพื่อทดแทนตำแหน่งที่ว่าง ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง เป็นต้นไป
2.การแต่งตั้งกรรมการผู้ทรงคุณวุฒิในคณะกรรมการสำนักงานบริหารและพัฒนาองค์ความรู้
คณะรัฐมนตรีมีมติอนุมัติตามที่รองนายกรัฐมนตรี (นายประเสริฐ จันทรรวงทอง) เสนอแต่งตั้ง นายไชยยง รัตนอังกูร เป็นกรรมการผู้ทรงคุณวุฒิในคณะกรรมการสำนักงานบริหารและพัฒนา
องค์ความรู้ แทน นายประภาศ คงเอียด กรรมการผู้ทรงคุณวุฒิเดิมที่พ้นจากตำแหน่งเนื่องจากขอลาออก
ทั้งนี้ ตั้งแต่วันที่ 10 มิถุนายน 2568 เป็นต้นไป และให้ผู้ได้รับแต่งตั้งแทนตำแหน่งที่ว่างอยู่ในตำแหน่งเท่ากับวาระที่เหลืออยู่ของผู้ซึ่งตนแทน
3.การแต่งตั้งกรรมการผู้ทรงคุณวุฒิในคณะกรรมการอุทยานแห่งชาติ (กระทรวงทรัพยากรธรรมชาติและสิ่งแวดล้อม)
คณะรัฐมนตรีมีมติอนุมัติตามที่กระทรวงทรัพยากรธรรมชาติและสิ่งแวดล้อม เสนอ แต่งตั้งกรรมการผู้ทรงคุณวุฒิในคณะกรรมการอุทยานแห่งชาติ จำนวน 7 คน เนื่องจากกรรมการผู้ทรงคุณวุฒิเดิมได้ดำรงตำแหน่งครบวาระสามปี ดังนี้
1. นางสาวฐาปนีย์ เกียรติไพบูลย์  ด้านการท่องเที่ยวและนันทนาการ
2. นายจิตรพรต พัฒนสิน  ด้านกฎหมาย
3. นายธรรมศักดิ์ ยีมิน  ด้านการอนุรักษ์ทรัพยากรธรรมชาติและสิ่งแวดล้อม
4. นางสาวดรรชนี เอมพันธุ์  ด้านอุทยานแห่งชาติ (ผู้แทนภาคเอกชน)
5. นายกมลชัย รัตนสกาววงศ์  ด้านกฎหมาย (ผู้แทนภาคเอกชน)
6. นายพงศ์ศักดิ์ วัฒนสินธุ์  ด้านการท่องเที่ยวและนันทนาการ (ผู้แทนภาคเอกชน)
7. นางสาวพิมพ์ภาวดี พหลโยธิน  ด้านการอนุรักษ์ทรัพยากรธรรมชาติและสิ่งแวดล้อม (ผู้แทนภาคเอกชน)
ทั้งนี้ ตั้งแต่วันที่ 10 มิถุนายน 2568 เป็นต้นไป
4.การแต่งตั้งกรรมการอื่นในคณะกรรมการองค์การตลาดเพื่อเกษตรกร (กระทรวงเกษตรและสหกรณ์)
คณะรัฐมนตรีมีมติอนุมัติตามที่กระทรวงเกษตรและสหกรณ์ เสนอแต่งตั้ง พลเอก เพชรรัตน์ ลิ้มประเสริฐ (ผู้แทนสถาบันเกษตรกร) เป็นกรรมการอื่นในคณะกรรมการองค์การตลาดเพื่อเกษตรกร แทนผู้แทนสถาบันเกษตรกรซึ่งเป็นกรรมการอื่นเดิมที่พ้นจากตำแหน่งก่อนครบวาระเนื่องจากขอลาออก ทั้งนี้ ตั้งแต่วันที่ 10 มิถุนายน 2568 เป็นต้นไป และผู้ได้รับแต่งตั้งนั้นอยู่ในตำแหน่งเท่ากับวาระที่เหลืออยู่ของกรรมการซึ่งแต่งตั้งไว้แล้ว

ที่มา : https://www.thaigov.go.th/news/contents/details/97321