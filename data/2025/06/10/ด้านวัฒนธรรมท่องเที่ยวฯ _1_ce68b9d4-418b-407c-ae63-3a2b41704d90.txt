รัฐบาลไทย-ข่าวทำเนียบรัฐบาล-ปลัด วธ. เตรียมปรับบทบาท - โครงสร้างองค์กรครั้งใหญ่ รับมือโลกเปลี่ยน เร่งเสริมพลังคนรุ่นใหม่ - ขับเคลื่อน Soft Power ไทยสู่สากล


วันอังคารที่ 10 มิถุนายน 2568
ปลัด วธ. เตรียมปรับบทบาท - โครงสร้างองค์กรครั้งใหญ่ รับมือโลกเปลี่ยน เร่งเสริมพลังคนรุ่นใหม่ - ขับเคลื่อน Soft Power ไทยสู่สากล
ปลัด วธ. เตรียมปรับบทบาท - โครงสร้างองค์กรครั้งใหญ่ รับมือโลกเปลี่ยน เร่งเสริมพลังคนรุ่นใหม่ - ขับเคลื่อน Soft Power ไทยสู่สากล
ปลัด วธ. เตรียมปรับบทบาท - โครงสร้างองค์กรครั้งใหญ่ รับมือโลกเปลี่ยน เร่งเสริมพลังคนรุ่นใหม่ - ขับเคลื่อน Soft Power ไทยสู่สากล
กระทรวงวัฒนธรรม เดินหน้าปฏิรูปองค์กรครั้งสำคัญ ปรับบทบาท ภารกิจ และโครงสร้างสำนักงานปลัดกระทรวงวัฒนธรรมให้เท่าทันต่อการเปลี่ยนแปลงของโลก โดยมุ่งสร้างองค์กรที่ยืดหยุ่น ทันสมัย มีสมรรถนะสูง พร้อมเปิดรับแนวคิดใหม่จากข้าราชการรุ่นใหม่ เพื่อร่วมกันออกแบบอนาคตของระบบราชการด้านวัฒนธรรมไทย
นายประสพ เรียงเงิน ปลัดกระทรวงวัฒนธรรม (วธ) เปิดเผยภายหลังการประชุมเพื่อนำเสนอความก้าวหน้าในการทบทวนบทบาท ภารกิจ และโครงสร้างสำนักงานปลัดกระทรวงวัฒนธรรมว่า การเปลี่ยนแปลงในโลกปัจจุบัน ทั้งด้านสังคม เทคโนโลยี และเศรษฐกิจ เกิดขึ้นอย่างรวดเร็วและซับซ้อน วธ.ในฐานะหน่วยงานหลักด้านการขับเคลื่อน Soft Power และการพัฒนาเศรษฐกิจวัฒนธรรม จำเป็นต้องปรับตัวเพื่อให้สามารถตอบสนองต่อบริบทใหม่ได้อย่างมีประสิทธิภาพและยั่งยืน
นายประสพ กล่าวว่า การทบทวนครั้งนี้ ไม่ได้มองเฉพาะโครงสร้างในเชิงปฏิบัติการเท่านั้น แต่ครอบคลุมถึงการวิเคราะห์สถานการณ์โลก จุดแข็ง จุดอ่อน และภารกิจทั้งที่มีอยู่เดิมและภารกิจใหม่ที่จำเป็นต้องเกิดขึ้น เช่น ภารกิจด้านเศรษฐกิจสร้างสรรค์ การใช้ AI และเทคโนโลยีดิจิทัลในการขับเคลื่อนวัฒนธรรม การสร้างภาพลักษณ์และเกียรติภูมิของไทยในเวทีโลก รวมถึงงานที่ควรปรับเปลี่ยน ถ่ายโอน หรือยกเลิก
“เราจะไม่เปลี่ยนแปลงแบบแยกส่วนอีกต่อไป แต่จะออกแบบองค์กรใหม่โดยใช้มุมมองแบบองค์รวม เปิดรับความคิดเห็นจากข้าราชการรุ่นใหม่ และทุกภาคส่วน เพื่อสร้างโครงสร้างองค์กรที่มีสมรรถนะสูง และพร้อมรับการจัดตั้งหน่วยงานหรือกฎหมายใหม่ในอนาคต” ปลัด วธ. กล่าว
“การขับเคลื่อนครั้งนี้ยังถือเป็นการส่งสัญญาณว่า วธ. กำลังเดินหน้าสู่การเป็นองค์กรของอนาคตที่ขับเคลื่อนด้วยข้อมูล นโยบาย และความคิดสร้างสรรค์ โดยให้ความสำคัญกับคนรุ่นใหม่เป็นหัวใจของการเปลี่ยนแปลง เพราะคนรุ่นใหม่คือพลังสำคัญในการผลักดันวัฒนธรรมไทยให้มีบทบาทในระดับนานาชาติได้อย่างแท้จริง และนี่ไม่ใช่แค่การเปลี่ยนแปลงภายใน แต่เป็นการสร้างอนาคตของ วธ.เพื่อให้พร้อมรับการเปลี่ยนแปลงระดับโลก โดยมีเป้าหมายสูงสุด คือการทำให้วัฒนธรรมไทยเป็นพลังขับเคลื่อนประเทศ” ปลัด วธ. ย้ำ

ที่มา : https://www.thaigov.go.th/news/contents/details/97334