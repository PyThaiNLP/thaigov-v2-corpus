รัฐบาลไทย-ข่าวทำเนียบรัฐบาล-ดีอี-คมนาคม ลงนาม MOU ใช้ระบบ e-Office ขับเคลื่อนรัฐบาลดิจิทัล


วันอังคารที่ 10 มิถุนายน 2568
ดีอี-คมนาคม ลงนาม MOU ใช้ระบบ e-Office ขับเคลื่อนรัฐบาลดิจิทัล
ดีอี-คมนาคม ลงนาม MOU ใช้ระบบ e-Office ขับเคลื่อนรัฐบาลดิจิทัล
วันที่ 10 มิถุนายน 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วย นายชยธรรม์ พรหมศร ปลัดกระทรวงคมนาคม ร่วมลงนามบันทึกข้อตกลงความร่วมมือการใช้ระบบ e-Office ภายใต้งานบริการคลาวด์กลางภาครัฐ (GDCC) เพื่อขับเคลื่อนนโยบายรัฐบาลดิจิทัล ระหว่างกระทรวงคมนาคม กับกระทรวงดิจิทัลเพื่อเศรษฐกิจและสังคม โดยมีนางสาวพิยะดา สุดกังวาน ที่ปรึกษาด้านการสื่อสารกระทรวงดีอี และผู้ที่เกี่ยวข้องเข้าร่วมพิธี ณ ห้องราชดำเนิน อาคารสโมสรและหอประชุม ชั้น 2 กระทรวงคมนาคม
โดยวัตถุประสงค์ของบันทึกข้อตกลงฉบับนี้ จัดทำขึ้นเพื่อบูรณาการและเชื่อมโยงการทำงาน ภายในหน่วยงานต่างๆ ภายใต้กระทรวงคมนาคม บนแพลตฟอร์ม e-Office ของ GDCC เพื่อเพิ่มประสิทธิภาพการทำงานและการบริหารจัดการข้อมูลให้เป็นไปอย่างโปร่งใส รวดเร็ว สะดวก และแม่นยำยิ่งขึ้นด้วยระบบดิจิทัล

ที่มา : https://www.thaigov.go.th/news/contents/details/97331