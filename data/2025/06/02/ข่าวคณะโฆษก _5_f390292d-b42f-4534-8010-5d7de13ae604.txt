รัฐบาลไทย-ข่าวทำเนียบรัฐบาล-รัฐบาลชวนรับฟังงานแถลงข่าว เมกะโปรเจกต์ระดับโลก ประเทศไทย THAILAND ENTERTAINMENT COMPLEX มหานครแห่งประสบการณ์ระดับโลกเพื่อคนไทยทุกคน


วันจันทร์ที่ 2 มิถุนายน 2568
02/06/2568
พิมพ์
รัฐบาลชวนรับฟังงานแถลงข่าว เมกะโปรเจกต์ระดับโลก ประเทศไทย THAILAND ENTERTAINMENT COMPLEX มหานครแห่งประสบการณ์ระดับโลกเพื่อคนไทยทุกคน
รัฐบาลชวนรับฟังงานแถลงข่าว เมกะโปรเจกต์ระดับโลก ประเทศไทย THAILAND ENTERTAINMENT COMPLEX มหานครแห่งประสบการณ์ระดับโลกเพื่อคนไทยทุกคน
วันนี้ (2 มิ.ย. 68) เวลา 09.00 น. นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า  ในวันพุธที่ 4 มิถุนายนนี้  รัฐบาล โดยกระทรวงการคลัง จะนำเสนอแผนงานการดำเนินการในโครงการ “THAILAND ENTERTAINMENT COMPLEX  มหานครแห่งประสบการณ์ระดับโลก เพื่อคนไทยทุกคน”  โดยมีนายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง เป็นประธานกล่าวเปิดงาน และนายศึกษิษฏ์ ศรีจอมขวัญ รองเลขาธิการนายกรัฐมนตรี เป็นผู้นำเสนอรายละเอียด “ENTERTAINMENT COMPLEX” และเหตุผลที่ว่า ทำไมประเทศไทย ต้องถึงเวลาที่ต้องมีโครงการขนาดใหญ่ระดับโลก เพื่อเศรษฐกิจของประเทศในอนาคต
นายจิรายุ กล่าวอีกว่า ขอเรียนเชิญท่านสื่อมวลชนร่วมฟังแนวทาง และการดำเนินการในวันพุธที่ 4 มิถุนายน  เวลา 15:00-16:00 น. ที่ ห้อง 402 ชั้น 4 ตึก 150 ปี กระทรวงการคลัง พร้อมรับฟังการแถลงข่าว ในทุกช่องทาง live: NBT connect  /Facebook / Youtube  นายจิรายุ กล่าว
*หมายเหตุ สื่อมวลชนรอที่หน้าห้องประชุม 402 ได้ตั้งแต่ 14:00 น. เป็นต้นไป

ที่มา : https://www.thaigov.go.th/news/contents/details/97031