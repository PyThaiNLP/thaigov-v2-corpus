รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ แสดงความยินดีครบรอบ 49 ปี ประชาชาติธุรกิจ


วันเสาร์ที่ 31 พฤษภาคม 2568
31/05/2568
พิมพ์
​รัฐมนตรีฯ เอกนัฏ แสดงความยินดีครบรอบ 49 ปี ประชาชาติธุรกิจ
​รัฐมนตรีฯ เอกนัฏ แสดงความยินดีครบรอบ 49 ปี ประชาชาติธุรกิจ
วันที่ 29 พฤษภาคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมแสดงความยินดีเนื่องในโอกาสครบรอบ 49 ปี ประชาชาติธุรกิจ ณ ห้องโถงอาคารมติชน เขตจตุจักร กรุงเทพฯ
ในโอกาสนี้ รัฐมนตรีว่าการกระทรวงอุตสาหกรรมได้ชื่นชมบทบาทของประชาชาติธุรกิจในการเป็นสื่อคุณภาพที่มีส่วนสำคัญในการเผยแพร่ข้อมูลข่าวสารด้านเศรษฐกิจ อุตสาหกรรม และภาคธุรกิจมาอย่างต่อเนื่อง และเป็นสะพานเชื่อมโยงที่เข้มแข็งระหว่างภาครัฐ ภาคเอกชน และประชาชน

ที่มา : https://www.thaigov.go.th/news/contents/details/97003