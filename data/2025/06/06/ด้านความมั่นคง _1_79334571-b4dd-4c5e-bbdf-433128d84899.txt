รัฐบาลไทย-ข่าวทำเนียบรัฐบาล-รมว.ทส. ลงพื้นที่ร่วมกับคณะราชเลขานุการในพระองค์ฯ  ติดตามโครงการพัฒนาแหล่งน้ำบาดาลแก้ปัญหาน้ำกร่อย - น้ำเค็ม คาดแล้วเสร็จ ส.ค. 68


วันพฤหัสบดีที่ 5 มิถุนายน 2568
รมว.ทส. ลงพื้นที่ร่วมกับคณะราชเลขานุการในพระองค์ฯ  ติดตามโครงการพัฒนาแหล่งน้ำบาดาลแก้ปัญหาน้ำกร่อย - น้ำเค็ม คาดแล้วเสร็จ ส.ค. 68
รมว.ทส. ลงพื้นที่ร่วมกับคณะราชเลขานุการในพระองค์ฯ  ติดตามโครงการพัฒนาแหล่งน้ำบาดาลแก้ปัญหาน้ำกร่อย - น้ำเค็ม คาดแล้วเสร็จ ส.ค. 68
วันที่ 5 มิถุนายน 2568 เวลา 13.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงฯ ผู้ตรวจราชการกระทรวงฯ และอธิบดีกรมทรัพยากรน้ำบาดาล ลงพื้นที่จังหวัดร้อยเอ็ด ร่วมกับ คณะของ พลอากาศเอกสถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ตรวจติดตามความคืบหน้าโครงการศึกษา สำรวจ และพัฒนาแหล่งน้ำบาดาลในพื้นที่เสี่ยงปัญหาน้ำกร่อยและน้ำเค็ม ณ บ้านคำเจริญ หมู่ที่ 15 ตำบลอุ่มเม้า อำเภอธวัชบุรี จังหวัดร้อยเอ็ด โดยมี นายพิชัยยา ตุระซอง รองผู้ว่าราชการจังหวัดร้อยเอ็ด หน่วยงานในพื้นที่ และผู้นำท้องถิ่น ร่วมให้การต้อนรับ และรับฟังรายงานผลการดำเนินงานของโครงการฯ
โครงการศึกษา สำรวจ และพัฒนาแหล่งน้ำบาดาลในพื้นที่เสี่ยงปัญหาน้ำกร่อยและน้ำเค็ม จัดทำขึ้นเพื่อเสริมสร้างความมั่นคงด้านน้ำในพื้นที่ประสบปัญหาน้ำกร่อย น้ำเค็ม และส่งเสริมคุณภาพชีวิตของประชาชนให้ดีขึ้นอย่างยั่งยืน โดยได้รับงบประมาณสนับสนุนการดำเนินโครงการฯ จากกองทุนพัฒนาน้ำบาดาล เพื่อก่อสร้างระบบประปาบาดาลและระบบกระจายน้ำ ซึ่งคาดว่าจะดำเนินการแล้วเสร็จภายในเดือนสิงหาคม 2568 โดยจะสามารถนำน้ำบาดาลขึ้นมาใช้ได้มากถึง 240,900 ลูกบาศก์เมตรต่อปี ช่วยบรรเทาปัญหาขาดแคลนน้ำให้กับประชาชนในพื้นที่กว่า 15 หมู่บ้าน ครอบคลุม 1,331 ครัวเรือน หรือประมาณ 7,175 คน

ที่มา : https://www.thaigov.go.th/news/contents/details/97175