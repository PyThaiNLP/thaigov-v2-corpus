รัฐบาลไทย-ข่าวทำเนียบรัฐบาล-​ปลัดฯ ณัฐพล หารือ CEO มิตซูบิชิ มอเตอร์ (ประเทศไทย) คนใหม่ พร้อมสนับสนุนการพัฒนาอุตสาหกรรมยานยนต์ไทย


วันศุกร์ที่ 6 มิถุนายน 2568
06/06/2568
พิมพ์
​ปลัดฯ ณัฐพล หารือ CEO มิตซูบิชิ มอเตอร์ (ประเทศไทย) คนใหม่ พร้อมสนับสนุนการพัฒนาอุตสาหกรรมยานยนต์ไทย
​ปลัดฯ ณัฐพล หารือ CEO มิตซูบิชิ มอเตอร์ (ประเทศไทย) คนใหม่ พร้อมสนับสนุนการพัฒนาอุตสาหกรรมยานยนต์ไทย
วันที่ 4 มิถุนายน 2568 ดร.ณัฐพล รังสิตพล ปลัดกระทรวงอุตสาหกรรม ให้ นายคิโนะชิตะ มิโนะรุ ประธานคณะกรรมการ บริษัท มิตซูบิชิ มอเตอร์ (ประเทศไทย) พร้อมด้วย นายคุนโบะ ชิน กรรมการรองผู้จัดการใหญ่ บริษัท มิตซูบิชิ มอเตอร์ (ประเทศไทย) และคณะผู้บริหาร เข้าพบ เข้าพบเพื่อเยี่ยมคารวะในโอกาสเข้ารับตำแหน่งประธานคณะกรรมการบริษัทฯ และได้ประชุมหารือข้อมูลแนวทางในการดำเนินกิจการของบริษัทฯ และการพัฒนาอุตสาหกรรมยานยนต์ในประเทศไทย โดยมี นายภาสกร ชัยรัตน์ ผู้อำนวยการสำนักงานเศรษฐกิจอุตสาหกรรม นายดุสิต อนันตรักษ์ รองอธิบดีกรมส่งเสริมอุตสาหกรรม นายทินวัฒน์ แก้วสวี ผู้อำนวยกองยุทธศาสตร์และแผนงาน เข้าร่วม ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม
ปลัดฯ ณัฐพล กล่าวว่า ขอแสดงยินดีในโอกาสเข้ารับตำแหน่งประธานคณะกรรมการบริษัทฯ คนใหม่ และขอบคุณที่ บริษัทมิตซูบิชิฯ ให้ความเชื่อมั่นในการลงทุนที่ประเทศไทยว่าเป็นจุดหมายการลงทุนที่มีศักยภาพ โดยกระทรวงอุตสาหกรรมยินดีที่สนับสนุนความร่วมมือกับภาคเอกชน ในการร่วมกันพัฒนาอุตสาหกรรมยานยนต์ของประเทศไทยให้เติบโตอย่างยั่งยืน

ที่มา : https://www.thaigov.go.th/news/contents/details/97186