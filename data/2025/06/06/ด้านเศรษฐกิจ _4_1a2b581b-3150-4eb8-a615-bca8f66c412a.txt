รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ แสดงความยินดี ครบรอบ 8 ปี สำนักข่าว The Standard 


วันศุกร์ที่ 6 มิถุนายน 2568
06/06/2568
พิมพ์
​รัฐมนตรีฯ เอกนัฏ แสดงความยินดี ครบรอบ 8 ปี สำนักข่าว The Standard
​รัฐมนตรีฯ เอกนัฏ แสดงความยินดี ครบรอบ 8 ปี สำนักข่าว The Standard
วันที่ 5 มิถุนายน 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมแสดงความยินดีเนื่องในโอกาสครบรอบ 8 ปี สำนักงานข่าว The Standard ณ บริษัท เดอะสแตนดาร์ด จำกัด (สำนักงานใหญ่) ซอยศูนย์วิจัย ถนนพระราม 9 กรุงเทพฯ
ในโอกาสนี้ รัฐมนตรีว่าการกระทรวงอุตสาหกรรมได้กล่าวแสดงความชื่นชมในบทบาทของ The Standard ในฐานะสำนักข่าวออนไลน์ที่ได้ทำหน้าที่เป็นสื่อมวลชนคุณภาพ ชัดเจนตรงไปตรงมา โดยถ่ายทอดข่าวสาร สาระ ที่มีประโยชน์แก่ประชาชนมาอย่างต่อเนื่อง ตรงตามเจตนารมณ์ที่มุ่งมั่นสร้างความเปลี่ยนแปลงเชิงบวกแก่สังคมตลอด 8 ปีที่ผ่านมา พร้อมอวยพรให้ The Standard ประสบความสำเร็จยิ่งขึ้นในอนาคต และเป็นพลังสำคัญในการขับเคลื่อนสังคมไทยต่อไป

ที่มา : https://www.thaigov.go.th/news/contents/details/97187