รัฐบาลไทย-ข่าวทำเนียบรัฐบาล-​ปลัดฯ ณัฐพล หารือ ประธาน ฮอนด้า ออโตโมบิล (ประเทศไทย) คนใหม่ ยืนยันเดินหน้าพัฒนาอุตฯยานยนต์ในประเทศไทย


วันศุกร์ที่ 6 มิถุนายน 2568
06/06/2568
พิมพ์
​ปลัดฯ ณัฐพล หารือ ประธาน ฮอนด้า ออโตโมบิล (ประเทศไทย) คนใหม่ ยืนยันเดินหน้าพัฒนาอุตฯยานยนต์ในประเทศไทย
​ปลัดฯ ณัฐพล หารือ ประธาน ฮอนด้า ออโตโมบิล (ประเทศไทย) คนใหม่ ยืนยันเดินหน้าพัฒนาอุตฯยานยนต์ในประเทศไทย
วันที่ 5 มิถุนายน 2568 ดร.ณัฐพล รังสิตพล ปลัดกระทรวงอุตสาหกรรม ให้ นายโคจิ อิวานามิ ประธานกรรมการบริหาร บริษัท ฮอนด้า ออโตโมบิล (ประเทศไทย) จำกัด นำคณะผู้บริหาร เข้าพบ เพื่อเยี่ยมคารวะในโอกาสเข้ารับตำแหน่งประธานกรรมการบริษัทฯ และได้หารือแลกเปลี่ยนข้อมูลแนวทางในการดำเนินกิจการ ยานยนต์ไฟฟ้าของค่ายรถยนต์ญี่ปุ่น และการพัฒนาอุตสาหกรรมยานยนต์ในประเทศไทย โดยมี นายดุสิต อนันตรักษ์ รองอธิบดีกรมส่งเสริมอุตสาหกรรม นายภัทรพล ลิ้มภักดี รองผู้อำนวยการสำนักงานเศรษฐกิจอุตสาหกรรม นายทินวัฒน์ แก้วสวี ผู้อำนวยกองยุทธศาสตร์และแผนงาน สำนักงานปลัดกระทรวงอุตสาหกรรม (สปอ.) เข้าร่วม ณ ห้องประชุมชุณหะวัณ ชั้น 3 อาคาร สปอ.
ปลัดฯ ณัฐพล กล่าวแสดงยินดีในโอกาสเข้ารับตำแหน่งประธานกรรมการบริษัทฯ คนใหม่ และได้ขอบคุณที่ บริษัท ฮอนด้า ออโตโมบิล (ประเทศไทย) จำกัด ให้ความเชื่อมั่นและมีการลงทุนในประเทศไทยอย่างต่อเนื่อง โดยกระทรวงอุตสาหกรรมยินดีสนับสนุนความร่วมมือ แก้ไขปัญหาอุปสรรคให้กับภาคเอกชน เพื่อร่วมกันพัฒนาอุตสาหกรรมยานยนต์ของประเทศไทยให้เติบโต และรักษาการฐานการลงทุนด้านยานยนต์อันดับ 1 ของภูมิภาคอาเซียนต่อไป

ที่มา : https://www.thaigov.go.th/news/contents/details/97190