รัฐบาลไทย-ข่าวทำเนียบรัฐบาล-SME D Bank ตอกย้ำเบอร์หนึ่ง ‘ธนาคารยอดเยี่ยมด้านสินเชื่อเอสเอ็มอีแห่งปี’ คว้าแชมป์ 3 ปีซ้อน สินเชื่อตอบโจทย์คู่พัฒนาครบวงจร มาพร้อมพนักงานบริการดีเยี่ยม


วันอังคารที่ 17 มิถุนายน 2568
17/06/2568
พิมพ์
SME D Bank ตอกย้ำเบอร์หนึ่ง ‘ธนาคารยอดเยี่ยมด้านสินเชื่อเอสเอ็มอีแห่งปี’ คว้าแชมป์ 3 ปีซ้อน สินเชื่อตอบโจทย์คู่พัฒนาครบวงจร มาพร้อมพนักงานบริการดีเยี่ยม
SME D Bank คว้ารางวัล Money & Banking Awards 2025 ประเภท “ธนาคารยอดเยี่ยมด้านสินเชื่อเอสเอ็มอีแห่งปี 2568” จากวารสารการเงินธนาคาร ร่วมกับ สวนดุสิตโพล ที่ทำการสำรวจความคิดเห็นผู้เข้าชมงาน “มหกรรมการเงิน Money Expo” ทั้งในกรุงเทพฯ และภูมิภาค
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank คว้ารางวัล Money & Banking Awards 2025 ประเภท “ธนาคารยอดเยี่ยมด้านสินเชื่อเอสเอ็มอีแห่งปี 2568” (Best Service Provider of the Year 2025 – SME Loan) จากวารสารการเงินธนาคาร ร่วมกับ สวนดุสิตโพล ที่ทำการสำรวจความคิดเห็นผู้เข้าชมงาน “มหกรรมการเงิน Money Expo” ทั้งในกรุงเทพฯ และภูมิภาค ระหว่างปี 2567-2568 รวม 7 งาน ซึ่งมีสถาบันการเงินต่าง ๆ มาออกบูธให้บริการสินเชื่อเอสเอ็มอีในงานจำนวนมาก โดย SME D Bank ได้รับผลสำรวจเป็นอันดับหนึ่งของการเป็นธนาคารที่มีบริการยอดเยี่ยมด้านสินเชื่อเอสเอ็มอี นับเป็นปีที่ 3 ติดต่อกัน (2566-2568)  เนื่องจากมีผลิตภัณฑ์สินเชื่อเหมาะสมครอบคลุมทุกกลุ่มธุรกิจ ด้วยไฮไลท์ อัตราดอกเบี้ยพิเศษเพียง 3% ต่อปี คงที่ตลอด 3 ปีแรก ผ่อนชำระนานสูงสุด 10 ปี ตรงความต้องการของผู้ประกอบการเอสเอ็มอี ควบคู่กับมีบริการพัฒนาผู้ประกอบการผ่านแพลตฟอร์ม "DX by SME D Bank" ช่วยเสริมแกร่งครบวงจร และที่สำคัญ เจ้าหน้าที่มอบบริการอย่างดีเยี่ยม ให้ข้อมูลครบถ้วน ดูแลอย่างใกล้ชิด อีกทั้ง มีระบบ SME D Coach เป็นที่ปรึกษาและให้คำแนะนำเตรียมพร้อม  จนสามารถพาผู้ประกอบการเอสเอ็มอีเข้าถึงแหล่งเงินทุน สร้างความประทับใจ และช่วยยกระดับพัฒนาธุรกิจ เดินหน้าสู่ความสำเร็จอย่างยั่ง

ที่มา : https://www.thaigov.go.th/news/contents/details/97529