รัฐบาลไทย-ข่าวทำเนียบรัฐบาล-​นายกรัฐมนตรี เผย ที่ประชุม ครม. มีมติเห็นชอบอนุมัติมาตรการช่วยเหลือเกษตรกรชาวไร่อ้อยเก็บเกี่ยวอ้อยสดคุณภาพดีเพื่อลดฝุ่น PM2.5 ฤดูการผลิตปี 67/68  


วันอังคารที่ 17 มิถุนายน 2568
17/06/2568
พิมพ์
​นายกรัฐมนตรี เผย ที่ประชุม ครม. มีมติเห็นชอบอนุมัติมาตรการช่วยเหลือเกษตรกรชาวไร่อ้อยเก็บเกี่ยวอ้อยสดคุณภาพดีเพื่อลดฝุ่น PM2.5 ฤดูการผลิตปี 67/68
​นายกรัฐมนตรี เผย ที่ประชุม ครม. มีมติเห็นชอบอนุมัติมาตรการช่วยเหลือเกษตรกรชาวไร่อ้อยเก็บเกี่ยวอ้อยสดคุณภาพดีเพื่อลดฝุ่น PM2.5 ฤดูการผลิตปี 67/68 เน้นย้ำมาตรการ เพื่อสนับสนุนการเก็บเกี่ยวอ้อยอย่างยั่งยืน
วันนี้ (17 มิถุนายน 2568) เวลา 12.20 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ถึงมาตรการช่วยเหลือเกษตรกรชาวไร่อ้อยเก็บเกี่ยวอ้อยสดคุณภาพดีเพื่อลดฝุ่น PM 2.5 ฤดูการผลิตปี 2567/2568 ผ่านมาตรการสร้างแรงจูงใจ ภายใต้กรอบวงเงิน 5,175 ล้านบาท โดยใช้แหล่งเงินทุนจากธนาคารเพื่อการเกษตรและสหกรณ์การเกษตร อีกทั้ง ใช้การพิจารณาทางเลือกการจ่ายเงินให้เกษตรกรผ่านบนแอปพลิเคชันทางรัฐ เพื่อสนับสนุนนโยบายของรัฐบาลในการอำนวยความสะดวกให้กับประชาชนให้สามารถเข้าถึงบริการของภาครัฐ
“ที่สำคัญ ได้มีการมอบหมายให้กระทรวงอุตสาหกรรม ดำเนินการจัดทำในเรื่องของแผนดำเนินงานสนับสนุนให้เกษตรกรชาวไร่อ้อยสามารถเปลี่ยนวิธีการเก็บเกี่ยวอ้อย โดยที่ไม่ใช้วิธีการเผาอ้อยอีกต่อไป เพื่อเป็นวิธีการเก็บเกี่ยวที่ยั่งยืน ไม่เป็นภาระต่องบประมาณของภาครัฐ” นายกรัฐมนตรี ระบุ

ที่มา : https://www.thaigov.go.th/news/contents/details/97540