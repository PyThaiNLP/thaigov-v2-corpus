รัฐบาลไทย-ข่าวทำเนียบรัฐบาล-กรุงไทยเปิดตัว “WealthFolio” ฟีเจอร์ที่รวมข้อมูลสินทรัพย์การลงทุนในที่เดียวบนแอปฯ Krungthai NEXT และ เป๋าตัง ยกระดับประสบการณ์บริหารความมั่งคั่งยุคดิจิทัล


วันอังคารที่ 17 มิถุนายน 2568
17/06/2568
พิมพ์
กรุงไทยเปิดตัว “WealthFolio” ฟีเจอร์ที่รวมข้อมูลสินทรัพย์การลงทุนในที่เดียวบนแอปฯ Krungthai NEXT และ เป๋าตัง ยกระดับประสบการณ์บริหารความมั่งคั่งยุคดิจิทัล
ธ.กรุงไทยเปิดตัว “WealthFolio” ฟีเจอร์ใหม่บนแอปพลิเคชัน Krungthai NEXT และ เป๋าตัง ภายใต้บริการ NEXT Invest ชูจุดแข็งแสดงผลตอบแทนจริง ช่วยให้ผู้ใช้งานบริหารจัดการสินทรัพย์และวางแผนทางการเงินได้อย่างรอบด้าน
ธนาคารกรุงไทย เดินหน้ายกระดับประสบการณ์ด้านการลงทุนให้กับผู้ใช้งานยุคใหม่ เปิดตัว “WealthFolio” ฟีเจอร์ใหม่บนแอปพลิเคชัน Krungthai NEXT และ เป๋าตัง ภายใต้บริการ NEXT Invest ชูจุดแข็งแสดงผลตอบแทนจริง ช่วยให้ผู้ใช้งานบริหารจัดการสินทรัพย์และวางแผนทางการเงินได้อย่างรอบด้าน สามารถดูข้อมูลรวมทุกสินทรัพย์การลงทุน พร้อมเปิดมิติใหม่ของการใช้งาน Consolidated Investment Statement ที่แสดงผลตอบแทนที่ได้รับจริง (Realized Return) ได้อย่างครบถ้วนในที่เดียว
“WealthFolio” เปรียบเสมือนเครื่องมือตรวจสุขภาพการเงินของผู้ใช้งาน ช่วยให้มองเห็นภาพรวมทุกมูลค่าสินทรัพย์การออมและการลงทุนที่มีกับธนาคารกรุงไทย และบริษัทในเครือได้อย่างชัดเจน จึงสามารถวางแผน เพื่อเพิ่มโอกาสในการสร้างผลตอบแทน และประเมินสถานะทางการเงินของตนเองได้อย่างแม่นยำ สอดคล้องกับเป้าหมายของธนาคารในการเป็นผู้นำด้านแพลตฟอร์มการลงทุนครบวงจรในยุคดิจิทัล เหมาะกับทั้งนักออมเงินและนักลงทุน
จุดเด่นของ “WealthFolio”
• รวมข้อมูลสินทรัพย์ทุกประเภทไว้ในที่เดียวครอบคลุม 8 ประเภทหลัก ได้แก่ เงินฝาก, กองทุนรวม, หุ้นและอนุพันธ์, พันธบัตร, หุ้นกู้เอกชน, ทองคำ, ประกันชีวิต และหุ้นกู้อนุพันธ์แฝง (Structured Notes)
• แสดงผลตอบแทนที่ได้รับจริงย้อนหลังได้ถึง 2 ปี รวมถึงดอกเบี้ย เงินปันผล และกำไร/ขาดทุนจากการขายสินทรัพย์
• แสดงวันครบกำหนดของเงินต้น ได้แก่ วันครบกำหนดของ เงินฝากประจำ พันธบัตร หุ้นกู้ และ Term Fund เพื่อวางแผนกระแสเงินสดล่วงหน้าได้แม่นยำ
• เข้าถึงข้อมูลประกันชีวิตแบบครบถ้วน ดูมูลค่าเบี้ยสะสม และวันครบกำหนดชำระเบี้ยประกัน เพื่อไม่พลาดความคุ้มครอง
• ขอรายงานทางการเงินเพื่อยื่นขอวีซ่าได้ทันที รับ “รายงานสรุปข้อมูลทางการเงิน” และ “เอกสารประกอบการยื่นขอวีซ่า” ในรูปแบบ PDF ผ่านอีเมล โดยไม่ต้องติดต่อสาขา
ผู้สนใจสามารถใช้งานฟีเจอร์ “WealthFolio” ได้แล้ววันนี้ผ่านแอปฯ Krungthai NEXT ที่เมนูบริการ WealthFolio และแอปฯ เป๋าตัง ที่เมนู  เป๋าลงทุน โดยไม่มีค่าใช้จ่ายใด ๆ อ่านรายละเอียดเพิ่มเติมได้ที่ https://krungthai.com/th/personal/detail/659

ที่มา : https://www.thaigov.go.th/news/contents/details/97526