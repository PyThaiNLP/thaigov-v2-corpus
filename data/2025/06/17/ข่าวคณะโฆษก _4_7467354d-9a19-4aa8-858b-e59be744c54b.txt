รัฐบาลไทย-ข่าวทำเนียบรัฐบาล-​ครม.เห็นชอบต่อเอกสารผลลัพธ์การประชุมโต๊ะกลมระดับรัฐมนตรี ด้านการศึกษาและระดับรัฐมนตรีด้านการอุดมศึกษา รวมถึงการประชุมอื่น ๆ ที่เกี่ยวข้องในกรอบความร่วมมืออาเซียน


วันอังคารที่ 17 มิถุนายน 2568
17/06/2568
พิมพ์
​ครม.เห็นชอบต่อเอกสารผลลัพธ์การประชุมโต๊ะกลมระดับรัฐมนตรี ด้านการศึกษาและระดับรัฐมนตรีด้านการอุดมศึกษา รวมถึงการประชุมอื่น ๆ ที่เกี่ยวข้องในกรอบความร่วมมืออาเซียน
​ครม.เห็นชอบต่อเอกสารผลลัพธ์การประชุมโต๊ะกลมระดับรัฐมนตรี ด้านการศึกษาและระดับรัฐมนตรีด้านการอุดมศึกษา รวมถึงการประชุมอื่น ๆ ที่เกี่ยวข้องในกรอบความร่วมมืออาเซียน
วันนี้ (17 มิ.ย. 68) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีพิจารณาตามที่ กระทรวงศึกษาธิการ เสนอดังนี้
1.ให้ความเห็นชอบต่อเอกสารผลลัพธ์การประชุมโต๊ะกลมระดับ รมต.ด้านการศึกษาและระดับ รมต.ด้านอุดมศึกษา จำนวน 2 ฉบับ ได้แก่ (1) แถลงการณ์ร่วมลังกาวีว่าด้วยเด็กและเยาวชนที่ตกหล่นในอาเซียน และ (2) ปฏิญญาผู้นำอาเซียนว่าด้วยการอุดมศึกษา : สู่การเป็นอาเซียนที่รวมเป็นหนึ่ง ยั่งยืน และเจริญรุ่งเรือง ทั้งนี้ หากมีความจำเป็นต้องแก้ไขปรับปรุงแถลงการณ์ร่วมฯ และปฏิญญาฯ ที่ไม่ส่งผลกระทบต่อสาระสำคัญ หรือไม่ขัดต่อผลประโยชน์ของไทย ขอให้ ศธ. สามรถดำเนินการได้โดยให้นำเสนอ ครม. ทราบภายหลัง
2.อนุมัติให้รัฐมนตรีว่าการกระทรวงศึกษาธิการ หรือผู้แทนให้การรับรองแถลงกาณณ์ร่วมฯ ในการประชุมโต๊ะกลมฯ วันที่ 19 มิ.ย. 68 ณ มาเลเซีย
3. อนุมัติให้รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม หรือผู้แทนให้ความเห็นชอบปฏิญญาฯ ในการประชุมโต๊ะกลมฯ วันที่ 19 มิ.ย. ณ มาเลเซีย
4. อนุมัติให้รัฐมนตรีว่าการกระทรวงการพัฒนาสังคมและความมั่นคงของมนุษย์ ในฐานะประธานคณะมนตรีประชาสังคมและวัฒนธรรมอาเซียนหรือผู้แทนร่วมรับรองปฏิญญาฯ ร่วมกับผู้นำประเทศสมาชิกอาเซียนในการประชุมสุดยอดผู้นำอาเซียน ครั้งที่ 47 ในเดือน พ.ย. 68
5. อนุมัติให้นายกรัฐมนตรี หรือผู้ที่ได้รับมอบหมายร่วมรับทราบแถลงการณ์ร่วมฯ และรับรองปฏิญญาฯ ร่วมกับผู้นำประเทศสมาชิกอาเซียนในการประชุมสุดยอดผู้นำอาเซียน ครั้งที่ 47 ในเดือน พ.ย. 68
(ภายหลังจากมีการรับรองและเห็นชอบเอกสารผลลัพธ์ทั้ง 2 ฉบับ ในการประชุมโต๊ะกลมฯ แล้วจะมีการนำเอกสารดังกล่าวเสนอในที่ประชุมคณะมนตรีประชาสังคมฯ และที่ประชุมสุดยอดผู้นำอาเซียนฯ ตามลำดับต่อไป)

ที่มา : https://www.thaigov.go.th/news/contents/details/97547