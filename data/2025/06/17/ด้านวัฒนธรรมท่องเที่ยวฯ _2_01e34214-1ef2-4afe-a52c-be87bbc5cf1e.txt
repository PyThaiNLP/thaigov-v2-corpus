รัฐบาลไทย-ข่าวทำเนียบรัฐบาล-กระทรวงวัฒนธรรม เตรียมจัดใหญ่งานมหกรรมวัฒนธรรมแห่งชาติ วิถีถิ่น วิถีไทย กลางใจกรุงเทพฯ 27 - 30 กรกฎาคม 2568 ณ ลานหน้าศูนย์การค้าเซ็นทรัลเวิลด์ 


วันอังคารที่ 17 มิถุนายน 2568
กระทรวงวัฒนธรรม เตรียมจัดใหญ่งานมหกรรมวัฒนธรรมแห่งชาติ วิถีถิ่น วิถีไทย กลางใจกรุงเทพฯ 27 - 30 กรกฎาคม 2568 ณ ลานหน้าศูนย์การค้าเซ็นทรัลเวิลด์
กระทรวงวัฒนธรรม เตรียมจัดใหญ่งานมหกรรมวัฒนธรรมแห่งชาติ วิถีถิ่น วิถีไทย กลางใจกรุงเทพฯ 27 - 30 กรกฎาคม 2568 ณ ลานหน้าศูนย์การค้าเซ็นทรัลเวิลด์ งานนี้จัดเต็ม “มางานเดียวเหมือนได้เที่ยวทั่วไทย”เอาใจสายคอนเทนต์ สายช้อป สายแชะ สายชิล ห้ามพลาด!
กระทรวงวัฒนธรรม เตรียมจัดใหญ่งานมหกรรมวัฒนธรรมแห่งชาติ วิถีถิ่น วิถีไทย กลางใจกรุงเทพฯ 27 - 30 กรกฎาคม 2568 ณ ลานหน้าศูนย์การค้าเซ็นทรัลเวิลด์ งานนี้จัดเต็ม “มางานเดียวเหมือนได้เที่ยวทั่วไทย” ศิลปิน ของกิน ของใช้ เอาใจสายคอนเทนต์ สายช้อป สายแชะ สายชิล ห้ามพลาด!
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า กระทรวงวัฒนธรรมเตรียมจัดงานมหกรรมวัฒนธรรมแห่งชาติ วิถีถิ่น วิถีไทย ปี 2568 อย่างยิ่งใหญ่ ระหว่างวันที่ 27 - 30 กรกฎาคม 2568 ณ ลานหน้าศูนย์การค้าเซ็นทรัลเวิลด์ เพื่อเฉลิมพระเกียรติพระบาทสมเด็จพระเจ้าอยู่หัว และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง น้อมสำนึกในพระมหากรุณาธิคุณอันหาที่สุดมิได้ ส่งเสริมสนับสนุนภูมิปัญญาพื้นบ้านให้มีพื้นที่นำเสนอคุณค่าอัตลักษณ์ศิลปวัฒนธรรมไทย สร้างคุณค่าและมูลค่าเพิ่มให้กับผลิตภัณฑ์ทางวัฒนธรรม
นางสาวสุดาวรรณ กล่าวอีกว่า โดยเมื่อไม่นานมานี้ กระทรวงวัฒนธรรม ได้มีการประชุมหารือเตรียมการจัดงานฯ ร่วมกันวางแผนนำเสนองานวัฒนธรรมไทย เปิดโอกาสให้ศิลปินและผู้ประกอบการด้านวัฒนธรรม ทั้ง 4 ภูมิภาค ยกของดีของเด่น การสาธิต จำหน่ายอาหารและผลิตภัณฑ์ท้องถิ่น และการแสดงทางวัฒนธรรมไทย มารวมไว้ ณ ใจกลางกรุงเทพมหานคร ตลอดจนการแสดงที่จะนำมาโชว์ในงาน จะมีการคัดเลือกให้มีความโดดเด่น มีเอกลักษณ์ ตามต้นฉบับวิถีถิ่น วิถีไทย 4 ภาคของไทยได้อย่างลงตัว (ถิ่นเหนือ ถิ่นใต้ ถิ่นตะวันออกเฉียงเหนือ ถิ่นกลางและตะวันออก) รวมถึงการแสดงจากศิลปินชื่อดัง นอกจากนี้ ยังมีโซน Workshop งานประดิษฐ์ งานคราฟท์ งานทำมือ ส่งเสริมให้ประชาชนรู้จักอัตลักษณ์ไทยด้วยการลงมือทำเอง เกิดความภาคภูมิใจและอยากแชร์ต่อความสนุกให้กับเพื่อนๆ ได้อย่างแน่นอน
“กระทรวงวัฒนธรรม พร้อมชูงานดังกล่าว ให้เป็นงานที่รู้จักแพร่หลายในระดับนานาชาติ ดึงดูดนักท่องเที่ยวร่วมงานเป็นจำนวนมาก สร้างงาน สร้างรายได้ เพิ่มมูลค่าเศรษฐกิจด้านวัฒนธรรมมากขึ้น บอกเลยว่ามางานเดียวแต่เหมือนได้ไปเยือนทั่วไทยครบ 76 จังหวัด แน่นอน งานนี้ต้องห้ามพลาด และขอเชิญชวนเที่ยวงานมหกรรมวัฒนธรรมแห่งชาติ วิถีถิ่น วิถีไทย มาร่วมอุดหนุนผู้ประกอบการและผลิตภัณฑ์ของไทยจากทั่วประเทศ ให้กำลังใจเหล่าศิลปิน ศิลปินพื้นบ้าน สนุกสนานกับดนตรีเอกลักษณ์ 4 ภาค ตลอดทั้ง 4 วัน ระหว่างวันที่ 27 - 30 กรกฎาคม 2568 ณ ลานหน้าศูนย์การค้าเซ็นทรัลเวิลด์” รัฐมนตรีว่าการกระทรวงวัฒนธรรม กล่าว
ติดตามรายละเอียดกิจกรรมอย่างใกล้ชิดได้ทางเว็บไซต์กระทรวงวัฒนธรรม และแพลตฟอร์มออนไลน์ของกระทรวงวัฒนธรรมได้ทุกช่องทาง หรือโทรสายด่วนวัฒนธรรม 1765

ที่มา : https://www.thaigov.go.th/news/contents/details/97558