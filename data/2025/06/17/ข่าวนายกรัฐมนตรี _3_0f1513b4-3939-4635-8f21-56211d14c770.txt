รัฐบาลไทย-ข่าวทำเนียบรัฐบาล-นายกฯ ชี้แจง ความคืบหน้าเตรียมการอพยพคนไทยในอิสราเอล จากสถานการณ์การสู้รบระหว่างอิหร่านและอิสราเอล เน้นย้ำ ไทยมีการประสานงานและความพร้อมอย่างรอบด้าน สามารถอพยพได้ทันที


วันอังคารที่ 17 มิถุนายน 2568
17/06/2568
พิมพ์
นายกฯ ชี้แจง ความคืบหน้าเตรียมการอพยพคนไทยในอิสราเอล จากสถานการณ์การสู้รบระหว่างอิหร่านและอิสราเอล เน้นย้ำ ไทยมีการประสานงานและความพร้อมอย่างรอบด้าน สามารถอพยพได้ทันที
นายกฯ ชี้แจง ความคืบหน้าเตรียมการอพยพคนไทยในอิสราเอล จากสถานการณ์การสู้รบระหว่างอิหร่านและอิสราเอล เน้นย้ำ ไทยมีการประสานงานและความพร้อมอย่างรอบด้าน สามารถอพยพได้ทันที
วันนี้ (17 มิถุนายน 2568) เวลา 12.20 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี ให้สัมภาษณ์แก่สื่อมวลชนภายหลังการประชุมคณะรัฐมนตรี ครั้งที่ 23 ในประเด็นการให้ความช่วยเหลือคนไทยในอิสราเอล จากสถานการณ์การสู้รบระหว่างอิหร่านกับอิสราเอล
นายกรัฐมนตรี กล่าวว่า ได้สั่งการให้กระทรวงการต่างประเทศ และกระทรวงแรงงาน ติดตามสถานการณ์ความขัดแย้งระหว่างอิหร่านกับอิสราเอล อย่างใกล้ชิดตลอด 24 ชั่วโมง ผ่านสถานเอกอัครราชทูตของทั้งสองประเทศ ตั้งแต่ช่วงก่อนเกิดเหตุ
โดยวันนี้ ได้หารือและประสานงานร่วมกับทางกองทัพ กระทรวงแรงงาน กระทรวงการต่างประเทศ และสถานเอกอัครราชทูต เพื่อเตรียมการอพยพคนไทยในอิสราเอล พร้อมให้มีการจัดตั้งศูนย์ช่วยเหลือแรงงาน เพื่อเป็นตัวกลางในการติดตามข้อมูลข่าวสารของเหตุการณ์ความไม่สงบ และเปิดให้แรงงานไทยในอิสราเอลลงทะเบียน ซึ่งจากข้อมูลทำให้ทราบว่า ปัจจุบันมีจำนวนแรงงานไทยในอิสราเอลทั้งสิ้นประมาณ 40,000 คน
โดยความคืบหน้าล่าสุด กองทัพอากาศได้จัดเตรียมพร้อมเครื่องบินสำหรับการอพยพคนไทยเป็นที่เรียบร้อย ขณะที่หน่วยงานอื่น ๆ ที่เกี่ยวข้อง ได้เตรียมมาตรการสำหรับการอพยพอย่างพร้อมเพรียง เพื่อให้สามารถอพยพคนไทยได้อย่างทันท่วงที ซึ่งทราบว่า ในตอนนี้ ทางสหรัฐอเมริกา และ จีน ได้ทำการอพยพแล้ว สำหรับไทยเองในตอนนี้มีความพร้อมในการอพยพอย่างเต็มรูปแบบ ถ้าหน้างานมีความพร้อมในการอพยพ สามารถดำเนินการอพยพได้ทันที

ที่มา : https://www.thaigov.go.th/news/contents/details/97544