รัฐบาลไทย-ข่าวทำเนียบรัฐบาล-ครม เห็นชอบแต่งตั้งเกษร เป็นผู้อำนวยการสำนักงานศิลปวัฒนธรรมร่วมสมัย


วันอังคารที่ 17 มิถุนายน 2568
ครม เห็นชอบแต่งตั้งเกษร เป็นผู้อำนวยการสำนักงานศิลปวัฒนธรรมร่วมสมัย
ครม เห็นชอบแต่งตั้งเกษร เป็นผู้อำนวยการสำนักงานศิลปวัฒนธรรมร่วมสมัย
ครม เห็นชอบแต่งตั้งเกษร เป็นผู้อำนวยการสำนักงานศิลปวัฒนธรรมร่วมสมัย
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (วธ) เปิดเผยว่า ที่ประชุมคณะรัฐมนตรี มีมติเห็นชอบแต่งตั้งนางเกษร กำเหนิดเพ็ชร รองผู้อำนวยการสำนักงานศิลปวัฒนธรรมร่วมสมัย เป็นผู้อำนวยการสำนักงานศิลปวัฒนธรรมร่วมสมัย ทั้งนี้ ตั้งแต่วันที่ มีพระบรมราชโองการโปรดเกล้าโปรดกระหม่อม โดยนางเกษร เป็นผู้ที่มีความรู้ ความสามารถ และประสบการณ์เหมาะสมกับตำแหน่งดังกล่าว เนื่องจากดำรงตำแหน่งรองผู้อำนวยการสำนักงานศิลปวัฒนธรรมร่วมสมัยมาแล้ว 4 ปี เข้าใจงานศิลปะร่วมสมัย รวมทั้งมีความคุ้นเคย และทำงานร่วมกับเครือข่ายศิลปินต่างๆ ได้เป็นอย่างดี ตลอดจนมีประสบการณ์สำคัญในการจัดงานกรรมศิลปะร่วมสมัยนานาชาติ ไทยแลนด์เบียนนาเล่ มาแล้ว 3 ครั้ง ตั้งแต่จังหวัดกระบี่ นครราชสีมา เชียงราย และกำลังเตรียมการจัดงานที่จังหวัดภูเก็ต
“เชื่อว่า นางเกษร จะสามารถบริหารจัดการและขับเคลื่อนงานศิลปร่วมสมัยตามภารกิจของหน่วยงาน ให้ประสบผลสำเร็จ รวมทั้งนำมิติศิลปะร่วมสมัยมาส่งเสริมเศรษฐกิจ และซอฟพาวเวอร์ในภาพรวมของประเทศ ตาม นโยบายของรัฐบาลและกระทรวงวัฒนธรรมได้” รมว วธ กล่าว

ที่มา : https://www.thaigov.go.th/news/contents/details/97566