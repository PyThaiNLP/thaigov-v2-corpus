รัฐบาลไทย-ข่าวทำเนียบรัฐบาล-​ที่ปรึกษา รมว.ทส. ร่วมประชุมคณะกรรมการฯ แก้ปัญหามลพิษทางอากาศ ครั้งที่ 3/2568


วันพุธที่ 4 มิถุนายน 2568
​ที่ปรึกษา รมว.ทส. ร่วมประชุมคณะกรรมการฯ แก้ปัญหามลพิษทางอากาศ ครั้งที่ 3/2568
​ที่ปรึกษา รมว.ทส. ร่วมประชุมคณะกรรมการฯ แก้ปัญหามลพิษทางอากาศ ครั้งที่ 3/2568
วันที่ 4 มิถุนายน 2568 เวลา 15.30 น. นายอภิชาต ศักดิเศรษฐ์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม ได้รับมอบหมายจาก ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม เข้าร่วมประชุมคณะกรรมการอำนวยการเพื่อการจัดการปัญหามลพิษทางอากาศ ครั้งที่ 3/2568 โดยมี นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุม และมีนางอรนุช หล่อเพ็ญศรี รองปลัดกระทรวงทรัพยากรธรรมชาติและสิ่งแวดล้อม พร้อมด้วย อธิบดีกรมควบคุมมลพิษ อธิบดีกรมอุทยานแห่งชาติ สัตว์ป่า และพันธุ์พืช ตลอดจนผู้แทนจากหน่วยงานที่เกี่ยวข้อง เข้าร่วมประชุม ณ ห้องประชุม 301 ตึกบัญชาการ 1 ทำเนียบรัฐบาล
การประชุมครั้งนี้ มุ่งเน้นแนวทางบูรณาการเพื่อการแก้ไขปัญหามลพิษทางอากาศอย่างยั่งยืน พร้อมทั้งติดตามความคืบหน้าของมาตรการต่าง ๆ ที่ได้ดำเนินการในช่วงที่ผ่านมา เพื่อให้สามารถรับมือกับสถานการณ์ฝุ่นละออง PM2.5 และมลพิษทางอากาศในทุกพื้นที่ได้อย่างมีประสิทธิภาพ

ที่มา : https://www.thaigov.go.th/news/contents/details/97133