รัฐบาลไทย-ข่าวทำเนียบรัฐบาล-ขสมก. แจ้งปิดปรับปรุงระบบสวัสดิการแห่งรัฐชั่วคราว ผู้มีสิทธิสวัสดิการแห่งรัฐจะไม่สามารถใช้บัตรประชาชนชำระค่าโดยสาร รถโดยสารประจำทางของ ขสมก. 


วันพฤหัสบดีที่ 5 มิถุนายน 2568
ขสมก. แจ้งปิดปรับปรุงระบบสวัสดิการแห่งรัฐชั่วคราว ผู้มีสิทธิสวัสดิการแห่งรัฐจะไม่สามารถใช้บัตรประชาชนชำระค่าโดยสาร รถโดยสารประจำทางของ ขสมก.
...
นายกิตติกานต์ จอมดวง จารุวรพลกุล ผู้อำนวยการองค์การขนส่งมวลชนกรุงเทพ กระทรวงคมนาคม เปิดเผยว่า ตามที่กรมบัญชีกลาง และธนาคารกรุงไทย จำกัด (มหาชน) จะดำเนินการปิดปรังปรุงระบบสิทธิสวัสดิการแห่งรัฐเป็นการชั่วคราว เพื่อเพิ่มประสิทธิภาพ ความเสถียร และความปลอดภัยของระบบให้สามารถรองรับปริมาณการใช้งานที่เพิ่มขึ้นในอนาคต และสนับสนุนแนวทางการพัฒนาบริการขนส่งมวลชนของรัฐให้มีความทันสมัย ตอบสนองความต้องการของประชาชนได้ดียิ่งขึ้น ซึ่งรถโดยสารสาธารณะขององค์การขนส่งมวลชนกรุงเทพ (ขสมก.) รองรับการรับชำระค่าโดยสารสำหรับประชาชนผู้มีสิทธิสวัสดิการแห่งรัฐ ขสมก. ได้ร่วมมือกับธนาคารกรุงไทยในการดำเนินการปิดระบบชั่วคราว ตั้งแต่เวลา 23.00 น. ของวันอาทิตย์ที่ 9 มิถุนายน - เวลา 05.00 น. ของวันจันทร์ที่ 10 มิถุนายน 2568 ส่งผลให้ในช่วงเวลาดังกล่าว ผู้มีสิทธิสวัสดิการแห่งรัฐจะไม่สามารถใช้บัตรประชาชนชำระค่าโดยสารรถโดยสารประจำทางของ ขสมก. ได้ชั่วคราว โดยระบบจะไม่สามารถตรวจสอบสิทธิหรือดำเนินธุรกรรมผ่านเครื่องอ่านบัตรในรถโดยสารได้ ทั้งนี้ ขสมก. ขอให้ผู้โดยสารที่ถือบัตรสวัสดิการแห่งรัฐ เตรียมความพร้อมในการเดินทาง เพื่อหลีกเลี่ยงความไม่สะดวกที่อาจเกิดขึ้น สอบถามข้อมูลเพิ่มเติมได้ที่ Krungthai Contact Center โทร. 0 2111 1111 BMTA Contact Center โทร. 1348 เฟซบุ๊กแฟนเพจ “ขสมก. พร้อมบวก” หรือ www.bmta.co.th

ที่มา : https://www.thaigov.go.th/news/contents/details/97152