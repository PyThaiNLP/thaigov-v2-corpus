รัฐบาลไทย-ข่าวทำเนียบรัฐบาล-มีงาน..ทางนี้..!! คนว่างงาน เตรียมให้พร้อม มหกรรม JOB EXPO THAILAND 2025 เปิดโอกาสแรงงานทุกช่วงวัยเข้าถึงตำแหน่ง รวมกว่า 6 แสนอัตรา เริ่ม 6-8 มิถุนายน นี้ ที่ศูนย์ประชุมสิริกิติ์


วันพฤหัสบดีที่ 5 มิถุนายน 2568
05/06/2568
พิมพ์
มีงาน..ทางนี้..!! คนว่างงาน เตรียมให้พร้อม มหกรรม JOB EXPO THAILAND 2025 เปิดโอกาสแรงงานทุกช่วงวัยเข้าถึงตำแหน่ง รวมกว่า 6 แสนอัตรา เริ่ม 6-8 มิถุนายน นี้ ที่ศูนย์ประชุมสิริกิติ์
มีงาน..ทางนี้..!! คนว่างงาน เตรียมให้พร้อม มหกรรม JOB EXPO THAILAND 2025 เปิดโอกาสแรงงานทุกช่วงวัยเข้าถึงตำแหน่ง รวมกว่า 6 แสนอัตรา เริ่ม 6-8 มิถุนายน นี้ ที่ศูนย์ประชุมสิริกิติ์
วันนี้ (5 มิถุนายน 2568) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า เพื่อสร้างโอกาสให้ประชาชนทุกกลุ่มเป้าหมาย ได้มีอาชีพ มีงาน มีรายได้ที่มั่นคงยั่งยืน ตลอดจนมีการพัฒนาทักษะฝีมือและความรู้ความเข้าใจในการเตรียมตัวเข้าสู่ตลาดแรงงาน รัฐบาล โดยกรมการจัดหางาน กระทรวงแรงงาน จัดงาน JOB EXPO THAILAND 2025 ภายใต้แนวคิด “มหกรรมหางาน ที่มากกว่าการหางาน” เพื่อเปิดโอกาสให้ประชาชนทุกกลุ่มทุกช่วงวัยมีงานทำอย่างทั่วถึง ระหว่างวันที่ 6 – 8 มิถุนายน 2568 ณ ฮอลล์ 5 - 6 ศูนย์การประชุมแห่งชาติสิริกิติ์
นายคารม กล่าวว่า การจัดงาน JOB EXPO THAILAND 2025 ในครั้งนี้ กรมการจัดหางาน กระทรวงแรงงาน ได้เดินหน้าผลักดันสร้างความร่วมมือทั้งจากภาครัฐและภาคเอกชน รวบรวมตำแหน่งจากบริษัททั้งภายในประเทศกว่า 500,000 อัตรา และงานต่างประเทศกว่า 100,000 อัตรา ภายในงานยังมีกิจกรรมมากมาย ทั้งกิจกรรมส่งเสริมการสร้างงาน Job Matching และการเสริมสร้างความรู้ความเข้าในการประกอบอาชีพ สำหรับงานในประเทศ โดยผู้ประกอบการชั้นนำและบริษัทจัดหางานออนไลน์รวมกว่า 172 ราย กิจกรรมเสริมความรู้ความเข้าใจ ฝึกอาชีพและสนับสนุนการสมัครงานแบบครบวงจร เปิดพื้นที่ไลฟ์สไตล์ “SSO MARKET 2025” รวบรวมแฟชั่น อาหาร ศิลปะ ความบันเทิง และเวิร์กช็อปที่น่าสนใจไว้ในที่เดียว
“การจัดงาน JOB EXPO THAILAND 2025 ไม่ใช่แค่เพียงพื้นที่สำหรับการสมัครงานเท่านั้น แต่ยังเป็นเวทีเปิดโอกาสในการขับเคลื่อนภารกิจแรงงานเพื่อช่วยเหลือ นายจ้าง – ลูกจ้าง โดยกระทรวงแรงงานได้ร่วมกับสำนักงานประกันสังคมเตรียมวงเงิน 20,000 ล้านบาท เพื่อเสริมสภาพคล่องสถานประกอบการ วงเงินกู้รายละไม่เกิน 50 ล้านบาท ผ่านธนาคารเพื่อช่วยนายจ้างรักษาการจ้างงาน พร้อมกันนี้ยังได้เตรียมวงเงินอีก 100,000 ล้านบาท เปิดโอกาสให้ผู้ประกันตน มาตรา 33 39 และ 40 เข้าถึงสินเชื่อรายย่อยสำหรับอาชีพเสริมและลงทุนตั้งตัว วงเงินกู้ไม่เกิน 100,000 – 300, 000 บาท เพื่อเพิ่มรายได้และความมั่นคงในระยะยาวผ่าน 3 แคมเปญหลักของกระทรวงแรงงานในการกระตุ้นเศรษฐกิจ ผ่านไตรภาคี ทั้งภาครัฐ นายจ้าง และลูกจ้างได้แก่ 1.จัด Job Expo2025 และสร้างตำแหน่งงานใหม่ 2.ปล่อยสินเชื่อช่วยนายจ้าง เสริมสภาพคล่อง 3.ทุนอาชีพ รายย่อยให้ลูกจ้างสร้างอาชีพเสริม” นายคารม ระบุ

ที่มา : https://www.thaigov.go.th/news/contents/details/97139