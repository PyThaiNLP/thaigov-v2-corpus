รัฐบาลไทย-ข่าวทำเนียบรัฐบาล-กระทรวงยุติธรรม โดย กรมคุ้มครองสิทธิและเสรีภาพ ประชุมคณะกรรมการขับเคลื่อนงานสิทธิมนุษยชนของประเทศไทย


วันพฤหัสบดีที่ 5 มิถุนายน 2568
05/06/2568
พิมพ์
กระทรวงยุติธรรม โดย กรมคุ้มครองสิทธิและเสรีภาพ ประชุมคณะกรรมการขับเคลื่อนงานสิทธิมนุษยชนของประเทศไทย
กระทรวงยุติธรรม โดย กรมคุ้มครองสิทธิและเสรีภาพ ประชุมคณะกรรมการขับเคลื่อนงานสิทธิมนุษยชนของประเทศไทย
ในวันพฤหัสบดีที่ 5 มิถุนายน 2568 เวลา 10.00 น. นายภูมิธรรม เวชยชัย รองนายกรัฐมนตรี มอบหมายพันตำรวจเอก ทวี สอดส่อง รัฐมนตรีว่าการกระทรวงยุติธรรม ในฐานะรองประธานกรรมการ เป็นประธานการประชุมฯ พร้อมด้วย นายไตรยฤทธิ์ เตมหิวงศ์ รองปลัดกระทรวงยุติธรรม เข้าร่วมการประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ 2/2568 โดยมีกรมคุ้มครองสิทธิและเสรีภาพนำโดยนางสาวเอมอร เสียงใหญ่ อธิบดีกรมคุ้มครองสิทธิและเสรีภาพ นางสาวดวงดาว เกียรติพิศาลสกุล รองอธิบดีกรมคุ้มครองสิทธิและเสรีภาพ นายธีรยุทธ แก้วสิงห์ รองอธิบดีกรมคุ้มครองสิทธิและเสรีภาพ เป็นฝ่ายเลขานุการ พร้อมด้วยคณะกรรมการจากภาคส่วนต่างๆ เข้าร่วมฯ ณ ห้องประชุม 301 ตึกบัญชาการ ทำเนียบรัฐบาล
สำหรับการประชุมในครั้งนี้เพื่อรับฟังการรายงานความคืบหน้าการดำเนินงานของคณะอนุกรรมการฯ ทั้ง 3 คณะ ได้แก่ คณะอนุกรรมการติดตาม พิจารณา และคัดเลือกองค์กรต้นแบบด้านสิทธิมนุษยชน คณะอนุกรรมการขับเคลื่อนแผนระดับชาติว่าด้วยสิทธิมนุษยชน และคณะอนุกรรมการประสานการดำเนินงานตามพันธกรณีระหว่างประเทศด้านสิทธิมนุษยชน  นอกจากนั้นคณะกรรมการฯได้ร่วมกันพิจารณาแนวทางการดำเนินงานเพื่อพัฒนากฎหมายให้สอดคล้องกับหลักสิทธิมนุษยชน และร่างตัวชี้วัดหลักที่เกี่ยวข้องกับสิทธิมนุษยชน ซึ่งที่ประชุมได้เห็นชอบในหลักการ และเสนอให้เพิ่มเติมตัวชี้วัดที่สามารถสะท้อนถึงความโปร่งใสของภาครัฐ ความเชื่อมั่นและการมีส่วนร่วมของประชาชน รวมทั้งสามารถเชื่อมโยงต่อกรอบ SDGs พันธกรณีด้านสิทธิมนุษยชนที่ประเทศไทยเป็นภาคี รวมถึงยุทธศาสตร์ชาติ รวมทั้งควรมีการสื่อสารกับประชาชนและภาคส่วนต่างๆ เพื่อยกระดับการขับเคลื่อนงานสิทธิมนุษยชนของประเทศไทยให้มีความเป็นรูปธรรม

ที่มา : https://www.thaigov.go.th/news/contents/details/97160