รัฐบาลไทย-ข่าวทำเนียบรัฐบาล-รองปลัดเกษตรฯ ชวนช็อปสินค้าคุณภาพ “1 ท้องถิ่น 1 สินค้าเกษตรมูลค่าสูง” 


วันพฤหัสบดีที่ 5 มิถุนายน 2568
รองปลัดเกษตรฯ ชวนช็อปสินค้าคุณภาพ “1 ท้องถิ่น 1 สินค้าเกษตรมูลค่าสูง”
รองปลัดเกษตรฯ ชวนช็อปสินค้าคุณภาพ “1 ท้องถิ่น 1 สินค้าเกษตรมูลค่าสูง” วันที่ 5-8 มิ.ย. นี้
ณ ลานกิจกรรมชั้น 1 ศูนย์การค้าเดอะคริสตัล ชัยพฤกษ์ จ.นนทบุรี
นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เปิดเผยภายหลังการเป็นประธานพิธีเปิด “โครงการจัดกิจกรรมเชื่อมโยงและส่งเสริมเครือข่ายตลาดสินค้าเกษตรและบริการมูลค่าสูง” ภายใต้โครงการสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง โดยมี นายเกียรติศักดิ์ ตรงศิริ ผู้ว่าราชการจังหวัดนนทบุรี นางสาวกันยารัตน์ นาคกูล เกษตรและสหกรณ์จังหวัดนนทบุรี นางอมราพร ชีพสมุทร์ ผู้อำนวยการกองนโยบายเทคโนโลยีเพื่อการเกษตรและเกษตรกรรมยั่งยืน และผู้แทนหน่วยงานที่เกี่ยวข้องเข้าร่วม ณ ลานกิจกรรมชั้น 1 ศูนย์การค้า เดอะคริสตัล ชัยพฤกษ์ อำเภอปากเกร็ด จังหวัดนนทบุรี ว่า การจัดงานดังกล่าวมีวัตถุประสงค์เพื่อเพิ่มช่องทางการตลาดและช่องทางการจำหน่ายสินค้าเกษตรคุณภาพที่เข้าถึงผู้บริโภคโดยตรงโดยไม่ผ่านพ่อค้าคนกลาง ซึ่งจะช่วยให้เกษตรกรผู้ผลิตได้รับผลตอบแทนที่เหมาะสมกับคุณภาพสินค้า ถือเป็นกลไกสำคัญในการ “เชื่อมโยงตลาด” ให้เกษตรกรมีโอกาสได้นำเสนอสินค้าคุณภาพดีที่ผ่านการพัฒนาและเพิ่มมูลค่าแล้ว ส่งตรงถึงมือผู้บริโภค นอกจากนี้ ยังเป็นโอกาสสำคัญ   ในการสร้างเครือข่ายทางธุรกิจระหว่างผู้ผลิตและผู้ประกอบการ เพื่อต่อยอดโอกาสทางการค้า รวมถึงการยกระดับภาคเกษตรไทยให้ก้าวสู่ “เกษตรทันสมัย” ซึ่งเป็นไปตามนโยบายของรัฐบาล ภายใต้การนำของนางสาวแพทองธาร ชินวัตร นายกรัฐมนตรี และนโยบายของกระทรวงเกษตรและสหกรณ์ที่นำโดยศาสตราจารย์ ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ ซึ่งได้เน้นย้ำถึงแนวคิด “ตลาดนำ นวัตกรรมเสริม เพิ่มรายได้”
“การจัดงานในวันนี้เป็นหนึ่งในยุทธศาสตร์สำคัญที่ขับเคลื่อนนโยบายดังกล่าวให้เป็นรูปธรรม โดยเฉพาะอย่างยิ่งการผลักดันให้ประเทศไทยเป็น “ครัวโลก” และเป็นศูนย์กลางการเกษตรของโลก ด้วยการสร้างสรรค์ “สินค้าเกษตรมูลค่าสูง” ที่ตอบสนองความต้องการของตลาดโลก และเป็นมิตรต่อสิ่งแวดล้อมตามแนวคิด BCG Economy กระทรวงเกษตรและสหกรณ์ จึงขอเชิญชวนผู้ที่สนใจร่วมชม ชิม ช็อป สินค้าเกษตรคุณภาพจาก 15 ท้องถิ่นที่คัดสรรคุณภาพส่งถึงมือผู้บริโภคโดยตรง ได้แก่ ผลไม้สด-ทุเรียนอินทรีย์ มังคุด สับปะรด สินค้าแปรรูปต่างๆ-เนื้อโค ปลากะพง ปลาดุกแปรรูป น้ำฝรั่งสกัดเย็น กาแฟ ฯลฯ นอกจากนี้ ภายในงานยังมีกิจกรรมร่วมสนุก และกิจกรรมรักษ์โลกอีกมากมาย จัดหนักจัดเต็ม 4 วัน ณ ลานกิจกรรมชั้น 1 ศูนย์การค้าเดอะคริสตัล ชัยพฤกษ์ อำเภอปาก

ที่มา : https://www.thaigov.go.th/news/contents/details/97162