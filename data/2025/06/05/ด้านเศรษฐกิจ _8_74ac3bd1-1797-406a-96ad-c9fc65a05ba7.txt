รัฐบาลไทย-ข่าวทำเนียบรัฐบาล-“รองปลัดอัญชลี” เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 3/2568


วันพฤหัสบดีที่ 5 มิถุนายน 2568
“รองปลัดอัญชลี” เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 3/2568
“รองปลัดอัญชลี” เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 3/2568
นางอัญชลี สุวจิตตานนท์ รองปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 3/2568 โดยมี ผู้บริหารในสังกัดกระทรวงเกษตรและสหกรณ์ และหน่วยงานที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ 134 และผ่านระบบออนไลน์ Zoom meeting ว่า ที่ประชุม มีมติเห็นชอบทบทวน/ปรับปรุงแผนขับเคลื่อนการดำเนินงานของกองทุนหมุนเวียนเพื่อช่วยเหลือเกษตรกรและผู้ยากจน 3 แผน ได้แก่ 1) แผนปฏิบัติการกองทุนหมุนเวียนฯ ระยะ 4 ปี (ปีบัญชี 2567 – 2570) และแผนปฏิบัติการประจำปี 2569 2) แผนปฏิบัติการดิจิทัลกองทุนหมุนเวียนฯ ระยะ 4 ปี (ปีบัญชี 2567 – 2570) และแผนปฏิบัติการประจำปี 2569 และ 3) แผนการบริหารทรัพยากรบุคคลกองทุนหมุนเวียนฯ ระยะ 4 ปี (ปีบัญชี 2567 – 2570) และแผนปฏิบัติการประจำปี 2569 เพื่อให้กองทุนหมุนเวียนฯ มีสภาพคล่องทางการเงิน สามารถให้ความช่วยเหลือเกษตรกรและผู้ยากจนได้ต่อไป
นอกจากนี้ ที่ประชุมได้มีการหารือ (ร่าง) เกณฑ์การตั้งค่าเผื่อหนี้สงสัยจะสูญของกองทุนหมุนเวียนฯ ตามข้อเสนอแนะของสำนักงานตรวจเงินแผ่นดิน เพื่อให้สอดคล้องกับสถานะทางการเงินของกองทุนหมุนเวียนฯ และรับทราบรายงานผลการดำเนินงาน และผลการใช้จ่¬ายงบประมาณ ของกองทุนหมุนเวียนเพื่อการกู้ยืมแก¬เกษตรกรและผู้ยากจน ประจำปีงบประมาณ พ.ศ. 2568 ตั้งแต่¬เดือนตุลาคม 2567 - เมษายน 2568 อีกด้วย

ที่มา : https://www.thaigov.go.th/news/contents/details/97154