รัฐบาลไทย-ข่าวทำเนียบรัฐบาล-เดินหน้าแก้หนี้นอกระบบ 6 เดือน ช่วยประชาชนแล้วกว่า 2.4 พันล้านบาท


วันพฤหัสบดีที่ 5 มิถุนายน 2568
05/06/2568
พิมพ์
เดินหน้าแก้หนี้นอกระบบ 6 เดือน ช่วยประชาชนแล้วกว่า 2.4 พันล้านบาท
วันพฤหัสบดี ที่ 5 มิ.ย.68
รัฐบาลโชว์ผลงาน 6 เดือน แก้หนี้นอกระบบ ช่วยประชาชนแล้วกว่า 77,000 ราย วงเงินรวมกว่า
2,400 ล้านบาท รัฐบาลเดินหน้านโยบายแก้หนี้นอกระบบ ผ่านความร่วมมือของกระทรวงการคลัง
ธนาคารออมสิน และธนาคารเพื่อการเกษตรฯ โดยให้สินเชื่อดอกเบี้ยต่ำ ช่วยลูกหนี้ หลุดพ้นจากเจ้าหนี้เถื่อน
ดอกเบี้ยแพงเกินจริง ขณะเดียวกัน รัฐบาลยังส่งเสริมสินเชื่อ พิโกไฟแนนซ์ที่ถูกกฎหมาย
เพื่อให้รายย่อยเข้าถึงแหล่งเงินทุนในระบบได้ง่ายขึ้น โดยมีผู้ได้รับใบอนุญาตประกอบธุรกิจแล้ว
เกือบทุกจังหวัดทั่วประเทศ รัฐบาลยืนยันเดินหน้าทุกมาตรการ
เพื่อเปิดโอกาสให้ประชาชนมีที่พึ่งทางการเงินในระบบ และใช้ชีวิตได้อย่างมั่นคง
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/97137