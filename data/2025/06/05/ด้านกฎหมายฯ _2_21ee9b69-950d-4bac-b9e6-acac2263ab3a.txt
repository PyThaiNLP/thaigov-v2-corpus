รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานปิดโครงการอบรมให้ความรู้เชิงปฏิบัติการเพื่อพัฒนาศักยภาพการดำเนินงานของศูนย์ยุติธธรรมชุมชนด้านการไกล่เกลี่ยข้อพิพาท รุ่นที่ 1


วันพฤหัสบดีที่ 5 มิถุนายน 2568
05/06/2568
พิมพ์
รัฐมนตรีว่าการกระทรวงยุติธรรม เป็นประธานปิดโครงการอบรมให้ความรู้เชิงปฏิบัติการเพื่อพัฒนาศักยภาพการดำเนินงานของศูนย์ยุติธธรรมชุมชนด้านการไกล่เกลี่ยข้อพิพาท รุ่นที่ 1
รัฐมนตรีว่าการกระทรวงยุติธรรม เป็นประธานปิดโครงการอบรมให้ความรู้เชิงปฏิบัติการเพื่อพัฒนาศักยภาพการดำเนินงานของศูนย์ยุติธธรรมชุมชนด้านการไกล่เกลี่ยข้อพิพาท รุ่นที่ 1 พร้อมมอบใบประกาศนียบัตร
ในวันพฤหัสบดีที่ 5 มิถุนายน 2568 เวลา 13.00 น. พันตำรวจเอก ทวี สอดส่อง รัฐมนตรี​ว่าการ​กระทรวง​ยุติธรรม​ เป็นประธานปิดโครงการอบรมให้ความรู้เชิงปฏิบัติการเพื่อพัฒนาศักยภาพการดำเนินงานของศูนย์ยุติธธรรมชุมชนด้านการไกล่เกลี่ยข้อพิพาท รุ่นที่ 1 พร้อมมอบใบประกาศนียบัตร โดยมี นายไตรยฤทธิ์ เตมหิวงศ์ รองปลัดกระทรวงยุติธรรม พร้อมด้วยผู้แทนสำนักงานยุติธรรมจังหวัด คณะกรรมการศูนย์ยุติธรรมชุมชนทั่วประเทศ ในพื้นที่ของภาคเหนือและภาคตะวันออกเฉียงเหนือ จำนวน 500 คน และเจ้าหน้าที่ที่เกี่ยวข้อง เข้าร่วม ณ โรงแรม เอเชีย แอร์พอร์ท ดอนเมือง
โอกาสนี้ รัฐมนตรีว่าการกระทรวงยุติธรรม ได้กล่าวใจความสำคัญตอนหนึ่งว่า กระทรวงยุติธรรมเป็นหน่วยงานที่มีบุคลากร​มากที่สุด เพราะกระทรวง​ยุติธรรม​มีทั้งบุคลากร ผู้ต้องราชทัณฑ์ ผู้ถูกคุมประพฤติ เด็กและเยาวชนในกรมพินิจและ​คุ้มครอง​เด็ก​และ​เยาวชน​ และมีสำนักงานยุติธรรมจังหวัด รวมทั้ง​ยุติธรรมชุมชน ซึ่ง​ถือว่ากระทรวงยุติธรรมเป็นครอบครัวใหญ่ หากคนของยุติธรรมถ้าไม่ได้รับความยุติธรรม กระทรวงยุติธรรมก็อยู่ไม่ได้ หลักคิดที่สำคัญในการพัฒนาประเทศที่เจริญ เราต้องสร้างคน เพื่อให้คนสร้างเมืองและสร้างชาติ ต้องสร้างคนด้วยการศึกษา ความคิดและปัญญาจะเกิดขึ้นได้จากการเรียนรู้ โดย 6 อ.ที่เราควรมี คือ 1) มีอาหารกิน 2) มีที่อยู่อาศัย  3) อนามัย 4) อาชีพ 5) โอกาส และ 6) อัตลักษณ์และอุมดมการณ์ และ อ.ที่ห้ามมี คือ อ.อยุติธรรม กระทรวงยุติธรรมหวังเป็นอย่างเดียวที่สำคัญ คือจะทำอย่างไรให้คนทุกคนได้รับความยุติธรรมอย่างถ้วนหน้า เราจะต้องเอาประชาชนเป็นศูนย์กลาง เพราะความยุติธรรมคือศักดิ์ศรีความเป็นมนุษย์ คือความปรองดอง คือความสมานฉันท์ คนจะต้องไม่ใหญ่กว่ากฎหมาย สิ่งที่เราต้องคิด คือจะทำอย่างไรให้คุณภาพชีวิตของประชาชนดีขึ้น จะทำอย่างไรให้เราเข้าไปอยู่ในหัวใจประชาชน เราอยากให้ประชาชนมองยุติธรรมชุมชน เป็นของเรา เพราะความทุกข์ของประชาชน คือ ความทุกข์ของกระทรวงยุติธรรม

ที่มา : https://www.thaigov.go.th/news/contents/details/97174