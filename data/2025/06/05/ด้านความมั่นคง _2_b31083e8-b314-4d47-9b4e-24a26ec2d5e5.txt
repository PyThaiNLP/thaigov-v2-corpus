รัฐบาลไทย-ข่าวทำเนียบรัฐบาล-นายภูมิธรรม เวชยชัย รอง นรม. พร้อมด้วย พลเอก ณัฐพล นาคพาณิชย์ รมว.กห. พลเอก พนา แคล้วปลอดทุกข์ ผู้บัญชาการทหารบก พลโท บุญสิน พาดกลาง แม่ทัพภาคที่ 2 และคณะ


วันพฤหัสบดีที่ 5 มิถุนายน 2568
นายภูมิธรรม เวชยชัย รอง นรม. พร้อมด้วย พลเอก ณัฐพล นาคพาณิชย์ รมว.กห. พลเอก พนา แคล้วปลอดทุกข์ ผู้บัญชาการทหารบก พลโท บุญสิน พาดกลาง แม่ทัพภาคที่ 2 และคณะ
ได้ลงพื้นที่เพื่อรับทราบปัญหาข้อขัดข้องและให้กำลังใจกำลังพลที่ปฏิบัติหน้าที่ ณ กองกำลังสุรนารี จังหวัดอุบลราชธานี
รอง นรม./รมว.กห. ได้รับฟังการบรรยายสรุปสถานการณ์ การปฏิบัติที่สำคัญของกองกำลังสุรนารี รวมทั้งปัญหาข้อขัดข้อง ณ อบต.โดมประดิษฐ์ จากนั้นเดินทางโดยรถยนต์ ไปยัง ฐานปฏิบัติการเนิน 500 (สามเหลี่ยมมรกต) ซึ่งเป็นจุดที่ใกล้กับต้นพญาสัตบันและชายแดนไทย-กัมพูชา โดย รอง นรม./รมว.กห.ได้รับฟังการบรรยายสรุปประกอบภูมิประเทศ เนื่องจากสภาพอากาศปิด และฝนตกหนักจึงต้องเดินทางด้วยระยะเวลาที่นานขึ้น
โดย รอง นรม./รมว.กห.ได้กล่าวเน้นย้ำว่า "ได้มีการพูดคุยกับทางผู้บัญชาการทหารบกและแม่ทัพภาคที่ 2 มาตลอด สนับสนุนการตัดสินใจและวิธีการของกองทัพในการปกป้องประเทศจากผู้รุกล้ำ ประเทศไทยเรายึดหลักเจรจาสันติเป็นอันดับหนึ่ง แต่เราก็พร้อมปกป้องประเทศทุกวิถีทาง กองทัพเราเข้มแข็งและมีศักยภาพสูงไม่แพ้ชาติใด"

ที่มา : https://www.thaigov.go.th/news/contents/details/97144