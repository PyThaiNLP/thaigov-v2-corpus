รัฐบาลไทย-ข่าวทำเนียบรัฐบาล-รัฐมนตรีช่วยเกษตรฯ ประชุมคณะทำงานขับเคลื่อนการจัดที่ดินทำกินในเขตปฏิรูปที่ดิน อ.จอมบึง จ.ราชบุรี


วันพุธที่ 11 มิถุนายน 2568
รัฐมนตรีช่วยเกษตรฯ ประชุมคณะทำงานขับเคลื่อนการจัดที่ดินทำกินในเขตปฏิรูปที่ดิน อ.จอมบึง จ.ราชบุรี
รัฐมนตรีช่วยเกษตรฯ ประชุมคณะทำงานขับเคลื่อนการจัดที่ดินทำกินในเขตปฏิรูปที่ดิน อ.จอมบึง จ.ราชบุรี
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ เป็นประธานการประชุมขับเคลื่อนงานการดำเนินการจัดที่ดินทำกินในเขตปฏิรูปที่ดิน พื้นที่ หมู่ที่ 10 ต.รางบัว อ.จอมบึง จ.ราชบุรี โดยมีหน่วยงานที่เกี่ยวข้อง ได้แก่ สำนักงานการปฏิรูปที่ดินเพื่อเกษตรกรรม (ส.ป.ก.) กรมส่งเสริมการเกษตร กรมชลประทาน กรมพัฒนาที่ดิน กรมปศุสัตว์ สำนักงานเศรษฐกิจการเกษตร เข้าร่วม ณ ห้องประชุม 134 กระทรวงเกษตรและสหกรณ์ โดยมีวัตถุประสงค์ เพื่อจัดที่ดินให้เกษตรกร โดยเน้นการทำเกษตรมูลค่าสูง การส่งเสริมการพัฒนาอาชีพ และการพัฒนาโครงสร้างพื้นฐาน ทั้งด้านการบริหารจัดการแหล่งน้ำ ระบบกระจายน้ำ การจัดสรรแปลงที่ดินให้เกิดประโยชน์สูงสุด โดยนำร่องในพื้นที่ระยะเริ่มต้น ประมาณ 2,088 ไร่ เพื่อยกระดับรายได้ของเกษตรกรให้เพิ่มขึ้น
พร้อมกันนี้ ได้มอบหมายให้ ส.ป.ก. นำข้อเสนอแนะในที่ประชุมไปปรับปรุงแก้ไขดำเนินการร่วมกับหน่วยงานที่เกี่ยวข้อง เพื่อให้การดำเนินการเป็นไปอย่างมีประสิทธิภาพ และเกิดเป็นรูปธรรม

ที่มา : https://www.thaigov.go.th/news/contents/details/97362