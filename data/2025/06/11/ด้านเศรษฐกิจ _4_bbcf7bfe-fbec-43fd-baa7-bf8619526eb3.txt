รัฐบาลไทย-ข่าวทำเนียบรัฐบาล-กรุงไทย–SCGP ปลื้ม! หุ้นกู้ดิจิทัลจองซื้อเต็ม 2,000 ล้านบาท สะท้อนศักยภาพแพลตฟอร์มลงทุน ตอกย้ำความเชื่อมั่นผู้ให้บริการบรรจุภัณฑ์ชั้นนำแห่งอาเซียน


วันพุธที่ 11 มิถุนายน 2568
11/06/2568
พิมพ์
กรุงไทย–SCGP ปลื้ม! หุ้นกู้ดิจิทัลจองซื้อเต็ม 2,000 ล้านบาท สะท้อนศักยภาพแพลตฟอร์มลงทุน ตอกย้ำความเชื่อมั่นผู้ให้บริการบรรจุภัณฑ์ชั้นนำแห่งอาเซียน
SCGP เสนอขายหุ้นกู้ดิจิทัล SCGP ผ่านแอปเป๋าตังของ ธ.กรุงไทยเป็นครั้งที่ 2 ของ SCGP ประสบความสำเร็จอย่างมาก สามารถจองซื้อเต็มจำนวน 2,000 ลบ. ตอกย้ำความเชื่อมั่นของผู้ลงทุนที่มีต่อธุรกิจของบริษัทที่แข็งแกร่งในฐานะผู้ให้บริการด้านบรรจุภัณฑ์ครบวงจร
นายวิชาญ จิตร์ภักดี ประธานเจ้าหน้าที่บริหาร บริษัทเอสซีจี แพคเกจจิ้ง จำกัด (มหาชน) หรือ  SCGP การเสนอขายหุ้นกู้ดิจิทัล SCGP ผ่านแอปพลิเคชันเป๋าตังของธนาคารกรุงไทยเป็นครั้งที่ 2 ของ SCGP ประสบความสำเร็จอย่างมาก สามารถจองซื้อเต็มจำนวน 2,000 ล้านบาท ตอกย้ำความเชื่อมั่นของผู้ลงทุนที่มีต่อธุรกิจของบริษัทที่แข็งแกร่งในฐานะผู้ให้บริการด้านบรรจุภัณฑ์ครบวงจรในภูมิภาคอาเซียน และสถานะทางการเงินที่มั่นคง มีกระแสเงินสดสม่ำเสมอ
“บริษัทฯ ขอบคุณผู้ลงทุนที่ให้ความสนใจและให้ความไว้วางใจจองซื้อหุ้นกู้ดิจิทัล SCGP ในครั้งนี้ รวมถึงขอบคุณธนาคารกรุงไทย ผู้จัดการการจัดจำหน่ายหุ้นกู้ที่ทำให้การจองซื้อ สะดวก รวดเร็ว ปลอดภัย และผู้ลงทุนเข้าถึงบริการด้านการเงินและการลงทุนได้อย่างทั่วถึง โดยในการออกหุ้นกู้ในครั้งนี้ จะช่วยต่อยอดการดำเนินธุรกิจของบริษัท รวมถึงช่วยให้การบริหารจัดการสภาพคล่องทางการเงินอยู่ในระดับที่เหมาะสม เพื่อบรรลุเป้าหมายธุรกิจทั้งในระยะสั้นและระยะยาว”
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า ในภาวะเศรษฐกิจที่มีความผันผวน การลงทุนในหุ้นกู้ของบริษัทชั้นนำที่มีพื้นฐานธุรกิจแข็งแกร่งและดำเนินธุรกิจอย่างยั่งยืน อย่าง SCGP เป็นอีกหนึ่งทางเลือกที่สามารถสร้างผลตอบแทนที่มั่นคงและต่อเนื่องให้กับผู้ลงทุน โดยหุ้นกู้ดิจิทัลบนแอปฯ “เป๋าตัง” อำนวยความสะดวกให้ผู้ลงทุนซื้อขายในตลาดรองได้แบบเรียลไทม์ตลอด 24 ชั่วโมง ผู้ลงทุนจะได้รับหุ้นกู้ทันทีที่ซื้อและได้รับเงินทันทีที่ขาย ตลอดจนแสดงข้อมูลการถือครองหุ้นกู้ ราคาซื้อขาย ครบจบในที่เดียว
“ขอบคุณผู้ลงทุนทุกท่าน ที่ให้การตอบรับหุ้นกู้ดิจิทัล SCGP ด้วยดี และขอบคุณ SCGP ที่ให้ความไว้วางใจให้ธนาคารได้ร่วมเป็นส่วนหนึ่งของความสำเร็จในครั้งนี้ โดยความร่วมมือในการเสนอขายหุ้นกู้ดิจิทัล SCGP เป็นการต่อยอดความสำเร็จในการพัฒนาเทคโนโลยีและผลิตภัณฑ์การลงทุนบนช่องทางดิจิทัลที่ทุกคนเข้าถึงได้ สะท้อนถึงความเชื่อมั่นและความไว้วางใจจากนักลงทุนที่มีต่อผลิตภัณฑ์การลงทุนคุณภาพบนแพลตฟอร์มของธนาคาร เพื่อยกระดับตลาดทุนไทย สนับสนุนให้คนไทยทุกคนเข้าถึงบริการด้านการเงินและการลงทุนอย่างทั่วถึง สะดวก รวดเร็ว และปลอดภัย สร้างความมั่นคงทางการเงินให้กับลูกค้าและประชาชนได้อย่างยั่งยืน ตอบโจทย์เป้าหมายการพัฒนาอย่างยั่งยืน (SDGs) ของสหประชาชาติ และสอดคล้องกับวิสัยทัศน์ “กรุงไทย เคียงข้างไทย สู่ความยั่งยืน”

ที่มา : https://www.thaigov.go.th/news/contents/details/97365