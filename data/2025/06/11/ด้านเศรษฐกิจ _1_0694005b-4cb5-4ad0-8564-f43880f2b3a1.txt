รัฐบาลไทย-ข่าวทำเนียบรัฐบาล-​ที่ปรึกษาปลัดฯ สุรพล เดินหน้าขับเคลื่อนโครงการ “ปรับปรุงคุณภาพน้ำในคลองรอบวัดบวรนิเวศวิหาร“ ระยะที่ 2


วันอังคารที่ 10 มิถุนายน 2568
10/06/2568
พิมพ์
​ที่ปรึกษาปลัดฯ สุรพล เดินหน้าขับเคลื่อนโครงการ “ปรับปรุงคุณภาพน้ำในคลองรอบวัดบวรนิเวศวิหาร“ ระยะที่ 2
​ที่ปรึกษาปลัดฯ สุรพล เดินหน้าขับเคลื่อนโครงการ “ปรับปรุงคุณภาพน้ำในคลองรอบวัดบวรนิเวศวิหาร“ ระยะที่ 2
10 มิถุนายน 2568 นายสุรพล ชามาตย์ ที่ปรึกษาปลัดกระทรวงอุตสาหกรรม เปิดกิจกรรมจิตอาสา “ปรับปรุงคุณภาพน้ำในคลองรอบวัดบวรนิเวศวิหาร” ระยะที่ 2 เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2568 ภายใต้โครงการจิตอาสา “อุตสาหกรรมรวมใจ ดูแลสิ่งแวดล้อม ดิน น้ำ ลม ไฟ“ โดยมี นางสาวเกศรัชฎา กลั่นกรอง รองผู้อำนวยการสำนัก ด้านวิชาการ สำนักการระบายน้ำ กรุงเทพมหานคร ผู้แทนสำนักงานอุตสาหกรรมจังหวัด 12 จังหวัดปริมณฑล (ชลบุรี, ฉะเชิงเทรา, นนทบุรี, นครปฐม, ปทุมธานี, สมุทรปราการ, สระบุรี, ระยอง, ราชบุรี, พระนครศรีอยุธยา, สมุทรสาคร และปราจีนบุรี) และผู้แทนบริษัท เบตเตอร์ เวิลด์ กรีน จำกัด (มหาชน) เข้าร่วม ณ วัดบวรนิเวศวิหาร เขตพระนคร กรุงเทพมหานคร
การดำเนินกิจกรรมจิตอาสาฯ ในครั้งนี้ ได้ดำเนินการจัดเตรียมพื้นที่สำหรับขุดลอกโคลน รวบรวมโคลนโดยใช้คนงาน เรือดูดตะกอน และใช้รถ Vacuum ดูดโคลนบรรจุลงใน Roll off Box เพื่อขนส่งไปยังจุดทิ้ง การดำเนินงานดังกล่าวเสร็จสิ้นเป็นไปตามแผนที่วางไว้ทุกประการ

ที่มา : https://www.thaigov.go.th/news/contents/details/97344