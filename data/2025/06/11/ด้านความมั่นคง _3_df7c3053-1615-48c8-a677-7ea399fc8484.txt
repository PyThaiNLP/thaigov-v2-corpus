รัฐบาลไทย-ข่าวทำเนียบรัฐบาล-นายจ้าง-ลูกจ้างห้ามพลาด! กสร. จัดอบรมออนไลน์ “เงินสะสมและเงินสมทบกองทุนสงเคราะห์ลูกจ้าง”


วันพุธที่ 11 มิถุนายน 2568
11/06/2568
พิมพ์
นายจ้าง-ลูกจ้างห้ามพลาด! กสร. จัดอบรมออนไลน์ “เงินสะสมและเงินสมทบกองทุนสงเคราะห์ลูกจ้าง”
นายจ้าง-ลูกจ้างห้ามพลาด! กสร. จัดอบรมออนไลน์ “เงินสะสมและเงินสมทบกองทุนสงเคราะห์ลูกจ้าง”
นายพงษ์เทพ เพชรโสม รองอธิบดีกรมสวัสดิการและคุ้มครองแรงงานและโฆษกกรม เปิดเผยว่า กรมสวัสดิการและคุ้มครองแรงงาน โดยกองคุ้มครองแรงงาน จัดโครงการอบรมผ่านสื่ออิเล็กทรอนิกส์ผ่านระบบ Zoom Meeting หลักสูตร “กฎหมายแรงงานเกี่ยวกับการจัดเก็บเงินสะสมและเงินสมทบกองทุนสงเคราะห์ลูกจ้าง” โดยมีวัตถุประสงค์เพื่อให้นายจ้างและลูกจ้างมีความเข้าใจเกี่ยวกับกฎหมายและแนวปฏิบัติในการจัดเก็บ สะสมและเงินสมทบกองทุนสงเคราะห์ลูกจ้างอย่างถูกต้องตามกฎหมาย
กรมฯ ขอเชิญชวนนายจ้างและลูกจ้างเข้าร่วมการอบรม ซึ่งเปิดรับจำนวน 2 รุ่น รุ่นละ 500 คน ได้แก่
• รุ่นที่ 1 วันพฤหัสบดีที่ 26 มิถุนายน 2568 เวลา 09.00 – 12.00 น.
• รุ่นที่ 2 วันจันทร์ที่ 7 กรกฎาคม 2568 เวลา 09.00 – 12.00 น.
ผู้สนใจสามารถลงทะเบียนเข้าร่วมอบรมผ่าน QR Code ที่ปรากฏในสื่อประชาสัมพันธ์ ตั้งแต่บัดนี้เป็นต้นไป และสามารถรับชมการถ่ายทอดสดผ่านทาง YouTube : กรมสวัสดิการและคุ้มครองแรงงาน โดยหลักสูตรอบรมประกอบด้วยหัวข้อสำคัญ ได้แก่
• การจัดเก็บเงินสะสมและเงินสมทบกองทุนสงเคราะห์ลูกจ้าง
• แนวปฏิบัติเกี่ยวกับการขึ้นทะเบียน การนำส่งเงินสะสมและเงินสมทบกองทุนสงเคราะห์ลูกจ้าง
สามารถสอบถามข้อมูลเพิ่มเติมได้ที่ กองทุนสงเคราะห์ลูกจ้าง กองคุ้มครองแรงงาน โทร. 0 2660 2060 –1

ที่มา : https://www.thaigov.go.th/news/contents/details/97355