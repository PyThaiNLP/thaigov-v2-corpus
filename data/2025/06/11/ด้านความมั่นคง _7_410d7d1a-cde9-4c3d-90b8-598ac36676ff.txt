รัฐบาลไทย-ข่าวทำเนียบรัฐบาล-"อนุทิน" ร่วมหารือข้อราชการกับสมาคมนักปกครองแห่งประเทศไทย หนุนเสริมบทบาทบำบัดทุกข์ บำรุงสุข พี่น้องประชาชนอย่างเต็มกำลัง


วันพุธที่ 11 มิถุนายน 2568
11/06/2568
พิมพ์
"อนุทิน" ร่วมหารือข้อราชการกับสมาคมนักปกครองแห่งประเทศไทย หนุนเสริมบทบาทบำบัดทุกข์ บำรุงสุข พี่น้องประชาชนอย่างเต็มกำลัง
"อนุทิน" ร่วมหารือข้อราชการกับสมาคมนักปกครองแห่งประเทศไทย หนุนเสริมบทบาทบำบัดทุกข์ บำรุงสุข พี่น้องประชาชนอย่างเต็มกำลัง
เมื่อวันที่ 10 มิถุนายน 2568 ที่ผ่านมา นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย พร้อมด้วยนายอรรษิษฐ์ สัมพันธรัตน์ ปลัดกระทรวงมหาดไทย ร่วมให้การต้อนรับ นายสุจริต ปัจฉิมนันท์ นายกสมาคมนักปกครองแห่งประเทศไทย และคณะกรรมการบริหารสมาคมฯ พร้อมหารือข้าราชการเกี่ยวกับแนวทางการพัฒนากลไกการบำบัดทุกข์ บำรุงสุข เพื่อหนุนเสริมบทบาทภารกิจในการขับเคลื่อนงานตามนโยบายสำคัญของกระทรวงมหาดไทย
สมาคมนักปกครองแห่งประเทศไทย ก่อตั้งขึ้นเมื่อเดือนพฤศจิกายน ปี 2527 มีวัตถุประสงค์การดำเนินงานที่สำคัญ อาทิ เพื่อส่งเสริมการปกครองระบอบประชาธิปไตยอันมีพระมหากษัตริย์ทรงเป็นประมุขด้วยความเป็นกลาง และพิทักษ์ผลประโยชน์และรักษาสถานภาพของสถาบันการปกครอง ในการสร้างประโยชน์ให้แก่ทางราชการและประชาชน
การหารือในครั้งนี้ นายชัยวัฒน์ ศรีวิภาสถิตย์ คณะที่ปรึกษารัฐมนตรีว่าการกระทรวงมหาดไทย นายประยูร พรหมพันธุ์ อุปนายกสมาคมฯ นายบุญสนอง บุญมี กรรมการฝ่ายกฏหมาย นายปานชัย บวรรัตนปราณ กรรมการฝ่ายสาราณียากร นายนเรศ จิตสุจิตวงศ์ กรรมการฝ่ายกีฬา ดร.วินัย บัวประดิษฐ์ กรรมการฝ่ายกิจการพิเศษ นายอุทาร พิชญาภรณ์ ที่ปรึกษานายกสมาคมฯ ดร.รัฐวิช จิตสุจริตวงศ์ ผู้เชี่ยวชาญเฉพาะด้านกฎหมาย สำนักการสอบสวนและนิติการ กรมการปกครอง ร่วมด้วย

ที่มา : https://www.thaigov.go.th/news/contents/details/97359