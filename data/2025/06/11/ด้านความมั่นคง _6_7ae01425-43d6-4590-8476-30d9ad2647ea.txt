รัฐบาลไทย-ข่าวทำเนียบรัฐบาล-ผมขอแสดงความยินดี ที่ไทยและกัมพูชาสามารถบรรลุผลสำเร็จของการเจรจาทางการทูต ซึ่งนับว่าเป็นชัยชนะของทั้งสองฝ่ายในระดับยุทธศาสตร์  ปราศจากการปฏิบัติการทางยุทธวิธีและการสูญเสีย


วันพุธที่ 11 มิถุนายน 2568
ผมขอแสดงความยินดี ที่ไทยและกัมพูชาสามารถบรรลุผลสำเร็จของการเจรจาทางการทูต ซึ่งนับว่าเป็นชัยชนะของทั้งสองฝ่ายในระดับยุทธศาสตร์  ปราศจากการปฏิบัติการทางยุทธวิธีและการสูญเสีย
...
#KEYMESSAGE | #สันติวิธี
.
8 มิ.ย. 68
.
ผมขอแสดงความยินดี ที่ไทยและกัมพูชาสามารถบรรลุผลสำเร็จของการเจรจาทางการทูต ซึ่งนับว่าเป็นชัยชนะของทั้งสองฝ่ายในระดับยุทธศาสตร์  ปราศจากการปฏิบัติการทางยุทธวิธีและการสูญเสีย นำมาสู่การลดความตึงเครียด ด้วยการปรับการวางกำลังทหาร กลับสู่พื้นที่เดิมของตนในปี 2567  (ขอความกรุณาหลีกเลี่ยงการใช้คำว่า “ถอนตัว” หรือ “ถอย”) ซึ่งขณะนั้นกำลังทหารทั้งสองฝ่ายมีความสัมพันธ์อันดี พร้อมทั้งแสดงเจตนาร่วมกันในการนำปัญหาสู่โต๊ะเจรจา เดินหน้ากลไกทวิภาคีที่มีอยู่แล้ว ทั้ง 3 ระดับ เพื่อการยุติปัญหาได้อย่างยั่งยืนต่อไป
.
ทั้งนี้ เพื่อเป็นการธำรงรักษามิตรภาพอันดี และความจริงใจระหว่างกัน ทั้งในระดับประเทศ ระดับกองทัพ และระดับพื้นที่ ที่มีมาอย่างยาวนาน อีกทั้งเพื่อเป็นการสร้างบรรยากาศแห่งการเจรจาตามหลักสันติวิธี ผมใคร่ขอความร่วมมือจากพี่น้องประชาชนและสื่อมวลชนทุกแขนง งดเว้นการเผยแพร่ข้อมูล ข่าวสาร หรือความคิดเห็นใดๆ ที่อ่อนไหว หรืออาจนำไปสู่ความเข้าใจผิด จนเป็นชนวนของความขัดแย้ง  ทั้งภายในและภายนอกประเทศ
.
ในโอกาสนี้ ผมขอชื่นชมกำลังพลกองทัพทุกระดับ ที่ปฏิบัติหน้าที่ด้วยความเสียสละ อดทนอดกลั้น และมีวินัยสูงสุด สร้างความอุ่นใจให้กับพี่น้องประชาชนแนวหลัง และขอชื่นชมพี่น้องประชาชนชาวไทย ที่ได้ร่วมแรง ร่วมใจ ร่วมแสดงออกถึงความรักความสามัคคีกัน ติดตามสถานการณ์อย่างใกล้ชิด เป็นกำลังใจให้ทหารหาญของเราอย่างต่อเนื่อง ตลอดจนขอขอบพระคุณสื่อมวลชนทุกแขนง ในการนำเสนอข่าวสารอย่างรวดเร็ว แม่นยำ และทันต่อสถานการณ์ ซึ่งมีส่วนสำคัญยิ่ง ในการสร้างความเข้าใจที่ถูกต้องแก่ประชาชน
.
ท้ายนี้ ผมขอความกรุณาทุกฝ่าย ร่วมกันรักษาความสัมพันธ์อันดีระหว่างเพื่อนบ้านสองประเทศ เพื่อร่วมกันพัฒนาบ้านเมือง และขับเคลื่อนภูมิภาคนี้ ให้ผ่านพ้นความยากลำบากจากภาวะเศรษฐกิจโลกในปัจจุบัน ไปสู่สันติภาพและความมั่นคงที่ยั่งยืนสืบไป
.
ขอขอบพระคุณครับ
.
พล.อ.ณัฐพล นาคพาณิชย์
รัฐมนตรีช่วยว่าการกระทรวงกลาโหม
| "สนามไชย 2"
| https://www.facebook.com/share/p/16HAcaE7v9/

ที่มา : https://www.thaigov.go.th/news/contents/details/97358