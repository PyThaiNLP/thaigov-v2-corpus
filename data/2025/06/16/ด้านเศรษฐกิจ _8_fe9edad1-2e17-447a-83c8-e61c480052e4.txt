รัฐบาลไทย-ข่าวทำเนียบรัฐบาล-ธอส. เปิดตัวโครงการ ESG Funding ร่วมอนุรักษ์สิ่งแวดล้อม ต่อยอดสินเชื่อ Green Loan เพื่อความยั่งยืนของธนาคาร


วันจันทร์ที่ 16 มิถุนายน 2568
16/06/2568
พิมพ์
ธอส. เปิดตัวโครงการ ESG Funding ร่วมอนุรักษ์สิ่งแวดล้อม ต่อยอดสินเชื่อ Green Loan เพื่อความยั่งยืนของธนาคาร
ธอส. จัดทำ “เงินฝากออมทรัพย์ ESG” สำหรับลูกค้าทั่วไปและลูกค้าหน่วยงานที่มีการพัฒนาองค์กรอย่างยั่งยืน เพียงเปิดบัญชีเงินฝากตั้งแต่ 500 บาท ขึ้นไป รับอัตราดอกเบี้ยเงินฝากสูงถึง 1.55% ต่อปี สำหรับผู้ที่มีเงินฝากคงเหลือตั้งแต่ 100,000 บาทขึ้นไป
ธนาคารอาคารสงเคราะห์ (ธอส.) ดำเนินโครงการตามแผนยุทธศาสตร์ก้าวขึ้นสู่การเป็นธนาคารเพื่อความยั่งยืน (Sustainable Bank) มุ่งเน้นพัฒนาองค์กรให้มีความรับผิดชอบต่อสิ่งแวดล้อม สังคม และธรรมาภิบาล (ESG) ผ่านการออกผลิตภัณฑ์สินเชื่อและเงินฝากที่เป็นมิตรกับสิ่งแวดล้อม ธอส. จึงจัดทำ “เงินฝากออมทรัพย์ ESG” สำหรับลูกค้าทั่วไปและลูกค้าหน่วยงานที่มีการพัฒนาองค์กรอย่างยั่งยืน (ESG : Environment Social and Governance) เพียงเปิดบัญชีเงินฝากตั้งแต่ 500 บาท ขึ้นไป รับอัตราดอกเบี้ยเงินฝากสูงถึง 1.55% ต่อปี สำหรับผู้ที่มีเงินฝากคงเหลือตั้งแต่ 100,000 บาทขึ้นไป (ผู้ที่มีเงินฝากคงเหลือต่ำกว่า 100,000 บาท ได้รับอัตราดอกเบี้ย 1.50% ต่อปี) โดยเงินฝากออมทรัพย์ ESG ถือเป็นส่วนหนึ่งในการอนุรักษ์สิ่งแวดล้อม โดยธนาคารจะนำเงินฝากไปต่อยอดปล่อยสินเชื่อให้กับโครงการที่เป็นมิตรกับสิ่งแวดล้อม (Green Loan) เพื่อสนับสนุนให้คนไทยซื้อ ปลูกสร้าง และปรับปรุงที่อยู่อาศัยที่ช่วยประหยัดพลังงานเพิ่มมากขึ้น สำหรับลูกค้าหน่วยงานสามารถฝากใบรับเงินฝากประจำ (FDR) โดยธนาคารจะมอบ ESG Certificate ให้กับลูกค้าหน่วยงาน พร้อมทั้งจัดทำกระเป๋าผ้าที่ผลิตจากวัสดุ Recycle เพื่อมอบให้กับลูกค้าที่ร่วมฝากเงินในโครงการตามเงื่อนไขโดยผู้ที่สนใจสามารถเปิดบัญชีเงินฝากได้ ตั้งแต่วันที่ 16 มิถุนายน – 30 ธันวาคม 2568 หรือจนกว่าจะเต็มกรอบวงเงินโครงการ สอบถามรายละเอียดเพิ่มเติมได้ที่ ธอส. ทุกสาขาทั่วประเทศ หรือ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application :GHB ALL GEN และ www.ghbank.co.th

ที่มา : https://www.thaigov.go.th/news/contents/details/97518