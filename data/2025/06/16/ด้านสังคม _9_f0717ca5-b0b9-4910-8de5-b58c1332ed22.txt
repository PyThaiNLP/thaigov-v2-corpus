รัฐบาลไทย-ข่าวทำเนียบรัฐบาล-ปลัด พม. รับมอบผ้าอ้อมสำเร็จรูป ช่วยกลุ่มเปราะบาง จากสถาบันอนุสรีฯ หนุนสร้างสังคมแห่งการแบ่งปัน


วันจันทร์ที่ 16 มิถุนายน 2568
ปลัด พม. รับมอบผ้าอ้อมสำเร็จรูป ช่วยกลุ่มเปราะบาง จากสถาบันอนุสรีฯ หนุนสร้างสังคมแห่งการแบ่งปัน
ปลัด พม. รับมอบผ้าอ้อมสำเร็จรูป ช่วยกลุ่มเปราะบาง จากสถาบันอนุสรีฯ หนุนสร้างสังคมแห่งการแบ่งปัน
วันที่ 16 มิถุนายน 2568 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานในพิธีรับมอบผ้าอ้อมผู้ใหญ่สำเร็จรูป จำนวน 3,200 ชิ้น จากนางสาวอนุสรี ทับสุวรรณ ประธานสถาบันอนุสรีรวมใจให้กัน และ ดร.ชูวิทย์ มิตรชอบ รองผู้อำนวยการองค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน พร้อมคณะ เพื่อให้กระทรวง พม. ส่งต่อความช่วยเหลือแก่ผู้สูงอายุและคนพิการซึ่งเป็นกลุ่มเปราะบางทางสังคม โดยมีคณะผู้บริหารกระทรวง พม. และผู้แทนหน่วยงานที่เกี่ยวข้อง เข้าร่วม ณ บริเวณโถงชั้น 1 อาคารกรมพัฒนาสังคมและสวัสดิการ กระทรวง พม.
นายอนุกูล กล่าวว่า ในนามกระทรวง พม. ขอขอบคุณ ท่านอนุสรี ทับสุวรรณ และ ดร.ชูวิทย์ มิตรชอบ พร้อมคณะ ได้ให้ความสำคัญกับงานด้านสังคม โดยเป็นสะพานบุญในการช่วยเหลือกลุ่มเปราะบาง ด้วยการมอบผ้าอ้อมผู้ใหญ่สำเร็จรูป จำนวน 3,200 ชิ้น ในครั้งนี้ ซึ่งกระทรวง พม. มีศูนย์รับบริจาคกระทรวง พม. เป็นศูนย์กลางการบูรณาการรับบริจาคร่วมกันระหว่างหน่วยงานระดับกรมในสังกัดกระทรวง พม. เพื่อทำให้เกิดความเชื่อมั่นในสังคมมากขึ้นว่ากระทรวง พม. เรามีการทำงานอย่างเป็นระบบ มีการจัดสรรสิ่งของบริจาคให้กลุ่มเป้าหมายในแต่ละหน่วยงาน และแต่ละพื้นที่ได้อย่างทั่วถึง
"กระทรวง พม. ต้องขอขอบคุณสถาบันอนุสรีรวมใจให้กันอีกครั้ง สำหรับการช่วยเหลือและสนับสนุนให้กลุ่มเปราะบางได้มีคุณภาพชีวิตที่ดีขึ้น และหวังเป็นอย่างยิ่งว่าจะได้รับความร่วมมือและการสนับสนุนอย่างต่อเนื่อง เพื่อร่วมกันสร้างสังคมแห่งการแบ่งปัน" นายอนุกูล กล่าว
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ศูนย์รับบริจาคพม #ผู้สูงอายุ #คนพิการ #สถาบันอนุสรีรวมใจให้กัน

ที่มา : https://www.thaigov.go.th/news/contents/details/97516