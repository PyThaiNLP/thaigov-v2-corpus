รัฐบาลไทย-ข่าวทำเนียบรัฐบาล-พม.-กก.-โอลิมปิคไทย จัด เดิน-วิ่ง “OLYMPIC DAY SUPHANBURI 2025” ส่งเสริมทุกเพศทุกวัย ออกกำลังกาย ฉลองวันโอลิมปิกสากล


วันจันทร์ที่ 16 มิถุนายน 2568
พม.-กก.-โอลิมปิคไทย จัด เดิน-วิ่ง “OLYMPIC DAY SUPHANBURI 2025” ส่งเสริมทุกเพศทุกวัย ออกกำลังกาย ฉลองวันโอลิมปิกสากล
พม.-กก.-โอลิมปิคไทย จัด เดิน-วิ่ง “OLYMPIC DAY SUPHANBURI 2025” ส่งเสริมทุกเพศทุกวัย ออกกำลังกาย ฉลองวันโอลิมปิกสากล
วันที่ 14 มิถุนายน 2568 ที่สนามกีฬากลางจังหวัดสุพรรณบุรี ผศ.พิมล ศรีวิกรม์ ประธานคณะกรรมการโอลิมปิคแห่งประเทศไทย ในพระบรมราชูปถัมภ์ฯ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา และนายพิริยะ ฉันทดิลก ผู้ว่าราชการจังหวัดสุพรรณบุรี ร่วมเป็นประธานในพิธีเปิดกิจกรรมเดิน-วิ่ง “OLYMPIC DAY SUPHANBURI 2025” จัดโดย กระทรวง พม. ร่วมกับ คณะกรรมการโอลิมปิคแห่งประเทศไทย ในพระบรมราชูปถัมภ์ และจังหวัดสุพรรณบุรี รวมถึงหน่วยงานพันธมิตรทั้งภาครัฐและเอกชน เพื่อร่วมเฉลิมฉลองวันโอลิมปิกสากล (Olympic Day) ซึ่งตรงกับวันที่ 23 มิถุนายนของทุกปี และส่งเสริมให้คนไทยออกกำลังกายตามนโยบายโอลิมปิกสากล อีกทั้งเป็นการส่งเสริมความเท่าเทียม ด้วยกิจกรรมที่สามารถเข้าร่วมได้ทุกเพศทุกวัย พร้อมรณรงค์การป้องกันและแก้ไขปัญหาการล่วงละเมิดหรือคุกคามทางเพศในการกีฬา (Safe Sports) และการส่งเสริมการจัดกิจกรรมการกีฬาของไทย ภายใต้กรอบการทำงานด้านกีฬา เพื่อเตรียมพร้อมต่อการรับมือการเปลี่ยนแปลงสภาพภูมิอากาศ (UN Sports for Climate Action)
นายวราวุธ กล่าวว่า ขอขอบคุณคณะกรรมการโอลิมปิคแห่งประเทศไทย ในพระบรมราชูปถัมภ์ฯ และจังหวัดสุพรรณบุรี สำหรับการจัดงานที่เป็นประวัติศาสตร์ของประเทศไทยเนื่องในวันโอลิมปิกสากล (Olympic Day) ที่จัดกันมาหลายปี และเป็นครั้งแรกที่ตราสัญลักษณ์โอลิมปิก วงกลม 5 ห่วง ได้มาเยือนที่จังหวัดสุพรรณบุรี ซึ่งการจัดงานครั้งนี้เป็นการรวบรวมความช่วยเหลือและความเป็น "เลือดสุพรรณ" ของพี่น้องชาวสุพรรณบุรีอย่างแท้จริง เพราะว่านอกเหนือจากการจัดงานที่ยอดเยี่ยมของ ท่านศุภวัฒน์ จงศิริ หรือ ศุภักษร ซึ่งมีการบริหารจัดการการวิ่งตลอดทั้งเส้นทาง ต้องทำงานด้วยความเหน็ดเหนื่อย โดยทั้งสองเส้นทาง ไม่ว่าจะเป็น 5.8 กม. และ 12.5 กม. นั้น จะผ่านแลนด์มาร์คที่สำคัญของจังหวัดสุพรรณบุรี อาทิ ประตูเมืองสุพรรณบุรี , ศาลเจ้าพ่อหลักเมือง , หอนาฬิกาบรรหาร-แจ่มใส ,  สวนเฉลิมภัทรราชินี , พระบรมราชานุสาวรีย์สมเด็จพระนเรศวรมหาราช , วัดป่าเลไลยก์วรวิหาร และ อุทยานมังกรสวรรค์ ทั้งนี้ ขอให้นักวิ่งทุกๆท่านนั้นเพลิดเพลินตลอดเส้นทาง ซึ่งเราได้เตรียมหน่วยพยาบาลไว้ให้บริการด้วย
นายวราวุธ กล่าวว่า ในนามของชาวจังหวัดสุพรรณบุรีต้องขอขอบคุณผู้ใหญ่ทุกๆท่าน นำโดยรัฐมนตรีว่าการกระทรวงการท่องเที่ยวและกีฬา พร้อมผู้บริหาร นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ พร้อมผู้บริหาร ซึ่งทำให้การจัดงานเป็นที่จดจำ เป็นที่ประทับใจ อีกทั้งต้องขอขอบคุณผู้ให้การสนับสนุนเพราะว่างานวันนี้จะเกิดขึ้นไม่ได้เลย เริ่มตั้งแต่กองทุนพัฒนาการกีฬาแห่งชาติ ไทยเบฟฯ  ปตท. การท่องเที่ยวแห่งประเทศไทย เมืองไทยประกันชีวิต และผู้ใหญ่ใจดีอีกหลายๆ ท่าน รวมถึง ดร.สุวรรณา ศิลปอาชา รองประธานคณะกรรมการโอลิมปิคแห่งประเทศไทย ในพระบรมราชูปถัมภ์ฯ
ภายในงานครั้งนี้ กระทรวง พม. ยังได้ร่วมจัดกิจกรรมเรียนรู้และเข้าใจเป็นนิทรรศการ รณรงค์ป้องกันและแก้ไขปัญหาการล่วงละเมิดหรือคุกคามทางเพศในการกีฬา (Safe Sports) , กิจกรรมป้องกันและแก้ไขปัญหาความรุนแรงต่อเด็ก สตรี และบุคคลในครอบครัว , กิจกรรมครอบครัวนักกีฬา , กิจกรรมการมอบกล่องของขวัญสร้างแรงบันดาลใจ (Pink Box) ให้สตรีกลุ่มเปราะบาง และ บูธศูนย์ช่วยเหลือสังคม 1300
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #OLYMPIC #OLYMPICDAY2025 #OLYMPICDAY #ความสุขทุกก้าว #สายวิ่งห้ามพลาด #คณะกรรมการโอลิมปิกแห่งประเทศไทย #สุพรรณบุรี

ที่มา : https://www.thaigov.go.th/news/contents/details/97507