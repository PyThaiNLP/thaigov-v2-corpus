รัฐบาลไทย-ข่าวทำเนียบรัฐบาล-“เอกนัฏ” ส่ง “สุดซอย” ฟาด “หย่งถังไทย” ตัวการหลอกแจกดินปนเปื้อน เร่งขยายผลปราบ “ทุนจีนศูนย์เหรียญ”


วันอาทิตย์ที่ 15 มิถุนายน 2568
15/06/2568
พิมพ์
“เอกนัฏ” ส่ง “สุดซอย” ฟาด “หย่งถังไทย” ตัวการหลอกแจกดินปนเปื้อน เร่งขยายผลปราบ “ทุนจีนศูนย์เหรียญ”
“เอกนัฏ” ส่ง “สุดซอย” ฟาด “หย่งถังไทย” ตัวการหลอกแจกดินปนเปื้อน เร่งขยายผลปราบ “ทุนจีนศูนย์เหรียญ”
“เอกนัฏ” ส่ง "ทีมสุดซอย" ปิด “หย่งถังไทย” หนึ่งในตัวการ หลอกนำขยะอุตฯอ้างเป็นดินแจกชาวบ้าน พบเป็น “ทุนจีนศูนย์เหรียญ” นำเข้า-คัดแยกเศษโลหะเพื่อส่งออก เร่งชงหาทางแก้ “รง.รีไซเคิล” ล้นตลาด “ทุนเทา”
สบช่องใช้เป็นที่แยกขยะ ทิ้งซากขยะ-ก่อมลพิษในไทย
นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เปิดเผยว่า ภายหลังที่กระทรวงฯ
ได้ดำเนินการแจ้งความดำเนินคดีกับบริษัทฯ ที่แจกจ่ายดินปนเปื้อนให้ประชาชนนั้น จึงมอบหมายให้ชุดตรวจการณ์
สุดซอย หรือ “ทีมสุดซอย” กระทรวงอุตสาหกรรม นำโดย นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม ทำการขยายผลบริษัทหรือผู้ที่มีส่วนเกี่ยวข้องทั้งหมด จนพบความเชื่อมโยงไปถึง บริษัท หย่งถัง ไทย จำกัด ตั้งอยู่ที่ อำเภอแปลงยาว จังหวัดฉะเชิงเทรา ทีมสุดซอย จึงได้ลงพื้นที่ตรวจสอบ
พบการกระทำผิด ทั้งขยายโรงงานโดยไม่ได้อนุญาต และไม่ปฏิบัติตามเงื่อนใขในใบอนุญาต เป็นต้น จึงออกคำสั่งอายัดวัสดุสิ่งของไว้ทั้งหมด และแจ้งความดำเนินคดี พร้อมเสนอปลัดกระทรวงอุตสาหกรรมออกคำสั่งให้หยุดกิจการ
ทั้งหมดต่อไป
นางสาวฐิติภัสร์ กล่าวเสริมถึงผลการเข้าตรวจสอบโรงงาน บริษัท หย่งถัง ไทย จำกัด ว่าในการลงพื้นที่ร่วมกับ กรมโรงงานอุตสาหกรรม (กรอ.) สำนักงานอุตสาหกรรมจังหวัด (สอจ.) ฉะเชิงเทรา และกองบังคับการปราบปรามการกระทำความผิดเกี่ยวกับทรัพยากรธรรมชาติและสิ่งแวดล้อม (บก.ปทส.) พบว่า บริษัท หย่งถัง
ไทย จำกัด จะนำเข้าวัตถุดิบจำพวก เศษโลหะรวม มอเตอร์ สายไฟ จากต่างประเทศ จะนำมาทำการคัดแยกเป็น
เศษเหล็ก เศษทองแดง และเศษอลูมิเนียม จำหน่ายทั้งภายในประเทศ และส่งออกต่างประเทศ โดยมี นายจิ้งเฟิง
โจว เป็นเจ้าของ จากการตรวจสอบพบว่า มีการขยายโรงงานโดยไม่ได้รับอนุญาต และตรวจพบเศษชิ้นส่วนเซลล์แบตเตอรี่ (แผ่นทองแดงแกรไฟต์) แบตเตอรี่ยังไม่ได้แยกประเภท และเศษชิ้นส่วนอุปกรณ์อิเล็กทรอนิกส์
หลายประเภท ซึ่งไม่ตรงตามใบอนุญาต เจ้าหน้าที่จึงออกคำสั่งอายัดวัสดุสิ่งของทั้งหมด พร้อมแจ้งความดำเนินคดี
ในข้อหาไม่ปฏิบัติตามเงื่อนใขในใบอนุญาต โดย สอจ.ฉะเชิงเทรา จะเสนอปลัดกระทรวงอุตสาหกรรม ออกคำสั่งให้หยุดกิจการทั้งหมดด้วย
นางสาวฐิติภัสร์ กล่าวต่อว่า จากการสืบสวนเพิ่มเติมพบว่า การลักลอบนำเข้าขยะอิเล็กทรอนิกส์ของ บริษัท หย่งถัง ไทย จำกัด จะติดต่อบริษัทแห่งหนึ่งที่ตั้งอยู่ที่ฮ่องกง ให้จัดหาวัตถุดิบที่เป็นเศษโลหะ โดยไม่มีการคัดแยกขยะอิเล็กทรอนิกส์ หรือขยะปนเปื้อนจากประเทศญี่ปุ่น แล้วนำเข้ามายังประเทศไทยเพื่อคัดแยก หากเป็นเศษเหล็ก
จะส่งขายต่อให้โรงงานเหล็กภายในประเทศ แต่หากเป็นทองแดง และอลูมิเนียมที่คัดได้จะส่งกลับไปยังบริษัทต้นทางที่ฮ่องกง เหลือทิ้งไว้คือ ฝุ่นและขยะ รวมถึงสร้างปัญหามลพิษ ปล่อยน้ำเสียไว้ในประเทศไทย
“หลังจากที่มีมาตรการภาษีของสหรัฐอเมริกาสังเกตได้ว่า นักลงทุนจีนมีการทะลักเข้ามาในประเทศไทย
เพื่อประกอบธุรกิจรีไซเคิลศูนย์เหรียญที่ผิดกฎหมายจำนวนมาก โดยจะเร่งเสนอให้รัฐมนตรีฯเอกนัฏ พิจารณาทบทวนการออกใบอนุญาตโรงงานประเภทรีไซเคิล ที่ขณะนี้มีมากเกินความจำเป็น จนทำให้นักลงทุนข้ามชาติเหล่านี้ใช้ไทยเป็นพื้นที่คัดแยกของดีของเสีย ไม่สร้างมูลค่าทางเศรษฐกิจให้กับประเทศ แถมยังสร้างปัญหามลพิษกับสิ่งแวดล้อม ทำร้ายสุขภาพประชาชน“ นางสาวฐิติภัสร์ ระบุ
----------------------------

ที่มา : https://www.thaigov.go.th/news/contents/details/97476