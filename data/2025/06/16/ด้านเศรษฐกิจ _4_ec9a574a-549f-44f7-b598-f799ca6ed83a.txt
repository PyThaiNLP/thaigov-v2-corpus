รัฐบาลไทย-ข่าวทำเนียบรัฐบาล-“ฐิติภัสร์” ชวน ปชช.ร่วมลุยล้างบาง “ทุนเทา-ศูนย์เหรียญ” สวนโดนป้ายสีเรียกผลประโยชน์ 


วันอาทิตย์ที่ 15 มิถุนายน 2568
15/06/2568
พิมพ์
“ฐิติภัสร์” ชวน ปชช.ร่วมลุยล้างบาง “ทุนเทา-ศูนย์เหรียญ” สวนโดนป้ายสีเรียกผลประโยชน์
“ฐิติภัสร์” ชวน ปชช.ร่วมลุยล้างบาง “ทุนเทา-ศูนย์เหรียญ” สวนโดนป้ายสีเรียกผลประโยชน์
“ฐิติภัสร์” แม่ทีมสุดซอย โพสต์สวนโดนป้ายสีเรียกรับผลประโยชน์ แอบอ้าง “ทีม รมต.” รับเคลียร์ ชวนประชาชนแจ้งเบาะแสชี้เป้า “ทุนเทา-ศูนย์เหรียญ” ลุยปราบขยะใต้พรม
นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม หัวหน้าชุดปฏิบัติการตรวจสุดซอยของกระทรวงอุตสาหกรรม หรือ “ทีมสุดซอย” โพสต์ข้อความผ่านเฟสบุ๊กถึง กรณีได้รับข้อมูลว่า มีการเรียกรับผลประโยชน์จากทีมงานของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และทีมสุดซอย ว่า ป้ายสีทีมสุดซอย แอบอ้างทีม รมว เอกนัฏ เรียกรับผลประโยชน์ เสนอตัวรับเคลียโรงงานเถื่อน ทุนสีเทา สร้างเครือข่ายอิทธิพลคุมโรงงาน รถขนส่ง ลักลอบนำเข้าขยะพิษแถวภาคตะวันออก ปราจีนบุรี ฉะเชิงเทรา ชลบุรี ระยอง
ทีมสุดซอยทำงานมา 8 เดือน มีข้อมูลและเบาะแสแล้ว จึงขอเชิญชวนประชาชนเข้ามามีส่วนร่วมช่วยกันแจ้งเบาะแสและข้อมูลเพิ่ม พร้อมไปลุยสุดซอยร่วมกับ ตำรวจ บก.ปทส., DSI, สื่อมวลชน และประชาชนไปร่วมกันเปิดไฟส่องขยะที่ซุกไว้ใต้พรมกันค่ะ
#โอ๋สุดซอย #สุดซอย #ปฏิรูปอุตสาหกรรม
ข้อมูล :  https://www.facebook.com/story.php?story_fbid=1520734208887752&id=100028535628039&mibextid=wwXIfr&rdid=nETneVHZ63EvnWRg#

ที่มา : https://www.thaigov.go.th/news/contents/details/97478