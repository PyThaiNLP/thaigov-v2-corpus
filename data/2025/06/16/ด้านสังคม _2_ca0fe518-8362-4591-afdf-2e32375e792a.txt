รัฐบาลไทย-ข่าวทำเนียบรัฐบาล-“วราวุธ” เผย ทีม พม.ตราด ลงพื้นที่ชายแดน ร่วมติดตามสถานการณ์-ให้กำลังใจ-สำรวจแนวทางการอพยพคน กลุ่มเปราะบาง


วันจันทร์ที่ 16 มิถุนายน 2568
“วราวุธ” เผย ทีม พม.ตราด ลงพื้นที่ชายแดน ร่วมติดตามสถานการณ์-ให้กำลังใจ-สำรวจแนวทางการอพยพคน กลุ่มเปราะบาง
“วราวุธ” เผย ทีม พม.ตราด ลงพื้นที่ชายแดน ร่วมติดตามสถานการณ์-ให้กำลังใจ-สำรวจแนวทางการอพยพคน กลุ่มเปราะบาง
เมื่อวันที่ 13 มิถุนายน 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ได้รับรายงานจากศูนย์บริหารการดูแลกลุ่มเปราะบางจากภัยพิบัติ (ศปบภ.) กระทรวง พม. ระบุ ทีม พม.หนึ่งเดียวจังหวัดตราด ร่วมกับรองปลัดอำเภอ และนักพัฒนาชุมชนเทศบาลตำบลหาดเล็ก และ หน่วยเฉพาะกิจนาวิกโยธิน 182 ลงพื้นที่ตรวจเยี่ยมและให้กำลังใจประชาชนกลุ่มเปราะบาง รวมถึงผู้ค้าขาย ในพื้นที่บริเวณใกล้เขตแนวชายแดน ณ ตำบลหาดเล็ก อำเภอคลองใหญ่ จังหวัดตราด ซึ่งการลงพื้นที่ในครั้งนี้ ทีม พม.หนึ่งเดียว จังหวัดตราด ได้ร่วมติดตามสถานการณ์ในพื้นที่ พร้อมทั้งประเมินผลกระทบ และสภาพความเป็นอยู่ รวมถึงสำรวจแนวทางการอพยพคนกลุ่มเปราะบางในกรณีเกิดเหตุความไม่สงบ ซึ่งจากการพูดคุย พบว่ากลุ่มเปราะบางและประชาชนไม่มีความตระหนกต่อสถานการณ์ครั้งนี้ แต่ได้รับผลกระทบด้านรายได้ เนื่องจากขายสินค้าได้ลดลง อย่างไรก็ตามเจ้าหน้าที่ พม. ได้ให้คำปรึกษาแนะนำถึงช่องทางการขอความช่วยเหลือ กรณีได้รับความเดือดร้อนหรือประสบปัญหาทางสังคม เพื่อสร้างความเชื่อมั่นในการดูแลและช่วยเหลือกลุ่มเปราะบางและประชาชนของหน่วยงานภาครัฐ ทำให้สามารถเข้าถึงบริการสิทธิสวัสดิการสังคมและการคุ้มครองช่วยเหลือจากภาครัฐได้อย่างทั่วถึงและทันท่วงที
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ชายแดนไทยกัมพูชา #ตราด

ที่มา : https://www.thaigov.go.th/news/contents/details/97506