รัฐบาลไทย-ข่าวทำเนียบรัฐบาล-ซาบีดา ไทยเศรษฐ์ มท.3 เป็นประธานเปิดอบรมเตรียมความพร้อมการบริหารจัดการสถานการณ์ในช่วงฤดูฝน จังหวัดนครสวรรค์


วันจันทร์ที่ 16 มิถุนายน 2568
16/06/2568
พิมพ์
ซาบีดา ไทยเศรษฐ์ มท.3 เป็นประธานเปิดอบรมเตรียมความพร้อมการบริหารจัดการสถานการณ์ในช่วงฤดูฝน จังหวัดนครสวรรค์
ซาบีดา ไทยเศรษฐ์ มท.3 เป็นประธานเปิดอบรมเตรียมความพร้อมการบริหารจัดการสถานการณ์ในช่วงฤดูฝน จังหวัดนครสวรรค์
เมื่อวันที่ 16 มิถุนายน 2568 เวลา 09.00 น. นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย เดินทางมาเป็นประธานเปิดโครงการอบรมการเตรียมความพร้อมบริหารจัดการสถานการณ์ในช่วงฤดูฝน/น้ำท่วม ภัยพิบัติต่างๆ และโรคในฤดูฝน จังหวัดนครสวรรค์ ประจำปี 2568 ณ อาคารอเนกประสงค์ สัมมนาและจัดแสดงนิทรรศการบึงบอระเพ็ด ต.แควใหญ่ อ.เมืองนครสวรรค์ จ.นครสวรรค์ โดยมีนางสาวชุติพร เสชัง ผู้ว่าราชการจังหวัดนครสวรรค์ กล่าวรายงานฯ พลตำรวจเอกสมศักดิ์ จันทะพิงค์ นายก อบจ.นครสวรรค์ ร่วมให้ต้อนรับ พร้อมด้วย สมาชิกสภาผู้แทนราษฏรจังหวัดนครสวรรค์ รองผู้ว่าราชการจังหวัดนครสวรรค์ คณะผู้บริหาร อบจ.นครสวรรค์ ประธานสภาฯ อบจ. สมาชิกสภา อบจ. หัวหน้าส่วนราชการ นายอำเภอ/ผู้นำชุมชน/ท้องถิ่น อสม.และประชาชน เข้าร่วมในโครงการอบรมฯ
จังหวัดนครสวรรค์เล็งเห็นความสำคัญของการเตรียมความพร้อมในการบริหารจัดการสถานการณ์ในช่วงฤดูฝนและฤดูน้ำหลาก ที่ก่อให้เกิดปัญหาน้ำท่วม น้ำป่าไหลหลาก และโรคติดต่อที่มากับฤดูฝน ซึ่งส่งผลกระทบต่อชีวิตและความเป็นอยู่ของพี่น้องประชาชน โดยการจัดทำโครงการอบรมดังกล่าว มีวัตถุประสงค์เพื่อเป็นการเตรียมความพร้อม เฝ้าระวัง และติดตามสถานการณ์ เพื่อลดผลกระทบจากภาวะน้ำท่วม ภัยพิบัติ และโรคติดต่อ อย่างมีประสิทธิภาพ อีกทั้งเป็นการประชาสัมพันธ์การแจ้งเตือนสถานการณ์และข่าวสารให้ประชาชนในพื้นที่ได้ทราบอย่างรวดเร็วและทั่วถึง และเพื่อให้ส่วนราชการ องค์กรปกครองส่วนท้องถิ่น รวมถึง อสม.ประจำหมู่บ้าน มีการบริหารจัดการสถานการณ์น้ำ การวางแผนเฝ้าระวัง การป้องกันและควบคุมโรคติดต่อที่เกิดในฤดูฝน ได้อย่างมีประสิทธิภาพ
ภายในงานได้มีการบรรยายพิเศษในหัวข้อต่างๆ ของหน่วยงาน อาทิ แนวทางการบริหารจัดการน้ำระหว่างส่วนราชการและองคฺกรปกครองส่วนท้องถิ่น โดยพล.ต.อ.สมศักดิ์ จันทะพิงค์ นายก อบจ. นครสวรรค์ / การบรรยายเรื่องแนวโน้มสถานการณ์น้ำ การเตรียมความพร้อมรับมือและการให้ความช่วยเหลือเมื่อเกิดสถานการณ์ อีกทั้งบรรยายความรู้เกี่ยวกับการแพร่ระบาดของโรคติดต่อในช่วงฤดูฝน และบทบาทในการควบคุมโรคที่มาในฤดูฝนและน้ำท่วม อีกด้วย

ที่มา : https://www.thaigov.go.th/news/contents/details/97517