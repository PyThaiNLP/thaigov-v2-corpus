รัฐบาลไทย-ข่าวทำเนียบรัฐบาล-วธ.- ศน. บูรณาการจัด 6 เทศกาลทางศาสนา ปลุกพลังศรัทธา - ดึงดูดนักท่องเที่ยวไทย-ต่างชาติ กระตุ้นท่องเที่ยว ดัน Soft Power ไทยสู่ระดับโลก


วันจันทร์ที่ 16 มิถุนายน 2568
วธ.- ศน. บูรณาการจัด 6 เทศกาลทางศาสนา ปลุกพลังศรัทธา - ดึงดูดนักท่องเที่ยวไทย-ต่างชาติ กระตุ้นท่องเที่ยว ดัน Soft Power ไทยสู่ระดับโลก
วธ.- ศน. บูรณาการจัด 6 เทศกาลทางศาสนา ปลุกพลังศรัทธา - ดึงดูดนักท่องเที่ยวไทย-ต่างชาติ กระตุ้นท่องเที่ยว ดัน Soft Power ไทยสู่ระดับโลก
วธ.- ศน. บูรณาการจัด 6 เทศกาลทางศาสนา ปลุกพลังศรัทธา - ดึงดูดนักท่องเที่ยวไทย-ต่างชาติ กระตุ้นท่องเที่ยว ดัน Soft Power ไทยสู่ระดับโลก
กระทรวงวัฒนธรรม โดยกรมการศาสนา เตรียมจัดงาน 6 เทศกาลทางศาสนา ระหว่างเดือนกรกฎาคมถึงธันวาคม 2568 เพื่อส่งเสริมการท่องเที่ยวเชิงศรัทธา กระตุ้นเศรษฐกิจภายในประเทศ และผลักดัน Soft Power ไทย สู่เวทีโลก ผ่านกิจกรรมทางศาสนาและวัฒนธรรมที่ผสมผสานความศรัทธากับความคิดสร้างสรรค์
นายประสพ เรียงเงิน ปลัดกระทรวงวัฒนธรรม เปิดเผยภายหลังการประชุมผู้บริหารสำนักงานปลัดกระทรวงวัฒนธรรม ครั้งที่ 4/2568 เมื่อเร็วๆนี้ ว่า กรมการศาสนาได้นำเสนอแผนการจัดเทศกาลทางศาสนา ตามนโยบายรัฐบาลที่มุ่งเน้นการขับเคลื่อนเศรษฐกิจด้วยวัฒนธรรมและการท่องเที่ยว โดยเทศกาลศาสนาที่จะจัดขึ้นช่วงกรกฎาคมถึงธันวาคม 2568 ซึ่งกรมการศาสนาบูรณาการกับหน่วยงานสังกัด วธ. เพื่อส่งเสริมการท่องเที่ยวเชิงศรัทธา กระตุ้นเศรษฐกิจภายในประเทศ และผลักดัน Soft Power ไทย สู่เวทีโลก ผ่านกิจกรรมทางศาสนาและวัฒนธรรมที่ผสมผสานความศรัทธากับความคิดสร้างสรรค์
“เทศกาลศาสนาที่จะจัดนำร่องในปี 2568 ระหว่างเดือนกรกฎาคมถึงธันวาคม 2568 ทั้งหมด 6 เทศกาลสำคัญ ได้แก่ วันอาสาฬหบูชาและเข้าพรรษา เทศกาลอาซูรอ เทศกาลออกพรรษา เทศกาลนวราตรี เทศกาลดิวาลี และเทศกาลคริสต์มาส ซึ่ง วธ. เน้นการบูรณาการความร่วมมือกับหน่วยงานในพื้นที่ และองค์กรทางศาสนา เพื่อสร้างกิจกรรมที่หลากหลายและสอดคล้องกับวิถีชีวิตของประชาชนทุกศาสนา ส่งเสริมการท่องเที่ยวเชิงวัฒนธรรม และสร้างรายได้ให้แก่ชุมชนในระดับฐานราก” นายประสพ กล่าว
ปลัด วธ. เน้นย้ำว่า เทศกาลทางศาสนาไม่เพียงเป็นการสืบสานวัฒนธรรม แต่ยังเป็นเครื่องมือสำคัญในการ กระตุ้นเศรษฐกิจฐานราก สร้างรายได้ให้ชุมชน และผลักดันประเทศไทยสู่การเป็นศูนย์กลาง Soft Power ด้านศิลปวัฒนธรรมและศรัทธาในเวทีโลก
อย่างไรก็ตาม ได้มอบหมายให้สำนักงานวัฒนธรรมจังหวัดทั่วประเทศคัดเลือกพื้นที่จัดกิจกรรมวันอาสาฬหบูชาและเข้าพรรษาที่โดดเด่น จังหวัดละ 1 แห่ง เพื่อจัดเก็บเป็นฐานข้อมูลและพัฒนาเป็นจุดหมายท่องเที่ยวเชิงวัฒนธรรม พร้อมประสานความร่วมมือกับหน่วยงานในพื้นที่ เพื่อสร้างกิจกรรมที่หลากหลายและน่าสนใจมากยิ่งขึ้น
นอกจากนี้ ปลัด วธ. กล่าวว่า ได้เน้นย้ำให้หน่วยงานในสังกัดเร่งรัดดำเนินงานตามแผนงบประมาณประจำปี 2568 ให้เกิดประสิทธิภาพสูงสุด พร้อมขอความร่วมมือทุกจังหวัดเผยแพร่ข้อมูลข่าวสารผ่านช่องทางออนไลน์ เพื่อกระจายการรับรู้ และสร้างการมีส่วนร่วมของประชาชนทุกระดับ

ที่มา : https://www.thaigov.go.th/news/contents/details/97505