รัฐบาลไทย-ข่าวทำเนียบรัฐบาล-ห้ามพนักงานรัฐนำรถยนต์ไฟฟ้าส่วนตัวไปอัดประจุไฟฟ้าของส่วนราชการ


วันจันทร์ที่ 16 มิถุนายน 2568
16/06/2568
พิมพ์
ห้ามพนักงานรัฐนำรถยนต์ไฟฟ้าส่วนตัวไปอัดประจุไฟฟ้าของส่วนราชการ
วันศุกร์ ที่ 13 มิ.ย.68
คณะรัฐมนตรีรับทราบข้อเสนอแนะเพื่อป้องกันการแสวงหาประโยชน์และการขัดกันระหว่างประโยชน์ส่วนบุค
คลกับประโยชน์ส่วนรวม กรณีเจ้าพนักงานของรัฐนำรถยนต์ไฟฟ้าส่วนตัวไปอัดประจุไฟฟ้าของส่วนราชการ
รัฐวิสาหกิจ หรือหน่วยงานของรัฐ โดยมิได้รับอนุญาต
ตามที่คณะกรรมการป้องกันและปราบปรามการทุจริตแห่งชาติ เสนอ ทั้งนี้ ที่ประชุม ครม. มอบหมายให้สำนักงาน ก.พ. เป็นหน่วยงานหลักรับไปพิจารณาร่วมกับหน่วยงานที่เกี่ยวข้องให้ได้ข้อยุติ โดยให้สำนักงาน ก.พ. สรุปผลการพิจารณา ผลการดำเนินการ ความเห็นในภาพรวม แล้วส่งให้ สลค.ภายใน 30 วัน นับจากวันที่ได้รับแจ้งจาก สลค. เพื่อนำเสนอคณะรัฐมนตรีต่อไป
“สื่อสารภารกิจรัฐบาลกับผม อนุกูล พฤกษานุศักดิ์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/97490