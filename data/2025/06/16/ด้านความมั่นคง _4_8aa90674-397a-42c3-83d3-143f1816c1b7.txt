รัฐบาลไทย-ข่าวทำเนียบรัฐบาล-"อนุทิน" นำทีมมหาดไทย ปลุกใจนักเรียน ร่วมร้องบทเพลง "สยามานุสสติ" ในการตรวจราชการพื้นที่อำเภอเพ็ญ จังหวัดอุดรธานี ด้วยความฮึกเหิม


วันอาทิตย์ที่ 15 มิถุนายน 2568
15/06/2568
พิมพ์
"อนุทิน" นำทีมมหาดไทย ปลุกใจนักเรียน ร่วมร้องบทเพลง "สยามานุสสติ" ในการตรวจราชการพื้นที่อำเภอเพ็ญ จังหวัดอุดรธานี ด้วยความฮึกเหิม
"อนุทิน" นำทีมมหาดไทย ปลุกใจนักเรียน ร่วมร้องบทเพลง "สยามานุสสติ" ในการตรวจราชการพื้นที่อำเภอเพ็ญ จังหวัดอุดรธานี ด้วยความฮึกเหิม
วันนี้ (15 มิ.ย. 68) เวลา 15.00 น. นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย พร้อมด้วย นายทรงศักดิ์ ทองศรี รัฐมนตรีช่วยว่าการกระทรวงมหาดไทย และนายอรรษิษฐ์ สัมพันธรัตน์ ปลัดกระทรวงมหาดไทย นำคณะผู้บริหารกระทรวงมหาดไทย ร่วมกับน้อง ๆ นักเรียนโรงเรียนอนุบาลเพ็ญประชานุกูล ขับร้องเพลง "สยามานุสสติ" ซึ่งเป็นบทเพลงที่มีเนื้อร้องมาจากพระราชนิพนธ์สยามานุสสติ ในล้นเกล้าล้นกระหม่อมพระบาทสมเด็จพระมงกุฎเกล้าเจ้าอยู่หัว มาขับร้องร่วมกันด้วยความฮึกเหิม ซึ่งในขณะที่ร่วมร้องเพลงนั้น ข้าราชการ พนักงาน เจ้าหน้าที่ กำลังพล ตลอดจนภาคีเครือข่ายที่มาร่วมในบริเวณโรงเรียนอนุบาลเพ็ญประชานุกูล ต่างลุกขึ้นยืนและขับร้องเพลงอย่างพร้อมเพียงกัน ด้วยจิตใจมุ่งมั่นในความรักชาติ ศาสนา และพระมหากษัตริย์
.
ทั้งนี้ นายอนุทิน มีนโยบายที่ชัดเจนในการเทิดทูนไว้ซึ่งสถาบันหลักของชาติ อันประกอบด้วย สถาบันชาติ ศาสนา และพระมหากษัตริย์ โดยได้ร่วมกับผู้บริหารกระทรวงมหาดไทย กระทรวงศึกษาธิการ กระทรวงแรงงาน และกระทรวงการอุดมศึกษา วิทยาศาสตร์ วิจัย และนวัตกรรม ในฐานะรองนายกรัฐมนตรีที่กำกับดูแล 4 กระทรวงดังกล่าว จัดทำบันทึกข้อตกลงความร่วมมือ “แนวทางการพัฒนาทรัพยากรมนุษย์ของประเทศไทย สร้างจิตสำนึกความเป็นไทย” ตั้งแต่ช่วงปลายปี 2566 และได้มีการส่งเสริมให้มีการขับเคลื่อนอย่างต่อเนื่อง โดยเฉพาะอย่างยิ่งในยามที่บ้านเมืองประเทศไทยจำเป็นต้องผนึกกำลังทั้งกายใจของประชาชนคนทั้งชาติ ให้เป็นอันหนึ่งอันเดียวกัน แสดงออกซึ่งความเป็นเอกภาพ ในความรักและหวงแหนต่อผืนแผ่นดินไทยอันเป็นผื่นแผ่นดินที่รักยิ่งของพวกเราชาวไทยอย่างให้คงอยู่เพื่อลูกหลานอย่างยั่งยืนตลอดไป
https://www.facebook.com/share/v/19Yfve3k8M/

ที่มา : https://www.thaigov.go.th/news/contents/details/97483