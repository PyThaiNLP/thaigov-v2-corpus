รัฐบาลไทย-ข่าวทำเนียบรัฐบาล- ยืนยันประชุม ครม.ที่ทำเนียบรัฐบาลตามปกติ อังคารหน้า 24 มิถุนายน ส่วน ครม.สัญจร พิษณุโลกเลื่อนไปก่อน ขอให้ส่วนราชการลงพื้นที่เก็บข้อมูลพร้อมประชุม


วันจันทร์ที่ 16 มิถุนายน 2568
16/06/2568
พิมพ์
ยืนยันประชุม ครม.ที่ทำเนียบรัฐบาลตามปกติ อังคารหน้า 24 มิถุนายน ส่วน ครม.สัญจร พิษณุโลกเลื่อนไปก่อน ขอให้ส่วนราชการลงพื้นที่เก็บข้อมูลพร้อมประชุม
ยืนยันประชุม ครม.ที่ทำเนียบรัฐบาลตามปกติ อังคารหน้า 24 มิถุนายน ส่วน ครม.สัญจร พิษณุโลกเลื่อนไปก่อน ขอให้ส่วนราชการลงพื้นที่เก็บข้อมูลพร้อมประชุม
วันนี้ นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่าตามที่ สำนักเลขาธิการคณะรัฐมนตรี ได้กำหนดการประชุมคณะรัฐมนตรีอย่างเป็นทางการนอกสถานที่ (ครม.สัญจร) ครั้งที่ 3/2568 ที่ จ.พิษณุโลก และการลงพื้นที่ตรวจราชการกลุ่มจังหวัดภาคเหนือตอนล่าง 1 ระหว่างวันจันทร์และอังคารที่ 23 – 24 มิ.ย. 2568 นั้น
สำนักเลขาธิการคณะรัฐมนตรี ได้แจ้งเลื่อนการประชุม ครม. สัญจร ออกไปก่อน โดยการประชุมคณะรัฐมนตรีวันอังคารที่ 24 มิถุนายน 2568  จะเป็นการประชุมตามปกติ ที่ห้องประชุม 501 ตึกบัญชาการ 1 ทำเนียบรัฐบาล
" ทั้งนี้ รัฐบาลได้ให้ส่วนราชการต่าง ๆ ในพื้นที่ภาคเหนือตอนล่างเขตหนึ่ง จังหวัดสุโขทัย พิษณุโลก และจังหวัดใกล้เคียงให้สรุปความพร้อมในข้อมูลต่าง ๆ ที่ลงพื้นที่สำรวจให้พร้อม เพื่อนำเข้าสู่การประชุมคณะรัฐมนตรีต่อไป“

ที่มา : https://www.thaigov.go.th/news/contents/details/97489