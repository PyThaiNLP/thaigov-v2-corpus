รัฐบาลไทย-ข่าวทำเนียบรัฐบาล-กระทรวงวัฒนธรรม ยกผลิตภัณฑ์วัฒนธรรมไทย (CPOT) จาก 4 ภูมิภาค จำนวน 12 ชุมชน ร่วมงาน OTOP MIDYEAR 2025 “OTOP ทันโลก ทันสมัย เศรษฐกิจไทยยั่งยืน”


วันพฤหัสบดีที่ 12 มิถุนายน 2568
กระทรวงวัฒนธรรม ยกผลิตภัณฑ์วัฒนธรรมไทย (CPOT) จาก 4 ภูมิภาค จำนวน 12 ชุมชน ร่วมงาน OTOP MIDYEAR 2025 “OTOP ทันโลก ทันสมัย เศรษฐกิจไทยยั่งยืน”
กระทรวงวัฒนธรรม ยกผลิตภัณฑ์วัฒนธรรมไทย (CPOT) จาก 4 ภูมิภาค จำนวน 12 ชุมชน ร่วมงาน OTOP MIDYEAR 2025 “OTOP ทันโลก ทันสมัย เศรษฐกิจไทยยั่งยืน”
กระทรวงวัฒนธรรม ยกผลิตภัณฑ์วัฒนธรรมไทย (CPOT) จาก 4 ภูมิภาค จำนวน 12 ชุมชน ร่วมงาน OTOP MIDYEAR 2025 “OTOP ทันโลก ทันสมัย เศรษฐกิจไทยยั่งยืน”
เมื่อเร็วๆ นี้ นางโชติกา อัครกิจโสภากุล รองปลัดกระทรวงวัฒนธรรม ผู้แทนกระทรวงวัฒนธรรม ร่วมพิธีเปิดงาน OTOP MIDYEAR 2025 โดยมี นางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม และเจ้าหน้าที่ที่เกี่ยวข้องเข้าร่วมงาน ณ อาคารชาเลนเจอร์ 1-3 ศูนย์แสดงสินค้าและการประชุม อิมแพ็ค เมืองทองธานี อำเภอปากเกร็ด จังหวัดนนทบุรี
ทั้งนี้ กระทรวงวัฒนธรรม นำผลิตภัณฑ์วัฒนธรรมไทย (Cultural Product of Thailand : CPOT) จาก 4 ภูมิภาค จำนวน 12 ชุมชน ที่สร้างสรรค์ต่อยอดผลิตภัณฑ์วัฒนธรรมไทยร่วมสมัย ร่วมแสดงโชว์และจำหน่ายภายในงานดังกล่าว เช่น
ผลิตภัณฑ์เครื่องประดับมุก จาก ชุมชนเครือข่ายทางวัฒนธรรมตลาดใหญ่ จังหวัดภูเก็ต ที่นำเปลือกหอยมุกที่ไม่ได้ใช้ประโยชน์แล้ว มาสร้างสรรค์ใหม่ให้เป็นเครื่องประดับที่มีคุณค่า
ผลิตภัณฑ์เปเปอร์มาเช่ จาก ชุมชนเครือข่ายทางวัฒนธรรมนาดี จังหวัดสมุทรสาคร เป็นผลิตภัณฑ์จากกระดาษเหลือใช้นำมาขึ้นรูปใหม่เป็นชิ้นงานศิลปะ เพิ่มมูลค่าโดยการเขียนเส้นทองลวดลายไทยแบบเดียวกับการเขียนลายเบญจรงค์
ผลิตภัณฑ์กระเป๋าเสื่อกก จาก ชุมชนเครือข่ายทางวัฒนธรรมจันทรบูร จังหวัดจันทบุรี นำเสื่อกกจันทบูรมาผสมกับเศษหนังตัดเย็บเป็นกระเป๋าเสื่อกกที่มีสีสัน รูปทรงเลขาคณิต ที่มีความร่วมสมัย
ผลิตภัณฑ์เครื่องเคลือบศิลาดล จาก ชุมชนเครือข่ายทางวัฒนธรรมสันกำแพง จังหวัดเชียงใหม่ ผลิตภัณฑ์ศิลาดลที่ออกแบบสวยงามและตอบโจทย์ชีวิตประจำวัน
ผลิตภัณฑ์บาติกจากเศษผ้า จากชุมชนเครือข่ายทางวัฒนธรรมดอกคำใต้ จังหวัดพะเยา ที่ออกแบบสินค้าภายใต้แนวคิดช่วยลดโลกร้อน โดยการนำเศษผ้าที่ไม่ได้ใช้มาผสมผสานภูมิปัญญาการทำผ้าบาติก ตัดเย็บเป็นเสื้อผ้าที่มีความร่วมสมัย
โดยงาน OTOP MIDYEAR 2025 “OTOP ทันโลก ทันสมัย เศรษฐกิจไทยยั่งยืน” กำหนดจัดขึ้นระหว่างวันที่ 7-15 มิถุนายน 2568 ณ อาคารชาเลนเจอร์ 1-3 ศูนย์แสดงสินค้าและการประชุม อิมแพ็ค เมืองทองธานี อำเภอปากเกร็ด จังหวัดนนทบุรี ขอเชิญชวนทุกท่านมาช่วยกันอุดหนุนผลิตภัณฑ์วัฒนธรรมไทยเพื่อเป็นขวัญและกำลังใจให้แก่ชุมชน และผู้ประกอบการ

ที่มา : https://www.thaigov.go.th/news/contents/details/97396