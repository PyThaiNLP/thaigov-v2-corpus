รัฐบาลไทย-ข่าวทำเนียบรัฐบาล-มหาดไทย เฟ้นหาข้าราชการเพื่อรับทุนรัฐบาล ระดับ ป.โท-ป.เอก ปี 67 มุ่งหนุนเสริมความมุ่งมั่นตั้งใจของชาวราชสีห์เพื่อยกระดับศักยภาพตนเองสู่การพัฒนางานอย่างเต็มกำลังความสามารถ


วันศุกร์ที่ 13 มิถุนายน 2568
13/06/2568
พิมพ์
มหาดไทย เฟ้นหาข้าราชการเพื่อรับทุนรัฐบาล ระดับ ป.โท-ป.เอก ปี 67 มุ่งหนุนเสริมความมุ่งมั่นตั้งใจของชาวราชสีห์เพื่อยกระดับศักยภาพตนเองสู่การพัฒนางานอย่างเต็มกำลังความสามารถ
มหาดไทย เฟ้นหาข้าราชการเพื่อรับทุนรัฐบาล ระดับ ป.โท-ป.เอก ปี 67 มุ่งหนุนเสริมความมุ่งมั่นตั้งใจของชาวราชสีห์เพื่อยกระดับศักยภาพตนเองสู่การพัฒนางานอย่างเต็มกำลังความสามารถ
เมื่อวันที่ 12 มิ.ย. 68 เวลา 10.00 น. นายอรรษิษฐ์ สัมพันธรัตน์ ปลัดกระทรวงมหาดไทย มอบหมายให้ นายอัธยา นวลอุทัย ผู้ช่วยปลัดกระทรวงมหาดไทย เป็นประธานการสัมภาษณ์คัดเลือกบุคลากรภาครัฐเพื่อรับทุนรัฐบาล (ทุนพัฒนาบุคลากรภาครัฐ : ทุนสำหรับผู้ที่ได้รับการตอบรับให้เข้าศึกษา/ฝึกอบรมจากสถาบันการศึกษา) ของกระทรวงมหาดไทย ประจำปี 2567 โดยมี คณะอนุกรรมการประเมินจากกรมในสังกัดกระทรวงมหาดไทย และหัวหน้าส่วนราชการที่เกี่ยวข้อง ร่วมในการสัมภาษณ์
ทุนพัฒนาบุคลากรภาครัฐ เป็นทุนสำหรับผู้ที่ได้รับการตอบรับให้เข้าศึกษา/ฝึกอบรมจากสถาบันการศึกษา เป็นทุนที่จัดสรรให้แก่ข้าราชการหรือบุคลากรภาครัฐที่ได้รับการตอบรับให้เข้าศึกษาในหลักสูตรทางวิชาการ หรือเข้ารับการฝึกอบรมจากสถาบันการศึกษา ทั้งในประเทศหรือต่างประเทศ โดยมีวัตถุประสงค์เพื่อเสริมสร้างความรู้ ความสามารถ และพัฒนาศักยภาพของบุคลากรให้สามารถนำไปใช้ในการปฏิบัติงานราชการได้อย่างมีประสิทธิภาพ และสอดคล้องกับนโยบายหรือภารกิจของหน่วยงานภาครัฐ และที่สำคัญเพื่อพัฒนาบุคลากรของกระทรวงมหาดไทยและช่วยให้นำความรู้ที่ได้รับจากการไปศึกษาต่อในต่างประเทศกลับมาทำประโยชน์ให้กับกระทรวงมหาดไทยและประเทศชาติในอนาคต
การสัมภาษณ์ในวันนี้ เป็นการประเมินความเหมาะสมโดยวิธีการสัมภาษณ์ ซึ่งมีผู้เข้ารับการสัมภาษณ์ ระดับปริญญาเอก จำนวน 2 ราย และระดับปริญญาโท จำนวน 3 ราย เพื่อให้ได้ผู้ที่เหมาะสมตามคุณสมบัติ หลักเกณฑ์ และวิธีการที่กำหนด เสนอไปยังคณะกรรมการเฉพาะกิจเพื่อดำเนินการทุนของรัฐบาล (ทุน ก.พ.) พิจารณาให้ความเห็นชอบต่อไป

ที่มา : https://www.thaigov.go.th/news/contents/details/97430