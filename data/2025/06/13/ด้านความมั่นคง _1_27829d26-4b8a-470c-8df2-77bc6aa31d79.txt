รัฐบาลไทย-ข่าวทำเนียบรัฐบาล-มิติใหม่ "กลาโหม" ข้าราชการพลเรือนกลาโหมครั้งแรก ภายใต้สังกัดกองทัพอากาศ แตกต่างจากข้าราชการทหารอย่างไร ?


วันพฤหัสบดีที่ 12 มิถุนายน 2568
มิติใหม่ "กลาโหม" ข้าราชการพลเรือนกลาโหมครั้งแรก ภายใต้สังกัดกองทัพอากาศ แตกต่างจากข้าราชการทหารอย่างไร ?
ข้าราชการพลเรือนกลาโหม คือ ข้าราชการที่ได้รับการบรรจุและแต่งตั้งให้รับราชการในกระทรวงกลาโหมในตำแหน่งที่มิใช่อัตราทหารและไม่มีชั้นยศเพื่อปฏิบัติหน้าที่ที่ต้องใช้ความชำนาญเฉพาะทาง
โดยสวัสดิการต่างๆ จะได้รับเทียบเท่าข้าราชการทหาร และไม่แตกต่างจากข้าราชการพลเรือนสามัญ
การแบ่งประเภทของข้าราชการพลเรือนกลาโหม แบ่งออกเป็น 2 ประเภท คือ
1. ประเภททั่วไป ระดับปฏิบัติงาน หรือเทียบเท่าชั้นยศ นายทหารประทวน จ่าอากาศตรี - พันจ่าอากาศเอก ของข้าราชการทหาร อินทรธนูอ่อนแถบสีทอง 2 แถบ
2. ประเภทวิชาการ ระดับปฏิบัติการ หรือเทียบเท่าชั้นยศ นายทหารสัญญาบัตร เรืออากาศตรี - เรืออากาศเอก ของข้าราชการทหาร อินทรธนูอ่อนแถบสีทอง 3 แถบ
โดยแผนการบรรจุของกองทัพอากาศ ปีงบประมาณ 68 จะสรรหาแบบการ "ย้ายเปลี่ยนประเภท"เพื่อเริ่มบรรจุในอัตราแรกบรรจุของหน่วยนำร่อง ประเภทวิชาการ ระดับปฏิบัติการ ตำแหน่งนักวิชาการเงินและบัญชี สังกัด กรมการเงินทหารอากาศ จำนวน 6 อัตรา และตำแหน่งนักวิชาการตรวจสอบภายใน สังกัดสำนักงานตรวจสอบภายในกองทัพอากาศ จำนวน 3 อัตรา รวม 9 อัตรา
โดยมีเงื่อนไขสำคัญ คือ
1. ต้องไม่ทำให้จำนวนข้าราชการเพิ่มขึ้น
2. ต้องไม่ทำให้งบประมาณเพิ่มขึ้น
3. ต้องไม่ส่งผลกระทบ ต่อข้าราชการทหารที่มีอยู่ในปัจจุบัน
ถือว่าเป็นมิติใหม่ที่เราจะได้เห็นการปฏิรูปกองทัพเพื่อให้เป็นไปตามแผนปรับลดกำลังพล นโยบาย
ของกระทรวงกลาโหมและสอดคล้องกับนโยบายของรัฐบาลอีกด้วย..
ผู้ที่สนใจสามารถติดตามข้อมูลข่าวสารได้ที่ เพจ RTAF NEWS และช่อง Social Media Platforms
ต่างๆ อาทิ Facebook, X, Instagram, TikTok และ YouTube - RTAF Channel
รายละเอียดเพิ่มเติม : https://drive.google.com/.../1ccCX0z1oZNunu2j3ZuwMnaEbCcJ...
#กองทัพอากาศ

ที่มา : https://www.thaigov.go.th/news/contents/details/97392