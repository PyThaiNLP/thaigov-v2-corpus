รัฐบาลไทย-ข่าวทำเนียบรัฐบาล-​“ดร.เฉลิมชัย“ ร่วมพิธีทำบุญตักบาตร พร้อมนำคณะผู้บริหาร ทส. ร่วมลงนามถวายพระพร เนื่องในวันเฉลิมพระชนมพรรษา สมเด็จพระนางเจ้าฯ พระบรมราชินี


วันอังคารที่ 3 มิถุนายน 2568
​“ดร.เฉลิมชัย“ ร่วมพิธีทำบุญตักบาตร พร้อมนำคณะผู้บริหาร ทส. ร่วมลงนามถวายพระพร เนื่องในวันเฉลิมพระชนมพรรษา สมเด็จพระนางเจ้าฯ พระบรมราชินี
​“ดร.เฉลิมชัย“ ร่วมพิธีทำบุญตักบาตร พร้อมนำคณะผู้บริหาร ทส. ร่วมลงนามถวายพระพร เนื่องในวันเฉลิมพระชนมพรรษา
สมเด็จพระนางเจ้าฯ พระบรมราชินี
วันที่ 3 มิถุนายน 2568 เวลา 07.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายจตุพร บุรุษพัฒน์ ปลัดกระทรวงฯ เข้าร่วมพิธีเจริญพระพุทธมนต์และพิธีทำบุญตักบาตรพระสงฆ์ จำนวน 148 รูป ถวายพระราชกุศลเนื่องในโอกาสวันเฉลิมพระชนมพรรษา สมเด็จพระนางเจ้าสุทิดา พัชรสุธาพิมลลักษณ พระบรมราชินี 3 มิถุนายน 2568  ณ บริเวณมณฑลพิธีท้องสนามหลวง โดยมี นางสาวแพทองธาร ชินวัตร นายกรัฐมนตรี พร้อมด้วยคู่สมรส เป็นประธานในพิธี
จากนั้น เวลา 08.30 น. ดร.เฉลิมชัย รมว.ทส. พร้อมคณะผู้บริหารระดับสูง และหัวหน้าส่วนราชการในสังกัดกระทรวงทรัพยากรธรรมชาติและสิ่งแวดล้อม ได้เดินทางไปยังห้องแดง อาคารหน่วยราชการในพระองค์ 904 และศาลาสหทัยสมาคม ในพระบรมมหาราชวัง เพื่อถวายความเคารพพระฉายาลักษณ์สมเด็จพระนางเจ้าฯ พระบรมราชินี พร้อมทั้งถวายแจกันดอกไม้ และร่วมลงนามในสมุดถวายพระพร เพื่อแสดงความจงรักภักดีและถวายพระพรชัยมงคลแด่สมเด็จพระนางเจ้าฯ พระบรมราชินี ด้วยสำนึกในพระมหากรุณาธิคุณอย่างหาที่สุดมิได้

ที่มา : https://www.thaigov.go.th/news/contents/details/97050