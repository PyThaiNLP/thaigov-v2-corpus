รัฐบาลไทย-ข่าวทำเนียบรัฐบาล-"ผู้บริหารมหาดไทย-แม่บ้านมหาดไทย" นำข้าราชการ พนักงานรัฐวิสาหกิจ และสมาชิกแม่บ้านมหาดไทย ร่วมกิจกรรมเฉลิมพระเกียรติ เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี 


วันอังคารที่ 3 มิถุนายน 2568
03/06/2568
พิมพ์
"ผู้บริหารมหาดไทย-แม่บ้านมหาดไทย" นำข้าราชการ พนักงานรัฐวิสาหกิจ และสมาชิกแม่บ้านมหาดไทย ร่วมกิจกรรมเฉลิมพระเกียรติ เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี
"ผู้บริหารมหาดไทย-แม่บ้านมหาดไทย" นำข้าราชการ พนักงานรัฐวิสาหกิจ และสมาชิกแม่บ้านมหาดไทย ร่วมกิจกรรมเฉลิมพระเกียรติ เนื่องในโอกาสวันเฉลิมพระชนมพรรษา สมเด็จพระนางเจ้า ฯ พระบรมราชินี 3 มิถุนายน 2568 ด้วยความจงรักภักดี
วันนี้ (3 มิ.ย. 68) เวลา 07.30 น. นายทรงศักดิ์ ทองศรี รัฐมนตรีช่วยว่าการกระทรวงมหาดไทย พร้อมด้วย น.ส.ธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย และนายสันติธร ยิ้มละมัย รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น เป็นผู้แทนกระทรวงมหาดไทย ร่วมพิธีเจริญพระพุทธมนต์และพิธีทำบุญตักบาตรถวายพระราชกุศลเนื่องในโอกาสวันเฉลิมพระชนมพรรษาสมเด็จพระนางเจ้า ฯ พระบรมราชินี 3 มิถุนายน 2568 ณ บริเวณท้องสนามหลวง โดยมี น.ส.แพทองธาร ชินวัตร นายกรัฐมนตรี เป็นประธาน
จากนั้น เวลา 08.00 น. นายเชษฐา โมสิกรัตน์ รองปลัดกระทรวงมหาดไทยด้านบริหาร เป็นผู้แทนนายอรรษิษฐ์ สัมพันธรัตน์ ปลัดกระทรวงมหาดไทย นำคณะผู้บริหารระดับสูง ข้าราชการ และพนักงานรัฐวิสาหกิจในสังกัดกระทรวงมหาดไทย ถวายแจกันดอกไม้และลงนามถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้า ฯ พระบรมราชินี 3 มิถุนายน 2568 ณ ศาลาสหทัยสมาคม ในพระบรมมหาราชวัง
โอกาสเดียวกันนี้ นางจิณณารัชช์ สัมพันธรัตน์ นายกสมาคมแม่บ้านมหาดไทย นำคณะกรรมการบริหารสมาคมแม่บ้านมหาดไทย และสมาชิกสมาคมแม่บ้านมหาดไทย ร่วมถวายแจกันดอกไม้และลงนามถวายพระพรชัยมงคล ด้วยความจงรักภักดี และสำนึกในพระมหากรุณาธิคุณอันหาที่สุดมิได้
สำนักพระราชวัง ขอเชิญชวนประชาชนร่วมลงนามถวายพระพรชัยมงคล สมเด็จพระนางเจ้า ฯ พระบรมราชินี เนื่องในโอกาสวันเฉลิมพระชนมพรรษา วันที่ 3 มิถุนายน 2568 ผ่านระบบออนไลน์ ที่เว็บไซต์หน่วยราชการในพระองค์ wellwishes.royaloffice.th ระหว่างวันที่ 2 – 4 มิถุนายน 2568

ที่มา : https://www.thaigov.go.th/news/contents/details/97063