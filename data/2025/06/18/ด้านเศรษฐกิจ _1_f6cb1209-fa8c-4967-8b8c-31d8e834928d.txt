รัฐบาลไทย-ข่าวทำเนียบรัฐบาล-​“ปลัดณัฐพล” นำทีม อุตฯ เยี่ยมชมครัว "ดีพร้อม" ในงาน THAIFEX – ANUGA ASIA 2025 ภายใต้แนวคิด The Great Ingredients เปิดประสบการณ์ ให้โอกาส เสริมแกร่งธุรกิจ ขยายตลาด เชื่อมต่อคู่ค้า


วันอังคารที่ 17 มิถุนายน 2568
17/06/2568
พิมพ์
​“ปลัดณัฐพล” นำทีม อุตฯ เยี่ยมชมครัว "ดีพร้อม" ในงาน THAIFEX – ANUGA ASIA 2025 ภายใต้แนวคิด The Great Ingredients เปิดประสบการณ์ ให้โอกาส เสริมแกร่งธุรกิจ ขยายตลาด เชื่อมต่อคู่ค้า
​“ปลัดณัฐพล” นำทีม อุตฯ เยี่ยมชมครัว "ดีพร้อม" ในงาน THAIFEX – ANUGA ASIA 2025 ภายใต้แนวคิด The Great Ingredients เปิดประสบการณ์ ให้โอกาส เสริมแกร่งธุรกิจ ขยายตลาด เชื่อมต่อคู่ค้าคุณภาพระดับโลก ตามนโยบาย รมว.เอกนัฏ
จ.นนทบุรี 30 พฤษภาคม 2568 – ดร.ณัฐพล รังสิตพล ปลัดกระทรวงอุตสาหกรรม นำคณะผู้บริหารกระทรวงอุตสาหกรรม เยี่ยมชมบูธผู้ประกอบการจากกรมส่งเสริมอุตสาหกรรม หรือดีพร้อม (DIPROM) ที่ร่วมจัดแสดงภายในงาน THAIFEX – ANUGA ASIA 2025 โดยมี นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางดวงดาว ขาวเจริญ รองอธิบดีกรมส่งเสริมอุตสาหกรรม ดร.พลาวุธ วงศ์วิวัฒน์ ผู้อำนวยการกองพัฒนาอุตสาหกรรมชุมชน ดร.กิตติโชติ ศุภกำเนิด ผู้อำนวยการกองพัฒนาเกษตรอุตสาหกรรม และเจ้าหน้าที่ดีพร้อม เข้าร่วมชมงานดังกล่าว ณ ศูนย์แสดงสินค้าและการประชุม อิมแพ็ค เมืองทองธานี
โดยในงานนี้ ”ดีพร้อม“ ได้ยกทัพนำผู้ประกอบการที่ผ่านการส่งเสริมและพัฒนาตามนโยบาย “ดีพร้อมคอมมูนิตี้ ที่นี่มีแต่ให้” ผ่านกลยุทธ์ 4 ให้ 1 ปฏิรูป ของนางสาวณัฏฐิญา เนตยสุภา อธิบดีกรมส่งเสริมอุตสาหกรรม เข้าร่วมจัดแสดงและจำหน่ายสินค้ากว่า 40 ร้านค้า บนพื้นที่ 180 ตารางเมตร โดยเป็นผู้ประกอบการที่ผ่านการพัฒนาจากโครงการสำคัญจากหน่วยงานภายใต้ดีพร้อม ประกอบด้วย  (1) กองพัฒนาอุตสาหกรรมชุมชน (กช.กสอ.) ด้วยการพัฒนาวัตถุดิบสำหรับปรุงอาหารที่มีคุณภาพของไทยให้มีศักภาพไปไกลในระดับสากล ภายใต้แนวคิด The Great Ingredients วัตถุดิบคุณภาพระดับสากล และ (2) กองพัฒนาเกษตรอุตสาหกรรม (กอ.กสอ.) ที่เป็นหน่วยหลักในการขับเคลื่อนเกษตรอุตสาหกรรม พร้อมทั้งสร้างโอกาสทางธุรกิจในการเชื่อมโยง รวมถึงการเจรจาการค้ากับพันธมิตรเพื่อสร้างความร่วมมือและขยายธุรกิจสู่ความสำเร็จใหม่ ๆ ซึ่งสอดรับกับนโยบายของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ที่มุ่งปฏิรูปอุตสาหกรรมด้วยการเสริมแกร่งห่วงโซ่อุปทาน สร้างอุตสาหกรรมเศรษฐกิจใหม่ พัฒนาทักษะบุคลากร รวมถึงการสร้างความเท่าเทียมในการแข่งขันของ SMEs ไทย เพื่อเพิ่มขีดความสามารถในการแข่งขันผู้ประกอบการไทยสู่สากล
ทั้งนี้ งาน THAIFEX - ANUGA ASIA 2025 จัดขึ้นระหว่างวันที่ 27 – 31 พฤษภาคม 2568 ภายใต้แนวคิด ‘Beyond Food Experience’ เพื่อส่งเสริมการส่งออกผลิตภัณฑ์อาหารและเครื่องดื่มของไทย ให้เกิดการพัฒนาคุณภาพสินค้าและเทคโนโลยีในอุตสาหกรรมอาหาร พร้อมเผยแพร่ให้ประชาชนในประเทศได้ทราบถึงศักยภาพในการผลิตสินค้าอาหาร เทคโนโลยี และบริการต่าง ๆ ที่เกี่ยวข้องกับอุตสาหกรรมอาหารของไทย รวมทั้งเป็นการสร้างทัศนคติที่ดีในการใช้สินค้าไทยและผลิตโดยคนไทย ตลอดจนผลักดันให้ประเทศไทยเป็นศูนย์กลางของการจัดงานแสดงสินค้าอาหาร เทคโนโลยีและบริการต่าง ๆ ที่เกี่ยวข้องกับอุตสาหกรรมอาหารในภูมิภาคเอเชียอีกด้วย

ที่มา : https://www.thaigov.go.th/news/contents/details/97568