รัฐบาลไทย-ข่าวทำเนียบรัฐบาล-ปลุกพลังคนรุ่นใหม่ วธ. ปั้นเยาวชนอีสาน “ครีเอเตอร์วัฒนธรรม” ยุคใหม่ เรียนรู้การใช้ AI อย่างสร้างสรรค์ พร้อมรับมือภัยยุคดิจิทัล


วันพุธที่ 18 มิถุนายน 2568
ปลุกพลังคนรุ่นใหม่ วธ. ปั้นเยาวชนอีสาน “ครีเอเตอร์วัฒนธรรม” ยุคใหม่ เรียนรู้การใช้ AI อย่างสร้างสรรค์ พร้อมรับมือภัยยุคดิจิทัล
ปลุกพลังคนรุ่นใหม่ วธ. ปั้นเยาวชนอีสาน “ครีเอเตอร์วัฒนธรรม” ยุคใหม่ เรียนรู้การใช้ AI อย่างสร้างสรรค์ พร้อมรับมือภัยยุคดิจิทัล
ปลุกพลังคนรุ่นใหม่ วธ. ปั้นเยาวชนอีสาน “ครีเอเตอร์วัฒนธรรม” ยุคใหม่ เรียนรู้การใช้ AI อย่างสร้างสรรค์ พร้อมรับมือภัยยุคดิจิทัล
กระทรวงวัฒนธรรมเดินหน้าผลักดัน “คนรุ่นใหม่” เป็นพลังขับเคลื่อนสังคมด้วย Soft Power ทางวัฒนธรรม! ผ่านกิจกรรมอบรมเชิงปฏิบัติการ Youth Culture Media Creator เยาวชนสร้างสรรค์สื่อวัฒนธรรม ครั้งที่ 3 จัดขึ้นระหว่างวันที่ 17 - 19 มิถุนายน 2568 ณ โรงแรมเอ็มแกรนด์ ร้อยเอ็ด
นางโชติกา อัครกิจโสภากุล รองปลัดกระทรวงวัฒนธรรม เปิดเผยว่า วธ.ให้ความสำคัญกับเด็กและเยาวชนในฐานะ “เมล็ดพันธุ์ชั้นดี” ที่พร้อมเติบโตเป็นต้นกล้าแห่งคุณภาพ เป็นผู้สื่อสารวัฒนธรรม สร้างความเข้าใจ รู้เท่าทันสื่อ และรับมือกับภัยคุกคามยุคใหม่ในศตวรรษที่ 21 โดยเฉพาะกลโกงและภัยแฝงทางออนไลน์ การใช้ AI ในการผลิตสื่อ เพราะการใช้ AI ไม่ใช่เรื่องของอนาคตอีกต่อไป แต่คือทักษะที่เยาวชนต้องมีวันนี้ เพื่อสร้างสรรค์สื่ออย่างรับผิดชอบ และปกป้องสังคมไทยให้แข็งแรงจากภัยร้ายในโลกออนไลน์
“การอบรมครั้งนี้มุ่งพัฒนาเครือข่ายเฝ้าระวังทางวัฒนธรรม เสริมสร้างองค์ความรู้ ทักษะการผลิตสื่อปลอดภัยและสร้างสรรค์ พร้อมบูรณาการการทำงานกับทุกภาคส่วน เพื่อให้เยาวชนเป็นแกนนำสื่อสารวัฒนธรรมในสังคมพหุวัฒนธรรมที่กำลังเผชิญกับความเปลี่ยนแปลงอย่างรวดเร็ว” รองปลัด วธ. กล่าว
สำหรับกลุ่มเป้าหมายคือเยาวชนแกนนำ ครู อาจารย์ และนักวิชาการวัฒนธรรม รวม 80 คน จาก 20 จังหวัดในภาคอีสาน ที่จะได้เรียนรู้จากทีมวิทยากรระดับแนวหน้าจาก ม.ศิลปากร, ม.เกษมบัณฑิต, สำนักงาน กสทช., ผู้เชี่ยวชาญด้านกฎหมายสื่อ และเยาวชนต้นแบบจาก Seed Thailand
“ดิฉันหวังว่าเยาวชนทุกคนจะใช้โอกาสนี้ในการเรียนรู้ สะสมพลังแห่งความคิดสร้างสรรค์ และเป็นผู้นำด้านสื่อวัฒนธรรม เพื่อสร้างสังคมไทยที่แข็งแกร่ง ที่ผ่านมา วธ. ได้จัดการอบรมในภาคกลางตะวันออก และภาคใต้แล้ว โดยมีเป้าหมายในการขยายเครือข่ายเยาวชนสร้างสรรค์ทั่วประเทศ เพื่อเป็นกำลังสำคัญในการขับเคลื่อนสังคมไทยด้วยพลังวัฒนธรรมยุคใหม่” นางโชติกา กล่าว

ที่มา : https://www.thaigov.go.th/news/contents/details/97605