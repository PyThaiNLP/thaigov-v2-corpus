รัฐบาลไทย-ข่าวทำเนียบรัฐบาล-พ.ร.บ.สุราชุมชน มีผลแล้ว เปิดโอกาสเศรษฐกิจฐานราก


วันพุธที่ 18 มิถุนายน 2568
18/06/2568
พิมพ์
พ.ร.บ.สุราชุมชน มีผลแล้ว เปิดโอกาสเศรษฐกิจฐานราก
วันพุธ ที่ 18 มิ.ย.68
พ.ร.บ.สุราชุมชน มีผลบังคับใช้แล้วตั้งแต่วันที่ 6 มิถุนายน โดยถือเป็นการปลดล็อกครั้งสำคัญ
ให้เกษตรกร วิสาหกิจชุมชน และผู้ประกอบการรายย่อย สามารถผลิตสุราอย่างถูกกฎหมาย
เปิดทางสู่โอกาสเศรษฐกิจในระดับฐานราก กฎหมายฉบับนี้ แก้ไขให้ ผู้ที่ต้องการผลิตสุรา
สามารถยื่นขออนุญาตได้ ภายใต้หลักเกณฑ์ ที่ไม่เลือกปฏิบัติ โดยใช้วัตถุดิบทางการเกษตร ในประเทศ
และกำหนดชัดว่า ต้องไม่สร้างภาระเกินสมควร หรือเอื้อต่อการผูกขาด โดยใบอนุญาตจะมีอายุ 3 ปี รัฐบาลย้ำ
นี่คือจุดเริ่มต้นของระบบเศรษฐกิจที่ให้โอกาสกับทุกคน โดยเฉพาะสุราชุมชน ซึ่งถือเป็น Soft Power ของไทย
และต่อยอดได้ ทั้งในเชิงเศรษฐกิจและการท่องเที่ยว
“สื่อสารภารกิจรัฐบาลกับดิฉัน ศศิกานต์ วัฒนะจันทร์ รองโฆษกประจำสำนักนายกรัฐมนตรี”

ที่มา : https://www.thaigov.go.th/news/contents/details/97572