รัฐบาลไทย-ข่าวทำเนียบรัฐบาล-"อนุทิน" - "อรรษิษฐ์" ร่วมประชุมคณะกรรมการนโยบายโครงการกระตุ้นเศรษฐกิจ ครั้งที่ 3/2568


วันพุธที่ 18 มิถุนายน 2568
18/06/2568
พิมพ์
"อนุทิน" - "อรรษิษฐ์" ร่วมประชุมคณะกรรมการนโยบายโครงการกระตุ้นเศรษฐกิจ ครั้งที่ 3/2568
"อนุทิน" - "อรรษิษฐ์" ร่วมประชุมคณะกรรมการนโยบายโครงการกระตุ้นเศรษฐกิจ ครั้งที่ 3/2568
วันนี้ (18 มิ.ย. 68) เวลา 14.00 น. นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในฐานะรองประธานกรรมการนโยบายโครงการกระตุ้นเศรษฐกิจคนที่ 3 พร้อมด้วย นายอรรษิษฐ์ สัมพันธรัตน์ ปลัดกระทรวงมหาดไทย ร่วมประชุมคณะกรรมการนโยบายโครงการกระตุ้นเศรษฐกิจ ครั้งที่ 3/2568 โดยมี น.ส.แพทองธาร ชินวัตร นายกรัฐมนตรี เป็นประธานการประชุม ณ ตึกภักดีบดินทร์ ทำเนียบรัฐบาล โดย นายเสรี กัณฑโรจน์ ผู้อำนวยการสำนักนโยบายและแผน สำนักงานปลัดกระทรวงมหาดไทย ร่วมประชุมด้วย
คณะกรรมการนโยบายโครงการกระตุ้นเศรษฐกิจ เป็นคณะกรรมการที่นายกรัฐมนตรีแต่งตั้งขึ้นเพื่อขับเคลื่อนนโยบายสำคัญในการกระตุ้นเศรษฐกิจ สามารถสร้างความเชื่อมั่น และกระตุ้นให้เกิดการจับจ่ายใช้สอย ควบคู่กับการบรรเทาภาระค่าใช้จ่าย และเพิ่มโอกาสในการประกอบอาชีพ โดยมุ่งการพัฒนานโยบายที่ตอบสนองความต้องการของประชาชน พร้อมทั้งเพิ่มโอกาสในการเข้าถึงแหล่งทุน เพื่อการพัฒนาหมู่บ้าน ชุมชน และการประกอบอาชีพ

ที่มา : https://www.thaigov.go.th/news/contents/details/97599