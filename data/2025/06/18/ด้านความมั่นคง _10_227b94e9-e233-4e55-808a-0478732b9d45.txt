รัฐบาลไทย-ข่าวทำเนียบรัฐบาล-​รมว.ทส. ลงพื้นที่ตรวจเยี่ยมระบบ E-Ticket ณ อช. หาดนพรัตน์ธารา - หมู่เกาะพีพี จ.กระบี่ ย้ำรายได้คืนสู่การอนุรักษ์ - สวัสดิการเจ้าหน้าที่


วันพุธที่ 18 มิถุนายน 2568
​รมว.ทส. ลงพื้นที่ตรวจเยี่ยมระบบ E-Ticket ณ อช. หาดนพรัตน์ธารา - หมู่เกาะพีพี จ.กระบี่ ย้ำรายได้คืนสู่การอนุรักษ์ - สวัสดิการเจ้าหน้าที่
​รมว.ทส. ลงพื้นที่ตรวจเยี่ยมระบบ E-Ticket ณ อช. หาดนพรัตน์ธารา - หมู่เกาะพีพี จ.กระบี่
ย้ำรายได้คืนสู่การอนุรักษ์ - สวัสดิการเจ้าหน้าที่
รมว.ทส. ลงพื้นที่ตรวจเยี่ยมระบบ E-Ticket ณ อช. หาดนพรัตน์ธารา - หมู่เกาะพีพี จ.กระบี่
ย้ำรายได้คืนสู่การอนุรักษ์ - สวัสดิการเจ้าหน้าที่
วันที่ 18 มิถุนายน 2568 เวลา 13.30 น. ดร. เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ลงพื้นที่ตรวจเยี่ยมอุทยานแห่งชาติหาดนพรัตน์ธารา - หมู่เกาะพีพี จังหวัดกระบี่ เพื่อติดตามความคืบหน้าและทดสอบระบบบริหารจัดการนักท่องเที่ยวผ่านระบบ E-Ticket พร้อมให้ขวัญกำลังใจเจ้าหน้าที่ผู้ปฏิบัติงานในพื้นที่ โดยมีคณะผู้บริหารระดับสูงในสังกัดกระทรวงฯ อธิบดีกรมอุทยานฯ และผู้บริหารในพื้นที่ร่วมให้การต้อนรับ
ดร. เฉลิมชัย รมว.ทส. เน้นย้ำว่า การนำระบบ E-Ticket มาใช้ถือเป็นจุดเริ่มต้นสำคัญในการยกระดับการจัดการอุทยานแห่งชาติอย่างมีประสิทธิภาพ ลดปัญหาเงินรั่วไหล และการสวมสิทธิ์เข้าเที่ยวโดยไม่ชอบ “E-Ticket จึงไม่ใช่แค่ระบบจัดเก็บรายได้ แต่คือจุดเริ่มต้นของการพัฒนาอย่างโปร่งใสและยั่งยืน โดยรายได้ที่จัดเก็บได้จะถูกนำกลับมาพัฒนาด้านสวัสดิการเจ้าหน้าที่ การบำรุงรักษาทรัพยากรธรรมชาติ และการปรับปรุงแหล่งท่องเที่ยวให้ได้มาตรฐาน ซึ่งจะช่วยกระตุ้นเศรษฐกิจและสร้างความเชื่อมั่นแก่นักท่องเที่ยวทั้งในและต่างประเทศ
ทั้งนี้ ได้ตั้งเป้าหมายดำเนินการนำร่องระบบ E-Ticket ให้ครบใน 6 อุทยานแห่งชาติฝั่งอันดามัน ได้แก่ อุทยานฯ หาดนพรัตน์ธารา - หมู่เกาะพีพี อุทยานฯ หมู่เกาะสิมิลัน อุทยานฯ อ่าวพังงา อุทยานฯ ธารโบกขรณี และอุทยานฯ หมู่เกาะสุรินทร์ โดยจะดำเนินการให้แล้วเสร็จภายในวันที่ 15 ตุลาคม 2568 และภายในปี 2572 จะขยายผลให้ครอบคลุมอุทยานแห่งชาติทั้งหมด 156 แห่งทั่วประเทศ
ทั้งนี้ กระทรวงทรัพยากรธรรมชาติและสิ่งแวดล้อม ขอเชิญชวนนักท่องเที่ยวเลือกซื้อตั๋วเข้าชมผ่านระบบ E-Ticket ได้ทั้งทาง Mobile Application และเว็บไซต์ พร้อมทั้งสามารถแจ้งเบาะแสการกระทำผิด หรือการสวมสิทธิเข้าเที่ยวอุทยานฯ ได้ที่สายด่วน 1362 ตลอด 24 ชั่วโมง

ที่มา : https://www.thaigov.go.th/news/contents/details/97612