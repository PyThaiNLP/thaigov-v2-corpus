รัฐบาลไทย-ข่าวทำเนียบรัฐบาล-ดีอี ร่วมลงนาม MOU บูรณาการฐานข้อมูลกลุ่มเปราะบาง-ผู้พิการ-ผู้สูงอายุ ที่มีนายกฯ เป็นประธาน


วันพุธที่ 18 มิถุนายน 2568
ดีอี ร่วมลงนาม MOU บูรณาการฐานข้อมูลกลุ่มเปราะบาง-ผู้พิการ-ผู้สูงอายุ ที่มีนายกฯ เป็นประธาน
ดีอี ร่วมลงนาม MOU บูรณาการฐานข้อมูลกลุ่มเปราะบาง-ผู้พิการ-ผู้สูงอายุ ที่มีนายกฯ เป็นประธาน
วันที่ 18 มิถุนายน 2568 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมพิธีลงนามบันทึกความเข้าใจ (MOU) “การเชื่อมโยงและปรับปรุงฐานข้อมูลประชาชนในกลุ่มเปราะบางและกลุ่มคนพิการ และการจัดทำฐานข้อมูลผู้สูงอายุตามสิทธิ/สวัสดิการที่จะได้รับรายบุคคลเพื่อบูรณาการข้อมูลจากทุกภาคส่วนที่ขับเคลื่อนงานด้านผู้สูงอายุ” ระหว่าง 29 ฝ่าย โดยมี นางสาวแพทองธาร ชินวัตร นายกรัฐมนตรี เป็นประธานในพิธี นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ กล่าวรายงาน นพ.พรหมินทร์ เลิศสุริย์เดช เลขาธิการนายกรัฐมนตรี นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหม นายพิชัย นริพทะพันธุ์ รัฐมนตรีว่าการกระทรวงพาณิชย์ นายเดชอิศม์ ขาวทอง รัฐมนตรีช่วยว่าการกระทรวงสาธารณสุข และนายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ ร่วมเป็นสักขีพยาน ณ ตึกสันติไมตรี ทำเนียบรัฐบาล
สำหรับการลงนามบันทึกความเข้าใจ (MOU) นี้ เป็นการบูรณาการความร่วมมือระหว่าง 29 ฝ่าย ประกอบด้วย 15 กระทรวง 14 หน่วยงาน ได้แก่ กระทรวง พม., กระทรวงกลาโหม, กระทรวงการคลัง, กระทรวงการอุดมศึกษา วิทยาศาสตร์ วิจัยและนวัตกรรม, กระทรวงเกษตรและสหกรณ์, กระทรวงคมนาคม, กระทรวงดิจิทัลเพื่อเศรษฐกิจและสังคม, กระทรวงทรัพยากรธรรมชาติและสิ่งแวดล้อม, กระทรวงพาณิชย์, กระทรวงมหาดไทย, กระทรวงยุติธรรม, กระทรวงแรงงาน, กระทรวงศึกษาธิการ, กระทรวงอุตสาหกรรม, กระทรวงสาธารณสุข, สำนักงานคณะกรรมการข้าราชการพลเรือน, สำนักงานสภาพัฒนาการเศรษฐกิจและสังคมแห่งชาติ, สำนักงานคณะกรรมการการศึกษาขั้นพื้นฐาน, สำนักงานหลักประกันสุขภาพแห่งชาติ, องค์การสวนสัตว์แห่งประเทศไทย ในพระบรมราชูปถัมภ์, การประปานครหลวง, การประปาส่วนภูมิภาค, สำนักงานพัฒนารัฐบาลดิจิทัล (องค์การมหาชน), สถาบันบริหารจัดการธนาคารที่ดิน (องค์การมหาชน), สถาบันข้อมูลขนาดใหญ่ (องค์การมหาชน), กองทุนการออมแห่งชาติ, กองทุนบำเหน็จบำนาญข้าราชการ, กรุงเทพมหานคร และเมืองพัทยา

ที่มา : https://www.thaigov.go.th/news/contents/details/97590