รัฐบาลไทย-ข่าวทำเนียบรัฐบาล-ผู้ช่วย รมว. ท่องเที่ยวฯ เปิดงานแถลงข่าว ASIA TOP AWARDS 2025 (Soft Power & Wellness Grand Tourism)


วันพุธที่ 18 มิถุนายน 2568
ผู้ช่วย รมว. ท่องเที่ยวฯ เปิดงานแถลงข่าว ASIA TOP AWARDS 2025 (Soft Power & Wellness Grand Tourism)
ผู้ช่วย รมว. ท่องเที่ยวฯ เปิดงานแถลงข่าว ASIA TOP AWARDS 2025 (Soft Power & Wellness Grand Tourism)
วันที่ 17 มิถุนายน 2568 เวลา 14.00 น. นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬาและโฆษกกระทรวงฯ เป็นประธานเปิดงานแถลงข่าว ASIA TOP AWARDS 2025 (Soft Power & Wellness Grand Tourism) โดยมี นายต้น ณ ระนอง คณะที่ปรึกษาของรัฐมนตรีว่าการกระทรวงการท่องเที่ยวและกีฬา เข้าร่วมการแถลงข่าวในครั้งนี้ด้วย ณ โครงการฟินิกซ์ประตูน้ำ
นายจักรพล กล่าวว่า “ตั้งแต่ต้นปี ท่านนายกแพทองธาร ชินวัตร ได้ประกาศให้ไทยเป็นปี Amazing Thailand Grand Tourism and Sports Year 2025 เพื่อใช้การท่องเที่ยวเป็นหนึ่งในตัวขับเคลื่อนเศรษฐกิจของประเทศไทย
ชู Soft Power ผ่านอัตลักษณ์ต่าง ๆ โดยใช้แนวคิด 5 Must Do in Thailand คือ Must Taste Must Try Must Buy Must See และ Must Seek เพื่อเป็นกิจกรรมดึงดูดนักท่องเที่ยวให้เข้ามาสัมผัสประสบการณ์ในประเทศไทย“
โดย งาน ASIA TOP AWARD 2025 นี้จัดขึ้นเพื่อยกย่องและเชิดชูเกียรติให้กับบุคคลและองค์กรใน
สาขาต่าง ๆ ที่ได้สร้างคุณงามความดีและประโยชน์แก่ประเทศชาติในการร่วมกันส่งเสริม Soft Power ของไทย ส่งเสริมการแลกเปลี่ยนวัฒนธรรม และกระตุ้นการท่องเที่ยวในมิติที่ตัวเองเกี่ยวข้อง ซึ่งสอดคล้องกับนโยบายของท่านสรวงศ์ เทียนทอง โดยต้องการให้ภาคเอกชนเป็นผู้นำ และภาครัฐเป็นฝ่ายสนับสนุน

ที่มา : https://www.thaigov.go.th/news/contents/details/97601