รัฐบาลไทย-ข่าวทำเนียบรัฐบาล-Krungthai CIO ชี้เทรนด์ลงทุน “Income Theme” สร้างกระแสเงินสดจากสินทรัพย์คุณภาพรับมือเศรษฐกิจผันผวน


วันพุธที่ 18 มิถุนายน 2568
18/06/2568
พิมพ์
Krungthai CIO ชี้เทรนด์ลงทุน “Income Theme” สร้างกระแสเงินสดจากสินทรัพย์คุณภาพรับมือเศรษฐกิจผันผวน
Krungthai CIO ชี้เทรนด์ลงทุน “Income Theme” มาแรงในภาวะเศรษฐกิจผันผวน ช่วยสร้างรายได้สม่ำเสมอ กระจายความเสี่ยงพอร์ต รับมือเงินเฟ้อ แนะกองทุนใหม่กลุ่ม Krungthai World Class Series Fund ตอบโจทย์นักลงทุนที่ต้องการสร้างกระแสเงินสด
Krungthai CIO ชี้เทรนด์ลงทุน “Income Theme” มาแรงในภาวะเศรษฐกิจผันผวน ช่วยสร้างรายได้สม่ำเสมอ กระจายความเสี่ยงพอร์ต รับมือเงินเฟ้อ แนะกองทุนใหม่กลุ่ม Krungthai World Class Series Fund ตอบโจทย์นักลงทุนที่ต้องการสร้างกระแสเงินสด เพื่อเสริมความแข็งแกร่งให้กับแผนการลงทุนระยะยาว
ทีมกลยุทธ์การลงทุน ธนาคารกรุงไทย (Krungthai Chief Investment Office) เปิดเผยว่า ในภาวะเศรษฐกิจที่ยังมีความไม่แน่นอน  “กลยุทธ์การลงทุนที่เน้นสร้างรายได้” หรือ Income Theme กำลังเป็นทางเลือกที่ได้รับความสนใจอย่างมากจากนักลงทุนทั่วโลก โดยเฉพาะผู้ที่ต้องการสร้างกระแสเงินสดอย่างสม่ำเสมอ พร้อมบริหารความเสี่ยงของพอร์ตลงทุนให้มั่นคงในระยะยาว ตอบโจทย์นักลงทุนทุกกลุ่ม  ทั้งผู้มีรายได้ประจำที่ต้องการเงินปันผลจากการลงทุน รวมถึงผู้สูงวัยที่ต้องการความมั่นคงในการใช้ชีวิตหลังเกษียณ ด้วยการสร้างรายได้จากสินทรัพย์ที่มีคุณภาพ พร้อมลดความผันผวนของรายได้ในช่วงตลาดขาลง เหมาะสำหรับนักลงทุนที่มองหาทางเลือกในการรับมือกับสภาวะดอกเบี้ยต่ำและเงินเฟ้อ
Krungthai CIO มองว่า การลงทุนในตราสารหนี้ทั่วโลก เป็นการลงทุน Income Theme ที่น่าสนใจ และเป็นจังหวะที่ดีในการเข้าลงทุน จากปัจจัยสนับสนุน ดังนี้
● อัตราผลตอบแทนอยู่ในระดับที่น่าสนใจเมื่อเทียบกับช่วงที่ผ่านมา
● แนวโน้มการลดดอกเบี้ยของธนาคารกลางหลายประเทศ อาจส่งผลให้ราคาพันธบัตรปรับตัวสูงขึ้น
● พื้นฐานบริษัทเอกชนทั่วโลกแข็งแกร่งขึ้น พร้อมระดับหนี้และอัตราการผิดนัดชำระหนี้ที่ลดลง
● กระแสรายได้ที่มั่นคงจากตราสารหนี้ ช่วยชดเชยความผันผวนในช่วงตลาดไม่แน่นอน
ทั้งนี้  เพื่อเพิ่มทางเลือกและโอกาสในการลงทุนให้มากยิ่งขึ้น ล่าสุด บลจ.กรุงไทย เตรียมเปิดเสนอขายกองทุนใหม่ในกลุ่ม Krungthai World Class Series Fund ระหว่างวันที่ 17-28 มิถุนายน 2568 ภายใต้ชื่อ Krungthai World Class Income Fund (KTWC-INCOME-A) ที่ถูกออกแบบมาสำหรับนักลงทุนที่ต้องการสร้างกระแสรายได้ระหว่างทางจากการลงทุนในตราสารหนี้ทั่วโลก โดยไม่ต้องรับความเสี่ยงสูงจากการลงทุนในหุ้น และ เหมาะสำหรับการลงทุนในระยะกลางถึงยาว โดยกองทุนเน้นการเข้าถึงแหล่งรายได้จากตราสารหนี้ที่หลากหลายประเภททั่วโลก ผ่านการผสมผสานพันธบัตรรัฐบาล และหุ้นกู้เอกชน เพื่อให้กองทุนมีรายได้เข้าอย่างสม่ำเสมอ ทั้งสินทรัพย์สร้างกระแสเงินสด (Carry) สินทรัพย์คุณภาพ (Quality) และสินทรัพย์ทางเลือก (Opportunistic) โดยทีมผู้เชี่ยวชาญระดับโลกจาก Fidelity International ออกแบบพอร์ตให้มั่นคงด้วยการกระจายความเสี่ยงได้อย่างมีประสิทธิภาพ ทั้งในด้านเครดิตและอัตราดอกเบี้ย เพื่อให้พอร์ตไม่กระจุกตัว พร้อมสร้างผลตอบแทนที่มีเสถียรภาพในระยะยาว

ที่มา : https://www.thaigov.go.th/news/contents/details/97604