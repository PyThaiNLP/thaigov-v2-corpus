รัฐบาลไทย-ข่าวทำเนียบรัฐบาล-"อรรษิษฐ์ สัมพันธรัตน์" ปลัดกระทรวงมหาดไทย ร่วมประชุมคณะหัวหน้าส่วนระดับกระทรวง ณ กระทรวงพลังงาน


วันพุธที่ 18 มิถุนายน 2568
18/06/2568
พิมพ์
"อรรษิษฐ์ สัมพันธรัตน์" ปลัดกระทรวงมหาดไทย ร่วมประชุมคณะหัวหน้าส่วนระดับกระทรวง ณ กระทรวงพลังงาน
"อรรษิษฐ์ สัมพันธรัตน์" ปลัดกระทรวงมหาดไทย ร่วมประชุมคณะหัวหน้าส่วนระดับกระทรวง ณ กระทรวงพลังงาน
วันนี้ (18 มิ.ย. 68) เวลา 10.30 น. นายอรรษิษฐ์ สัมพันธรัตน์ ปลัดกระทรวงมหาดไทย เข้าร่วมการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 5/2568 โดยมี น.ส.แพทองธาร ชินวัตร นายกรัฐมนตรี เป็นประธานการประชุม ณ ห้องประชุม The Synergy Hall ชั้น 6 อาคาร C ศูนย์ Energy Complex (EnCo) กระทรวงพลังงาน ถ.วิภาวดีรังสิต เขตจตุจักร กรุงเทพฯ โดย พญ.วันทนีย์ วัฒนะ ปลัดกรุงเทพมหานคร ร่วมประชุมด้วย
การประชุมคณะหัวหน้าส่วนราชการระดับกระทรวงหรือเทียบเท่า เป็นการประชุมที่จัดขึ้นเพื่อให้หัวหน้าส่วนราชการระดับกระทรวง (ปลัดกระทรวง) หรือเทียบเท่า (ข้าราชการประเภทบริหาร ระดับสูง หรือนักบริหาร 11 เดิม) ร่วมหารือและแลกเปลี่ยน สะท้อนข้อคิดเห็นที่เกี่ยวข้องกับการปฏิบัติราชการและการบริหารราชการตามนโยบายของรัฐบาล ยุทธศาสตร์ชาติ และประเด็นสำคัญอื่น ๆ เพื่อให้การทำงานของทุกกระทรวงสามารถบูรณาการให้สอดคล้องกันอันจะเกิดประโยชน์สูงสุดกับพี่น้องประชาชน

ที่มา : https://www.thaigov.go.th/news/contents/details/97591