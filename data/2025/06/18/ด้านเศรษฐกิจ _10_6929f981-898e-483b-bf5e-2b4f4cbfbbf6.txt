รัฐบาลไทย-ข่าวทำเนียบรัฐบาล-ธอส. ร่วมขับเคลื่อนเศรษฐกิจ จัดงานใหญ่มหกรรมบ้านมือสอง GHB ALL HOME EXPO พบทรัพย์เด่น ทำเลดี ราคาน่าจับจองทั่วประเทศ ลดสูงสุด 50% 


วันพุธที่ 18 มิถุนายน 2568
18/06/2568
พิมพ์
ธอส. ร่วมขับเคลื่อนเศรษฐกิจ จัดงานใหญ่มหกรรมบ้านมือสอง GHB ALL HOME EXPO พบทรัพย์เด่น ทำเลดี ราคาน่าจับจองทั่วประเทศ ลดสูงสุด 50%
ธอส. จัดทรัพย์เด่น ทำเลดี ราคาน่าจับจองทั่วประเทศ ลดสูงสุด 50% กับ “มหกรรมบ้านมือสอง GHB ALL HOME EXPO ประจำปี 2568 ครั้งที่ 4“ ระหว่างวันที่ 20 – 22 มิถุนายน 2568 เวลา 10.30 – 20.00  น. ณ ศูนย์การค้าเซ็นทรัล ระยอง
ธนาคารอาคารสงเคราะห์ (ธอส.) ร่วมขับเคลื่อนเศรษฐกิจไทย ผ่านภาคอสังหาริมทรัพย์ จัดทรัพย์เด่น ทำเลดี ราคาน่าจับจองทั่วประเทศ ลดสูงสุด 50% กับ “มหกรรมบ้านมือสอง GHB ALL HOME EXPO ประจำปี 2568 ครั้งที่ 4“ ระหว่างวันที่ 20 – 22 มิถุนายน 2568 เวลา 10.30 – 20.00  น. ณ ศูนย์การค้าเซ็นทรัล ระยอง พิเศษ !! ลูกค้าจองซื้อทรัพย์ภายในงานรับฟรีของสมนาคุณมากมาย
นายวิทยา แสนภักดี รองกรรมการผู้จัดการ กลุ่มงานปรับโครงสร้างหนี้ ธนาคารอาคารสงเคราะห์ (ธอส.) เปิดเผยว่า ธอส. เดินหน้าร่วมขับเคลื่อนเศรษฐกิจไทย ผ่านภาคอสังหาริมทรัพย์ พร้อมมุ่งช่วยให้คนไทยมีบ้าน” เป็นของตัวเอง จัดงาน “มหกรรมบ้านมือสอง GHB ALL HOME EXPO ประจำปี 2568 ครั้งที่ 4” ระหว่างวันที่ 20 – 22 มิถุนายน 2568 เวลา 10.30 – 20.00  น. ณ ศูนย์การค้าเซ็นทรัล ระยอง นำทรัพย์เด่น ทำเลดีทั่วประเทศ พร้อมส่วนลดสูงสุด 50% จากราคาปกติ มาจำหน่ายในราคาพิเศษ ทั้งประเภทบ้านเดี่ยว บ้านแฝด ทาวน์เฮ้าส์ คอนโดมิเนียม อาคารพาณิชย์ และที่ดินเปล่า โดยมีทรัพย์ในเขตภูมิภาคที่น่าสนใจ ได้แก่ บ้านเดี่ยว 2 ชั้น เนื้อที่ 98.5 ตารางวา โครงการอารยา อำเภอเมืองระยอง จังหวัดระยอง ราคา 1,865,000 บาท ซึ่งอยู่ใกล้ตัวเมืองระยอง และเหมาะแก่การอยู่อาศัย ส่วนในเขตกรุงเทพ ฯ และปริมณฑล มีทรัพย์ที่น่าสนใจ อาทิ ทาวน์เฮ้าส์ 2 ชั้น เนื้อที่ 30 ตารางวา โครงการเมืองเอก อำเภอเมืองสมุทรปราการ จังหวัดสมุทรปราการ ราคา 1,690,000 บาท ซึ่งเป็นทรัพย์อยู่ในหมู่บ้านที่มีระบบสาธารณูปโภคครบครัน เดินทางได้หลายเส้นทาง และใกล้แหล่งอำนวยความสะดวกมากมาย ขณะที่รายการทรัพย์ที่มีราคาขายต่ำสุดเพียง 320,000 บาท เท่านั้น! คือ ทาวน์เฮ้าส์ 1 ชั้น เนื้อที่ 16.9 ตารางวา โครงการแก้วขวัญ 2 อำเภอธัญบุรี จังหวัดปทุมธานี
สำหรับผู้ที่จองซื้อทรัพย์ภายในงาน รับฟรี กระเป๋าผ้าแคนวาส บ้านมือสอง ธอส. 1 ท่าน ต่อ 1 ใบ และ พิเศษ !! 3 ต่อ ต่อที่ 1 รับบัตรกำนัลแทนเงินสด มูลค่า 1,000 บาท จำนวน 20 รางวัล 1 ท่าน ต่อ 1 รางวัล (สำหรับทรัพย์ในเขตกรุงเทพ ฯ - ปริมณฑล และทรัพย์ในส่วนภูมิภาค อย่างละ 10 ใบ) สำหรับลูกค้าที่จองซื้อทรัพย์ภายในงาน และทำสัญญาจะซื้อจะขาย ภายใน 5 วันทำการ หลังจบงาน, ต่อที่ 2 สินเชื่อดอกเบี้ยพิเศษ  0% คงที่ 2 ปีแรก สำหรับลูกค้าที่จองซื้อทรัพย์ ภายในระยะเวลาการจัดงานและยื่นขอสินเชื่อภายใน 45 วัน นับถัดจากวันทำสัญญาจะซื้อจะขาย และต่อที่ 3 รับเพิ่ม บัตรกำนัลแทนเงินสด มูลค่า 2,000 บาท จำนวนจำกัด 1 ท่าน ต่อ 1 รางวัล สำหรับผู้ที่จองซื้อทรัพย์ภายในงาน และโอนกรรมสิทธิ์ ภายใน 60 วัน นับถัดจากวันทำสัญญาจะซื้อจะขาย
ผู้ที่สนใจจองซื้อทรัพย์ต้องวางเงินมัดจำการซื้อทรัพย์เป็นเงินสด หรือแคชเชียร์เช็ค เป็นจำนวนเงิน 5,000 บาท ทุกรายการทรัพย์ในวันที่จองซื้อทรัพย์ในเขตกรุงเทพฯและปริมณฑล : จองซื้อทรัพย์ได้ที่ App : GHB  ALL HOME  และ www.ghbhomecenter.com ทรัพย์ในเขตภูมิภาค : จองซื้อทรัพย์และทำสัญญาจะซื้อจะขาย ณ ที่ทำการสาขาภูมิภาคของธนาคาร โดยสอบถามข้อมูลเพิ่มเติมได้ที่ G H Bank Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Application : GHB ALL HOME และ Line Official Account : @GHBALLHOME
https://www.ghbank.co.th/news/detail/public-relations/press-18-06-2025

ที่มา : https://www.thaigov.go.th/news/contents/details/97609