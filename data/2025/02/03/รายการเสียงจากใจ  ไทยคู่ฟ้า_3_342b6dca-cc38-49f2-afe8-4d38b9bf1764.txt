รัฐบาลไทย-ข่าวทำเนียบรัฐบาล-ให้ทุกโรงเรียนงดกิจกรรมกลางแจ้ง เลี่ยงฝุ่น PM2.5


วันจันทร์ที่ 3 กุมภาพันธ์ 2568
03/02/2568
พิมพ์
ให้ทุกโรงเรียนงดกิจกรรมกลางแจ้ง เลี่ยงฝุ่น PM2.5
วันจันทร์ ที่ 3 ก.พ.68
รัฐบาล โดยกระทรวงศึกษาธิการ มีความห่วงใยสุขภาพนักเรียนในช่วงที่ฝุ่น PM 2.5
มีค่าความเข้มข้นสูง เกินเกณฑ์มาตรฐาน อาจส่งผลกระทบต่อสุขภาพของนักเรียน
ครูและบุคลากรทางการศึกษา ดังนั้น จึงออกมาตรการ ให้ทุกโรงเรียน “งดกิจกรรมกลางแจ้งทุกรูปแบบ”
รวมถึงให้กำหนดรูปแบบการจัดการ การเรียน การสอนให้มีประสิทธิภาพ
ตลอดจนจัดกิจกรรมภายในโรงเรียนอย่างเหมาะสม และใช้ดุลพินิจ (ดุน-ละ-พิ-นิด)
ปรับเป็นรูปแบบออนไลน์ได้ ส่วนโรงเรียนโซนกลางเมืองที่มี “ห้องเรียนปลอดฝุ่น”และมีมาตรการรับมือ
สามารถทำการเรียนการสอนได้ปกติ ขอให้ติดตามสถานการณ์ฝุ่น PM 2.5 อย่างใกล้ชิด
เพื่อให้การเรียนการสอนดำเนินควบคู่กับความปลอดภัยของนักเรียน อย่างมีคุณภาพ ตามนโยบาย “เรียนดี
มีความสุข
“สื่อสารภารกิจรัฐบาล” กับผม นายคารม พลพรกลาง รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/92976