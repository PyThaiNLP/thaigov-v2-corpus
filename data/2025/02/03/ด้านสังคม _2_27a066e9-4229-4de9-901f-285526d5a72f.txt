รัฐบาลไทย-ข่าวทำเนียบรัฐบาล-ดีอี เปิดอบรมเตรียมความพร้อม ผู้ที่จะได้รับการแต่งตั้งเป็นพนักงานเจ้าหน้าที่ตาม พ.ร.บ.คอมพิวเตอร์


วันจันทร์ที่ 3 กุมภาพันธ์ 2568
ดีอี เปิดอบรมเตรียมความพร้อม ผู้ที่จะได้รับการแต่งตั้งเป็นพนักงานเจ้าหน้าที่ตาม พ.ร.บ.คอมพิวเตอร์
ดีอี เปิดอบรมเตรียมความพร้อม ผู้ที่จะได้รับการแต่งตั้งเป็นพนักงานเจ้าหน้าที่ตาม พ.ร.บ.คอมพิวเตอร์
วันที่ 3 กุมภาพันธ์ 2568 นางสาวยุพาภรณ์ ศิริกิจพาณิชย์กูล ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงานการจัดอบรมเตรียมความพร้อมผู้ที่จะได้รับการแต่งตั้งเป็นพนักงานเจ้าหน้าที่ตามพระราชบัญญัติว่าด้วยการกระทำความผิดเกี่ยวกับคอมพิวเตอร์ฯ ครั้งที่ 1 ณ โรงแรมเซ็นทารา ไลฟ์ ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ
สำหรับการอบรมครั้งนี้มีเนื้อหาครอบคลุมทั้งด้านกฎหมาย จริยธรรม และเทคนิคการสืบสวนคดีคอมพิวเตอร์ โดยได้รับเกียรติจากวิทยากรผู้เชี่ยวชาญจากหลายหน่วยงานที่เกี่ยวข้อง เพื่อเตรียมความพร้อมให้กับผู้ที่จะได้รับการแต่งตั้งเป็นพนักงานเจ้าหน้าที่ตามพระราชบัญญัติว่าด้วยการกระทำความผิดเกี่ยวกับคอมพิวเตอร์ฯ ให้มีความรู้ความเข้าใจและเสริมสร้างทักษะด้านต่างๆในการปฏิบัติงาน

ที่มา : https://www.thaigov.go.th/news/contents/details/92991