รัฐบาลไทย-ข่าวทำเนียบรัฐบาล-ศปช. เร่งตรวจข้อมูลโอนเงินเยียวยา 9 พันบาท ใน 16 จว. ถึงมือประชาชนแล้วกว่า 5.9 แสนครัวเรือน ส่วนล็อตสุดท้ายคาดจบในเดือนนี้


วันจันทร์ที่ 3 กุมภาพันธ์ 2568
03/02/2568
พิมพ์
ศปช. เร่งตรวจข้อมูลโอนเงินเยียวยา 9 พันบาท ใน 16 จว. ถึงมือประชาชนแล้วกว่า 5.9 แสนครัวเรือน ส่วนล็อตสุดท้ายคาดจบในเดือนนี้
ศปช. เร่งตรวจข้อมูลโอนเงินเยียวยา 9 พันบาท ใน 16 จว. ถึงมือประชาชนแล้วกว่า 5.9 แสนครัวเรือน ส่วนล็อตสุดท้ายคาดจบในเดือนนี้
วันนี้ (3 กุมภาพันธ์ 2568) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า กรมอุตุนิยมวิทยา พยากรณ์อากาศวันนี้ (3 ก.พ. 68) พบว่า มวลอากาศเย็นที่แผ่ปกคลุมประเทศไทยตอนบนมีกำลังอ่อนลง และอุณหภูมิยังจะสูงขึ้นในช่วงบ่ายวันนี้ ส่วนช่วงวันที่ 4 - 6 ก.พ. 68 ความกดอากาศสูงหรือมวลอากาศเย็นกำลังปานกลางจะแผ่ลงมาปกคลุมภาคอีสาน ทำให้ลมหนาวที่พัดปกคลุมมีกำลังแรงขึ้น อากาศเย็นลงบริเวณภาคเหนือ ภาคอีสาน ทำให้ภาคใต้มีฝนเล็กน้อยถึงปานกลาง และจะมีหมอกตอนเช้า
ส่วนกรณีสื่อสังคมออนไลน์ได้เผยแพร่ข้อมูลว่า “ด่วน! อีก 2 วันเท่านั้น ลมหนาวเข้ามาอีกแล้ว ลมหนาวพัดแรง ฝนตกรอบนี้ 4 วันติดต่อกัน” นั้น  ข้อมูลดังกล่าวเป็นข้อมูลที่ไม่ได้อ้างอิงแหล่งที่มาและไม่ได้มาจากการประกาศแจ้งเตือนสภาพอากาศของกรมอุตุนิยมวิทยา ซึ่งเป็นผู้รับผิดชอบโดยตรง
รองโฆษกฯ กล่าวเพิ่มเติมว่า ส่วนการเบิกจ่ายเงินช่วยเหลือประชาชนจำนวน 9,000 บาท ตามข้อสั่งการของนางสาวแพทองธาร ชินวัตร นายกรัฐมนตรีนั้น ความคืบหน้าล่าสุด (2 ก.พ. 68) กรมป้องกันและบรรเทาสาธารณภัย ได้ส่งข้อมูลผู้ประสบภัยในพื้นที่ 16 จังหวัด ให้ธนาคารออมสินแล้ว 20 ครั้ง โดยธนาคารออมสินโอนเงินสำเร็จผ่านพร้อมเพย์ 20 ครั้ง จำนวน 596,307 ครัวเรือน เป็นจำนวนเงินทั้งสิ้น 5,366 ล้านบาท และอยู่ระหว่างการจัดสรรงบประมาณอีก 3.2 แสนครัวเรือน ซึ่งอยู่ระหว่างการขออนุมัติงบประมาณจากที่ประชุม ครม. เพิ่มเติม ในเดือนนี้”

ที่มา : https://www.thaigov.go.th/news/contents/details/92989