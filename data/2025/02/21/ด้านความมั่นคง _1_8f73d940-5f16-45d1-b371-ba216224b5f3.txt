รัฐบาลไทย-ข่าวทำเนียบรัฐบาล-“เฉลิมชัย” ตอบกระทู้ ย้ำชัด เร่งจัดที่ดินทำกินให้ชุมชน ตามนโยบาย คทช. ในพื้นที่ จ.อุตรดิตถ์ เร่งแก้ไขปัญหาการอยู่อาศัยทำกินในพื้นที่ป่าสงวนฯ ให้ประชาชน


วันพฤหัสบดีที่ 20 กุมภาพันธ์ 2568
“เฉลิมชัย” ตอบกระทู้ ย้ำชัด เร่งจัดที่ดินทำกินให้ชุมชน ตามนโยบาย คทช. ในพื้นที่ จ.อุตรดิตถ์ เร่งแก้ไขปัญหาการอยู่อาศัยทำกินในพื้นที่ป่าสงวนฯ ให้ประชาชน
“เฉลิมชัย” ตอบกระทู้ ย้ำชัด เร่งจัดที่ดินทำกินให้ชุมชน ตามนโยบาย คทช. ในพื้นที่ จ.อุตรดิตถ์ เร่งแก้ไขปัญหาการอยู่อาศัยทำกินในพื้นที่ป่าสงวนฯ ให้ประชาชน
“เฉลิมชัย” ตอบกระทู้ ย้ำชัด เร่งจัดที่ดินทำกินให้ชุมชน ตามนโยบาย คทช. ในพื้นที่ จ.อุตรดิตถ์ เร่งแก้ไขปัญหาการอยู่อาศัยทำกินในพื้นที่ป่าสงวนฯ ให้ประชาชน
วันที่ 20 มกราคม 2568 เวลา 10.50 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เข้าตอบกระทู้ถามแยกเฉพาะ เรื่อง แนวทางการจัดการทรัพยากรที่ดินและป่าไม้ในพื้นที่จังหวัดอุตรดิตถ์ ของ นายรวี เล็กอุทัย สมาชิกสภาผู้แทนราษฎร พรรคเพื่อไทย จังหวัดอุตรดิตถ์ ในการประชุมสภาผู้แทนราษฎร ครั้งที่ 17 (สมัยสามัญประจำปี ครั้งที่ 2)  โดยมี นายพิเชษฐ์ เชื้อเมืองพาน รองประธานสภาผู้แทนราษฎร เป็นประธานการพิจารณากระทู้ถามแยกเฉพาะ ณ อาคารรัฐสภา กรุงเทพมหานคร
ดร.เฉลิมชัย ชี้แจงว่า กระทรวงทรัพยากรธรรมชาติและสิ่งแวดล้อม (ทส.) ได้มีการแก้ไขปัญหาการอยู่อาศัยทำกินในพื้นที่ป่าสงวนแห่งชาติ ในพื้นที่จังหวัดอุตรดิตถ์ โดยแบ่งเป็น พื้นที่กลุ่มที่ 1 พื้นที่ลุ่มน้ำชั้น 3, 4, 5 ซึ่งราษฎรอาศัยอยู่ก่อนมติคณะรัฐมนตรี เมื่อวันที่ 30 มิถุนายน 2541 อนุญาตให้อยู่อาศัยทำกินแบบแปลงรวม ตามมาตรา 16 แห่งพระราชบัญญัติป่าสงวนแห่งชาติ พ.ศ. 2507 ดำเนินการจัดที่ดินทำกินให้ชุมชนตามนโยบายรัฐบาล ภายใต้การดำเนินงานของคณะกรรมการนโยบายที่ดินแห่งชาติ (คทช.) มีพื้นที่เป้าหมาย 112,238 ไร่ ได้อนุญาตแล้ว 39,742 ไร่ อยู่ระหว่างอนุญาต 16,301 ไร่ และอยู่ระหว่างตรวจสอบข้อมูลเสนอเป็นพื้นที่เป้าหมายดำเนินการ 56,195 ไร่ ส่วนพื้นที่กลุ่มที่ 2 พื้นที่ลุ่มน้ำชั้น 3, 4, 5 ซึ่งราษฎรอาศัยอยู่หลังมติคณะรัฐมนตรี เมื่อวันที่ 30 มิถุนายน 2541 และต้องปฏิบัติตามคำสั่ง คสช. ที่ 66/2557 ลงวันที่ 17 มิถุนายน 2557 มีพื้นที่เป้าหมาย 109,170 ไร่ ซึ่งอยู่ระหว่างจัดทำข้อมูลเพื่อเสนอโครงการ พื้นที่กลุ่มที่ 3 พื้นที่ลุ่มน้ำชั้นที่ 1, 2 ซึ่งราษฎรอาศัยอยู่ก่อนมติคณะรัฐมนตรี เมื่อวันที่ 30 มิถุนายน 2541 จัดระเบียบการใช้ที่ดินตามมาตรการอนุรักษ์ดินและน้ำ และ กลุ่มที่ 4 พื้นที่ลุ่มน้ำชั้นที่ 1, 2 ซึ่งราษฎรอาศัยอยู่หลังมติคณะรัฐมนตรี เมื่อวันที่ 30 มิถุนายน 2541 และต้องปฏิบัติตามคำสั่ง คสช. ที่ 66/2557 ลงวันที่ 17 มิถุนายน 2557 รับรองการอยู่อาศัยทำกินแบบแปลงรวม นั้น มีพื้นที่เป้าหมาย 89,133 ไร่ ได้อนุมัติโครงการฯ ทั้งหมดแล้ว
สำหรับ การอนุญาตให้ใช้ประโยชน์ในเขตป่าสงวนแห่งชาติ นั้น ทส. ได้ทราบถึงความจำเป็นในการขอใช้พื้นที่ป่าไม้เพื่อการพัฒนาและบำรุงรักษาโครงสร้างพื้นฐาน ทั้งไฟฟ้า น้ำดื่มน้ำใช้ กิจการส่วนราชการ และถนนหนทางเพื่อการสัญจร ซึ่งต้องมีการขออนุญาตให้เป็นไปตามกฎหมายที่เกี่ยวข้องโดยเคร่งครัด โดยการขออนุญาตในพื้นที่ที่อยู่ในความรับผิดชอบของกรมป่าไม้ ได้มีการลดขั้นตอน โดยมอบอำนาจให้ผู้อำนวยการสำนักจัดการทรัพยากรป่าไม้ที่ 1 - 13 และผู้ทำหน้าที่ผู้อำนวยการสำนักจัดการทรัพยากรป่าไม้สาขาทุกสาขา เป็นผู้พิจารณาอนุญาตแทนอธิบดีกรมป่าไม้ เพื่อลดระยะเวลาและขั้นตอนให้มีความสะดวกรวดเร็วมากยิ่งขึ้น ส่วนการอนุมัติให้ใช้พื้นที่ป่าเพื่อการอนุรักษ์เพิ่มเติม (โซน C) ของหน่วยงานราชการ ได้มอบอำนาจให้กับคณะกรรมการพิจารณาการใช้ประโยชน์ในเขตป่าสงวนแห่งชาติเป็นผู้อนุมัติ ซึ่งจะทำให้คำขออนุญาตใช้พื้นที่ของหน่วยงานราชการในพื้นที่ป่าไม้ ดำเนินการได้อย่างรวดเร็วยิ่งขึ้น ด้านการขออนุญาตในพื้นที่ที่อยู่ในความรับผิดชอบของกรมอุทยานแห่งชาติ สัตว์ป่า และพันธุ์พืช กรณีการบำรุงรักษาสาธารณูปโภคพื้นฐาน เช่น ถนน ไฟฟ้า ประปา ที่มิใช่กรณีการก่อสร้างสิ่งก่อสร้างใหม่ ได้มอบอำนาจให้ผู้อำนวยการสำนักบริหารพื้นที่อนุรักษ์ที่ 1 – 16 และผู้อำนวยการสำนักบริหารพื้นที่อนุรักษ์สาขาทุกสาขา เป็นผู้พิจารณาการอนุญาตดังกล่าว โดยมีระยะเวลาการพิจารณาตั้งแต่กระบวนการยื่นคำขอจนถึงการออกใบอนุญาตประมาณ 30 วัน
สำหรับการส่งเสริมให้ประชาชนในพื้นที่มีส่วนในการดูแลและฟื้นคืนป่าไม้เสื่อมโทรมในพื้นที่ โดยได้รับประโยชน์ในภาพรวมบนฐานการพัฒนาที่ประเทศไทยมุ่งสู่ความเป็นกลางทางคาร์บอน หรือ Carbon Neutrality นั้น ทส. ได้มีการประชุมประชาคมราษฎรในพื้นที่และผู้มีส่วนได้ส่วนเสียที่อาศัยอยู่บริเวณรอบพื้นที่เป้าหมายการฟื้นฟูป่า เพื่อให้มีความเข้าใจ และเข้ามามีส่วนร่วมในการฟื้นฟูป่า รวมทั้งต้องผ่านความเห็นชอบจากคณะกรรมการกำกับการปลูกป่าระดับพื้นที่ตามคำสั่งกระทรวงฯ ที่ 81/2565 ลงวันที่ 14 มีนาคม พ.ศ. 2565 ซึ่งมีผู้ว่าราชการจังหวัดเป็นประธาน ร่วมกับหน่วยงานท้องถิ่น ประชาชนผู้มีส่วนได้ส่วนเสียในพื้นที่ ตลอดจนมีการส่งเสริมให้องค์กรหรือบุคคลภายนอกเข้าร่วมโครงการคาร์บอนเครดิต ตามโครงการลดก๊าซเรือนกระจกภาคสมัครใจตามมาตรฐานประเทศไทย (Thailand Voluntary Emission Reduction Program : T-VER)

ที่มา : https://www.thaigov.go.th/news/contents/details/93644