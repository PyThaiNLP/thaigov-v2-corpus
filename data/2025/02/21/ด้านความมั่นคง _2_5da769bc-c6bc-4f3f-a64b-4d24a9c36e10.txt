รัฐบาลไทย-ข่าวทำเนียบรัฐบาล-“เฉลิมชัย” ตอบกระทู้ แจงชัดขั้นตอนการก่อสร้างอ่างเก็บน้ำในพื้นที่ป่าสงวนแห่งชาติ อ่างเก็บน้ำห้วยแม่แฝก จ.เชียงใหม่


วันพฤหัสบดีที่ 20 กุมภาพันธ์ 2568
“เฉลิมชัย” ตอบกระทู้ แจงชัดขั้นตอนการก่อสร้างอ่างเก็บน้ำในพื้นที่ป่าสงวนแห่งชาติ อ่างเก็บน้ำห้วยแม่แฝก จ.เชียงใหม่
“เฉลิมชัย” ตอบกระทู้ แจงชัดขั้นตอนการก่อสร้างอ่างเก็บน้ำในพื้นที่ป่าสงวนแห่งชาติ อ่างเก็บน้ำห้วยแม่แฝก จ.เชียงใหม่
“เฉลิมชัย” ตอบกระทู้ แจงชัดขั้นตอนการก่อสร้างอ่างเก็บน้ำในพื้นที่ป่าสงวนแห่งชาติ อ่างเก็บน้ำห้วยแม่แฝก จ.เชียงใหม่
วันที่ 20 มกราคม 2568 เวลา 11.10 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เข้าตอบกระทู้ถามแยกเฉพาะ เรื่อง ขอทราบความคืบหน้าการพิจารณาการใช้พื้นที่ของกรมป่าไม้ เพื่อดำเนินโครงการก่อสร้างอ่างเก็บน้ำห้วยแม่แฝก ต.แม่แฝกใหม่ อ.สันทราย จ.เชียงใหม่ ของนางสาวพุธิตา ชัยอนันต์ สมาชิกสภาผู้แทนราษฎร พรรคประชาชน จังหวัดเชียงใหม่ ในการประชุมสภาผู้แทนราษฎร ครั้งที่ 17 (สมัยสามัญประจำปี ครั้งที่ 2)  โดยมี นายพิเชษฐ์ เชื้อเมืองพาน รองประธานสภาผู้แทนราษฎร เป็นประธานการพิจารณากระทู้ถามแยกเฉพาะ ณ อาคารรัฐสภา กรุงเทพมหานคร
โดย ดร.เฉลิมชัย ได้ชี้แจงว่า โครงการก่อสร้างอ่างเก็บน้ำห้วยแม่แฝก ซึ่งมีความจุที่ระดับเก็บกัก 2.11 ล้าน ลบ.ม. พื้นที่รับประโยชน์ประมาณ 3,000 ไร่ จำนวน 791 ครัวเรือน มีเนื้อที่ดำเนินการทั้งหมด จำนวน 205-0-00 ไร่ ตรวจสอบพื้นที่พบว่า อยู่ในเขตป่าสงวนแห่งชาติเพื่อการอนุรักษ์ (โซน C) ตามเขตจำแนกการใช้ประโยชน์ทรัพยากรที่ดินและป่าไม้ ตามมติคณะรัฐมนตรี เมื่อวันที่ 10 และ 17 มีนาคม 2535 เนื้อที่ จำนวน 65-2-08 ไร่ และอยู่ในพื้นที่ป่าตามมาตรา 4 (1) แห่งพระราชบัญญัติป่าไม้ พ.ศ. 2484 เนื้อที่ จำนวน 139-1-92 ไร่ ซึ่งขณะนี้ กระทรวงทรัพยากรธรรมชาติและสิ่งแวดล้อม (ทส.) โดยกรมทรัพยากรน้ำ (ทน.) ได้เตรียมบรรจุโครงการจ้างศึกษางานก่อสร้างอ่างเก็บน้ำห้วยแม่แฝก พร้อมระบบส่งน้ำ ที่อยู่ในเขตป่าสงวนแห่งชาติเพื่อการอนุรักษ์ (โซน C) ไว้ในแผนการดำเนินงบประจำปีงบประมาณ พ.ศ. 2570 เรียบร้อยแล้ว โดยจะดำเนินการขออนุญาตเข้ากระทำการศึกษาหรือวิจัยทางวิชาการ ภายในเขตป่าสงวนแห่งชาติ ตามมาตรา 17 แห่งพระราชบัญญัติป่าสงวนแห่งชาติ พ.ศ. 2507 เพื่อเข้าศึกษาและจัดทำรายงานผลกระทบสิ่งแวดล้อมเบื้องต้น (IEE) เสนอให้สำนักงานนโยบายและแผนทรัพยากรธรรมชาติและสิ่งแวดล้อม (สผ.) พิจารณาให้ความเห็นชอบ และจัดส่งความเห็นชอบให้กรมป่าไม้พิจารณาตามระเบียบคณะกรรมการพิจารณาการใช้ประโยชน์ในเขตป่าสงวนแห่งชาติต่อไป เพื่อพิจารณาอนุญาต ตามคำสั่งที่ 1283/2567 ลงวันที่ 25 เมษายน พ.ศ. 2567 ซึ่งมอบอำนาจให้ผู้อำนวยการสำนักจัดการทรัพยากรป่าไม้ที่ 1 (เชียงใหม่) เป็นผู้อนุญาต หากได้รับอนุญาตให้ใช้พื้นที่ดังกล่าวแล้ว กรมทรัพยากรน้ำจะนำโครงการก่อสร้างอ่างเก็บน้ำห้วยแม่แฝก พร้อมระบบส่งน้ำ เข้าสู่แผนงานก่อสร้างในปีงบประมาณต่อไป

ที่มา : https://www.thaigov.go.th/news/contents/details/93645