รัฐบาลไทย-ข่าวทำเนียบรัฐบาล-รองปลัดถาวร เป็นประธานการประชุมการเตรียมความพร้อมสำหรับการประชุมคณะกรรมการระดับชาติเพื่อแก้ไขปัญหา สินค้าเกษตรที่ได้รับผลกระทบ ภายใต้กฎระเบียบว่าด้วยสินค้าปลอดการตัดไม้ทำลายป่า


วันศุกร์ที่ 21 กุมภาพันธ์ 2568
รองปลัดถาวร เป็นประธานการประชุมการเตรียมความพร้อมสำหรับการประชุมคณะกรรมการระดับชาติเพื่อแก้ไขปัญหา สินค้าเกษตรที่ได้รับผลกระทบ ภายใต้กฎระเบียบว่าด้วยสินค้าปลอดการตัดไม้ทำลายป่า
รองปลัดถาวร เป็นประธานการประชุมการเตรียมความพร้อมสำหรับการประชุมคณะกรรมการระดับชาติเพื่อแก้ไขปัญหา สินค้าเกษตรที่ได้รับผลกระทบ ภายใต้กฎระเบียบว่าด้วยสินค้าปลอดการตัดไม้ทำลายป่าของสหภาพยุโรป
นายถาวร ทันใจ รองปลัดกระทรวงเกษตรและสหกรณ์ เป็นประธานการประชุมการเตรียมความพร้อมสำหรับการประชุมคณะกรรมการระดับชาติเพื่อแก้ไขปัญหาสินค้าเกษตรที่ได้รับผลกระทบ ภายใต้กฎระเบียบว่าด้วยสินค้าปลอดการตัดไม้ ทำลายป่าของสหภาพยุโรป (EU Deforestation Regulation: EUDR) โดยมี นายชัยวัฒน์ โยธคล เลขาธิการสำนักงานมาตรฐานสินค้าเกษตรและอาหารแห่งชาติ และผู้แทนหน่วยงานในสังกัดกระทรวงเกษตรและสหกรณ์เข้าร่วม ณ ห้องประชุมกระทรวงเกษตรและสหกรณ์
ทั้งนี้ กระทรวงเกษตรและสหกรณ์ และหน่วยงานที่เกี่ยวข้องได้มีการรายงานการดำเนินงานในส่วนที่รับผิดชอบต่อในที่ประชุม พร้อมทั้งศึกษากฎระเบียบ EUDR เพื่อสามารถนำไปถ่ายทอดเป็นองค์ความรู้ให้แก่เกษตรกร และมีการพิจารณาการแต่งตั้งคณะอนุกรรมการขับเคลื่อนการดำเนินงานตามกฎระเบียบว่าด้วยสินค้าปลอดการตัดไม้ทำลายป่าของสหภาพยุโรป    เพื่อนำเสนอต่อคณะกรรมการระดับชาติเพื่อแก้ไขปัญหาสินค้าเกษตรที่ได้รับผลกระทบ ภายใต้กฎระเบียบว่าด้วยสินค้าปลอดการตัดไม้ทำลายป่าของสหภาพยุโรป (EU Deforestation Regulation: EUDR) ตลอดจนนำไปสู่การเตรียมความพร้อมในการปฏิบัติตามกฎระเบียบ EUDR ในอนาคตอีกด้วย
สำหรับโครงการวิจัย เรื่อง “การศึกษาแนวทางและจัดทำข้อเสนอกรอบนโยบายและแผนปฏิบัติการ ระดับชาติในการปฏิบัติตามกฎระเบียบว่าด้วยสินค้าที่ปลอดจากการตัดไม้ทำลายป่าของสหภาพยุโรป (EUDR)” มีวัตถุประสงค์เพื่อศึกษาวิเคราะห์กฎระเบียบ จัดทำข้อเสนอ กรอบนโยบายระดับชาติของประเทศไทยในการปฏิบัติตาม EUDR เพื่อผลักดันและกำหนดทิศทางในการดำเนินการนโยบายด้านสินค้าเกษตรให้สอดคล้องกับ การพัฒนาที่ยั่งยืน รวมถึงรัฐมนตรีว่าการกระทรวงเกษตรและสหกรณ์ ได้ให้ความสำคัญในการขับเคลื่อนให้สินค้าเกษตรของไทยปลอดจากการตัดไม้ทำลายป่า และสามารถส่งออกสินค้าไปยังสหภาพยุโรปได้ทันกำหนดระยะเวลาบังคับใช้กฎระเบียบ EUDR

ที่มา : https://www.thaigov.go.th/news/contents/details/93661