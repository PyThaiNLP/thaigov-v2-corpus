รัฐบาลไทย-ข่าวทำเนียบรัฐบาล-ทปษ.บุญสิงห์ ประชุมหารือเรื่องการแก้ไขปัญหาความเดือดร้อนของประชาชนร่วมกันระหว่างสำนักงานผู้ตรวจการแผ่นดิน และกระทรวงเกษตรและสหกรณ์ 


วันศุกร์ที่ 21 กุมภาพันธ์ 2568
ทปษ.บุญสิงห์ ประชุมหารือเรื่องการแก้ไขปัญหาความเดือดร้อนของประชาชนร่วมกันระหว่างสำนักงานผู้ตรวจการแผ่นดิน และกระทรวงเกษตรและสหกรณ์
ทปษ.บุญสิงห์ ประชุมหารือเรื่องการแก้ไขปัญหาความเดือดร้อนของประชาชนร่วมกันระหว่างสำนักงานผู้ตรวจการแผ่นดิน และกระทรวงเกษตรและสหกรณ์
วันศุกร์ที่ 21 กุมภาพันธ์ 2568 ณ ห้องประชุมดงตาลกรมชลประทาน นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ เป็นประธานในการประชุมหารือเรื่องการแก้ไขปัญหาความเดือดร้อนของประชาชนร่วมกันระหว่างสำนักงานผู้ตรวจการแผ่นดิน พร้อมทั้ง นายถาวร ทันใจ รองปลัดและกระทรวงเกษตรและสหกรณ์ นายวุฒิพงศ์ เนียมหอม ผู้ตรวจราชการกระทรวงเกษตรและสหกรณ์ นายกฤษ อุตตมะเวทิน ผู้ตรวจราชการกระทรวงเกษตรและสหกรณ์ นางสาวเสาวลักษณ์ ศุภกมลเสนีย์ ผู้ตรวจราชการกระทรวงเกษตรและสหกรณ์ และหน่วยงานในกระทรวงเกษตรและสหกรณ์ที่เกี่ยวข้อง ร่วมกับสำนักงานผู้ตรวจการแผ่นดิน หม่อมหลวงปุณทริก สมิติ ที่ปรึกษาผู้ตรวจการแผ่นดิน และคณะ
โดยมีประเด็นการหารือดังนี้
1. ผลกระทบและความเดือดร้อนจากการก่อสร้างเขื่อนในแม่น้ำชี ในจังหวัด ร้อยเอ็ด และจังหวัดยโสธร
2. ﻿﻿﻿ปัญหาและอุปสรรค รวมถึงแนวทางการขับเคลื่อนวิสาหกิจชุมชนและ ธุรกิจชุมชน
3. ﻿﻿﻿แนวทางการพิทักษ์สิทธิผู้บริโภคเกี่ยวกับสินค้าเกษตรปลอดภัย
4. ﻿﻿﻿ประเด็นข้อร้องเรียนเรื่องสภาเกษตรแห่งชาติ และแนวทางการส่งเสริมบทบาทของสภาเกษตรกรแห่งชาติ

ที่มา : https://www.thaigov.go.th/news/contents/details/93666