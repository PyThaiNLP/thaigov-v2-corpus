รัฐบาลไทย-ข่าวทำเนียบรัฐบาล-ราชเลขานุการในพระองค์พระบาทสมเด็จพระเจ้าอยู่หัว นำคณะตรวจติดตามความก้าวหน้าการพัฒนาคลองเปรมประชากรจากสวนเปรมประชาวนารักษ์ กรุงเทพฯ ถึงหน่วยเรือคลองบ้านใหม่ จ.ปทุมธานี


วันศุกร์ที่ 21 กุมภาพันธ์ 2568
21/02/2568
พิมพ์
ราชเลขานุการในพระองค์พระบาทสมเด็จพระเจ้าอยู่หัว นำคณะตรวจติดตามความก้าวหน้าการพัฒนาคลองเปรมประชากรจากสวนเปรมประชาวนารักษ์ กรุงเทพฯ ถึงหน่วยเรือคลองบ้านใหม่ จ.ปทุมธานี
ราชเลขานุการในพระองค์พระบาทสมเด็จพระเจ้าอยู่หัว นำคณะตรวจติดตามความก้าวหน้าการพัฒนาคลองเปรมประชากรจากสวนเปรมประชาวนารักษ์ กรุงเทพฯ ถึงหน่วยเรือคลองบ้านใหม่ จ.ปทุมธานี
วันนี้ (21 ก.พ. 68) เวลา 07.00 น. พล.อ.อ.สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว นำคณะตรวจติดตามความก้าวหน้าการพัฒนาคลองเปรมประชากรจากสวนเปรมประชาวนารักษ์ เขตหลักสี่ กรุงเทพฯ ถึงหน่วยเรือคลองบ้านใหม่ อ.เมืองปทุมธานี จ.ปทุมธานี โดยนายอนุทิน ชาญวีรกูล รองนายกรัฐมนตรีและรมว.มหาดไทย พร้อมด้วย นายอรรษิษฐ์ สัมพันธรัตน์ ปลัดกระทรวงมหาดไทย และ พญ.วันทนีย์ วัฒนะ ปลัดกรุงเทพมหาคร ร่วมคณะด้วย
โครงการพัฒนาคลองเปรมประชากรเป็น 1 ในโครงการในพระราชดำริตามพระบรมราโชบายของพระบาทสมเด็จพระเจ้าอยู่หัว โดยส่วนราชการที่เกี่ยวข้อง ได้แก่ กรุงเทพมหานคร สถาบันพัฒนาองค์กรชุมชน (องค์การมหาชน) กองทัพบก SCG กลุ่ม Big-C และภาคีเครือข่าย ได้น้อมนำพระราชดำริสู่การจัดทำ "แผนแม่บทโครงการพัฒนาคลองเปรมประชากรกรุงเทพมหานคร-จังหวัดพระนครศรีอยุธยา" รวม 6 ด้าน ได้แก่ 1. การพัฒนาคุณภาพชีวิต ผ่านการก่อสร้างบ้านมั่นคง 2. การพัฒนาระบบสาธารณูปโภคขั้นพื้นฐาน (เขื่อนกันตลิ่ง และสะพาน) 3. การพัฒนาคุณภาพน้ำในคลองเปรมประชากร 4. การพัฒนาระบบขนส่งมวลชน ผ่านการเชื่อมต่อล้อ ราง เรือ อากาศ 5. การสร้างการมีส่วนร่วมในการดูแลรักษาความเป็นระเบียบเรียบร้อยภายในชุมขน และ การจัดการสิ่งแวดล้อม 6. การยกระดับคุณภาพชีวิตด้วยการเพิ่มรายได้เฉลี่ยของชุมชนให้เพิ่มขึ้น เช่น ผลิตภัณฑ์ชุมชนที่มีอัตลักษณ์, การคัดแยกขยะหรือการส่งเสริมการท่องเที่ยว
สำหรับคลองเปรมประชากร มีความยาวทั้งสิ้น 50.84 กิโลเมตร อยู่ในพื้นที่กรุงเทพมหานคร 22.34 กิโลเมตร พื้นที่จังหวัดปทุมธานี 20.4 กิโลเมตร และพื้นที่จังหวัดพระนครศรีอยุธยา 8.1 กิโลเมตร

ที่มา : https://www.thaigov.go.th/news/contents/details/93653