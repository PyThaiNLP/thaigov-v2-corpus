รัฐบาลไทย-ข่าวทำเนียบรัฐบาล-ศิลปินพื้นบ้านทั่วประเทศเฮ กระทรวงวัฒนธรรม ร่วมกับ 7 หน่วยงาน ร่วมลงนามบันทึกข้อตกลงความร่วมมือ(MOU) ว่าด้วยความร่วมมือในการขับเคลื่อนงานวัฒนธรรมด้านการส่งเสริมศิลปวัฒนธรรมพื้นบ้าน


วันศุกร์ที่ 21 กุมภาพันธ์ 2568
ศิลปินพื้นบ้านทั่วประเทศเฮ กระทรวงวัฒนธรรม ร่วมกับ 7 หน่วยงาน ร่วมลงนามบันทึกข้อตกลงความร่วมมือ(MOU) ว่าด้วยความร่วมมือในการขับเคลื่อนงานวัฒนธรรมด้านการส่งเสริมศิลปวัฒนธรรมพื้นบ้าน
ศิลปินพื้นบ้านทั่วประเทศเฮ กระทรวงวัฒนธรรม ร่วมกับ 7 หน่วยงาน ร่วมลงนามบันทึกข้อตกลงความร่วมมือ (MOU) ว่าด้วยความร่วมมือในการขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน เพื่ออนุรักษ์ความงดงามแห่งศิลปวัฒนธรรมพื้นบ้านของไทย
ศิลปินพื้นบ้านทั่วประเทศเฮ กระทรวงวัฒนธรรม ร่วมกับ 7 หน่วยงาน ร่วมลงนามบันทึกข้อตกลงความร่วมมือ (MOU) ว่าด้วยความร่วมมือในการขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน เพื่ออนุรักษ์ความงดงามแห่งศิลปวัฒนธรรมพื้นบ้านของไทย สร้างงาน สร้างรายได้ และขยายโอกาสแก่ศิลปินพื้นบ้านอย่างมั่นคงและยั่งยืน
วันที่ 20 กุมภาพันธ์ 2568 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เป็นประธานในพิธีลงนามในบันทึกข้อตกลงความร่วมมือ (Memorandum of Understanding : MOU) ว่าด้วยความร่วมมือในการขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน ระหว่าง กระทรวงวัฒนธรรม กับกระทรวงการท่องเที่ยวและกีฬา กระทรวงการอุดมศึกษา วิทยาศาสตร์ วิจัยและนวัตกรรม กระทรวงมหาดไทย กระทรวงศึกษาธิการ กระทรวงการพัฒนาสังคมและความมั่นคงของมนุษย์ กรุงเทพมหานคร และการท่องเที่ยวแห่งประเทศไทย ณ หอประชุมเล็ก ศูนย์วัฒนธรรมแห่งประเทศไทย โดยมีผู้บริหาร ข้าราชการ ผู้แทนจากกระทรวงวัฒนธรรม กระทรวงการท่องเที่ยวและกีฬา กระทรวงการอุดมศึกษา วิทยาศาสตร์ วิจัยและนวัตกรรม กระทรวงมหาดไทย กระทรวงศึกษาธิการ กระทรวงการพัฒนาสังคม และความมั่นคงของมนุษย์ กรุงเทพมหานคร และการท่องเที่ยวแห่งประเทศไทย เข้าร่วมพิธี
รัฐมนตรีว่าการกระทรวงวัฒนธรรม กล่าวว่า บันทึกข้อตกลงความร่วมมือ (Memorandum of Understanding : MOU) ว่าด้วยความร่วมมือในการขับเคลื่อนงานวัฒนธรรม ด้านการส่งเสริมศิลปวัฒนธรรมพื้นบ้าน มีสาระสำคัญในการขับเคลื่อนงานวัฒนธรรมด้านการส่งเสริมศิลปวัฒนธรรมพื้นบ้าน โดยการอนุรักษ์ ฟื้นฟู ส่งเสริม พัฒนา และต่อยอดศิลปวัฒนธรรมพื้นบ้าน อันเป็นภูมิปัญญาท้องถิ่น เพื่อนำมาต่อยอดในการสร้างมูลค่าเพิ่ม สร้างงาน สร้างรายได้ผ่านการสนับสนุนการใช้ Soft Power รวมทั้งส่งเสริมให้ทุกภาคส่วนเปิดพื้นที่แห่งการเรียนรู้ จัดกระบวนการเรียนรู้ที่หลากหลายและเหมาะสม และการเผยแพร่องค์ความรู้ทางด้านศิลปวัฒนธรรมพื้นบ้าน นอกจากนี้ ยังเป็นการเสริมสร้างเครือข่ายทางวัฒนธรรมในการดำเนินงานทางวิชาการ การเผยแพร่ แลกเปลี่ยนถ่ายทอดองค์ความรู้ทางวัฒนธรรมด้านศิลปวัฒนธรรมพื้นบ้าน ผ่านภาคีเครือข่ายในพื้นที่ของกระทรวงวัฒนธรรม กระทรวงการท่องเที่ยวและกีฬา กระทรวงการอุดมศึกษา วิทยาศาสตร์ วิจัยและนวัตกรรม กระทรวงมหาดไทย กระทรวงศึกษาธิการ และกระทรวงการพัฒนาสังคม
และความมั่นคงของมนุษย์
พิธีการร่วมลงนามบันทึกข้อตกลงความร่วมมือฯ ในครั้งนี้เปรียบเสมือนการแสดงเจตนารมณ์ถึงพลังของกระทรวงวัฒนธรรมและ 7 หน่วยงาน ในการขับเคลื่อนงานศิลปวัฒนธรรมพื้นบ้าน นำไปสู่การส่งเสริม สนับสนุน ต่อยอด และประสานงานความร่วมมือการขับเคลื่อนงานวัฒนธรรมการแสดงศิลปวัฒนธรรมพื้นบ้านร่วมกัน โดยมุ่งเน้นการดำเนินงานร่วมกับภาคีเครือข่ายของแต่ละหน่วยงาน ก่อให้เกิดการพัฒนาและเผยแพร่โครงการ/กิจกรรมศิลปวัฒนธรรมพื้นบ้าน ทั้งในด้านวิชาการ และด้านการแสดงอันจะเป็นการสืบสาน รักษา พัฒนา และต่อยอดทุนทางวัฒนธรรมด้านการแสดงศิลปวัฒนธรรมพื้นบ้านทั้งในประเทศไทยและต่างประเทศ ก่อให้เกิดความภาคภูมิใจในวิถีชีวิต และประเพณีท้องถิ่น อีกทั้งยังได้มีส่วนร่วมในการอนุรักษ์ สืบสาน ส่งเสริม ฟื้นฟูศิลปวัฒนธรรมพื้นบ้านอย่างเป็นรูปธรรมที่จะสร้างความยั่งยืนสืบต่อไป

ที่มา : https://www.thaigov.go.th/news/contents/details/93650