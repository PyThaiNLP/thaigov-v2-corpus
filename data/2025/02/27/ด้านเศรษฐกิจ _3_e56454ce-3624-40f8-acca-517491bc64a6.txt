รัฐบาลไทย-ข่าวทำเนียบรัฐบาล-เลขารัฐมนตรีฯ ลอรี่ ร่วมงานซอฟต์พาวเวอร์ระดับโลก (Global Soft Power Talks) ดึงไอเดียประยุกต์ใช้กับโครงการด้านซอฟต์พาวเวอร์ของ ก.อุตฯ


วันพฤหัสบดีที่ 27 กุมภาพันธ์ 2568
26/02/2568
พิมพ์
เลขารัฐมนตรีฯ ลอรี่ ร่วมงานซอฟต์พาวเวอร์ระดับโลก (Global Soft Power Talks) ดึงไอเดียประยุกต์ใช้กับโครงการด้านซอฟต์พาวเวอร์ของ ก.อุตฯ
เลขารัฐมนตรีฯ ลอรี่ ร่วมงานซอฟต์พาวเวอร์ระดับโลก (Global Soft Power Talks) ดึงไอเดียประยุกต์ใช้กับโครงการด้านซอฟต์พาวเวอร์ของ ก.อุตฯ
วันที่ 24 กุมภาพันธ์ 2568 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม พร้อมด้วย นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายสุรพล ปลื้มใจ รองอธิบดีกรมส่งเสริมอุตสาหกรรม เข้าร่วมงาน Global Soft Power Talks: The New Rules of Soft Power ซึ่งเป็นเวทีซอฟต์พาวเวอร์ระดับโลก โดยมี นางสาวแพทองธาร ชินวัตร นายกรัฐมนตรี ให้เกียรติปาฐกถาพิเศษแสดงวิสัยทัศน์ “สร้างอนาคตประเทศไทยด้วยซอฟต์พาวเวอร์“ ณ สตูดิโอ 4 อาคารศูนย์ปฏิบัติการแพร่ภาพออกอากาศ การกระจายเสียงวิทยุและการให้บริการข้อมูลข่าวสารภาครัฐ สถานีวิทยุโทรทัศน์แห่งประเทศไทย (NBT)
สำหรับงานดังกล่าว รัฐบาลโดยคณะกรรมการยุทธศาสตร์ซอฟต์พาวเวอร์แห่งชาติ และ Melco Resorts & Entertainment บริษัทผู้นำด้านอุตสาหกรรมความบันเทิงครบวงจรร่วมมือกันจัดขึ้น ซึ่งเวทีดังกล่าวได้รวมสุดยอดผู้เชี่ยวชาญด้านอุตสาหกรรมซอฟต์พาวเวอร์ใน 5 สาขา มาถ่ายทอดประสบการณ์และแนะนำเส้นทางสู่ความสำเร็จ เพื่อช่วยผลักดันซอฟต์พาวเวอร์ของไทยให้ก้าวไปสู่เวทีระดับโลก ประกอบด้วย 1) อลัง ดูคาส (Alain Ducasse) สาขาศาสตร์และศิลป์ในการประกอบอาหาร 2) แมธทิว เลฮานเนอร์ (Mathieu Lehanneur) สาขาการออกแบบและนวัตกรรม 3) วีเวียนา มุสเกตโทลา (Viviana Muscettola) สาขาสถาปัตยกรรมและการพัฒนาเมือง 4) จูลิอาโน เปปารินี (Giuliano Peparini) สาขาศิลปะการแสดงและการออกแบบท่าเต้น และ 5) ริชาร์ด คริสเตียนเซน (Richard Christiansen) สาขากลยุทธ์การสร้างแบรนด์และการพัฒนาผลิตภัณฑ์สร้างสรรค์ ซึ่งกระทรวงอุตสาหกรรมจะนำความรู้และประสบการณ์ดังกล่าวไปประยุกต์ใช้เพื่อขับเคลื่อนโครงการด้านซอฟต์พาวเวอร์ สาขาอาหารและแฟชั่นที่ได้รับงบประมาณ เพื่อให้ภาคอุตสาหกรรมไทยก้าวเป็นผู้นำซอฟต์พาวเวอร์

ที่มา : https://www.thaigov.go.th/news/contents/details/93851