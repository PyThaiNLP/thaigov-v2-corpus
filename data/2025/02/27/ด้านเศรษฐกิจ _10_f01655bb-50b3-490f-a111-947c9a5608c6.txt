รัฐบาลไทย-ข่าวทำเนียบรัฐบาล-ธอส. เข้าเฝ้าทูลละอองพระบาทรับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ ในโอกาสเสด็จพระราชดำเนินฯ ทอดพระเนตรความก้าวหน้า โครงการเสริมสร้างศักยภาพของเด็กและเยาวชนฯ


วันพฤหัสบดีที่ 27 กุมภาพันธ์ 2568
27/02/2568
พิมพ์
ธอส. เข้าเฝ้าทูลละอองพระบาทรับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ ในโอกาสเสด็จพระราชดำเนินฯ ทอดพระเนตรความก้าวหน้า โครงการเสริมสร้างศักยภาพของเด็กและเยาวชนฯ
ธอส. เข้าเฝ้าทูลละอองพระบาทรับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารีในโอกาสเสด็จพระราชดำเนินฯ ทอดพระเนตรความก้าวหน้า โครงการเสริมสร้างศักยภาพของเด็กและเยาวชนฯ ณ โรงเรียนประชาราษฎร์บำเพ็ญ
ธนาคารอาคารสงเคราะห์ (ธอส.) เข้าเฝ้าทูลละอองพระบาทรับเสด็จฯ สมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ สยามบรมราชกุมารี ในโอกาสเสด็จพระราชดำเนินเป็นการส่วนพระองค์ทอดพระเนตรความก้าวหน้าของโครงการเสริมสร้างศักยภาพของเด็กและเยาวชนเพื่อคุณภาพชีวิตที่ดีในพื้นที่กรุงเทพมหานครตามพระราชดำริ พร้อมสนับสนุนกิจกรรมของโรงเรียน ในโครงการที่เกี่ยวข้องกับการพัฒนาพื้นที่แปลงเกษตรของโรงเรียน ณ โรงเรียนประชาราษฎร์บำเพ็ญ เขตห้วยขวาง กรุงเทพมหานคร
ธนาคารอาคารสงเคราะห์ (ธอส.) โดย นางสาวธิดาพร มีกิ่งทอง รองกรรมการผู้จัดการ เป็นผู้แทนธนาคารเข้าเฝ้าทูลละอองพระบาทรับเสด็จฯ และทูลเกล้าทูลกระหม่อมถวายของที่ระลึก สมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ สยามบรมราชกุมารี ในการเสด็จพระราชดำเนินเป็นการส่วนพระองค์ทอดพระเนตรความก้าวหน้าของโครงการเสริมสร้างศักยภาพของเด็กและเยาวชนเพื่อคุณภาพชีวิตที่ดีในพื้นที่กรุงเทพมหานครตามพระราชดำริ ณ โรงเรียนประชาราษฎร์บำเพ็ญ เขตห้วยขวาง กรุงเทพมหานคร โดยที่ผ่านมาธนาคารได้ให้การสนับสนุนโรงเรียนประชาราษฎร์บำเพ็ญ ในการจัดหาวัสดุอุปกรณ์เพื่อพัฒนาพื้นที่แปลงเกษตรที่เป็นหัวใจสำคัญในการจัดกิจกรรมด้านเกษตรในเมือง เพื่อพัฒนาเด็กและเยาวชนตามแผนพัฒนาเด็กและเยาวชนในถิ่นทุรกันดาร ตามพระราชดำริสมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ สยามบรมราชกุมารี ซึ่งโรงเรียนประชาราษฎร์บำเพ็ญ ตั้งอยู่ในพื้นที่เขตห้วยขวาง ซึ่งเป็นพื้นที่ชุมชนใกล้เคียงกับธนาคาร ดังนั้น ธอส.จึงให้การสนับสนุนด้านการศึกษาและการจัดกิจกรรมเพื่อสร้างความเข้มแข็ง ความสามารถในการพึ่งพาตนเองได้ รวมทั้งยังเป็นการสนับสนุนให้เด็กและเยาวชนมีคุณภาพชีวิตที่ดี ก่อให้เกิดเป็นประโยชน์ต่อสังคมและประเทศชาติ โดยการร่วมกิจกรรมในโอกาสนี้ถือเป็นการแสดงออกถึงความจงรักภักดีต่อสถาบันพระมหากษัตริย์ และยังเป็นการสืบสานงานด้านการศึกษาของโรงเรียนในโครงการตามพระราชดำริ รวมถึงเป็นการแสดงความรับผิดชอบต่อสังคมด้านการศึกษาที่เป็น 1 ใน 5 ด้าน ของการแสดงความรับผิดชอบต่อสังคมและสิ่งแวดล้อม หรือ CSR ที่ธนาคารให้ความสำคัญและได้ดำเนินการมาอย่างต่อเนื่อง โดย ธอส.ได้เข้าเฝ้าทูลละอองพระบาทรับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี  ณ โรงเรียนประชาราษฎร์บำเพ็ญ ซอยประชาราษฎร์บำเพ็ญ 24 แขวงสามเสนนอก เขตห้วยขวาง กรุงเทพมหานคร เมื่อวันที่ 26 กุมภาพันธ์ 2568
https://www.ghbank.co.th/news/detail/crs-news/csr-27-02-2025

ที่มา : https://www.thaigov.go.th/news/contents/details/93881