รัฐบาลไทย-ข่าวทำเนียบรัฐบาล-กรุงไทยจัดเต็ม ออก DR-DRx อ้างอิง 6 หุ้นชั้นนำจีน-สหรัฐ นำโดย “POP MART” และ “Eli Lilly” ดีเดย์ 11 มี.ค. 68


วันพฤหัสบดีที่ 27 กุมภาพันธ์ 2568
27/02/2568
พิมพ์
กรุงไทยจัดเต็ม ออก DR-DRx อ้างอิง 6 หุ้นชั้นนำจีน-สหรัฐ นำโดย “POP MART” และ “Eli Lilly” ดีเดย์ 11 มี.ค. 68
ธ.กรุงไทยตอบโจทย์ลงทุนหุ้นนอก เตรียมเสนอขาย DR และ DRx ใหม่ 6 หลักทรัพย์ อ้างอิงหุ้นชั้นนำจากจีน เปิดโอกาสพลิกเงินลงทุนให้งอกเงยพร้อมกัน 11 มี.ค. 68 นี้
ธนาคารกรุงไทย ตอบโจทย์ลงทุนหุ้นนอก เตรียมเสนอขาย DR และ DRx ใหม่ 6 หลักทรัพย์ อ้างอิงหุ้นชั้นนำจากจีน นำโดย POP Mart แบรนด์ Art Toy สุดฮิต JD. com, Trip. com, Meituan, Nongfu Spring และ Eli Lilly บริษัทยาที่ใหญ่ที่สุดในสหรัฐฯ เปิดโอกาสพลิกเงินลงทุนให้งอกเงยพร้อมกัน 11 มี.ค. 68 นี้
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย กล่าวว่า ธนาคารกรุงไทย เดินหน้าพัฒนาผลิตภัณฑ์และบริการทางการเงินอย่างต่อเนื่อง ภายใต้แนวคิด “นวัตกรรมสร้างคุณค่า ตอบโจทย์ลูกค้า สู่ความยั่งยืน” เพื่อตอบโจทย์ความต้องการของลูกค้าแบบครบวงจร เพิ่มโอกาสพลิกเงินให้งอกเงยไปกับผลิตภัณฑ์การลงทุนที่หลากหลาย ครอบคลุมสินทรัพย์ลงทุนทั้งในประเทศและต่างประเทศ ล่าสุด ธนาคารเตรียมออกและเสนอขายตราสารแสดงสิทธิในหลักทรัพย์ต่างประเทศ หรือ DR และ DRx อ้างอิงหุ้นบริษัทชั้นนำจากตลาดหุ้นจีนและสหรัฐฯ เพิ่มอีก 6 หลักทรัพย์  รวมเป็น 41 หลักทรัพย์  ครอบคลุมทั้งตลาดหุ้นเอเชีย ตลาดหุ้นสหรัฐอเมริกา และตลาดหุ้นยุโรป เพื่อเปิดโอกาสให้ผู้ลงทุนเข้าถึงหุ้นต่างประเทศที่มีโอกาสเติบโตสูงเพิ่มขึ้น ตอกย้ำความเป็นผู้นำ ด้านผลิตภัณฑ์ DR ที่มีหลักทรัพย์อ้างอิงให้ลูกค้าเลือกลงทุนได้มากที่สุด โดยปัจจุบันมีผู้ลงทุนถือครอง DR และ DRx ที่ออกโดยธนาคารกรุงไทยจำนวนมาก โดยคิดเป็นมูลค่าหลักทรัพย์ตามราคาตลาด (Market cap.) สูงกว่า 11,000 ล้านบาท (ข้อมูลจาก www.set.or.th ณ วันที่ 31 ธันวาคม 2567)
สำหรับ DR ใหม่ อ้างอิงหุ้นจีน ได้แก่
●   บริษัท POP Mart International Group Limited (POPMART80) แบรนด์ของเล่นสะสม ที่สร้างกระแสอันโด่งดังในกลุ่มนักสะสมทั่วโลก โดดเด่นด้วยดีไซน์ที่มีเอกลักษณ์และกลยุทธ์การตลาดที่ดึงดูดใจผู้บริโภคได้อย่างมีประสิทธิภาพ
●   บริษัท JD. com, Inc. (JDCOM80) แพลตฟอร์มอีคอมเมิร์ซยักษ์ใหญ่ของจีน ที่ให้บริการครบวงจรทั้งการค้าปลีกออนไลน์และระบบโลจิสติกส์ที่มีประสิทธิภาพ โดดเด่นด้วยการจัดส่งสินค้าที่รวดเร็ว
●   บริษัท Trip. com Group Limited. (TRIPCOM80) เจ้าของแพลตฟอร์มจองการท่องเที่ยวออนไลน์ ทั้ง  Skyscanner, Ctrip  และ Trip.com  มีผู้ใช้บริการทั่วโลก
●   บริษัท Meituan (MEITUAN80) ผู้ให้บริการแอปพลิเคชันไลฟ์สไตล์จากจีน ครอบคลุมบริการส่งอาหาร (Food Delivery) รีวิวร้านอาหาร ไปจนถึงการจองกิจกรรมต่างๆ  มีฐานผู้ใช้งานจำนวนมากและยังได้รับความนิยมอย่างต่อเนื่อง
●   บริษัท Nongfu Spring Co.,Ltd. (NONGFU80) ผู้ผลิตเครื่องดื่มชั้นนำของจีน มีชื่อเสียงในด้านการผลิตน้ำดื่มบรรจุขวดและผลิตภัณฑ์ชาพร้อมดื่ม ด้วยคุณภาพและมาตรฐานที่ดีของสินค้า ทำให้ได้รับความเชื่อมั่นและการยอมรับจากผู้บริโภคภายในประเทศจีน
DRx อ้างอิงหุ้นสหรัฐฯ ได้แก่
●   บริษัท Eli Lilly and Company จากตลาด NYSE (LLY80X) บริษัทผู้ผลิตยาชั้นนำระดับโลกจากสหรัฐอเมริกา มีความเชี่ยวชาญในการพัฒนายาและนวัตกรรมทางการแพทย์ และยังเป็นบริษัทยารายแรกของโลกที่ผลิตอินซูลินในการรักษาโรคเบาหวาน
ผู้สนใจสามารถลงทุนใน DR/DRx ทั้ง 6 หลักทรัพย์ ได้ตั้งแต่วันที่ 11 มีนาคม 2568 โดย DR ซื้อขายในเวลา 10.00-16.30 น. ส่วน DRx ซื้อขายตาม US Time Zones หรือเวลา 20.00 - 04.00 น. (T+1) ตามเวลาไทย ผ่านตลาดหลักทรัพย์แห่งประเทศไทย และยังได้รับสิทธิประโยชน์ต่างๆ จากการลงทุน เสมือนกับการลงทุนในต่างประเทศโดยตรง
สำหรับผู้ลงทุนที่มีบัญชีซื้อขายหลักทรัพย์แล้ว สามารถลงทุนในรูปแบบสกุลเงินบาท ผ่านทางแอปพลิเคชันสตรีมมิ่ง (Streaming) ได้ทันที สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111

ที่มา : https://www.thaigov.go.th/news/contents/details/93882