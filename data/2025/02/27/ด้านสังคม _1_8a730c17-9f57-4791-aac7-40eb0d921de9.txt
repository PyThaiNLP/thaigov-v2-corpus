รัฐบาลไทย-ข่าวทำเนียบรัฐบาล-พม. รับมอบกล่องยังชีพจากเครือข่าย พร้อมลงพื้นที่ช่วยกลุ่มเปราะบางในชุมชน เขตคลองสามวา


วันพฤหัสบดีที่ 27 กุมภาพันธ์ 2568
พม. รับมอบกล่องยังชีพจากเครือข่าย พร้อมลงพื้นที่ช่วยกลุ่มเปราะบางในชุมชน เขตคลองสามวา
พม. รับมอบกล่องยังชีพจากเครือข่าย พร้อมลงพื้นที่ช่วยกลุ่มเปราะบางในชุมชน เขตคลองสามวา
วันที่ 26 กุมภาพันธ์ 2568 ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ นางสาวนฤมล พงษ์สุภาพ ผู้ช่วยปลัดกระทรวงการพัฒนาสังคมและความมั่นคงของมนุษย์ เป็นประธานในพิธีรับมอบสิ่งของบริจาค เครื่องอุปโภคบริโภคกล่องยังชีพ จำนวน 20 ชุด จากสมาคมเผยแพร่ข่าวประเสริฐทั่วโลก คริสตจักรของพระเจ้า นำโดย นายซองฮวาน โจ นายกสมาคมฯ  เพื่อให้กับศูนย์รับบริจาคกระทรวงการพัฒนาสังคมและความมั่นคงของมนุษย์ (พม.) นำไปส่งต่อความช่วยเหลือให้กับกลุ่มเปราะบาง ได้แก่ กลุ่มผู้สูงอายุที่อาศัยอยู่ลำพัง กลุ่มครอบครัวที่มีคนพิการ และกลุ่มเยาวชนที่พึ่งพาตนเอง
จากนั้น ได้เดินทางลงพื้นที่ ณ ชุมชนเขตคลองสามวา กรุงเทพฯ ร่วมกับผู้แทนจากสมาคมเผยแพร่ข่าวประเสริฐทั่วโลก คริสตจักรของพระเจ้า และนักสังคมสงเคราะห์กระทรวง พม. เพื่อนำสิ่งของบริจาคไปมอบให้กับกลุ่มเปราะบาง เป็นการช่วยเหลือบรรเทาทุกข์ในเบื้องต้นให้กับผู้ประสบปัญหาความเดือดร้อนทางสังคม หรืออยู่ในภาวะยากลำบาก ซึ่งเป็นกลุ่มเป้าหมายของกระทรวง พม. พร้อมทั้งสำรวจปัญหาและความต้องการของผู้ที่ประสบปัญหาความเดือดร้อนทางสังคมในพื้นที่ อีกทั้งเป็นการสร้างความร่วมมือระหว่างภาครัฐและเครือข่ายต่างๆ ในการมีส่วนร่วมในการพัฒนาคุณภาพชีวิตที่ดีสำหรับกลุ่มเปราะบาง
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ศูนย์รับบริจาค #กลุ่มเปราะบาง #กรุงเทพมหานคร

ที่มา : https://www.thaigov.go.th/news/contents/details/93868