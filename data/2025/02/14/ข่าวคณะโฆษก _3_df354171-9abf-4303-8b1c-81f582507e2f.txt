รัฐบาลไทย-ข่าวทำเนียบรัฐบาล-“ไม่ยอมให้คนชั่วลอยนวล”คนเถื่อน อาชญากร แก๊งคอลเซ็นเตอร์ต้องสูญพันธุ์รัฐบาลสั่งเดินหน้าปราบหนักในปฏิบัติการ“ไม่ยอมให้คนชั่วลอยนวล”สั่ง ตร.ตั้งด่านกว่า 5พันจุดค้นรถแล้วกว่า 4 แสนคัน


วันศุกร์ที่ 14 กุมภาพันธ์ 2568
14/02/2568
พิมพ์
“ไม่ยอมให้คนชั่วลอยนวล”คนเถื่อน อาชญากร แก๊งคอลเซ็นเตอร์ต้องสูญพันธุ์รัฐบาลสั่งเดินหน้าปราบหนักในปฏิบัติการ“ไม่ยอมให้คนชั่วลอยนวล”สั่ง ตร.ตั้งด่านกว่า 5พันจุดค้นรถแล้วกว่า 4 แสนคัน
“ไม่ยอมให้คนชั่วลอยนวล”คนเถื่อน อาชญากร แก๊งคอลเซ็นเตอร์ ต้องสูญพันธุ์รัฐบาล สั่งเดินหน้าปราบหนักในปฏิบัติการ“ไม่ยอมให้คนชั่วลอยนวล”สั่ง ตร.ตั้งด่านกว่า 5พันจุดค้นรถแล้วกว่า 4 แสนคัน จับต่างด้าวกว่า600ราย ลุยทลายเครือข่ายรายใหญ่แล้วจำนวนมาก
วันนี้ (14 กุมภาพันธ์ 2568) นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า รัฐบาลโดยสำนักงานตำรวจแห่งชาติ กำหนด 7 มาตรการคุมเข้มแก้ไขปัญหาคนต่างด้าวลักลอบเข้าเมือง ถูกหลอกลวง หรือประกอบธุรกิจผิดกฎหมาย และอาชญากรรมข้ามชาติ แก๊งคอลเซ็นเตอร์  โดยสั่งการให้เจ้าหน้าที่ตำรวจทุกหน่วยให้ดำเนินการอย่างจริงจังให้เห็นผลเป็นรูปธรรมจับต้องได้ มีผลงานออกมาสู่สายตาพี่น้องประชาชน สร้างความเชื่อมั่นให้นักท่องเที่ยวตามนโยบายรัฐบาล ที่ไม่ยอมปล่อยให้คนชั่วลอยนวล ทั้งนี้ สตช.ได้สั่งการทุกกองบัญชาการที่เกี่ยวข้อง ให้ออกกวาดล้างตั้งแต่วันที่ 20 มกราคม ถึง 11 กุมภาพันธ์ 2568 มีผลการปฏิบัติที่สำคัญตาม ดังนี้
ด้านการป้องกัน : มีการตั้งจุดตรวจ 5,099 จุดสำคัญทั่วประเทศ  ตรวจสอบยานพาหนะ ไปกว่า5แสนคันทั้งในเส้นทางทั่วไป และเส้นทางที่มีรถข้ามชายแดน ตรวจสอบข้อมูลป้ายทะเบียนรถและใบหน้าบุคคล 21,832 ข้อมูล  ตรวจสอบที่พัก สถานีขนส่ง จุดผ่านแดน ช่องทางธรรมชาติ 8,651 ครั้ง  ด้านการปราบปราม : จับกุมต่างด้าวผิดกฎหมาย 524 ราย ปฏิเสธการเข้าเมือง 231 ราย เพิกถอนใบอนุญาต 12 ราย บันทึกข้อมูลเฝ้าระวัง 45,701 ราย  จับกุมยานพาหนะเสี่ยง 76 ราย จากผลการดำเนินการสามารถจับกุมรายใหญ่สำคัญหลายคดี เช่น ตำรวจสอบสวนกลางจับกุมผู้ต้องหา 2 ราย พร้อม Simbox 2 เครื่อง ยึดอุปกรณ์คอมพิวเตอร์หลายรายการที่ จ.สงขลา และจับกุมดาวกองร้อย นายร้อยปอยเปต แก๊งคอลเซ็นเตอร์ข้ามชาติ  ตำรวจตระเวนชายแดนจับกุมผู้ต้องหา 2 ราย พร้อมอุปกรณ์สื่อสารจำนวนมากในพื้นที่ จ.ตาก ตำรวจนครบาลจับผู้ต้องหาชาวจีน 2 ราย เครือข่ายใหญ่ของแก๊งคอลเซ็นเตอร์ พร้อมยึดเงินสดของกลางกว่า 15 ล้านบาท  ตำรวจภูธรภาค 2 จับแก๊งชาวจีนปล่อยเงินกู้ออนไลน์ข้ามชาติในพื้นที่ จ.ชลบุรี  ตำรวจตรวจคนเข้าเมืองจับผู้ต้องหาคนจีนและคนไทยพาคนต่างด้าวไปทำงานแก๊งคอลเซ็นเตอร์ที่ประเทศเพื่อนบ้าน เป็นต้น
นายอนุกูล กล่าวต่อไปว่า มาตรการดังกล่าว เป็นการตรวจสอบทุกกระบวนการตั้งแต่ต้นทาง กลางทาง และปลายทาง หลังที่รัฐบาลมีมาตรการเด็ดขาดตัดไฟ ตัดสัญญาณอินเทอร์เน็ต  งดส่งน้ำมันเชื้อเพลิง โดยเจ้าหน้าที่ตำรวจและหน่วยงานความมั่นคงจะติดตามแนวทางทุกรูปแบบของกลุ่มประกอบธุรกิจผิดกฎหมาย และอาชญากรรมข้ามชาติ แก๊งคอลเซ็นเตอร์ เพื่อให้การแก้ไขปัญหาเกิดความต่อเนื่อง กวาดล้างอาชญากรรมข้ามชาติให้หมดไป พร้อมกันนี้ ขอความร่วมมือพี่น้องประชาชนช่วยกันเป็นหูเป็นตา หากพบการกระทำความผิดหรือมีเบาะแสเกี่ยวกับคนต่างด้าวผิดกฎหมาย แก๊งคอลเซ็นเตอร์ อาชญากรรมข้ามชาติ สามารถแจ้งเจ้าหน้าที่ตำรวจที่หมายเลข 191 หรือ 1599 ได้ตลอด 24 ชั่วโมง

ที่มา : https://www.thaigov.go.th/news/contents/details/93375