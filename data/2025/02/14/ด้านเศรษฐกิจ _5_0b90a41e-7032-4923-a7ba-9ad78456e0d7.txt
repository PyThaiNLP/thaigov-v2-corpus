รัฐบาลไทย-ข่าวทำเนียบรัฐบาล-บสย. คว้ารางวัล TQC Plus การบริหารสู่ความเป็นเลิศที่มีความโดดเด่น ด้านการสร้างประโยชน์ให้สังคม ประจำปี 2567


วันศุกร์ที่ 14 กุมภาพันธ์ 2568
14/02/2568
พิมพ์
บสย. คว้ารางวัล TQC Plus การบริหารสู่ความเป็นเลิศที่มีความโดดเด่น ด้านการสร้างประโยชน์ให้สังคม ประจำปี 2567
กรรมการและผู้จัดการทั่วไป บสย. รับรางวัลการบริหารสู่ความเป็นเลิศที่มีความโดดเด่น ด้านการสร้างประโยชน์ให้สังคม และรางวัล Leadership Excellence Award ในพิธีมอบรางวัลคุณภาพแห่งชาติ ครั้งที่ 23 ประจำปี 2567 (Thailand Quality Award : TQA)
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) รับรางวัลการบริหารสู่ความเป็นเลิศที่มีความโดดเด่น ด้านการสร้างประโยชน์ให้สังคม (Thailand Quality Class Plus : Societal Contribution) และรางวัล Leadership Excellence Award สำหรับผู้นำสูงสุดขององค์กรที่สามารถขับเคลื่อนและผลักดันองค์กรให้นำเกณฑ์รางวัลคุณภาพแห่งชาติไปปรับใช้อย่างต่อเนื่อ ในพิธีมอบรางวัลคุณภาพแห่งชาติ ครั้งที่ 23 ประจำปี 2567 (Thailand Quality Award : TQA) จัดโดยสถาบันเพิ่มผลผลิตแห่งชาติ ในฐานะสำนักงานรางวัลคุณภาพแห่งชาติ โดยมีนายปิยะบุตร ชลวิจารณ์ ประธานคณะกรรมการรางวัลคุณภาพแห่งชาติ พร้อมด้วยคณะผู้บริหาร บสย. เข้าร่วมงาน ณ โรงละครอักษรา คิง เพาเวอร์ เมื่อวันที่ 13 กุมภาพันธ์ 2568
นายสิทธิกร กล่าวว่า การได้รับรางวัลนี้ สะท้อนการเป็นองค์กรที่มีความโดดเด่นด้านการขับเคลื่อน และสร้างประโยชน์แก่สังคมอย่างยั่งยืน ผ่านบทบาทการช่วยเหลือผู้ประกอบการ SMEs ในมิติต่างๆ โดยมุ่งสร้างประโยชน์ให้สังคม ผ่านการปลูกฝังค่านิยม TCG Fast & First (T - Think Innovatively, C – Connectivity และ G – Good Governance) โดยตลอดเวลาที่ผ่านมา บสย. ยึดมั่นธรรมาภิบาล ยึดมั่นบริหารความเสี่ยง และยึดมั่นดูแลสังคมและสิ่งแวดล้อม ทั้งในกระบวนการดำเนินงานประจำวัน (CSR in process) และกิจกรรมเพื่อสังคมและสิ่งแวดล้อม (CSR after process) ผสานเข้ากับเป้าหมายองค์กร เพื่อสร้างผลกระทบเชิงบวกต่อสังคมอย่างสมดุลและยั่งยืน โดยอาศัยกลไกสำคัญ ได้แก่
•   การค้ำประกันสินเชื่อแก่ SMEs เพื่อช่วยเหลือ SMEs ทุกกลุ่ม ให้เข้าถึงแหล่งเงินทุน โดยเฉพาะ SMEs กลุ่มเปราะบาง ตลอดจน SMEs ที่ใส่ใจสิ่งแวดล้อม
• การให้คำปรึกษาทางการเงิน เพื่อพัฒนาและยกระดับศักยภาพของ SMEs ให้มีความรู้ในการประกอบธุรกิจ รวมถึงการช่วยเหลือแก้ไขปัญหาหนี้ และการสร้างสังคมผู้ประกอบการที่เกื้อหนุนกัน (Business Matching) เพื่อให้ SMEs สามารถเติบโตได้อย่างมั่นคงและยั่งยืน
• โครงการแบ่งปันช่วยเหลือชุมชนและสังคม ผ่านโครงการเพื่อสังคมผสานความร่วมมือเครือข่ายพันธมิตร อาทิ โครงการสร้างชีวิตใหม่ให้กลุ่มผู้ต้องขัง โครงการปลูกป่า โครงการ บสย. เติมสุข ปันสังคม เป็นต้น รวมถึงการประยุกต์ใช้ Digital Platform เพื่อลดต้นทุนและอำนวยความสะดวกให้ประชาชนสามารถเข้าถึงบริการค้ำฯ และคำปรึกษาของ บสย. อย่างสะดวกในทุกพื้นที่แม้ในพื้นที่ห่างไกล
นอกจากนี้ บสย. ยังได้รับ รางวัล “Leadership Excellence Award” ซึ่งมอบให้แก่ผู้บริหารองค์กรที่ได้รับรางวัล Thailand Quality Award และ Thailand Quality Class Plus เพื่อร่วมเชิดชูเกียรติแก่ผู้บริหารที่มีศักยภาพโดดเด่นบนเส้นทางแห่งความเป็นเลิศพร้อมแบ่งปันความรู้และประสบการณ์ในฐานะต้นแบบองค์กรที่ประสบความสำเร็จ
สำหรับรางวัล Thailand Quality Class Plus (TQC+) เป็นรางวัลอันทรงเกียรติที่สำนักงานรางวัลคุณภาพแห่งชาติ สถาบันเพิ่มผลผลิตแห่งชาติ มอบให้กับ องค์กรต้นแบบระดับประเทศที่ให้ความสำคัญกับระบบบริหารจัดการองค์กรที่เป็นเลิศ เพื่อพัฒนาขีดความสามารถในการแข่งขันทางธุรกิจทัดเทียมระดับมาตรฐานสากล
https://www.facebook.com/share/p/18Cgq2bsFZ/

ที่มา : https://www.thaigov.go.th/news/contents/details/93373