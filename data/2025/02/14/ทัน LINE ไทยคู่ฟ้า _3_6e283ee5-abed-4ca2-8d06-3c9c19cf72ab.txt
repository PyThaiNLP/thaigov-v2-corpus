รัฐบาลไทย-ข่าวทำเนียบรัฐบาล-“รักเลือกได้ ยังไงก็ไม่เสี่ยง” วาเลนไทน์ปีนี้ต้องปลอดภัย! เยาวชนไทยห่างไกลโรคติดต่อทางเพศสัมพันธ์


วันศุกร์ที่ 14 กุมภาพันธ์ 2568
14/02/2568
พิมพ์
“รักเลือกได้ ยังไงก็ไม่เสี่ยง” วาเลนไทน์ปีนี้ต้องปลอดภัย! เยาวชนไทยห่างไกลโรคติดต่อทางเพศสัมพันธ์
“รักเลือกได้ ยังไงก็ไม่เสี่ยง” วาเลนไทน์ปีนี้ต้องปลอดภัย! เยาวชนไทยห่างไกลโรคติดต่อทางเพศสัมพันธ์
“รักเลือกได้ ยังไงก็ไม่เสี่ยง” วาเลนไทน์ปีนี้ต้องปลอดภัย! เยาวชนไทยห่างไกลโรคติดต่อทางเพศสัมพันธ์
.
รัฐบาล โดย กรมควบคุมโรค กระทรวงสาธารณสุข จัดกิจกรรมรณรงค์ป้องกันโรคติดต่อทางเพศสัมพันธ์ ภายใต้แนวคิด “รัก” เลือกได้ : Youth Choices for SAFE SEX” เพื่อส่งเสริมให้เยาวชนตระหนักถึงการมีเพศสัมพันธ์ อย่างปลอดภัย และสามารถเข้าถึงบริการสุขภาพทางเพศที่เหมาะสม ผ่าน 4 มาตรการ ประกอบด้วย
.
1) Protect me Protect you : แจกถุงยางอนามัยและยา PrEP/PEP ฟรี ที่โรงพยาบาลรัฐหรือหน่วยบริการสุขภาพของรัฐที่เข้าร่วมทั่วประเทศ
2) ให้คำปรึกษาจากผู้เชี่ยวชาญ : ให้ข้อมูลเรื่องเอชไอวี โรคติดต่อทางเพศสัมพันธ์ และสิทธิด้านสุขภาพที่เป็นประโยชน์กับเยาวชน
3) ตรวจเร็วอย่างเป็นมิตร และตรวจง่ายได้ด้วยตัวเอง : ตรวจเอชไอวีฟรี หรือรับชุดตรวจ HIV self-test ฟรี ที่หน่วยรับบริการที่เข้าร่วม
4) รักษาได้ เข้าถึงทุกสิทธิ : รักษาด้วยยาต้านเอชไอวีแบบรวมเม็ดฟรี ในวันเดียวกันที่ทราบผลการติดเชื้อ หรือโดยเร็วที่สุด ที่โรงพยาบาลตามสิทธิการรักษา
.
โรคติดต่อทางเพศสัมพันธ์ยังคงเป็นปัญหาสาธารณสุขที่รุนแรงในประเทศไทย โดยเฉพาะในกลุ่มเยาวชนอายุ 15–24 ปี รัฐบาลจึงมุ่งสร้างการตระหนักรู้ พร้อมยกระดับบริการสุขภาพให้สะดวกและทั่วถึง ทั้งนี้ สามารถติดตามข้อมูลข่าวสารและกิจกรรมต่าง ๆ ตลอดเดือนกุมภาพันธ์ ได้ที่เว็บไซต์กองโรคเอดส์และโรคติดต่อทางเพศสัมพันธ์ กรมควบคุมโรค
.
อ่านเพิ่มเติม >> https://www.thaigov.go.th/news/contents/details/93200
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/93387