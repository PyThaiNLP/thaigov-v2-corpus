รัฐบาลไทย-ข่าวทำเนียบรัฐบาล-ครม. ไฟเขียว! มาตรการช่วยเหลือลูกหนี้ Non – Banks ภายใต้โครงการ “คุณสู้ เราช่วย”


วันศุกร์ที่ 14 กุมภาพันธ์ 2568
14/02/2568
พิมพ์
ครม. ไฟเขียว! มาตรการช่วยเหลือลูกหนี้ Non – Banks ภายใต้โครงการ “คุณสู้ เราช่วย”
ครม. ไฟเขียว! มาตรการช่วยเหลือลูกหนี้ Non – Banks ภายใต้โครงการ “คุณสู้ เราช่วย”
ครม. ไฟเขียว! มาตรการช่วยเหลือลูกหนี้ Non – Banks ภายใต้โครงการ “คุณสู้ เราช่วย”
.
ครม. (11 ก.พ. 68) อนุมัติมาตรการช่วยเหลือลูกหนี้รายย่อยของ Non - Banks ภายใต้โครงการ “คุณสู้ เราช่วย” และหลักเกณฑ์ เงื่อนไข และกระบวนการเบิกจ่ายโครงการสินเชื่อดอกเบี้ยต่ำ (Soft Loan) สำหรับผู้ประกอบธุรกิจ Non – Banks ของธนาคารออมสิน โดยมีสาระสำคัญ ดังนี้
.
1. มาตรการช่วยเหลือลูกหนี้รายย่อยของ Non – Banks
- ปรับโครงสร้างหนี้แบบลดภาระดอกเบี้ยโดยการเน้นตัดต้นเงิน : ลดการผ่อนชำระค่างวดเป็น 70% ของค่างวดก่อนเข้าร่วมมาตรการ และลดดอกเบี้ย 10% จากอัตราดอกเบี้ยก่อนเข้าร่วมมาตรการ เป็นเวลา 3 ปี
- ลดภาระหนี้ให้แก่ลูกหนี้ที่ถูกจัดขั้นเป็น NPLs ที่มียอดหนี้ไม่สูง : ให้ลูกหนี้ชำระหนี้ 10% ของภาระหนี้คงค้าง เพื่อปิดบัญชี ส่วนที่เหลือ 90% แบ่งเป็น ภาครัฐอุดหนุนผ่านโครงการ Soft Loan สำหรับผู้ประกอบธุรกิจ Non-Banks ของธ.ออมสิน 90% และ Non - Banks รับภาระเอง 10%
.
2. หลักเกณฑ์ เงื่อนไข และกระบวนการเบิกจ่ายโครงการ Soft Loan สำหรับผู้ประกอบธุรกิจ Non-Banks ของธนาคารออมสิน : ปรับปรุงรายละเอียดบางประการให้ชัดเจนมากยิ่งขึ้น รวมถึงกำหนดหลักเกณฑ์และเงื่อนไขเพิ่มเติม
.
ทั้งนี้ ทั้งสองส่วนดังกล่าวได้ผ่านการพิจารณาร่วมกันระหว่าง กระทรวงการคลัง ธนาคารออมสิน และธนาคารแห่งประเทศไทยแล้ว โดยยังคงอยู่ภายใต้หลักการและกรอบวงเงินงบประมาณเดิมที่ ครม. ได้เคยมีมติเห็นชอบไว้ เมื่อวันที่ 11 ธ.ค. 67
.
อ่านเพิ่มเติม คลิก >> https://www.thaigov.go.th/news/contents/details/93279 (เรื่องที่ 12)
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/93388