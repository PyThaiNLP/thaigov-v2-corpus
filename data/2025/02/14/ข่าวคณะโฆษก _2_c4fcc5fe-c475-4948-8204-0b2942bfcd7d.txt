รัฐบาลไทย-ข่าวทำเนียบรัฐบาล-ไทยแลนด์ คึกคักเดือน วาเลนไทน์ รัฐบาลจัดกิจกรรม‘Amazing Thailand Out There’  เสิร์ฟเส้นทาง Grand Moment สร้างประสบการณ์ความสุขให้คู่รัก นทท. และกลุ่ม LGBTQ+ 


วันศุกร์ที่ 14 กุมภาพันธ์ 2568
14/02/2568
พิมพ์
ไทยแลนด์ คึกคักเดือน วาเลนไทน์ รัฐบาลจัดกิจกรรม‘Amazing Thailand Out There’  เสิร์ฟเส้นทาง Grand Moment สร้างประสบการณ์ความสุขให้คู่รัก นทท. และกลุ่ม LGBTQ+
ไทยแลนด์ คึกคักเดือน วาเลนไทน์ รัฐบาลจัดกิจกรรม‘Amazing Thailand Out There’  เสิร์ฟเส้นทาง Grand Moment สร้างประสบการณ์ความสุขให้คู่รัก นทท. และกลุ่ม LGBTQ+ ดันไทยสู่ Top LGBTQ+ Friendly Destination
วันนี้ (14 กุมภาพันธ์ 2568) นางสาวศศิกานต์ วัฒนะจันทร์  รองโฆษกประจำสำนักนายกรัฐมนตรี เปิดเผยว่า รัฐบาล โดยกระทรวงท่องเที่ยวและกีฬา ได้มอบหมายให้การท่องเที่ยวแห่งประเทศไทย (ททท.) จัดกิจกรรม Amazing Thailand Out There หนึ่งในกิจกรรมภายใต้แคมเปญ Amazing Romance Month เพื่อเฉลิมฉลองปี Amazing Thailand Grand Tourism and Sports Year 2025  ต่อเนื่องจากการประกาศใช้ พ.ร.บ. สมรสเท่าเทียมของประเทศไทยเมื่อเดือนมกราคมที่ผ่านมา ส่งผลให้ประเทศไทยได้รับการยอมรับและความเชื่อมั่นจากนักท่องเที่ยวกลุ่ม LGBTQ+ ในการเลือกประเทศไทยเป็นจุดหมายปลายทางการท่องเที่ยวมากยิ่งขึ้นโดย ททท. ได้ดำเนินการจัดกิจกรรม Amazing Thailand Out There  ณ  W Bangkok โดยมี 3 กิจกรรมสำคัญ ดังนี้ 1. กิจกรรม Thailand Out There : Amazing Thailand LGBTQ+ Trade Meet 2025 เชิญตัวแทนจากบริษัทท่องเที่ยวกลุ่มตลาดเป้าหมาย LGBTQ+ จำนวน 18 ราย จากสหรัฐอเมริกา แคนาดา บราซิล เข้าร่วมพบปะเจรจาธุรกิจและสร้างเครือข่ายพันธมิตรกับผู้ประกอบการภาคเอกชนไทย ทั้งโรงแรมชั้นนำ บริษัทนำเที่ยว และแหล่งท่องเที่ยวไทย จำนวน 20 ราย  2. กิจกรรม Meet The LGBTQ+ Influencers นำเสนอเสน่ห์ของประเทศไทยผ่านมุมมองของ ‘6 คู่รัก LGBTQ+ Influencers’  จาก สหรัฐอเมริกา แคนาดา บราซิล แอฟริกาใต้ และออสเตรเลีย พร้อมด้วย TikToker ชื่อดังจากออสเตรเลียที่อาศัยอยู่ในประเทศไทย
นอกจากนี้ ยังมีนักแสดงไทยคู่รัก LGBTQ+ อาร์ม สัพพัญญู ปนาทกูล เข้าร่วมงานเพื่อพูดคุยแลกเปลี่ยนประสบการณ์การท่องเที่ยวในประเทศไทย และ 3.กิจกรรม Amazing Thailand Out There Night งานเฉลิมฉลองสุดยิ่งใหญ่  สะท้อนพลังแห่งความคิดสร้างสรรค์ของชุมชนชาว LGBTQ+ ในประเทศไทย โดยการจัดกิจกรรมในครั้งนี้ได้รับการสนับสนุนจาก W Hotels ภายใต้เครือ Marriott International Thailand ซึ่งมีแนวทางในการส่งเสริมการเดินทางท่องเที่ยวของนักท่องเที่ยวกลุ่ม LGBTQ+
ทั้งนี้ ททท. ได้มอบเส้นทาง Grand Moment เพื่อสร้างประสบการณ์ท่องเที่ยวไทยที่น่าประทับใจให้นักท่องเที่ยวที่เดินทางมาเป็นคู่ (Couple) และกลุ่ม LGBTQ+ อาทิ กิจกรรม Out & Proud Media Fam Trip 2025 ระหว่างวันที่ 9-16 กุมภาพันธ์ 2568 โดยเชิญตัวแทนจากบริษัทท่องเที่ยวร่วมสำรวจสินค้าและบริการทางการท่องเที่ยวของประเทศไทย จำนวน 3 เส้นทาง ได้แก่ 1. กรุงเทพฯ - พัทยา นำเสนอความงดงามและสีสันของเมืองท่องเที่ยวในคอนเซปต์ A tale of Two Cities ได้รับการสนับสนุนจากพันธมิตรโรงแรม Renaissance Pattaya Resort & Spa และ Siam Kempinski Bangkok 2. เส้นทางเกาะสมุย-เกาะเต่า จ.สุราษฎร์ธานี นำเสนอประสบการณ์ท่องเที่ยวเชิงสุขภาพ  ดื่มด่ำธรรมชาติทางทะเลในคอนเซปต์ Island Paradiso: Wellness & Moonlit Shores ได้รับการสนับสนุนจากพันธมิตรโรงแรม W Koh Samui และ Kimpton Kitalay Samui และ 3. เส้นทาง จ.เชียงใหม่ ชวนสัมผัสมนต์เสน่ห์ธรรมชาติภาคเหนือด้วยกิจกรรมท่องเที่ยวที่น่าสนใจในคอนเซปต์ Chiang Mai – Into the Wild ได้รับการสนับสนุนจากพันธมิตรโรงแรม Marriott Chiang Mai และ Raya Heritage ขณะที่คู่รัก LGBTQ+  โดยคู่รัก LGBTQ+ จะออกเดินทางสำรวจแหล่งท่องเที่ยวต่าง ๆ ในหลายเส้นทางทั้งกรุงเทพฯ, ภูเก็ต, กระบี่, สุราษฎร์ธานี และเชียงใหม่ เพื่อนำเสนอประสบการณ์ท่องเที่ยวผ่านทางโซเชียลมีเดีย และสร้างแรงบันดาลใจในการท่องเที่ยวไทย
“ตลาด LGBTQ+ เป็นกลุ่มนักท่องเที่ยวคุณภาพที่มีศักยภาพในการใช้จ่ายสูง และกำลังได้รับความสนใจจากกระแสสังคมและกลุ่มธุรกิจต่าง ๆ รวมทั้งมีกระแสเทรนด์การท่องเที่ยวในระดับโลก การที่รัฐบาลจัดกิจกรรมเพื่อเจาะกลุ่มตลาดเป้าหมาย LGBTQ+ ครั้งนี้ จะช่วยเพิ่มโอกาสทางการตลาดและช่วยเพิ่มมูลค่าแก่สินค้าและบริการต่าง ๆ ของไทย และช่วยเสริมสร้างภาพลักษณ์ของประเทศ ในฐานะจุดหมายปลายของนักท่องเที่ยวทุกกลุ่มทั่วโลก”  นางสาวศศิกานต์ ระบุ

ที่มา : https://www.thaigov.go.th/news/contents/details/93374