รัฐบาลไทย-ข่าวทำเนียบรัฐบาล-ผู้ตรวจวัชรุน ลงพื้นที่ตรวจราชการรอบที่ 1/2568 จังหวัดปราจีนบุรีและจังหวัดนครนายก


วันพฤหัสบดีที่ 13 กุมภาพันธ์ 2568
13/02/2568
พิมพ์
ผู้ตรวจวัชรุน ลงพื้นที่ตรวจราชการรอบที่ 1/2568 จังหวัดปราจีนบุรีและจังหวัดนครนายก
ผู้ตรวจวัชรุน ลงพื้นที่ตรวจราชการรอบที่ 1/2568 จังหวัดปราจีนบุรีและจังหวัดนครนายก
วันที่ 7 กุมภาพันธ์ 2568 นายวัชรุน จุ้ยจำลอง ผู้ตรวจราชการกระทรวงอุตสาหกรรม ลงพื้นที่ตรวจราชการกลุ่มจังหวัดภาคตะวันออก 2 ณ จังหวัดปราจีนบุรีและจังหวัดนครนายก โดยมี นายวิเชียร ทองด้วง อุตสาหกรรมจังหวัดปราจีนบุรี นายบุญรวย เลิศวนิชย์ทิพย์ อุตสาหกรรมจังหวัดนครนายก คณะผู้บริหารและเจ้าหน้าที่สำนักงานอุตสาหกรรมจังหวัด (สอจ.) ให้การต้อนรับและรายงานผลการดำเนินงาน
ผู้ตรวจวัชรุน เน้นย้ำให้ สอจ. บูรณาการประสานหน่วยงานในจังหวัดอย่างใกล้ชิด ดำเนินงานตามนโยบาย “ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส” ของรัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์) และนโยบาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” ของปลัดกระทรวงอุตสาหกรรม (นายณัฐพล รังสิตพล) พร้อมทั้งได้มอบแนวทาง 4 ป. ที่จะยกระดับการ ”ปรับปรุง” การดำเนินงานที่จะสร้างการ ”เปลี่ยนแปลง” เพื่อ ”ปกป้อง”ประชาชนและชุมชนโดยรอบจากผลกระทบทางสิ่งแวดล้อม พร้อมทั้ง ”ปราบปราม“ ผู้ที่ฝ่าฝืนและกระทำผิดกฎหมาย เพื่อให้อุตสาหกรรมสามารถอยู่คู่กับชุมชนได้อย่างยั่งยืน

ที่มา : https://www.thaigov.go.th/news/contents/details/93364