รัฐบาลไทย-ข่าวทำเนียบรัฐบาล-รายการ “โอกาสไทยกับนายกแพทองธาร” วันอาทิตย์ที่ 2 กุมภาพันธ์ 2568 เวลา 08.00 – 08.30 น.


วันศุกร์ที่ 14 กุมภาพันธ์ 2568
14/02/2568
พิมพ์
รายการ “โอกาสไทยกับนายกแพทองธาร” วันอาทิตย์ที่ 2 กุมภาพันธ์ 2568 เวลา 08.00 – 08.30 น.
ทางสถานีวิทยุโทรทัศน์แห่งประเทศไทย NBT2HD และวิทยุเครือข่ายกรมประชาสัมพันธ์ทั่วประเทศ
เปิดรายการ
สวัสดีค่ะ พี่น้องประชาชนขอเชิญพบกับรายการโอกาสไทยกับนายกแพทองธาร ก็ขอเล่าให้ฟังแบบสบาย ๆ ก่อนว่าทำไมถึงทำรายการนี้ขึ้นมา แล้วก็ทำไมถึงอยากให้พี่น้องประชาชนได้ฟังจากตัวดิฉันเองนะคะ รายการนี้ คิดกันกับทีมงานว่าต้องการจะทำให้รายการเป็นรายการที่พิเศษ  สำหรับพี่น้องประชาชน  แล้วก็เป็นรูปแบบของรายการที่ไม่ได้ทำที่ไหนมาก่อน ไม่เคยได้สัมภาษณ์แบบนี้ ไม่เคยได้นั่งพูดคุยแบบนี้ ถ้าใครได้รับชมรับฟังในรายการนี้ก็ถือว่า Exclusive มาก ๆ  แล้วก็ในเรื่องของการทำงานของรัฐบาลการทำงานของตัวนายกเองจะนำเบื้องหลังมาเล่าให้ฟังว่าได้พบเจออะไรมาบ้าง แล้วจะได้พูดอธิบายถึงที่มาที่ไปของนโยบายหรือว่า process ขั้นตอนว่านโยบายแต่ละอันนั้น ถึงไหนแล้ว มาอัปเดตในรายการนี้ให้ฟังค่ะ
เรื่องแรก
ตั้งแต่วันที่ 1 มกราคม 30 บาทรักษาทุกที่ ครบ 77 จังหวัดทั่วไทยแล้ว ก็ดีใจมาก ๆ
ที่ประชาชนไม่ต้องไปต่อคิวรอตั้งแต่ตี 5 เพื่อเจอคุณหมอหรือรักษาแค่แบบ 15 นาที เสียดายเวลาทั้งวัน บางคนที่ทำงานวันต่อวันที่ต้องเสียค่าแรงไป 1 วันไปเต็ม ๆ ซึ่งตอนนี้ได้ feedback กลับมาดีมาก ๆ  แล้วใครมีระบบตรงไหนที่ไม่ตอบสนองอย่างไรก็แจ้งมาทางรัฐบาลได้ หลังจากนั้นก็เป็นช่วงของวันเด็ก เป็นปีแรกของดิฉันที่ได้มีโอกาสเจอเด็ก ๆ จากทั่วประเทศ น้อง ๆ น่ารักมากมาต่อคิวถ่ายเก้าอี้นายกกัน ก็เลยได้มีการ launch นโยบาย ODOS  ซึ่งเป็นสิ่งที่ตัวดิฉันเองคิดว่ามีประโยชน์อย่างมากแล้วคิดว่าจริง ๆ อยากให้น้องทุก ๆ ที่ได้มีโอกาสได้เรียน ในทีมงานได้คุยกันว่าตอนสมัยไทยรักไทยเคยทำเรื่องของหนึ่งอำเภอหนึ่งทุน ก็รู้สึกว่าโอเค ลองดูสิว่าเราจะสามารถดูงบประมาณ ดูอะไร แล้วขยายได้แค่ไหน
11 มกราคม 2568 คิกออฟ ‘หนึ่งอำเภอหนึ่งทุน การศึกษาภาคฤดูร้อน’ One district One Summer Camp
ตอนเด็ก ๆ เคยมีโอกาสได้ไป Summer Camp แล้วก็รู้สึกจริง ๆ ว่า พอเราไปเราเห็นอะไรที่ไม่เหมือนประเทศของเรา ไปเห็นวัฒนธรรมของเขา ซึ่งรู้สึกว่ามันคือโอกาส กลับมาเรามีเรื่องคุยกับเพื่อน เราเห็นอะไรอีกมากมาย  แต่ดิฉันมองศักยภาพน้อง ๆ มากกว่านั้น มากกว่าที่เห็นตัวเอง  คิดว่าน้อง ๆ ที่อยู่ในประเทศไทยทำงานหนักตั้งแต่อายุน้อย ๆ ถ้ามีโอกาสได้ไปเรียนเมืองนอก แล้วได้ไปเห็น ต้องสามารถเอาความรู้กลับไปทำอะไรได้อีกมากแน่นอน แล้วคิดว่าไม่ได้อยากแค่ว่าให้เด็กเรียนตัวท็อป ๆ เท่านั้นไป เพราะเด็กที่เรียนกลาง ๆ ตั้งใจเรียนแต่ว่าเขาไม่เรียนท็อป เหมือนดิฉันไม่ได้เรียนท็อป ไม่ได้ ท็อป 5 ท็อป 10 อยู่กลาง ๆ ห้อง ไม่มีโอกาสได้ไป ก็อยากให้ได้ไป summer Cam เพื่อไปเปิดโอกาสตัวเองว่าใน 5 อาทิตย์ 6 อาทิตย์ ได้เห็นอะไรบ้าง รู้สึกอะไรบ้าง เพราะว่าจริง ๆ ก็ไม่ใช่เสมอไปที่ว่าคนที่เรียนสูงเท่านั้น ที่จะสามารถพัฒนาองค์กรหรือประเทศได้ ซึ่งรู้สึกว่าเราทำไมไม่เปิดโอกาสให้คนทั้ง 2 กลุ่มเพราะว่าถ้าเปิดโอกาสให้คนเรียนเก่งมาก ๆ คนที่แค่เรียนกลางไม่ใช่เรียนไม่เก่ง ก็ท้อใจ ว่าคงไม่ได้ไปแน่นอน ฉันไม่ติดท๊อป 10 ด้วยซ้ำ อะไรอย่างเนี้ย ก็อยากจะสร้างโอกาสตรงนี้ให้เพิ่มมากขึ้น นี้ก็คือเบื้องหลังของที่มา รู้สึกว่าจริง ๆ อาจจะไม่ได้เห็นผลภายใน 1 ปี แต่ว่าเห็นผลแน่นอนในอนาคต ซึ่งถ้าเราไม่คิดเว่าป็นอนาคต 10 ปี 20 ปี ก็จะไม่ทัน
17 มกราคม 2568 เปิดโครงการ ‘บ้านเพื่อคนไทย’ สร้างโอกาสเข้าถึงที่อยู่อาศัยคุณภาพสูง
บ้านเพื่อคนไทย เรื่องนีได้รับการตอบรับดีมาก เราอยากให้คนที่มีศักยภาพในการทำงานเ มีกำลังใจ มีที่อยู่ มีความภูมิใจเพื่ออะไร รัฐบาลได้อะไรจากสิ่งนี้ รัฐบาลได้คนที่ดีคุณภาพมากยิ่งขึ้น เข้าใจง่าย ๆ เลย เรากลับบ้านที่เป็นของเราเป็นสเปซของเรา เราจ่ายเงินมันได้ เพราะเราทำงานมีเงินเดือน แล้วการจ่ายเงินไม่ได้แพงเกินไป เราจ่ายไหว นี่แหละคือความภูมิใจที่เราจ่ายที่แห่งนี้เอง แล้วก็ออกไปทำงานอย่างสดชื่น รัฐบาลได้คนมีศักยภาพเพิ่มขึ้นสุขภาพจิตดีขึ้นแข็งแรงขึ้นทั้งกายและใจ นี่คือสิ่งที่เห็นภาพนี้ไว้ แล้วก็คิดว่าบ้านเพื่อคนไทยเป็นสิ่งที่ตอบโจทย์ปัจจัย 4 ถ้าปัจจัย 4 เราไม่แน่นเราเองก็ไม่ไหวทุกคนเป็นเหมือนกันหมดไม่ว่าจะยากดีมีจนอย่างไรปัจจัย 4 ไม่แน่นมันก็ไม่ไหว
ทำไมถึงต้องใช้ตัว toilet ตัวโถส้วมเป็นไฟฟ้า เพราะว่าอีกหน่อยทุกอย่างก็จะเปลี่ยนเป็นระบบดิจิทัล ระบบอะไรอย่างนี้ทั้งหมด แล้วก็ให้คนมีความฝันว่าวันนึงฉันก็ทำงานเก็บเงินแล้วก็จะซื้อบ้านหลังใหญ่ขึ้นได้อีก หรือว่าได้ใช้ห้องน้ำแบบนี้ คือเป็นแรงบันดาลใจแรงผลักดันให้คนรู้สึกว่าสู้งานต่อ เพราะว่ากลับมาก็มีความสุขแล้ว อยากทำงานให้ได้มากขึ้น เพื่อจะได้เก็บเงินแล้วก็ซื้อในสิ่งที่ตัวเองฝันอะไรอย่างนี้ นี่ก็คือเบื้องหลังของการที่อยากให้อยากให้คนไทยได้มีแรงบันดาลใจตรงนี้เยอะ ๆ
23 มกราคม 2568 กฎหมายสมรสเท่าเทียม
23 มกราคมคะ สมรสเท่าเทียม ดีใจมากเพราะว่าตั้งแต่ก่อนเข้าการเมือง ทราบเรื่องนี้มาตลอด ก่อนที่จะมีการเลือกตั้งเกิดขึ้นได้มีโอกาสได้คุยกับคนหลาย ๆ กลุ่ม จริงเป็นสิ่งที่การเมืองมีฝั่งมีฝ่ายแต่ว่าเรื่องนี้ค่อนข้างเห็นว่าทุกคนเห็นด้วยตรงกัน ที่อัดคลิปไปแล้วบอกว่าต้องขอบคุณทั้งหมด ฝ่ายรัฐบาล ฝ่ายค้าน สว. มาหมด เพราะจริง ๆ แล้วคือสิ่งที่สร้างโอกาสให้กับคนเช่นกัน สร้างความเท่าเทียม ไม่ต้องมาแบ่งแยกขีดเส้นอะไรที่มันไม่จำเป็น รัฐบาลสามารถใช้กฎหมายดูแลประชาชนทุก ๆ คนได้ อันนี้คือสิ่งที่ดีมาก ๆ แล้วก็แรงที่ผลักดันทุกแรงสำคัญมากต่อสู้มา 20 กว่าปี ถ้าไม่ใช้ทุกแรงไม่มีทางสำเร็จนะคะ เพราะฉะนั้นเป็นความภูมิใจของทุกคนค่ะ
20 – 24 มกราคม 2568 เข้าร่วมการประชุม World Economic Forum Annual Meeting 2025 ณ เมืองดาวอส สมาพันธรัฐสวิส
ก็อยากจะเล่าถึงในเรื่องของ WEF ที่ดาวอส แน่นอนผู้นำประเทศใหม่ก็ไป พอไปถึงก็รู้สึกจริง ๆ ว่า จริงแล้วไม่ต้องแค่ผู้นำไปปีแรกนะ คิดเลยว่าปีหน้าก็จะไป เพราะรู้สึกว่าการมีตำแหน่ง Prime minister สามารถดึงความสนใจของคนได้จริง  ๆ เพราะว่าเป็นตัวจริงหรือสามารถตัดสินใจได้สามารถ push เรื่องต่าง ๆ ได้ เขาก็มาคุยกับเราขอมาคุยกับเราด้วยซ้ำนะคะแล้วก็ดีมาก ๆ รอบนี้ เพราะว่ามีรัฐมนตรีไปช่วยหลายคน เพราะฉะนั้น พอนั่งประชุมรวมปุ๊บ เรื่องนี้เกี่ยวกับเกษตรเกษตรเชิญเลยค่ะ เรื่องนี้เกี่ยวกับดีอีดีอีเชิญค่ะ คลัง ๆ ไป ต่างประเทศไปค่ะ มันจบลงได้ใน Meeting นั้นในเวลา 4-5 วันนั้น รู้สึกว่าเวิร์กมาก แล้วก็รู้สึกว่าปีหน้าไปอีกแน่นอน จะไม่ไปคนเดียวจะเอารัฐมนตรีที่เกี่ยวข้องไปด้วย แต่ต้องวางธีมก่อน ปีหน้าจะโฟกัสเรื่องอะไร คือรายการเนี้ยเป็นอันที่เขาจะบอกเลยว่าเทรนด์ของโลกกำลังไปทางไหน ประเทศแต่ละประเทศมุ่งที่อะไรเน้นอะไร เพราะฉะนั้นเป็นการเซ็ตเทรนด์ของโลกเดือนมกราคมไง เซ็ตไว้เลยว่ามกราคมเนี่ย หลังจากทั้งปีถึงธันวาคม ทั่วโลกทำอะไรกันบ้างเพราะฉะนั้นก็จะแพลนเรื่องนี้ ก็จะรู้ข่าวสารอยู่แล้ว แล้วก็จะแพลนเลยว่ากระทรวงไหนเกี่ยวข้องกับนโยบายในปีหน้า ก็จะไปกันตามนั้นเลยคิดว่าเวิร์ก ๆ จริง ๆ  อันนี้เป็นการหาเงินเข้าประเทศได้เยอะมากมาย แล้วก็ครั้งนี้ก็ทำสำเร็จไปก็คือเรื่อง FTA  การเซ็นสัญญาการค้าเสรี มันทำให้เปิดโอกาสมากอธิบายภาษาง่าย ๆ กฎเกณฑ์ต่าง ๆ ที่จะมีกับประเทศนั้น ๆ Paper work ต่าง ๆ เอกสารน้อยลงไปมาก ๆ แล้วก็ทำให้เปิดโอกาสด้วยว่า สมมุติประเทศไทยอยากจะไปลงทุนที่นั่นบริษัทของใครก็ เราเซ็นสัญญาพวก FTA ต่าง ๆ กับประเทศไหนบ้าง กฎเกณฑ์น้อยลง ทำให้เราง่ายต่อการลงทุนมากขึ้นง่ายต่อการติดต่อมากขึ้น นี้แหละคือโอกาสของคนไทยของ SME ด้วย ไม่ใช่แค่ของบริษัทใหญ่ ๆ SME ด้วย เชื่อในศักยภาพของคนไทยมาก ๆ แล้วก็ทำได้แน่นอน
ดาวอส จัดขึ้นทุกปี เดี๋ยวปีหน้าก็จะมีอะไรสนุก ๆ อีกแน่นอน ก็ได้คุยกับ Nestle รู้จักอยู่แล้วนะทุกคน Nestle Cocacola Bayer AstraZeneca  สำคัญอันนี้คืออยากจะมาเล่าให้คนไทยฟังเพราะว่าวันที่ 2 ของการประชุมจะมีในเรื่องของการจัดที่ตรงกลางเขาเรียกว่า Thailand Reception ต้องจองข้ามปี ซึ่งนายกเศรษฐาเป็นคนจองไว้ตั้งแต่ตอนนั้นก็คือมองการณ์ไกล ซึ่งปีนี้ ตัวดิฉันเองก็ต้องมองต่อว่าจะเอาอะไรในปีหน้า แล้วพอจัด Thailand Reception ตรงกลางที่บอกไว้ ทั่วโลกชม พอจัดเสร็จมาจัดตรงกลางเป็นฮอลล์ ดิฉันเดินมาจากห้องนี้ได้กลิ่นอาหารของเรา รู้เลยคืออาหารไทย ได้กลิ่นแล้วก็หิวกันทุกคน แล้วเขาจะบอกว่าเวลามาปกติจะไม่มีอาหารอร่อยทานเลยระหว่างกลางวัน วันนั้นก็คือเป็นไฮไลต์มาก ว่าทุกคนชอบอาหารไทยมาก CEO หลาย ๆ บริษัทมา มาชิมอาหารแล้วก็ชอบกันมาก แล้วก็ประธาน WEF เขาไปนั่งประชุมอยู่ข้างในตึก เค้าก็เดินออกมาจากห้อง ได้กลิ่นอาหารไทย เขาก็รีบเดินมาปรากฏว่าอาหารหมดแล้ว ที่ตลกคือดิฉันยืนอยู่ตรงนั้น แล้วเชฟชุมพล กำลังตักต้มยำกุ้งอยู่ ตัก ๆ เสร็จ พนักงานเดินออกมาว่า you จานหมดแล้ว ใช้จานของ WEF ไปหมดแล้ว เชฟชุมพลเค้าอุตส่าห์แบบว่าปรุงเพิ่มให้ เพราะว่าคนยังอยากทานอยู่ ปรากฏว่าหมดไม่ทันเลย แล้วก็อยากแชร์อีกเรื่องก็คือไปเดินซูเปอร์มาเก็ตที่ดาวอสช่วงเวลาที่รอเพราะว่าดาวอสเป็นเมืองเล็ก ๆ เมืองสกี แต่รถติดมากเพราะว่าทุกคนทั้งโลก ไปที่นี่ ณ เวลานี้ ระหว่างวันที่มีเวลาว่าง มีโอกาสได้ไปเดินซูเปอร์ ได้เห็น ingredients ของไทยไปขายอยู่ในซูเปอร์ของดาวอส ซึ่งก็เป็นเรื่องน่าภูมิใจมาก ๆ
ติดตามและสั่งการ ‘แก้ฝุ่น PM 2.5 ’ ยกเป็นวาระแห่งอาเซียน
วันที่ 20-24 ที่ไป world economic forum ตอนนั้นก็ดูข้อมูลของจีสด้า ข้อมูลต่าง ๆ ว่าจะมีฝุ่นเข้ามาในประเทศไทยมี prediction อยู่แล้ว ซึ่งก็เป็นห่วง รีบเรียกทุกหน่วยงานที่เกี่ยวข้องเข้ามาประชุมก่อนวันเดินทาง และประชุมก็คือแน่นมาก แต่ว่าขอแทรกเรื่องฝุ่นได้กำชับทุกกระทรวงว่าอย่าลืมทำกฎอย่างเคร่งครัด ได้สั่งการทุกกระทรวงเน้นย้ำว่าอะไรที่จะทำให้เกิดฝุ่นมากขึ้น ก็ขอให้ทำมาตรการนั้นให้เข้มข้น จะได้ช่วยบรรเทาเรื่องฝุ่นให้มากที่สุด มีการสั่งการไปเรียบร้อย แต่ว่าแน่นอน พอเมื่อไปถึงฝุ่นในประเทศไทยเกินค่ามาตรฐาน ทุกคนเกิดอาการที่ไม่แฮปปี้ ตัวดิฉันเองก็ไม่แฮปปี้เพราะว่าลูกเล็ก 2 คนอยู่บ้าน หลาน ๆ อีกเต็มบ้าน ไปโรงเรียนไม่ได้ ก็ต้องหยุดเรียน รัฐบาลทุกกระทรวงเต็มที่ ทำทุกวิถีทางไม่ว่าจะเป็นกระทรวงอุตฯ ที่เปลี่ยนใบอ้อยให้มูลค่ามากขึ้น เพื่อที่จะได้ไม่ต้องเผา จูงใจให้เกษตรกรได้มีสิทธิ์ในการเอาใบอ้อยไปขาย กระทรวงเกษตรก็บอกกับเกษตรกรเลยว่าไม่เผา มีเครื่องไถกลบ เห็นใจเกษตรกรอย่างซังข้าวโพดยังไม่ได้กลบไม่ได้ไถกลบมันใหญ่มันเยอะแบบเท่าห้องนี้ใหญ่กว่าห้องนี้ เท่าที่เห็นคือมันเยอะมาก ๆ  แล้วการที่ใช้ไม้ขีดก้านเดียวเร็วกว่าอยู่แล้วเราก็ทราบ แต่ถามว่าทำยังไงล่ะที่จะทำให้เขาไม่ใช้ ไม้ขีดก้านเดียว แล้วเกิดสะสมเรื่องฝุ่นเข้ามา รัฐบาลก็คอยหาทางออกให้ไม่ว่าจะเป็นไถกลบรับซื้อต่าง ๆ ซึ่งการเผาถามว่ามีอยู่ไหม มีอยู่แน่นอนแต่ว่าลดน้อยลงอย่างมาก อย่างนโยบายของคมนาคมที่ออกมาในเรื่องของให้ใช้รถไฟฟ้าฟรีในกรุงเทพฯ สามารถลดจำนวนของรถยนต์ได้ 500,000 คันต่อวัน เพราะฉะนั้นช่วงนี้กรุงเทพฯ รู้สึกว่ารถไม่ค่อยติดก็เป็นเพราะมาตรการนี้ แล้วก็ลดควันลงได้เยอะ ซึ่งดิฉันได้เช็กกับทางจิสด้าตลอดว่าตรง hot spot ที่ดูเป็นยังไงบ้าง ซึ่งตรงฝุ่นของข้างบนลดน้อยลงอย่างเยอะมาก กระจายทั่ว ไม่ได้เป็นก้อน ๆ เหมือนเดิมช่วงที่ขึ้นสีม่วงในแอปเรานั้น อันนี้ก็เป็นสิ่งที่ประเทศเราเริ่มทำตั้งแต่ดิฉันรับตำแหน่ง  เขาพูดอยู่แล้วปัญหาที่จะมาแน่ ๆ คือฝุ่นใช่ไหมทุกคนก็ทราบอยู่แล้วว่าฝุ่นต้องมา เพราะฉะนั้นรัฐบาลก็เช่นกัน เตรียมการตั้งแต่ตอนนั้น
เรื่องของฝุ่น PM 2.5  ไม่ใช่แค่วาระของประเทศไม่ใช่วาระแห่งชาติ เป็นวาระแห่งอาเซียนเพราะว่าเราจะต้องร่วมมือกัน เราไม่ได้บอกว่าเป็นฝุ่นเยอะเพราะใครเพราะใคร ส่วนหนึ่งก็เป็นเพราะเราอยู่แล้ว ส่วนหนึ่งก็เป็นเพราะเขาเช่นกัน เป็นเรื่องที่ไม่โทษกันเราแต่ต้องช่วยกัน เรื่องของระหว่างประเทศอยากบอกประชาชนตรงนี้เลยว่าการที่ติดต่อระหว่างประเทศ ติดต่อเป็นทางการ ต้องมีลำดับขั้น รัฐมนตรีต่างประเทศคุยกับรัฐมนตรีต่างประเทศก่อน ชั้นนี้คุยกับชั้นนี้ก่อน ระเบียบเป็นแบบนี้ เพราะฉะนั้น ตอนนี้รัฐมนตรีต่างประเทศคุยกันทุก ๆ ประเทศในอาเซียน เพื่อขอความร่วมมือในเรื่องนี้ จริง ๆ แล้วท่านรัฐมนตรีมี Connection ที่ดีมีความสัมพันธ์ที่ดีกับรัฐมนตรีต่างประเทศในอาเซียนอยู่แล้ว และแน่นอน Connection ส่วนตัวสำคัญมากเช่นกัน เพราะส่วนตัวคืออะไร ส่วนตัวคือว่าไม่ต้องผ่าน protocol พวกนี้เลย ดิฉันคุยกับผู้นำประเทศเลย ซึ่งจะเป็นทางการหรือไม่ ก็แล้วแต่หัวข้อนั้น บางทีเรื่องที่มันวิกฤติหรืออะไรขึ้นมา มันก็ช่วยกันได้ในเรื่องแบบนี้ ซึ่งอย่าไปคิดในภาพว่าทุกอย่างมันไกลตัวเรามากเลย จริง ๆ เราคิดแค่เหมือนกับของเรากับเพื่อนเรา ถ้าเราบอกเพื่อนเราว่าขออันนี้อันนั้นได้ไหม เพื่อนเราไม่เห็นปัญหาก็ให้ ถูกไหมคะ  ซึ่งอันนี้แค่เป็นหัวข้อเรื่องของประเทศ ก็ประมาณนี้
27 มกราคม 2568 กดปุ่มโอนเงินหมื่นเฟส 2 ให้ผู้สูงอายุ 3 ล้านคน
วันที่ 27 มกราคมที่ผ่านมา มีการดำเนินโครงการกระตุ้นเศรษฐกิจเฟส 2 ก็คือเงินหมื่นนี่เองที่ทุกคนเรียกกันแบบนี้  แจกเงินหมื่นให้กับผู้สูงอายุ 60 ปีขึ้นไป 3 ล้านคน 30,000 ล้านบาท จริงทุกคนทราบดีเทล ว่าแจกอะไรยังไง แต่ว่าทุกครั้งที่เห็นผู้ที่ได้รับประโยชน์จากนโยบายนี้ ก็รู้สึกดีใจมาก ๆ รู้สึกว่าชอบที่บางเรื่องเราก็นึกไม่ถึง เขาไปต่อยอดทำนั่นทำนี่ คือเราทราบแล้วว่าเอาเงินรวมกันไปต่อยอด แต่ว่ากิจกรรมที่เขาทำเป็นสิ่งที่เราประทับใจมากกว่า เพราะเป็นสิ่งที่เราไม่เคยทราบมาก่อน แล้วพอทราบรู้สึกว่าแบบซึ้งใจ วันนั้นก็เลยหันไปถามกระทรวงการคลัง อันนี้แบบไม่รู้เขาตัดไลฟ์ไปรึยัง หันไปพูดกับท่านพิชัย ท่านรองนายกฯ และก็ทางรัฐมนตรีช่วย รัฐมนตรีหนิง รัฐมนตรีตรีอ๊อฟ ก็ไปพูดกับเขาว่าอย่าลืมภูมิใจในตัวเองด้วยนะ ที่ผลักดันนโยบายนี้จนสำเร็จ แต่ว่าเรารู้สึกว่านโยบายนี้ พรรคเพื่อไทยก็คือผลักดันเรื่องนี้มาตลอด แล้วก็สุดท้ายคนที่ลงดีเทลทำเรื่องนี้ทุกอย่างคือกระทรวงการคลัง ซึ่งก็คือเยี่ยม ๆ เฟส 3 มาแน่ค่ะ เฟส 3 มาแน่นอนแต่กี่โมงเดี๋ยว ๆ รอคลังแถลง ฤกษ์งามยามดีอยู่ที่คลัง
28 มกราคม 2568 ครม. ผ่านร่าง พ.ร.ก. ปราบอาชญากรรมเทคโนโลยี
และในวันที่ 28 นะคะ ครม. ก็ได้อนุมัติเรื่อง พ.ร.ก.อาชญากรรมไซเบอร์ค่ะ เพราะเรื่องนี้จริงจังมาก แล้วก็จริง ๆ  อาเซียนทั้งหมดเห็นเรื่องนี้สำคัญมาก จริงแล้วเนี้ย สามารถมีสิทธิ์จับด้วย คนที่มาตั้งแต่เสาอากาศมาตั้งอะไรไว้ หรือว่าดักอยู่ในเขตแดนเพื่อที่จะดึงสัญญาณมือถือของคนไทย เพื่อจะเอาเบอร์เหล่านั้นไปนะคะ แล้วก็บางทีก็ไปทำเป็นบัญชีม้า เป็นเบอร์ไทยแต่เอาไปไว้ใช้ที่ประเทศอื่น แล้วก็โทรกลับเข้ามาหลอกว่าเป็นคนไทย ซึ่งเราจะตั้ง พ.ร.ก. นี้ขึ้นมา เพื่อจะเป็นการเคลียร์เรื่องนี้ให้หมด จากบทลงโทษทั้งหมด คือสิ่งที่จะเกิดขึ้น เพราะฉะนั้นเป็นสิ่งที่จำเป็นมาก เพราะว่าตอนแรกเขาพูดว่าทำไมไม่รอออกเป็น พ.ร.บ. เรื่องนี้มันรอไม่ได้ คนหมดตัวกับเรื่องนี้เยอะ บางคนร้องห่มร้องไห้ บางคนถึงขนาดต้องจบชีวิต คือเข้าใจเลยว่า เงินเก็บมาทั้งชีวิต เหลือศูนย์จะไหวยังไง ไปต่ออย่างไรเหลือศูนย์ ซึ่งคือเรื่องที่จำเป็น และก็เร่งด่วนมาก ๆ เพราะฉะนั้น เราก็เลยคุยกันในคณะรัฐมนตรี แล้วก็ออกมาเป็น พ.ร.ก. รีบใช้เลยเรื่องนี้ เพราะว่าถ้าต้องรอออกเป็น พ.ร.บ. ใช้เวลานานมาก ซึ่ง พ.ร.ก. เราก็ผ่าน ครม. และก็ใช้ได้เลยนะคะ คือสิ่งที่รัฐบาลมองเห็นว่าจำเป็นมาก ทุกคนทราบอยู่แล้ว โดนหลอกกันทั่วทุกถิ่นฐาน ต้องจัดการเรื่องนี้จริง ๆ เรื่องเบอร์โทรศัพท์มากมายต่าง ๆ เขาก็แค่จ่ายเงินค่าซิมแล้วก็ใช้ได้เลย พ.ร.ก. จะทำให้ทั้งธนาคาร แล้วก็เจ้าของกิจการมือถือ มีส่วนรับผิดชอบในเรื่องนี้ เพื่อที่จะให้ตัดวงจรนี้ให้เด็ดขาดจริง ๆ ก็เป็นสิ่งจำเป็นมาก
อะไรคือกำลังใจของท่านนายกฯ ในทุก ๆ วัน
มีหัวใจนะ ถ้าโดนว่าโดนอะไรเสียใจแน่นอนนะคะ เสียใจรู้สึกแน่นอน แต่จมไม่ได้ เพราะว่างานเราอยู่เยอะมากโดนว่านาทีนี้นาทีหน้าต้องไปประชุมแล้ว จริงแล้วพยายามมองว่าหัวข้อไหนที่เขาว่า เช่น ประชาชนไม่พอใจเรื่องการจัดการเรื่องนั้นเรื่องนี้ โอเคกลับมานึกละยังไง เรียกทีมคุยเรียกกระทรวงคุย จัดการจัดการอย่างนี้อย่างนี้ อันนี้ยังไม่เข้มข้นพออันนี้ยังไม่พอจัดการทำไป แต่ว่าถ้าเป็นเรื่องที่ไม่จำเป็นเช่น เสื้อผ้าหน้าผมการแต่งตัวที่ถูก bully มาโดยตลอดนะคะ ก็ไม่ได้คิดอะไรแล้วก็เวลาที่นโยบายต่าง ๆ ทำสำเร็จค่ะ ถามว่าความภูมิใจในความสำเร็จมันเป็นยังไง ความภูมิใจของดิฉันคือประชาชน ประชาชนที่เขาเรียกว่าอะไรอ่ะ แฮปปี้มาก ๆ กับนโยบายที่ได้ไป ชีวิตมันดีขึ้นเลย จากสิ่งที่นโยบายมันสำเร็จ แบบว่าขอบคุณรัฐบาล ขอบคุณนายก ได้เงินหมื่นไปต่อยอด เปิดร้านเปิดขายไก่ย่างได้เยอะขึ้น ได้เงินกลับมาเยอะขึ้น โอ้โหวันนี้ ตลาดขายของหมดเกลี้ยงไม่เหลือเลย วันนี้มีแต่คนเข้ามาจับจ่ายใช้สอย คนซื้อก็ดีใจคนขายก็ดีใจหรือว่าขอบคุณมากเลย 30 บาทเปลี่ยนชีวิต ขอบคุณมากสำหรับอันนี้อันนั้น มันเติมเต็มแล้วมันรู้สึกว่าฉันก็จะแต่งตัวแบบนี้แหละไปทำงานแบบนี้ให้ประชาชนมีความสุข ก็นี่เป็นฉัน ก็อย่างนั้นนะคะ
ท้ายรายการ
ก็จะดำเนินรายการมาถึงท้ายรายการแล้วนะคะ ก็หวังว่าพี่น้องประชาชนคงจะได้ยินได้ฟังอะไรที่เป็นความรู้หรือเป็นแรงบันดาลใจ หรือเป็นความ Entertain สนุกสนานจากรายการนี้  โดยดิฉันเอง ก็หวังว่าจะเป็นประโยชน์ไม่มากก็น้อยนะคะ แล้วก็แน่นอนว่าเดือนหน้าพบกันใหม่ค่ะ ก็จะเล่าให้ฟังของเดือนที่ผ่านมาว่าเกิดอะไรบ้างมา Recap ทั้งหมดให้ฟังแบบนี้ ก็หวังว่าจะได้เข้าใจส่งใจถึงใจกันว่า ใจนายกรัฐมนตรีจริง ๆ คิดอะไร กับพี่น้องประชาชนบ้าง แล้วก็อยากเล่าอะไรให้พี่น้องประชาชนฟังบ้าง อย่างไงก็ตามก็ฝากติดตามด้วยนะคะ นักจัดรายการมือใหม่ ก็ฝากตัวคะ ขอบคุณค่ะ
**************************

ที่มา : https://www.thaigov.go.th/news/contents/details/93372