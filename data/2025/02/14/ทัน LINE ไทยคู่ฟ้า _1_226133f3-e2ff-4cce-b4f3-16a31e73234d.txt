รัฐบาลไทย-ข่าวทำเนียบรัฐบาล-อนุมัติ ร่าง พ.ร.ฎ.เงินช่วยเหลือฯ ลดไซซ์กองทัพ จูงใจทหารยศสูง เกษียณก่อนกำหนด


วันศุกร์ที่ 14 กุมภาพันธ์ 2568
14/02/2568
พิมพ์
อนุมัติ ร่าง พ.ร.ฎ.เงินช่วยเหลือฯ ลดไซซ์กองทัพ จูงใจทหารยศสูง เกษียณก่อนกำหนด
อนุมัติ ร่าง พ.ร.ฎ.เงินช่วยเหลือฯ ลดไซซ์กองทัพ จูงใจทหารยศสูง เกษียณก่อนกำหนด
อนุมัติ ร่าง พ.ร.ฎ.เงินช่วยเหลือฯ ลดไซซ์กองทัพ จูงใจทหารยศสูง เกษียณก่อนกำหนด
.
ครม. (11ก.พ.68) อนุมัติ ร่าง พ.ร.ฎ.เงินช่วยเหลือผู้ซึ่งออกจากราชการตามโครงการเกษียณอายุก่อนกำหนดของกระทรวงกลาโหม พ.ศ. ... ซึ่งเป็นการจูงใจข้าราชการทหาร ที่ดำรงตำแหน่งผู้ทรงคุณวุฒิพิเศษ ผู้ทรงคุณวุฒิ นายทหารปฏิบัติการ และประจำหน่วย ให้ลาออกจากราชการก่อนเกษียณอายุราชการโดยสมัครใจ เพื่อลดกำลังพลกลุ่มชั้นยศสูง
.
กลุ่มเป้าหมายคือ นายทหารชั้นยศ พันเอก นาวาเอก นาวาอากาศเอก ขึ้นไป ซึ่งดำรงตำแหน่งผู้ทรงคุณวุฒิพิเศษ ผู้ทรงคุณวุฒิ นายทหารปฏิบัติการ และประจำหน่วยที่มีอายุ 50 ปีขึ้นไป และมีเวลาราชการ 25 ปีขึ้นไป (ไม่รวมเวลาราชการทวีคูณ)
.
สิทธิประโยชน์ :
[5 + อายุราชการที่เหลือ(ปี)] X เงินเดือนเดือนสุดท้ายรวมเงินประจำตำแหน่ง(ถ้ามี) = เงินก้อน สูงสุดไม่เกิน 10 เท่าของเงินเดือนเดือนสุดท้าย รวมเงินประจำตำแหน่ง (ถ้ามี) นอกจากนี้ ยังมีสิทธิประโยชน์อื่น ๆ เช่น การยกเว้นภาษีเงินก้อนที่ได้รับตามโครงการนี้ การยกเว้นภาษีในส่วนของเงินที่ได้รับจากกองทุนบำเหน็จบำนาญข้าราชการ เป็นต้น
.
เพื่อสนับสนุนการดำเนินการตามแผนปฏิรูปการบริหารจัดการกำลังพลของ ก.กลาโหม ซึ่งมีเป้าหมายปรับลดกำลังพลลง 5% ตั้งแต่ปีงบ 2563 – 2570 และ ปรับลดกำลังพลชั้นนายพลในตำแหน่งผู้ทรงคุณวุฒิพิเศษ ผู้ทรงคุณวุฒิ และนายทหารปฏิบัติการ เหลือ 50% ตั้งแต่ปีงบ 2551 – 2571 ให้เกิดความสมดุลของสัดส่วนกำลังพลทุกระดับ มุ่งสู่การเป็นกองทัพที่กะทัดรัด ทันสมัย มีการบริหารจัดการกำลังพลที่มีประสิทธิภาพ
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/93385