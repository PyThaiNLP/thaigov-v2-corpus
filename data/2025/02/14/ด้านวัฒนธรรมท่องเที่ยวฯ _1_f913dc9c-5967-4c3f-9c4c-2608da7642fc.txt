รัฐบาลไทย-ข่าวทำเนียบรัฐบาล-"รมว.สรวงศ์ ต้อนรับ ปอล ฮองรี วีเยอร์ต๊องส์ เจ้าของเหรียญทองแดง เอเชียนเกมส์ฤดูหนาว"


วันศุกร์ที่ 14 กุมภาพันธ์ 2568
"รมว.สรวงศ์ ต้อนรับ ปอล ฮองรี วีเยอร์ต๊องส์ เจ้าของเหรียญทองแดง เอเชียนเกมส์ฤดูหนาว"
"รมว.สรวงศ์ ต้อนรับ ปอล ฮองรี วีเยอร์ต๊องส์ เจ้าของเหรียญทองแดง เอเชียนเกมส์ฤดูหนาว"
นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา พร้อมผู้บริหาร ต้อนรับคณะนักกีฬาไทยและเจ้าหน้าที่ ในการเดินทางเข้าร่วมการแข่งขันกีฬาเอเชียนเกมส์ฤดูหนาว ครั้งที่ 9 ณ เมืองฮาร์บิ้น มณฑลหลงเจียง สาธารณรัฐประชาชนจีน โดยมี นายจักรพรรดิ์ คล่องพยาบาล ที่ปรึกษารัฐมนตรีว่าการกระทรวงการท่องเที่ยวและกีฬา, นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา, ดร.ก้องศักด ยอดมณี ผู้ว่าการการกีฬาแห่งประเทศไทย (กกท.), นางโปรดปราน สมานมิตร รองผู้ว่าการ กกท. ฝ่ายกีฬาอาชีพและกีฬามวย และรองศาสตราจารย์ ชาญชัย สุขสุวรรณ์ กรรมการ กกท. เข้าร่วม ณ ท่าอากาศยานสุวรรณภูมิ เมื่อวันที่ 13 กุมภาพันธ์ 2568 ที่ผ่านมา
นายสรวงศ์ กล่าวว่า ในนามรัฐบาลขอชื่นชมและให้กําลังใจนักกีฬาทุกท่านที่เข้าร่วม การแข่งขันกีฬาเอเชียนเกมส์ฤดูหนาว ครั้งที่ 9 ที่ได้ทำหน้าที่อย่างดีที่สุด ส่วนนักกีฬาที่ยังไม่ได้ประสบความสำเร็จในครั้งนี้ก็ขอให้นําประสบการณ์ที่ได้รับมาพัฒนาฝึกซ้อมต่อไป ในโอกาสนี้ขอแสดงความยินดีกับนายปอล ฮองรี วีเยอร์ต๊องส์ นักกีฬาทีมชาติไทย ที่ได้รับ 1 เหรียญทองแดง จากกีฬา Freestyle sking ประเภท Men's Freeski slopestyle ความสำเร็จในครั้งนี้นับเป็นความภาคภูมิใจของประชาชนชาวไทยทั้งประเทศ และมีความสําคัญอย่างยิ่งของวงการกีฬาไทยและเป็นเหรียญประวัติศาสตร์ของประเทศไทยในการร่วมแข่งขัน ในส่วนของนักกีฬาหลายคนถึงแม้ไม่ได้เหรียญรางวัล แต่ก็สร้างความประทับใจให้กับคนไทย ซึ่งต้องขอขอบคุณนักกีฬา เจ้าหน้าที่ ทีมงานสมาคมกีฬาแห่งประเทศไทยทุกสมาคมที่มีส่วนเกี่ยวข้อง ทุ่มเท ฝึกซ้อม และลงแข่งขันกันอย่างเต็มที่

ที่มา : https://www.thaigov.go.th/news/contents/details/93392