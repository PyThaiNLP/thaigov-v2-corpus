รัฐบาลไทย-ข่าวทำเนียบรัฐบาล-เลขานุการ รมว.ท่องเที่ยวฯ เปิดตัว ‘MEGA HARBORLAND AQUA WORLD’ สวนน้ำลอยฟ้าและสนามเด็กเล่นในร่มใหญ่ที่สุดในไทย"


วันศุกร์ที่ 14 กุมภาพันธ์ 2568
เลขานุการ รมว.ท่องเที่ยวฯ เปิดตัว ‘MEGA HARBORLAND AQUA WORLD’ สวนน้ำลอยฟ้าและสนามเด็กเล่นในร่มใหญ่ที่สุดในไทย"
เลขานุการ รมว.ท่องเที่ยวฯ เปิดตัว ‘MEGA HARBORLAND AQUA WORLD’ สวนน้ำลอยฟ้าและสนามเด็กเล่นในร่มใหญ่ที่สุดในไทย"
วันที่ 14 กุมภาพันธ์ 2568 เวลา 10.00 น. ณ ชั้น 3 เดอะมอลล์ไลฟ์สโตร์ บางกะปิ รัฐมนตรีว่าการกระทรวงการท่องเที่ยวและกีฬามอบหมายให้ นายกฤษฎา ตันเทอดทิตย์ เลขานุการรัฐมนตรีว่าการกระทรวงการท่องเที่ยวและกีฬา เป็นประธานเปิดตัว "MEGA HARBORLAND AQUA WORLD" อาณาจักรแห่งความสนุกที่รวมสวนน้ำลอยฟ้าและสนามเด็กเล่นในร่มขนาดใหญ่ที่สุดในประเทศไทย บนพื้นที่กว่า 11,000 ตารางเมตร ภายใต้คอนเซปต์ "Aqua World" ที่ได้รับแรงบันดาลใจจากความสวยงามของโลกใต้ทะเล พร้อมมาตรฐานความปลอดภัยระดับโลก
นายกฤษฎา กล่าวว่า "MEGA HARBORLAND AQUA WORLD เป็นแลนด์มาร์คท่องเที่ยวแห่งใหม่ของกรุงเทพฯ ฝั่งตะวันออก ที่สะท้อนถึงศักยภาพของประเทศไทยในการเป็นศูนย์กลางด้านการท่องเที่ยวระดับโลก ทั้งนี้ รัฐบาลได้ประกาศให้ปีนี้เป็นปีแห่งการท่องเที่ยวและกีฬา (Amazing Thailand Grand Tourism and Sports Year) และหนึ่งในนโยบายของ นายกรัฐมนตรี แพทองธาร ชินวัตร คือ การส่งเสริมแหล่งท่องเที่ยวที่สร้างขึ้นใหม่ (New Man Made Destination) ซึ่ง MEGA HARBORLAND AQUA WORLD เป็นอีกหนึ่งสถานที่สำคัญที่ช่วยกระตุ้นเศรษฐกิจและการท่องเที่ยวของประเทศ"
สำหรับ "MEGA HARBORLAND AQUA WORLD" พัฒนาโดย เดอะมอลล์ กรุ๊ป และ HARBORLAND GROUP โดยแบ่งออกเป็น 2 โซนหลัก ได้แก่
Harbor Island สวนน้ำลอยฟ้าแห่งแรกและใหญ่ที่สุดในไทย ที่มาพร้อมเครื่องเล่นน้ำสุดทันสมัย
Harborland สนามเด็กเล่นในร่มขนาดใหญ่ระดับเวิลด์คลาส ที่รวมเครื่องเล่นหลากหลายรูปแบบ ภายใต้มาตรฐานความปลอดภัยระดับสากล (EN-1069 / EN-13451 จากยุโรป) พร้อมต้อนรับทุกคนในครอบครัวตั้งแต่อายุ 2 - 60 ปี
นายกฤษฎา กล่าวเพิ่มเติมว่า "ความร่วมมือระหว่างเดอะมอลล์ กรุ๊ป และ HARBORLAND GROUP ในครั้งนี้ แสดงให้เห็นถึงศักยภาพของประเทศไทยในการพัฒนาแหล่งท่องเที่ยวที่มีคุณภาพระดับโลก ซึ่งจะช่วยส่งเสริมอุตสาหกรรมการท่องเที่ยว กระตุ้นเศรษฐกิจ และสร้างโอกาสทางธุรกิจให้กับผู้ประกอบการไทย"
การเปิดตัว MEGA HARBORLAND AQUA WORLD ถือเป็นอีกก้าวสำคัญของวงการท่องเที่ยวไทย ในการสร้างสถานที่ท่องเที่ยวใหม่ที่ตอบโจทย์ทุกกลุ่มวัย พร้อมดึงดูดนักท่องเที่ยวทั้งไทยและต่างชาติให้เข้ามาสัมผัสประสบการณ์ความสนุกที่เหนือระดับ โดยมีเป้าหมายเป็นแหล่งท่องเที่ยวระดับเวิลด์คลาสที่ช่วยผลักดันประเทศไทยให้เป็น "WORLD CLASS DESTINATION" ต่อไป

ที่มา : https://www.thaigov.go.th/news/contents/details/93396