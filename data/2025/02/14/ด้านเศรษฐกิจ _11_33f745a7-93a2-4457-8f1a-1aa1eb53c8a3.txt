รัฐบาลไทย-ข่าวทำเนียบรัฐบาล-รมช.อิทธิเผยMOU “ส.ป.ก. - ม.เทคโนโลยีราชมงคลรัตนโกสินทร์”คือก้าวสำคัญของการพัฒนาโครงสร้างพื้นฐานภาคการเกษตรเพื่อยกระดับองค์ความรู้และการใช้เทคโนโลยีในเขตปฏิรูปที่ดิน


วันศุกร์ที่ 14 กุมภาพันธ์ 2568
รมช.อิทธิเผยMOU “ส.ป.ก. - ม.เทคโนโลยีราชมงคลรัตนโกสินทร์”คือก้าวสำคัญของการพัฒนาโครงสร้างพื้นฐานภาคการเกษตรเพื่อยกระดับองค์ความรู้และการใช้เทคโนโลยีในเขตปฏิรูปที่ดิน
รมช.อิทธิเผยMOU “ส.ป.ก. - ม.เทคโนโลยีราชมงคลรัตนโกสินทร์”คือก้าวสำคัญของการพัฒนาโครงสร้างพื้นฐานภาคการเกษตรเพื่อยกระดับองค์ความรู้และการใช้เทคโนโลยีในเขตปฏิรูปที่ดิน
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ เป็นประธานและสักขีพยานในพิธีลงนามบันทึกข้อตกลงความร่วมมือ (MOU) ด้านวิชาการการพัฒนาโครงสร้างพื้นฐานในเขตปฏิรูปที่ดินระหว่างสำนักงานการปฏิรูปที่ดินเพื่อเกษตรกรรม (ส.ป.ก.) และมหาวิทยาลัยเทคโนโลยีราชมงคลรัตนโกสินทร์โดยมีนายเศรษฐเกียรติกระจ่างวงษ์ เลขาธิการสำนักงานการปฏิรูปที่ดินเพื่อเกษตรกรรม (ส.ป.ก.) และรองศาสตราจารย์ดร.อุดมวิทย์ ไชยสกุลเกียรติ อธิการบดีมหาวิทยาลัยเทคโนโลยีราชมงคลรัตนโกสินทร์ ร่วมลงนาม ณ อาคารพระมิ่งขวัญศูนย์ส่งเสริมและพัฒนาอาชีพเสริมนอกภาคการเกษตร ตำบลช้างใหญ่ อำเภอบางไทร จังหวัดพระนครศรีอยุธยา
“ความร่วมมือระหว่างมทร.รัตนโกสินทร์และส.ป.ก. ในครั้งนี้ถือเป็นก้าวสำคัญของการพัฒนาภาคเกษตรกรรมอย่างยั่งยืนโดยการผนึกกำลังความเชี่ยวชาญด้านวิชาการของผู้เชี่ยวชาญจากมทร.รัตนโกสินทร์ร่วมกับความสามารถจากบุคคลากรของส.ป.ก.เพื่อพัฒนาโครงสร้างพื้นฐานและเทคโนโลยีการเกษตรในพื้นที่ส.ป.ก. ให้มีความทันสมัยและมีประสิทธิภาพมากยิ่งขึ้นซึ่งเป็นโอกาสอันดีในการส่งเสริมและต่อยอดพื้นที่ในเขตปฏิรูปที่ดินให้พี่น้องประชาชนได้รับการพัฒนาทั้งในด้านระบบสารณูปโภคและภาคการเกษตรอย่างทั่วถึงนอกจากนี้ทั้ง 2 หน่วยงานยังได้เตรียมขับเคลื่อนภารกิจเพื่ออำนวยความสะดวกและสร้างประโยชน์ให้แก่พี่น้องเกษตรกรอย่างสูงสุดต่อไป” รมช.อิทธิกล่าว
ด้านเลขาธิการส.ป.ก. กล่าวเสริมว่าสำหรับในปี 2568 นี้ส.ป.ก. ได้เตรียมบูรณาการร่วมกับมทร.รัตนโกสินทร์เพื่อดำเนินการสำรวจและออกแบบโครงการพัฒนาแหล่งน้ำจำนวน 22 โครงการ ในพื้นที่ 7 จังหวัด ซึ่งช่วยเหลือเกษตรกรได้ประมาณ 800 ราย มีพื้นที่รับประโยชน์ประมาณ 6,600 ไร่อีกด้วย

ที่มา : https://www.thaigov.go.th/news/contents/details/93390