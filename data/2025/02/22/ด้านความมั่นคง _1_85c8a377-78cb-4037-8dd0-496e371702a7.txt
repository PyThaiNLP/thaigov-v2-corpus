รัฐบาลไทย-ข่าวทำเนียบรัฐบาล-’เฉลิมชัย‘ ตรวจเยี่ยมโรงเลื่อย อ.อ.ป. ร้องกวาง จ.แพร่ มอบแนวทางการดำเนินงาน เน้นย้ำ พัฒนาอุตสาหกรรมไม้ควบคู่กับการอนุรักษ์


วันศุกร์ที่ 21 กุมภาพันธ์ 2568
’เฉลิมชัย‘ ตรวจเยี่ยมโรงเลื่อย อ.อ.ป. ร้องกวาง จ.แพร่ มอบแนวทางการดำเนินงาน เน้นย้ำ พัฒนาอุตสาหกรรมไม้ควบคู่กับการอนุรักษ์
’เฉลิมชัย‘ ตรวจเยี่ยมโรงเลื่อย อ.อ.ป. ร้องกวาง จ.แพร่ มอบแนวทางการดำเนินงาน เน้นย้ำ พัฒนาอุตสาหกรรมไม้ควบคู่กับการอนุรักษ์
’เฉลิมชัย‘ ตรวจเยี่ยมโรงเลื่อย อ.อ.ป. ร้องกวาง จ.แพร่ มอบแนวทางการดำเนินงาน เน้นย้ำ พัฒนาอุตสาหกรรมไม้ควบคู่กับการอนุรักษ์
วันที่ 21 กุมภาพันธ์ 2568 เวลา 16.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายอภิชาต ศักดิเศรษฐ์ ที่ปรึกษา รมว.ทส. นายจตุพร บุรุษพัฒน์ ปลัด ทส. และคณะผู้บริหารทส. ลงพื้นที่ตรวจเยี่ยมภารกิจการดำเนินงานของโรงเลื่อยร้องกวาง องค์การอุตสาหกรรมป่าไม้ภาคเหนือตอนบน พร้อมเยี่ยมชมโชว์รูมแสดงผลิตภัณฑ์ไม้ โดยมี นายประสิทธิ์ เกิดโต รักษาการแทนผู้อำนวยการองค์การอุตสาหกรรมป่าไม้ ให้การต้อนรับ ณ ศูนย์ถ่ายทอดเทคโนโลยีเพื่อปรับปรุงมาตรฐานอุตสาหกรรมไม้ องค์การอุตสาหกรรมป่าไม้ จังหวัดแพร่
ดร.เฉลิมชัย ได้กล่าวมอบแนวทางการพัฒนาองค์การอุตสาหกรรมป่าไม้ โดยขอให้ยึดมั่นในพันธกิจที่ได้กำหนดไว้ พร้อมพัฒนาต่อยอดการดำเนินงานอยู่เสมอ ซึ่งองค์การอุตสาหกรรมป่าไม้ถือเป็นตัวแทนในการเผยแพร่ความรู้ การปลูกฝังทัศนคติในการดูแลพัฒนาทรัพยากรป่าไม้ ปลูกสร้างสวนป่า คุ้มครองรักษาป่าไม้ โดยสิ่งสำคัญคือ ต้องชี้แจงทำความเข้าใจกับประชาชนในพื้นที่ ให้เกิดความตระหนักในการใช้ทรัพยากรธรรมชาติที่มีอยู่ให้เกิดมูลค่าอย่างยั่งยืน ควบคู่ไปกับการบริหารจัดการธุรกิจที่เกี่ยวข้องกับอุตสาหกรรมไม้อย่างเป็นระบบ และควบคุมการดำเนินงานอย่างถูกกฎหมาย พร้อมทั้งส่งเสริมให้สวนป่าเป็นสถานที่ท่องเที่ยว ที่สร้างรายได้ให้กับชุมชนและประเทศต่อไป

ที่มา : https://www.thaigov.go.th/news/contents/details/93683