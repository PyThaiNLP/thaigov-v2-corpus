รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ถวายภัตตาหารพระราชทาน แด่พระภิกษุ สามเณร ในการสอบบาลีสนามหลวง ครั้งที่ 1 ครั้งหลัง ประจำปี 2568 ณ วัดมหาธาตุวชิรมงคล จ.กระบี่


วันเสาร์ที่ 22 กุมภาพันธ์ 2568
22/02/2568
พิมพ์
พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ถวายภัตตาหารพระราชทาน แด่พระภิกษุ สามเณร ในการสอบบาลีสนามหลวง ครั้งที่ 1 ครั้งหลัง ประจำปี 2568 ณ วัดมหาธาตุวชิรมงคล จ.กระบี่
พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ถวายภัตตาหารพระราชทาน แด่พระภิกษุ สามเณร ในการสอบบาลีสนามหลวง ครั้งที่ 1 ครั้งหลัง ประจำปี 2568 ณ วัดมหาธาตุวชิรมงคล จ.กระบี่
เมื่อวันที่ 22 กุมภาพันธ์ 2568 นายอังกูร ศีลาเทวากูล ผู้ว่าราชการจังหวัดกระบี่ เป็นประธานในพิธีถวายภัตตาหารพระราชทานซึ่งพระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทาน ให้ถวายแด่พระภิกษุ สามเณร ในการสอบบาลีสนามหลวง ครั้งที่ 1 ครั้งหลัง ประจำปี พ.ศ. 2568 โดยมี พระเทพวชิรากร รองเจ้าคณะภาค 17 /เจ้าอาวาสวัดมหาธาตุวชิรมงคล เป็นประธานฝ่ายสงฆ์ และมีหัวหน้าส่วนราชการ ข้าราชการ และพุทธศาสนิกชน เข้าร่วมพิธี ณ วัดมหาธาตุวชิรมงคล ตำบลนาเหนือ อ.อ่าวลึก จ.กระบี่
ด้วยแม่กองบาลีสนามหลวง ได้กำหนดสอบบาลีสนามหลวง ประจำปี 2568 โดยสอบบาลีสนามหลวง ประโยค 1-2 ถึง ป.ธ. 5 ระหว่างวันที่ 22-24 กุมภาพันธ์ 2568 พร้อมกันทั่วประเทศ ในการนี้พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานให้ถวายภัตตาหารพระราชทานแด่พระภิกษุ สามเณร และกรรมการกำกับห้องสอบในการสอบบาลีสนามหลวง ครั้งที่ 1 ครั้งหลัง ประจำปี พ.ศ. 2568
สำหรับสำนักเรียนคณะสงฆ์จังหวัดกระบี่-พังงา ภาค 17 กำหนดสอบที่วัดมหาธาตุวชิรมงคล จังหวัดกระบี่ มีผู้เข้าสอบบาลีสนามหลวง ประโยค 1-2 ถึง ป.ธ. 4 จำนวน 65 รูป และจังหวัดพังงา มีผู้เข้าสอบ ประโยค 1-2 ถึง ป.ธ.4 จำนวน 12 รูป รวม 77 รูป ทั้งนี้ จังหวัดพังงา ได้ส่งบาลีศึกษาเข้าสอบ ประโยค 1-2 ถึง บ.ศ.4 จำนวน 8 คน รวมทั้งสิ้น 85 รูป/คน

ที่มา : https://www.thaigov.go.th/news/contents/details/93700