รัฐบาลไทย-ข่าวทำเนียบรัฐบาล- “จิรายุ” ขอบคุณโพล ชื่นชมรัฐบาล -นายกรัฐมนตรีเด็ดเดี่ยว จริงจัง ปราบปรามแก๊งคอลฯย้ำจะทำต่อเนื่องจนกว่าจะสิ้นซาก พร้อมเดินหน้าแก้ไขทุกมิติ ทั้งปราบค้ามนุษย์ ยาเสพติดและปากท้อง ปชช.


วันเสาร์ที่ 22 กุมภาพันธ์ 2568
22/02/2568
พิมพ์
“จิรายุ” ขอบคุณโพล ชื่นชมรัฐบาล -นายกรัฐมนตรีเด็ดเดี่ยว จริงจัง ปราบปรามแก๊งคอลฯย้ำจะทำต่อเนื่องจนกว่าจะสิ้นซาก พร้อมเดินหน้าแก้ไขทุกมิติ ทั้งปราบค้ามนุษย์ ยาเสพติดและปากท้อง ปชช.
“จิรายุ” ขอบคุณโพล ชื่นชมรัฐบาล -นายกรัฐมนตรีเด็ดเดี่ยว จริงจัง ปราบปรามแก๊งคอลฯย้ำจะทำต่อเนื่องจนกว่าจะสิ้นซาก พร้อมเดินหน้าแก้ไขทุกมิติ ทั้งปราบค้ามนุษย์ ยาเสพติด และปากท้องประชาชน
วันนี้ (22 กุมภาพันธ์ 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยถึงผลสำรวจความคิดเห็น (โพล)เกี่ยวกับการแก้ปัญหาแก๊งคอลเซ็นเตอร์ของรัฐบาล พบว่า ประชาชนส่วนใหญ่มองว่ารัฐบาล มีความตั้งใจ สามารถแก้ปัญหาได้ถูกทาง ผ่านมาตรการต่างๆ และการสั่งการที่ชัดเจนรวดเร็ว เด็ดขาด จริงจังของนายกรัฐมนตรี
ทั้งนี้ประชาชนยังขอให้ดำเนินมาตรการเชิงรุกเพิ่มเติม เพื่อกำจัดแก๊งคอลเซ็นเตอร์ให้หมดไป เช่น การร่วมมือกับหน่วยงานที่เกี่ยวข้อง การตัดสัญญาณโทรคมนาคม การตัดไฟฟ้า-อินเทอร์เน็ต และการประสานงานกับประเทศเพื่อนบ้าน
ทั้งนี้ จากผลสำรวจถึงประสิทธิภาพของมาตรการแก้ปัญหาแก๊งคอลเซ็นเตอร์ในรัฐบาลของ นายกรัฐมนตรีแพทองธาร ชินวัตร ของมหาวิทยาลัยนอร์ทกรุงเทพโพล ในหัวข้อ“การแก้ปัญหาแก๊งคอลเซ็นเตอร์ ของรัฐบาล”พบว่าประชาชน 61.2% มองว่ามีประโยชน์ ส่วนแนวทางที่ประชาชนต้องการให้รัฐบาลดำเนินการเพิ่มเติม ได้แก่ 1) ออกหมายจับข้าราชการและชาวต่างชาติที่เกี่ยวข้อง 18.9% 2) หาตัวและลงโทษข้าราชการไทยที่เกี่ยวข้อง 13.8% 3) ขอความร่วมมือกับประเทศจีน 12.6% 4) ขอความร่วมมือกับประเทศเพื่อนบ้าน 12.5% 5) ตัดไฟ 9.9% 6) ใช้กำลังทหารเข้าจัดการ 9.6% 7) ตัดอินเทอร์เน็ต 7.4% 8) สร้างรั้วกั้นแนวชายแดน 6.5% 9) ระงับการส่งน้ำมัน 5.7% 10) อื่นๆ 3.1%
“รัฐบาล มุ่งมั่นแก้ปัญหาอาชญากรรม แก๊งคอลเซ็นเตอร์ให้หมดไปอย่างจริงจัง ขอให้ประชาชนเชื่อมั่นในการทำงานของรัฐบาล นอกจากการแก้ปัญหาดังกล่าวแล้ว รัฐบาลยังเดินหน้าปราบปรามอาชญากรรมในทุกมิติ ทั้งการค้ามนุษย์ ปัญหายาเสพติด และที่สำคัญคือการแก้ไขปัญหาปากท้อง เมื่ออาชญากรรมลดลง ประชาชนจะมีความปลอดภัยมากขึ้น สามารถประกอบอาชีพได้อย่างมั่นคง ขณะเดียวกัน การลงทุนภายในประเทศก็จะเพิ่มขึ้น ส่งผลให้เศรษฐกิจโดยรวมดีขึ้น และนำไปสู่การยกระดับคุณภาพชีวิตของประชาชนอย่างแท้จริง“ นายจิรายุ กล่าว

ที่มา : https://www.thaigov.go.th/news/contents/details/93695