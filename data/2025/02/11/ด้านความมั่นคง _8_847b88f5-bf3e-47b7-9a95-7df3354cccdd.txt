รัฐบาลไทย-ข่าวทำเนียบรัฐบาล-“เฉลิมชัย” ร่วมประชุม คกก.นโยบายป่าไม้แห่งชาติ เสนอที่ประชุมเคาะ การแก้ไขปัญหาในพื้นที่ป่าไม้ เร่งสร้างประโยชน์ให้กับพี่น้องประชาชน 


วันอังคารที่ 11 กุมภาพันธ์ 2568
“เฉลิมชัย” ร่วมประชุม คกก.นโยบายป่าไม้แห่งชาติ เสนอที่ประชุมเคาะ การแก้ไขปัญหาในพื้นที่ป่าไม้ เร่งสร้างประโยชน์ให้กับพี่น้องประชาชน
“เฉลิมชัย” ร่วมประชุม คกก.นโยบายป่าไม้แห่งชาติ เสนอที่ประชุมเคาะ การแก้ไขปัญหาในพื้นที่ป่าไม้ เร่งสร้างประโยชน์ให้กับพี่น้องประชาชน
“เฉลิมชัย” ร่วมประชุม คกก.นโยบายป่าไม้แห่งชาติ เสนอที่ประชุมเคาะ การแก้ไขปัญหาในพื้นที่ป่าไม้ เร่งสร้างประโยชน์ให้กับพี่น้องประชาชน
วันที่ 11 กุมภาพันธ์ 2568 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ในฐานะรองประธานกรรมการ เข้าร่วมการประชุมคณะกรรมการนโยบายป่าไม้แห่งชาติ (คปช.) ครั้งที่ 1/2568 โดยมี นายประเสริฐ จันทรรวงทอง รองนายกรัฐมนตรี ในฐานะประธานกรรมการ เป็นประธานการประชุม พร้อมด้วย คณะกรรมการผู้ทรงคุณวุฒิ และผู้แทนจากหน่วยงานที่เกี่ยวข้อง เข้าร่วมการประชุมฯ ณ ห้องประชุม 301 ตึกบัญชาการ ทำเนียบรัฐบาล โดยประธานฯ ได้เน้นย้ำนโยบายการป้องกันรักษาป่า การแก้ไขปัญหาไฟป่าหมอกควัน ปัญหาช้างป่าและสัตว์ป่า รวมถึงการขับเคลื่อนการเพิ่มพื้นที่ป่าอย่างมีประสิทธิภาพ
โดยที่ประชุมฯ ได้มีมติให้ความเห็นชอบวาระที่สำคัญ 3 เรื่อง ได้แก่ 1) การพิจารณาร่างหลักเกณฑ์และระยะเวลาการรายงานผลการดำเนินการ (ฉบับปรับปรุง) ตามนโยบายป่าไม้แห่งชาติและแผนแม่บทพัฒนาการป่าไม้แห่งชาติ เพื่อให้คณะอนุกรรมการติดตามและประเมินผล ใช้ประกอบการดำเนินงานในส่วนที่เกี่ยวข้องต่อไป 2) การพิจารณาร่างข้อเสนอการพัฒนาศักยภาพพื้นที่ป่าไม้ให้สนับสนุนการป้องกันและแก้ปัญหาน้ำท่วมและดินถล่มอย่างยั่งยืน ตามที่คณะอนุกรรมการจัดทำร่างนโยบายป่าไม้แห่งชาติและร่างแผนแม่บทพัฒนาการป่าไม้แห่งชาติเสนอ พร้อมมอบหมายให้กรมป่าไม้นำเสนอต่อคณะรัฐมนตรีตามขั้นตอนต่อไป และ 3) การพิจารณาแต่งตั้งคณะอนุกรรมการขับเคลื่อนไม้เศรษฐกิจและอุตสาหกรรมไม้แห่งชาติ ภายใต้คณะกรรมการนโยบายป่าไม้แห่งชาติ
พร้อมกันนี้ ที่ประชุมฯ ยังได้รับทราบรายงานสถานการณ์ด้านป่าไม้ อาทิ จำนวนพื้นที่ป่าไม้ของประเทศไทย จำนวนคดีการกระทำผิดกฎหมายเกี่ยวกับการป่าไม้ สถานการณ์ไฟป่าและจำนวนจุดความร้อนในภาพรวมของประเทศไทย ซึ่งในช่วงปีที่ผ่านมาพบพื้นที่ที่มีจุดความมากที่สุด คือ พื้นที่ภาคเหนือ สถานการณ์สัตว์ป่าและคดีการกระทำผิดเกี่ยวกับสัตว์ป่า รวมถึงสถานการณ์ปัญหาความขัดแย้งระหว่างคนกับสัตว์ป่า และความคืบหน้าการปรับปรุง แก้ไขกฎหมาย และอนุบัญญัติภายใต้พระราชบัญญัติ 7 ฉบับ

ที่มา : https://www.thaigov.go.th/news/contents/details/93297