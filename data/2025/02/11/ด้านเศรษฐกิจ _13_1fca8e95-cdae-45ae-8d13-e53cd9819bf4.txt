รัฐบาลไทย-ข่าวทำเนียบรัฐบาล-ปลัดเกษตรฯ ร่วมประชุมคณะกรรมการป่าไม้แห่งชาติ ครั้งที่ 1/2568


วันอังคารที่ 11 กุมภาพันธ์ 2568
ปลัดเกษตรฯ ร่วมประชุมคณะกรรมการป่าไม้แห่งชาติ ครั้งที่ 1/2568
ปลัดเกษตรฯ ร่วมประชุมคณะกรรมการป่าไม้แห่งชาติ ครั้งที่ 1/2568
วันที่ 11 กุมภาพันธ์ 2568 นายประยูร อินสกุล ปลัดกระทรวงเกษตรและสหกรณ์ ร่วมประชุมคณะกรรมการป่าไม้แห่งชาติ ครั้งที่ 1/2568 ณ ห้องประชุม 301 ตึกบัญชาการ 1 ทำเนียบรัฐบาล โดยมี นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจเเละสังคม เป็นประธาน และ ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นนรองประธานการประชุม โดยที่ประชุมได้รายงานและติดตามผลการดำเนินงานตามนโยบายป่าไม้แห่งชาติ และติดตามสถานการณ์ป่าไม้ นอกจากนี้ ที่ประชุมยังได้พิจารณาประเด็นสำคัญต่าง ๆ ดังนี้ 1) (ร่าง) หลักเกณฑ์และระยะเวลาการรายงานผลการดําเนินการ (ฉบับปรับปรุง) ตามนโยบายป่าไม้แห่งชาติและแผนแม่บทพัฒนาการป่าไม้แห่งชาติ 2) (ร่าง) ข้อเสนอการพัฒนาศักยภาพพื้นที่ป่าไม้ให้สนับสนุนการป้องกันและแก้ไขปัญหาน้ำท่วมและดินถล่มอย่างยั่งยืน และ 3) การแต่งตั้งคณะอนุกรรมการขับเคลื่อนไม้เศรษฐกิจและอุตสาหกรรมไม้แห่งชาติภายใต้คณะกรรมการนโยบายป่าไม้แห่งชาติ

ที่มา : https://www.thaigov.go.th/news/contents/details/93291