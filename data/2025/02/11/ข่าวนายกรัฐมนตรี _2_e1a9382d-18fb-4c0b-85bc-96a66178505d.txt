รัฐบาลไทย-ข่าวทำเนียบรัฐบาล-​นายกฯ แจงมาตรการช่วยเหลือลูกหนี้รายย่อย กลุ่ม Non – Bank ภายใต้โครงการ “คุณสู้เราช่วย”  และมาตรการ ลดข้อจำกัดการจำหน่ายเครื่องดื่มแอลกอฮอล์ในวันสำคัญ 


วันอังคารที่ 11 กุมภาพันธ์ 2568
11/02/2568
พิมพ์
​นายกฯ แจงมาตรการช่วยเหลือลูกหนี้รายย่อย กลุ่ม Non – Bank ภายใต้โครงการ “คุณสู้เราช่วย”  และมาตรการ ลดข้อจำกัดการจำหน่ายเครื่องดื่มแอลกอฮอล์ในวันสำคัญ
​นายกฯ แจงมาตรการช่วยเหลือลูกหนี้รายย่อย กลุ่ม Non – Bank ภายใต้โครงการ “คุณสู้เราช่วย”  และมาตรการ ลดข้อจำกัดการจำหน่ายเครื่องดื่มแอลกอฮอล์ในวันสำคัญ
วันนี้ (11 กุมภาพันธ์ 2568) เวลา 12.00 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ว่าที่ประชุมคณะรัฐมนตรี (ครม.) ได้อนุมัติมาตรการช่วยเหลือลูกหนี้รายย่อย กลุ่ม Non – Bank ภายใต้โครงการ “คุณสู้เราช่วย”  และหลักเกณฑ์เงื่อนไข กระบวนการเบิกจ่ายโครงการสินเชื่อดอกเบี้ยต่ำหรือ Soft loan สำหรับผู้ประกอบการธุรกิจกลุ่ม Non – Bank ของธนาคารออมสิน เพื่อช่วยลดภาระดอกเบี้ยของลูกหนี้กลุ่ม Non – Bank ให้สามารถฟื้นตัวกลับมาชำระหนี้
นายกรัฐมนตรี กล่าวต่อว่า เนื่องจากมีข้อร้องเรียนจากภาคธุรกิจเป็นจำนวนมากในหลาย ๆ กลุ่ม ประเด็นข้อจำกัดทางกฎหมายในการจำหน่ายเครื่องดื่มแอลกอฮอล์ ซึ่งในส่วนนี้จะเป็นอุปสรรคต่อการกระตุ้นเศรษฐกิจของประเทศและไม่สอดคล้องกับนโยบายในปีนี้ของรัฐบาล ที่ได้ดำเนินการส่งเสริมเรื่องของการท่องเที่ยวภายใต้ธีม “amazing thailand grand tourism and sports year” จึงได้สั่งการให้หน่วยงานที่เกี่ยวข้องดำเนินการศึกษาเพิ่มเติม ไม่ว่าจะเป็นเรื่องของกฎหมายการห้ามขายช่วงเวลา 14.00 – 17.00 น. หรือ ห้ามขายเครื่องดื่มแอลกอฮอล์ในวันสำคัญทางพุทธศาสนาว่าได้รับผลกระทบต่อด้านการท่องเที่ยวอย่างไร รวมทั้งมาตรการห้ามขายเครื่องดื่มแอลกอฮอล์ผ่านช่องทางอิเล็กทรอนิกส์
นายกรัฐมนตรี กล่าวเพิ่มว่า ด้วยข้อกำหนดจากมาตรการป้องกันการแพร่กระจายโรคโควิด 19 จึงอยากให้หน่วยงานที่เกี่ยวข้องได้มีการนำเรื่องดังกล่าวมาศึกษาพิจารณาเพิ่มเติมอีกครั้ง แม้ว่ารัฐบาลจะปลดล็อกในส่วนของมาตรการเพิ่มรายได้ให้กับผู้ประกอบการ เพิ่มมาตรการด้านการท่องเที่ยวแล้ว แต่ก็ต้องดำเนินมาตรการที่คำนึงถึงความปลอดภัย และมาตรการที่สามารถป้องกันเยาวชนเป็นลำดับแรก เพื่อไม่ให้เยาวชนสามารถเข้าถึงเครื่องดื่มแอลกอฮอล์ได้โดยง่าย

ที่มา : https://www.thaigov.go.th/news/contents/details/93272