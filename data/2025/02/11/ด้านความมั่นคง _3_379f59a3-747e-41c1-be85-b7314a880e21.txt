รัฐบาลไทย-ข่าวทำเนียบรัฐบาล-รมช.มหาดไทย ร่วมคณะนายกฯ หารือ โอมิ เอเลน แคมป์เบลล์ ดันนางแบบไทยสู่เวทีโลก


วันจันทร์ที่ 10 กุมภาพันธ์ 2568
10/02/2568
พิมพ์
รมช.มหาดไทย ร่วมคณะนายกฯ หารือ โอมิ เอเลน แคมป์เบลล์ ดันนางแบบไทยสู่เวทีโลก
รมช.มหาดไทย ร่วมคณะนายกฯ หารือ โอมิ เอเลน แคมป์เบลล์ ดันนางแบบไทยสู่เวทีโลก
เมื่อวันที่ 10 กุมภาพันธ์ 2568 นางสาวแพทองธาร ชินวัตร นายกรัฐมนตรี พร้อมด้วย นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ร่วมต้อนรับ โอมิ เอเลน แคมป์เบลล์ ในโอกาสเยือนประเทศไทย เพื่อหารือแนวทาง ขับเคลื่อนอุตสาหกรรมแฟชั่น และ สนับสนุนนางแบบไทยสู่เวทีระดับโลก
การหารือครั้งนี้ มุ่งเน้นแนวทาง พัฒนาคนรุ่นใหม่จากชนบทให้เข้าสู่วงการแฟชั่น โดยให้ความสำคัญกับ ความสวยงามตามธรรมชาติ โดยไม่ต้องผ่านการศัลยกรรม พร้อมทั้ง สนับสนุนการฝึกอบรมนางแบบไทย เพื่อเตรียมความพร้อมก่อนเข้าสู่เวทีแฟชั่นระดับนานาชาติ
นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ซึ่งกำกับดูแลกรมการพัฒนาชุมชน และรับผิดชอบด้านการพัฒนาชุมชนและกองทุนหมู่บ้าน กล่าวว่า "ประเทศไทยมีเยาวชนที่มีศักยภาพและความสามารถจำนวนมาก โดยเฉพาะจากพื้นที่ชนบท เราต้องการเปิดโอกาสให้พวกเขาได้เข้าสู่วงการแฟชั่นระดับโลก โดยยึดหลักความงามตามธรรมชาติและการพัฒนาบุคลิกภาพที่เหมาะสม ซึ่งจะช่วยยกระดับทั้งบุคลากรและอุตสาหกรรมแฟชั่นของไทย"
นโยบายดังกล่าวมีเป้าหมายเพื่อส่งเสริมอุตสาหกรรมแฟชั่นไทย ให้เป็นที่ยอมรับในระดับนานาชาติ ผ่านการพัฒนาบุคลากรในอุตสาหกรรมแฟชั่น ควบคู่ไปกับการสนับสนุน ชุมชนและท้องถิ่น ให้มีส่วนร่วมในอุตสาหกรรมสร้างสรรค์ของประเทศ
"เรามุ่งหวังให้แฟชั่นไทยเป็นที่รู้จักในระดับสากล ไม่เพียงแค่ด้านการออกแบบเสื้อผ้า แต่รวมถึงบุคลากรที่เกี่ยวข้อง ตั้งแต่นางแบบไปจนถึงผู้ประกอบการในอุตสาหกรรม ซึ่งจะช่วยขับเคลื่อนเศรษฐกิจสร้างสรรค์และสร้างโอกาสให้เยาวชนไทยได้ก้าวไกลสู่เวทีโลก" นางสาวธีรรัตน์กล่าว

ที่มา : https://www.thaigov.go.th/news/contents/details/93239