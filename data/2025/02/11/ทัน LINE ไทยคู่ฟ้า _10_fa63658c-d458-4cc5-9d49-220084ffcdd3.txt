รัฐบาลไทย-ข่าวทำเนียบรัฐบาล-ยุทธการจับ “บริษัทผี” จดทะเบียนหลอกลวง ปชช. เดินหน้าเพิ่มมาตรการเข้มงวด


วันอังคารที่ 11 กุมภาพันธ์ 2568
11/02/2568
พิมพ์
ยุทธการจับ “บริษัทผี” จดทะเบียนหลอกลวง ปชช. เดินหน้าเพิ่มมาตรการเข้มงวด
ยุทธการจับ “บริษัทผี” จดทะเบียนหลอกลวง ปชช. เดินหน้าเพิ่มมาตรการเข้มงวด
ยุทธการจับ “บริษัทผี” จดทะเบียนหลอกลวง ปชช. เดินหน้าเพิ่มมาตรการเข้มงวด
.
กรมพัฒนาธุรกิจการค้า ก.พาณิชย์ เพิ่มมาตรการป้องกันนิติบุคคลจดทะเบียนหลอกลวงประชาชน หรือ “บริษัทผี“ โดยยกร่างคำสั่งนายทะเบียนกลาง เรียกเอกสารเพิ่มเติมกรณีจดทะเบียนจัดตั้งนิติบุคคลใหม่หรือเปลี่ยนแปลงสถานที่ตั้งสำนักงาน ซึ่งอยู่ในขั้นตอนเปิดประชาพิจารณ์รับฟังความเห็น คาดแล้วเสร็จภายใน 1 เดือน
.
ทั้งนี้ เตรียมร่วมมือกับ บ.ไปรษณีย์ไทย จำกัด ตรวจสอบสถานที่ตั้งนิติบุคคลตามที่ผู้ขอจดทะเบียนแจ้งไว้ และปักหมุดบน Google Map หากที่ตั้งไม่ตรงกับที่แจ้ง จะระบุในหน้าหนังสือรับรองว่า “ไม่มีสถานที่ตั้งจริง” เพื่อแจ้งเตือนให้ผู้ที่ต้องการจะทำธุรกิจระมัดระวัง และส่งดำเนินคดีตามกฎหมาย
.
โทษดำเนินคดีตามกฎหมาย ปรับ ไม่เกิน 20,000 บาท หากเข้าข่ายความผิดฐานแจ้งข้อความอันเป็นเท็จแก่เจ้าพนักงาน ตาม ม.137 แห่งประมวลกฎหมายอาญา ระวางโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับ
.
ความเข้มงวดการยื่นจดทะเบียนของบุคคลที่มีรายชื่อในบัญชี HR-03 ของ ปปง. จะถูกเรียกมาแสดงตน หากไม่ปฏิบัติตามจะไม่จดทะเบียนให้ พร้อมทั้งส่งข้อมูลไปยังศูนย์ปฏิบัติการแก้ไขปัญหาอาชญากรรมออนไลน์ (AOC) ส่วนกรณีนิติบุคคลใช้ที่อยู่เดียวในการจัดตั้งหลายๆ บริษัท สามารถทำได้ ไม่มีข้อห้ามตามกฎหมาย
.
กรมพัฒนาธุรกิจการค้า อยู่ระหว่างพัฒนาระบบวิเคราะห์พฤติกรรมนิติบุคคล หรือ Intelligence Business Analytic System (IBAS) ซึ่งจะรวบรวมข้อมูล ช่วยแจ้งเตือนประชาชน ป้องกันความเสียหายที่อาจเกิดขึ้น
.
พบการนำที่อยู่ไปใช้โดยไม่ได้ให้ความยินยอม ร้องเรียนได้ที่
- สำนักงานพาณิชย์จังหวัด หรืออีเมล cgbusiness@dbd.go.th หรือ สายด่วน 1570
.
อ่านเพิ่มเติม คลิก >>https://www.thaigov.go.th/news/contents/details/92962
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/93252