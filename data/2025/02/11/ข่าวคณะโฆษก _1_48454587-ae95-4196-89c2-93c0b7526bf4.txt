รัฐบาลไทย-ข่าวทำเนียบรัฐบาล-ด่วน…นายกฯย้ำในครม.ต้องจัดการขั้นเด็ดขาด แก๊งคอลเซ็นเตอร์ ย้ำ เรามาถูกทางแล้วที่ต้องดูแลคนไทยและประเทศไทย ด้าน ภูมิธรรม รายงาน ครม. กสทช.ต้องจัดการให้เข้มข้นกว่านี้ 


วันอังคารที่ 11 กุมภาพันธ์ 2568
11/02/2568
พิมพ์
ด่วน…นายกฯย้ำในครม.ต้องจัดการขั้นเด็ดขาด แก๊งคอลเซ็นเตอร์ ย้ำ เรามาถูกทางแล้วที่ต้องดูแลคนไทยและประเทศไทย ด้าน ภูมิธรรม รายงาน ครม. กสทช.ต้องจัดการให้เข้มข้นกว่านี้
ด่วน…นายกฯย้ำในครม.ต้องจัดการขั้นเด็ดขาด แก๊งคอลเซ็นเตอร์ ย้ำ เรามาถูกทางแล้วที่ต้องดูแลคนไทยและประเทศไทย ด้าน ภูมิธรรม รายงาน ครม. กสทช.ต้องจัดการให้เข้มข้นกว่านี้ ลั่นเตรียมลงนามย้ายด่วน ขรก.ไทยระดับสูง วันนี้
วันนี้ (11 กุมภาพันธ์ 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า ในการประชุม คณะรัฐมนตรีครั้งที่ 6 ประจำปี2568 นายกรัฐมนตรี มีข้อสั่งการในการประชุมดังนี้ขอสั่งการให้หน่วยงานที่เกี่ยวข้อง โดยเฉพาะอย่างยิ่ง ก.ต่างประเทศ ก.มหาดไทย ก.ดิจิทัลฯ หน่วยงานความมั่นคง เร่งรัดในการปราบปรามอาชญากรรมข้ามชาติออนไลน์โดยประสานงาน กับทางการจีนอย่างโดยเฉพาะเรื่องการปราบปรามแก๊งคอลเซ็นเตอร์ ที่สั่งการดำเนินการก่อนการเดินทางไปที่ประเทศจีน
ทั้งนี้นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม กล่าวในที่ประชุมครม.วันนี้ก่อนเวลา 12.00 น. จะมีการออกคำสั่งย้ายข้าราชการระดับสูงของไทย ที่มีส่วนพัวพันหรือเกี่ยวข้องกับกระบวนการคอลเซ็นเตอร์
นอกจากนี้รองนายกรัฐมนตรียังกล่าวถึงการตัดสัญญาณในระบบสื่อสารโทรคมนาคมต่างๆของ รักษาการเลขาธิการ กสทช.ที่ผลยังไม่เป็นที่น่าพอใจนักโดยเฉพาะฝั่งอำเภออรัญประเทศ สระแก้ว ตรงข้ามปอยเปต   กสทช.ยังไม่ตอบสนองมากนัก ในขณะเดียวกันในฝั่งตะวันตกตรงข้ามอำเภอแม่สอดจังหวัดตาก ขอให้ดำเนินการขั้นเด็ดขาด
ส่วนด้านมนุษยธรรม รัฐบาลไทยได้เปิดรับผู้ป่วยจาก ประเทศเมียนมาให้เข้ามารักษาตัว ในโรงพยาบาลของไทยได้และยังอนุญาตให้รถยนต์ฝั่งประเทศเพื่อนบ้านเข้ามาเติมน้ำมันได้ โดยจะเพิ่มมาตรการในการจัดการกับแก๊งคอลเซ็นเตอร์ที่มีผู้อื่นมีอิทธิพลหนุนหลังให้สิ้นซาก ตามนโยบายของนายกรัฐมนตรี
ขณะที่ นายประเสริฐ จันทรรวงทอง รองนายกรัฐมนตรีและ รมว.ดีอี กล่าวในที่ประชุมว่า ขณะนี้เตรียมสรุปมาตรการที่รัฐบาลไทยดำเนินการไปภายในเวลา 15 วันและครั้งที่2 ภายในเวลา 30 วันโดยประสานงานกับดีเอสไอ กองบัญชาการตำรวจสอบสวนกลางและ กสทช.เพื่อสรุปผลการดำเนินงานและกำหนดมาตรการต่อไป    นอกจากนี้ยังสั่งการให้กสทช.ดำเนินการหากพบว่ามีการเชื่อมสัญญาณไปยังตึกใดๆที่ส่อลักษณะไปเอื้อสนับสนุนแก๊งคอลเซ็นเตอร์ต่างๆให้ดำเนินการตัดสัญญาณได้ทันทีและจะกำชับส่วนราชการอื่นๆอย่างใกล้ชิดทันที

ที่มา : https://www.thaigov.go.th/news/contents/details/93266