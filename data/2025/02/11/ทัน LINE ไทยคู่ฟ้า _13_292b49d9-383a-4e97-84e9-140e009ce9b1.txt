รัฐบาลไทย-ข่าวทำเนียบรัฐบาล-ตลาดฮาลาลไทยคึกคัก รัฐบาลเร่งหนุนสมุนไพร-นวดไทย สู่ตะวันออกกลาง เพิ่มมูลค่าเศรษฐกิจไทย


วันอังคารที่ 11 กุมภาพันธ์ 2568
11/02/2568
พิมพ์
ตลาดฮาลาลไทยคึกคัก รัฐบาลเร่งหนุนสมุนไพร-นวดไทย สู่ตะวันออกกลาง เพิ่มมูลค่าเศรษฐกิจไทย
ตลาดฮาลาลไทยคึกคัก รัฐบาลเร่งหนุนสมุนไพร-นวดไทย สู่ตะวันออกกลาง เพิ่มมูลค่าเศรษฐกิจไทย
ตลาดฮาลาลไทยคึกคัก รัฐบาลเร่งหนุนสมุนไพร-นวดไทย สู่ตะวันออกกลาง เพิ่มมูลค่าเศรษฐกิจไทย
.
กรมการแพทย์แผนไทยและการแพทย์ทางเลือก สธ. จัดอบรมบุคลากรด้านการนวดไทยและผู้ประกอบการสมุนไพร เตรียมยกระดับผลิตภัณฑ์สมุนไพรในตลาดซาอุดีอาระเบียและประชาสัมพันธ์ในช่วงพิธีฮัจญ์ เพื่อ สร้างภาพลักษณ์เชิงบวกและเพิ่มมูลค่าทางเศรษฐกิจ ต่อยอดผลิตภัณฑ์ฯ เข้าสู่มาตรฐานฮาลาล และขยายช่องทางการตลาดสู่ประเทศตะวันออกกลาง ทั้งนี้ มีผู้ประกอบการเข้าร่วมแล้วกว่า 60 ราย มีผลิตภัณฑ์สมุนไพรพร้อมเข้าสู่มาตรฐานฮาลาลกว่า 300 ผลิตภัณฑ์
.
ในปี 67 ที่ผ่านมา มีการส่งเสริมศักยภาพผู้ประกอบการสมุนไพรกว่า 2,189 ราย เจรจาทางธุรกิจ 189 คู่ มูลค่าทางการตลาดกว่า 228 ล้านบาท รวมถึงมีการเชิดชูเกียรติผ่านรางวัลผลิตภัณฑ์สมุนไพรคุณภาพ (Premium Herbal Products)
.
ตั้งแต่ปี 60 ถึงปัจจุบัน มีผลิตภัณฑ์สมุนไพรผ่านการคัดเลือกทั้งสิ้น กว่า 1,257 ผลิตภัณฑ์ เป็นผลิตภัณฑ์ที่ได้รับมาตรฐานฮาลาล จำนวน 280 ผลิตภัณฑ์
.
จากข้อมูลสถิติประชากรโลกของศูนย์วิจัย Pew research center ในปี 65 (WEF. January 6 ,2025) พบว่า มีประชากรนับถือศาสนาอิสลามกว่า 1.9 พันล้านคน และอุตสาหกรรมฮาลาลในตลาดโลกมีมูลค่ากว่า 2.3 ล้านล้านดอลลาร์ คาดเพิ่มขึ้นถึง 3.1 ล้านล้านดอลลาร์
.
กรมส่งเสริมการค้าระหว่างประเทศ พณ. คาดว่า ในปี 70 การส่งออกไปยังกลุ่มประเทศอาหรับจะขยายตัวดี ปัจจัยสำคัญมาจากการรับรองมาตรฐานฮาลาลที่ผู้บริโภคมุสลิมใช้ตัดสินใจเลือกสินค้าเป็นอันดับแรก
.
อ่านเพิ่มเติม คลิก >>https://www.thaigov.go.th/news/contents/details/92981
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/93255