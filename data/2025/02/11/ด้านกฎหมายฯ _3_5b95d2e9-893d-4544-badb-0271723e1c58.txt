รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงยุติธรรม เข้าร่วมงาน 77 ปี วันชาติศรีลังกา 


วันอังคารที่ 11 กุมภาพันธ์ 2568
11/02/2568
พิมพ์
ผู้ช่วยรัฐมนตรีประจำกระทรวงยุติธรรม เข้าร่วมงาน 77 ปี วันชาติศรีลังกา
ผู้ช่วยรัฐมนตรีประจำกระทรวงยุติธรรม เข้าร่วมงาน 77 ปี วันชาติศรีลังกา
ในวันจันทร์ที่ 10 กุมภาพันธ์ 2568 เวลา 18.30 น. รัฐมนตรีว่าการกระทรวงยุติธรรม มอบหมายให้ นายยู่สิน จินตภากร ผู้ช่วยรัฐมนตรีประจำกระทรวงยุติธรรม เป็นผู้แทนเข้าร่วมงานเฉลิมฉลองเนื่องในโอกาสครบรอบ 77 ปี วันชาติแห่งสาธารณรัฐสังคมนิยมประชาธิปไตยศรีลังกา โดยมี Mrs. E.A.S. Wijayanthi Edirisinghe เอกอัครราชทูตวิสามัญผู้มีอำนาจเต็มแห่งสาธารณรัฐสังคมนิยมประชาธิปไตยศรีลังกาประจำประเทศไทย และผู้แทนถาวรของคณะกรรมาธิการเศรษฐกิจและสังคมแห่งสหประชาชาติสำหรับเอเชียและแฟซิฟิก (UNESCAP) ให้การต้อนรับ ณ ห้องบอลรูม โรงแรมอนันตรา สยาม กรุงเทพฯ ในโอกาสนี้ นายวันมูหะมัดนอร์ มะทา ประธานสภาผู้แทนราษฎร พร้อมด้วยรัฐมนตรี ผู้ช่วยรัฐมนตรี สมาชิกสภาผู้แทนราษฎร คณะทูตานุทูต ข้าราชการ นักธุรกิจ นักวิชาการ และบุคคลจากวงการต่าง ๆ เข้าร่วมงาน
ทั้งนี้ วันชาติศรีลังกาตรงกับวันที่ 4 กุมภาพันธ์ ของทุกปี ซึ่งเป็นวันที่ศรีลังกาได้ประกาศอิสรภาพเมื่อปี พ.ศ. 2491 นอกจากนี้ ในปี 2568 นี้ เป็นปีที่ครบรอบ 70 ปี ของความสัมพันธ์ทางการทูตระหว่างศรีลังกาและไทย นับแต่การสถาปนาความสัมพันธ์ทางการทูตเมื่อวันที่ 20 พฤศจิกายน 2489 โดยศรีลังกาและไทยมีความสัมพันธ์อันดีในหลากหลายด้าน ทั้งด้านการค้า การลงทุน อุตสาหกรรม เศรษฐกิจ สังคม วัฒนธรรม และศาสนา อีกทั้งศรีลังกายังมีนโยบายส่งเสริมการสร้างความสัมพันธ์ระหว่างประชาชนของทั้งสองประเทศ โดยปัจจุบันศรีลังกาและไทยได้มีการลงนามความตกลงการค้าเสรีไทย - ศรีลังการะหว่างการเยือนศรีลังกาอย่างเป็นทางการของนายกรัฐมนตรีไทยเมื่อเดือนกุมภาพันธ์ 2567 ซึ่งเป็นพัฒนาการสำคัญที่จะได้ร่วมมือกันต่อไปในอนาคต

ที่มา : https://www.thaigov.go.th/news/contents/details/93281