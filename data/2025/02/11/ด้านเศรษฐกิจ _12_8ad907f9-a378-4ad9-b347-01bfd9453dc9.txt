รัฐบาลไทย-ข่าวทำเนียบรัฐบาล-รมช.อัครา มอบกรมพัฒนาที่ดินวางแผนป้องกันการชะล้างหน้าดิน ป้องกันการเกิดอุทกภัยและดินถล่ม ร่วมกับกรมป่าไม้ และกรมอุทยานฯ เน้นการทำงานให้ระบบนิเวศน์ตามธรรมชาติยังคงความอุดมสมบูรณ์ แล


วันอังคารที่ 11 กุมภาพันธ์ 2568
รมช.อัครา มอบกรมพัฒนาที่ดินวางแผนป้องกันการชะล้างหน้าดิน ป้องกันการเกิดอุทกภัยและดินถล่ม ร่วมกับกรมป่าไม้ และกรมอุทยานฯ เน้นการทำงานให้ระบบนิเวศน์ตามธรรมชาติยังคงความอุดมสมบูรณ์ แล
รมช.อัครา มอบกรมพัฒนาที่ดินวางแผนป้องกันการชะล้างหน้าดิน ป้องกันการเกิดอุทกภัยและดินถล่ม ร่วมกับกรมป่าไม้ และกรมอุทยานฯ เน้นการทำงานให้ระบบนิเวศน์ตามธรรมชาติยังคงความอุดมสมบูรณ์ และประชาชนได้รับผลประโยชน์สูงสุด
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เป็นประธานการประชุมหารือแนวทางการปฏิบัติงานแบบบูรณาการในพื้นที่ต้นน้ำ โครงการป้องกันการชะล้างพังทลายของดินและฟื้นฟูพื้นที่เกษตรกรรมด้วยระบบอนุรักษ์ดินและน้ำ โดยมี นายธนสาร ธรรมสอน ผู้ช่วยเลขานุการรัฐมนตรีว่าการกระทรวงเกษตรและสหกรณ์ นายทวีศักดิ์ ธนเดโชพล อธิบดีกรมพัฒนาที่ดิน ผู้แทนจากกรมป่าไม้ ผู้แทนจากกรมอุทยานแห่งชาติ สัตว์ป่า และพันธุ์พืช และเจ้าหน้าที่ที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ 123 เพื่อพิจารณาแนวทางการขับเคลื่อนโครงการบูรณาการพื้นที่ต้นน้ำในเขตพื้นที่ป่าและเขตอุทยาน ในพื้นที่แม่วางโมเดล จังหวัดเชียงใหม่ ให้ลดการเกิดอุทกภัยและดินถล่มในพื้นที่ชุมชนและพื้นที่เกษตรกรรมในช่วงฤดูน้ำหลากตามนโยบายของรัฐบาล
“สืบเนื่องจากปี 2567 จังหวัดในภาคเหนือของประเทศไทยประสบอุทกภัยและดินถล่มฉับพลันในพื้นที่ชุมชนและเกษตรกรรรมจากการเปลี่ยนแปลงของสภาพอากาศ (Climate Change) ซึ่งรัฐบาลได้ให้ความสำคัญกับเรื่องดังกล่าว และมอบหมายหน่วยงานที่เกี่ยวข้องเร่งดำเนินการป้องกันการชะล้างพังทลายของดินในช่วงก่อนฤดูฝน กระทรวงเกษตรและสหกรณ์ โดยกรมพัฒนาที่ดิน จึงบูรณาการร่วมกับกรมป่าไม้ และกรมอุทยานแห่งชาติ สัตว์ป่า และพันธุ์พืช วางแผนการทำงานร่วมกัน เนื่องจากการทำงานบางพื้นที่อยู่ในการดูแลของกระทรวงทรัพยากรธรรมชาติและสิ่งแวดล้อม เพื่อให้ระบบนิเวศน์ตามธรรมชาติยังคงความอุดมสมบูรณ์ และประชาชนได้รับผลประโยชน์สูงสุด อย่างไรก็ตาม ได้ขอให้เจ้าหน้าที่ในสังกัดกระทรวงเกษตรและสหกรณ์เร่งประสานงานและลงพื้นที่ร่วมกับหน่วยงานในระดับจังหวัด เพื่อนำข้อมูลมาวางแผนการทำงานอย่างรวดเร็วและจัดการปัญหาในพื้นที่อย่างมีประสิทธิภาพต่อไป” รมช.อัครา กล่าว

ที่มา : https://www.thaigov.go.th/news/contents/details/93290