รัฐบาลไทย-ข่าวทำเนียบรัฐบาล-การทางพิเศษแห่งประเทศไทย พร้อมจำหน่ายบัตร Easy Pass ได้ตามปกติ ตั้งแต่วันที่ 12 กุมภาพันธ์นี้ เป็นต้นไป


วันอังคารที่ 11 กุมภาพันธ์ 2568
การทางพิเศษแห่งประเทศไทย พร้อมจำหน่ายบัตร Easy Pass ได้ตามปกติ ตั้งแต่วันที่ 12 กุมภาพันธ์นี้ เป็นต้นไป
...
การทางพิเศษแห่งประเทศไทย (กทพ.) กระทรวงคมนาคม พร้อมเปิดจำหน่ายบัตรอัตโนมัติ Easy Pass สำหรับผู้ใช้บริการทางพิเศษ ขณะนี้บัตรมีเพียงพอกับความต้องการ หลังจากที่ก่อนหน้านี้บัตรได้รับความนิยมจนทำให้บัตรไม่เพียงพอ โดยจะเริ่มเปิดให้สมัครใช้บริการบัตร Easy Pass ตั้งแต่วันที่ 12 กุมภาพันธ์ 2568 เป็นต้นไป และหากแบตเตอรี่ของ Easy Pass หมดไม่สามารถใช้งานได้ และยังมียอดเงินคงค้างในบัตร ผู้ใช้ทางพิเศษสามารถนำ Smart Card และอุปกรณ์ OBU มาเปลี่ยนได้ ณ จุดบริการ ซึ่งยอดเงินจะถูกโอนไปยังเครื่องใหม่โดยไม่มีค่าใช้จ่าย เพื่อเป็นการอำนวยความสะดวกในการเดินทางผ่านทางพิเศษ ลดปัญหาการจราจรหน้าด่านเก็บค่าผ่านทางพิเศษและส่งเสริมการใช้ระบบเก็บค่าผ่านทางอัตโนมัติให้แพร่หลายมากขึ้น
สำหรับผู้ที่สนใจสามารถสมัครและรับบัตร Easy Pass ได้ที่จุดให้บริการ ดังนี้
1) ด่านเก็บค่าผ่านทางพิเศษทุกสายทาง (ยกเว้นทางพิเศษประจิมรัถยา)
2) ศูนย์บริการลูกค้าบัตรอัตโนมัติ Easy Pass Fast Service บริเวณจุดพักรถ สถานีบริการน้ำมัน ปตท. (บางนาขาออก)
3) ศูนย์ให้บริการที่เดียวเบ็ดเสร็จ (ONE STOP SERVICE CENTER) ชั้น 1 อาคารศูนย์บริหารทางพิเศษ กทพ.
สามารถสอบถามข้อมูลเพิ่มเติมได้ที่ EXAT Call Center โทร. 1543 กทพ. มุ่งมั่นพัฒนาโครงสร้างพื้นฐานและการให้บริการ เพื่ออำนวยความสะดวกแก่ประชาชน และส่งเสริมการเดินทางที่รวดเร็วและมีประสิทธิภาพยิ่งขึ้น

ที่มา : https://www.thaigov.go.th/news/contents/details/93275