รัฐบาลไทย-ข่าวทำเนียบรัฐบาล-ดีอี ร่วมเสวนา "หยุดสักนิด คิดก่อนคลิก" งานวันส่งเสริมอินเทอร์เน็ตปลอดภัยแห่งชาติ 2568


วันอังคารที่ 11 กุมภาพันธ์ 2568
ดีอี ร่วมเสวนา "หยุดสักนิด คิดก่อนคลิก" งานวันส่งเสริมอินเทอร์เน็ตปลอดภัยแห่งชาติ 2568
ดีอี ร่วมเสวนา "หยุดสักนิด คิดก่อนคลิก" งานวันส่งเสริมอินเทอร์เน็ตปลอดภัยแห่งชาติ 2568
ดีอี ร่วมเสวนา "หยุดสักนิด คิดก่อนคลิก" งานวันส่งเสริมอินเทอร์เน็ตปลอดภัยแห่งชาติ 2568
วันที่ 11 กุมภาพันธ์ 2568 นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) ในฐานะผู้อำนวยการศูนย์ปฏิบัติการต่อต้านอาชญากรรมออนไลน์ หรือศูนย์ AOC 1441 ร่วมเป็นวิทยากรในการเสวนาระดับชาติ เรื่อง “Pause and Think : Make every click count” “หยุดสักนิด คิดก่อนคลิก” ในงานวันส่งเสริมอินเทอร์เน็ตปลอดภัยแห่งชาติ ปี 2568 “SID THAILAND 2025” ร่วมเสริมสร้างพื้นที่ออนไลน์ที่ปลอดภัยสำหรับทุกคน Together for a Safer Internet ณ ห้อง 801 ชั้น 8 อาคารเฉลิมราชกุมารี 60 พรรษา (จามจุรี 10) กรุงเทพฯ
การเสวนาครั้งนี้จัดขึ้นโดยความร่วมมือของ สมาคมวิทยุและสื่อเพื่อเด็กและเยาวชน (สสดย.) ร่วมกับสำนักงานกองทุนสนับสนุนการสร้างเสริมสุขภาพ (สสส.) และเครือข่ายเสริมสร้างอินเทอร์เน็ตปลอดภัยประเทศไทย (Thailand Safe Internet Coalition) เพื่อเสริมสร้างความตระหนักสาธารณะ เรื่องภัยและการป้องกันภัยออนไลน์ โดยเน้นย้ำถึงภัยคุกคามที่เพิ่มขึ้น ซึ่งเด็ก เยาวชน ประชาชน ต้องเผชิญในยุคดิจิทัล และความรับผิดชอบร่วมกันในการลดหรือป้องกันภัย

ที่มา : https://www.thaigov.go.th/news/contents/details/93277