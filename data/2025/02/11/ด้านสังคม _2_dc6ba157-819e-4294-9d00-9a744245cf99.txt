รัฐบาลไทย-ข่าวทำเนียบรัฐบาล-​ดีอี ร่วมประชุม SAIA ณ ประเทศฝรั่งเศส วันที่ 2 หารือ ยูเนสโก แลกเปลี่ยนนโยบายดิจิทัลร่วมกัน 


วันอังคารที่ 11 กุมภาพันธ์ 2568
​ดีอี ร่วมประชุม SAIA ณ ประเทศฝรั่งเศส วันที่ 2 หารือ ยูเนสโก แลกเปลี่ยนนโยบายดิจิทัลร่วมกัน
​ดีอี ร่วมประชุม SAIA ณ ประเทศฝรั่งเศส วันที่ 2 หารือ ยูเนสโก แลกเปลี่ยนนโยบายดิจิทัลร่วมกัน
ดีอี ร่วมประชุม SAIA ณ ประเทศฝรั่งเศส วันที่ 2 หารือ ยูเนสโก แลกเปลี่ยนนโยบายดิจิทัลร่วมกัน
วันที่ 10 กุมภาพันธ์ 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วยนายศรัณย์ เจริญสุวรรณ เอกอัครราชทูตไทย ณ กรุงปารีส เข้าร่วมกิจกรรมคู่ขนานภายใต้การประชุม Summit for Action on Artificial Intelligence (SAIA) ระหว่างวันที่ 9 - 11 กุมภาพันธ์ 2568 ณ กรุงปารีส สาธารณรัฐฝรั่งเศส
ทั้งนี้ภายในการประชุมได้มีการจัดอภิปรายในรูปแบบโต๊ะกลม และการประชุมเชิงปฏิบัติการร่วมกับผู้แทนจากภาครัฐ ภาคประชาสังคม และภาคเอกชน ซึ่งกิจกรรมดังกล่าวประกอบด้วย 5 หัวข้อสำคัญ ได้แก่ (1) AI เพื่อประโยชน์สาธารณะ (Public Interest AI) (2) อนาคตของการทำงานในยุคดิจิทัล (Future of Work) (3) นวัตกรรมและวัฒนธรรมในยุคดิจิทัล (Innovation and Culture) (4) การสร้างความเชื่อมั่นในเทคโนโลยี AI (Trust in AI) และ (5) การกำกับดูแล AI ในระดับโลก (Global AI Governance) โดยการเข้าร่วมกิจกรรมครั้งนี้ เป็นโอกาสสำคัญในการส่งเสริมความร่วมมือและเสริมสร้างบทบาทดิจิทัลของประเทศไทยในเวทีระดับนานาชาติ
นอกจากนี้ ปลัดกระทรวงดีอี พร้อมด้วย เอกอัครราชทูตไทย ณ กรุงปารีส และผู้แทนถาวรไทยประจำยูเนสโก รวมทั้ง ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (สพธอ.) หรือ ETDA ยังได้เข้าร่วมการหารือกับ Mr.Tawfik Jelassi ผู้ช่วยอำนวยการใหญ่ด้านการสื่อสารและสารสนเทศแห่งองค์การยูเนสโก (UNESCO) ณ สำนักงานใหญ่ยูเนสโก กรุงปารีส สาธารณรัฐฝรั่งเศส โดยทั้งสองฝ่ายได้มีการแลกเปลี่ยนข้อมูลและการดำเนินงานเกี่ยวกับนโยบายดิจิทัล และโครงการเกี่ยวกับการเปลี่ยนผ่านสู่ดิจิทัล การพัฒนาศักยภาพบุคลากรด้าน AI และการกำกับดูแล แพลตฟอร์ม เพื่อสนับสนุนการพัฒนาเทคโนโลยีดิจิทัลอย่างยั่งยืน

ที่มา : https://www.thaigov.go.th/news/contents/details/93269