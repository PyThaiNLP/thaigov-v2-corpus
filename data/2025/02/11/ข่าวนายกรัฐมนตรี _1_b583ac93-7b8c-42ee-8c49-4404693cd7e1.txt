รัฐบาลไทย-ข่าวทำเนียบรัฐบาล-นายกฯ เชิญชวนคณะรัฐมนตรี หน่วยงานภาครัฐ สวมใส่ผ้าลายพระราชทาน “ผ้าลายสิริราชพัสตราภรณ์”


วันอังคารที่ 11 กุมภาพันธ์ 2568
11/02/2568
พิมพ์
นายกฯ เชิญชวนคณะรัฐมนตรี หน่วยงานภาครัฐ สวมใส่ผ้าลายพระราชทาน “ผ้าลายสิริราชพัสตราภรณ์”
นายกฯ เชิญชวนคณะรัฐมนตรี หน่วยงานภาครัฐ สวมใส่ผ้าลายพระราชทาน “ผ้าลายสิริราชพัสตราภรณ์”
วันนี้ (11 กุมภาพันธ์ 2568) เวลา 12.00 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ว่า เนื่องด้วยสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงออกแบบผ้าลายพระราชทาน "ผ้าลายสิริราชพัสตราภรณ์" เนื่องในโอกาสทรงได้รับการถวายปริญญาศิลปกรรมศาสตรดุษฎีบัณฑิตกิตติมศักดิ์ สาขาวิชาศิลปะการออกแบบพัสตราภรณ์ ประจำปีการศึกษา 2566 จากมหาวิทยาลัยธรรมศาสตร์ และได้พระราชทานผ้าลายพระราชทาน "ผ้าลายสิริราชพัสตราภรณ์" แก่ช่างทอผ้าและช่างหัตถกรรมไทย เพื่อนำไปถักทอผืนผ้าผืนผ้าและสร้างสรรค์งานหัตถกรรม โอกาสนี้ จึงขอเชิญชวนให้คณะรัฐมนตรีทุกท่าน รวมทั้งพี่น้องประชาชนทุกคน สวมใส่ผ้าลายสิริราชพัสตราภรณ์ และขอให้ทุกหน่วยงานช่วยกันประชาสัมพันธ์ลายผ้าพระราชทาน พร้อมสร้างความเข้าใจที่ถูกต้องในการสวมใส่ในโอกาสต่าง ๆ รวมทั้งให้มีการศึกษาต่อยอดส่งเสริมภูมิปัญญาท้องถิ่นต่อไป

ที่มา : https://www.thaigov.go.th/news/contents/details/93271