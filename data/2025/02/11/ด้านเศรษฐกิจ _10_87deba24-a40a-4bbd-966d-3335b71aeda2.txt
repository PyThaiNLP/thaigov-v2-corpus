รัฐบาลไทย-ข่าวทำเนียบรัฐบาล-บขส. เผยกิจกรรมตามรอยพระพุทธบาท “เขาคิชฌกูฏ” ประชาชนให้การตอบรับดี เที่ยวต่อไปจัดเดือนกุมภาพันธ์ - มีนาคม 2568 จองตั๋วได้แล้ววันนี้


วันอังคารที่ 11 กุมภาพันธ์ 2568
บขส. เผยกิจกรรมตามรอยพระพุทธบาท “เขาคิชฌกูฏ” ประชาชนให้การตอบรับดี เที่ยวต่อไปจัดเดือนกุมภาพันธ์ - มีนาคม 2568 จองตั๋วได้แล้ววันนี้
...
นายอรรถวิท รักจำรูญ กรรมการฯ รักษาการแทนกรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ได้จัดกิจกรรม “บขส. ตามรอยพระพุทธบาท เขาคิชฌกูฏ ปี 8” เส้นทางกรุงเทพฯ - จันทบุรี เขาคิชฌกูฏ แบบวันเดย์ทริป ตามโครงการมู เสริมพลังบุญ หนุนพลังใจ เมืองน่าเที่ยว เพื่อส่งเสริมการท่องเที่ยวภายในประเทศ และการเดินทางด้วยระบบขนส่งสาธารณะตามนโยบายของรัฐบาลและกระทรวงคมนาคม ประชาชนให้การตอบรับดี สำหรับการเดินทางในเที่ยวต่อไปจะจัดวันที่ 14 21 28 กุมภาพันธ์ และ 7 14 21 28 มีนาคม 2568 รถออกจากสถานีขนส่งผู้โดยสารหมอชิต 2 เวลา 20.00 น. อัตราค่าโดยสาร 499 บาท/ที่นั่ง ไม่รวมค่าขึ้นเขาฯ 200 บาท และค่าเข้าอุทยานฯ 40 บาท
ผู้โดยสารที่สนใจสามารถสำรองที่นั่งได้ล่วงหน้าได้ที่ Facebook Page : บขส. Line : บขส.99 หรือ โทร. 0 2936 3660 สอบถามข้อมูลเพิ่มได้ที่งานการตลาดและลูกค้าสัมพันธ์ โทร. 0 2537 8737 ในวันและเวลาราชการ

ที่มา : https://www.thaigov.go.th/news/contents/details/93286