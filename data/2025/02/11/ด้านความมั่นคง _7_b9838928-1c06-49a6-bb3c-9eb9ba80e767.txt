รัฐบาลไทย-ข่าวทำเนียบรัฐบาล-"ดร.เฉลิมชัย" แลกเปลี่ยนองค์ความรู้ด้านการบริหารจัดการน้ำบาดาลและเทคโนโลยีพลังงานใต้พิภพ ร่วมกับสำนักสำรวจธรณีวิทยา ประเทศญี่ปุ่น


วันอังคารที่ 11 กุมภาพันธ์ 2568
"ดร.เฉลิมชัย" แลกเปลี่ยนองค์ความรู้ด้านการบริหารจัดการน้ำบาดาลและเทคโนโลยีพลังงานใต้พิภพ ร่วมกับสำนักสำรวจธรณีวิทยา ประเทศญี่ปุ่น
"ดร.เฉลิมชัย" แลกเปลี่ยนองค์ความรู้ด้านการบริหารจัดการน้ำบาดาลและเทคโนโลยีพลังงานใต้พิภพ ร่วมกับสำนักสำรวจธรณีวิทยา ประเทศญี่ปุ่น
"ดร.เฉลิมชัย" แลกเปลี่ยนองค์ความรู้ด้านการบริหารจัดการน้ำบาดาลและเทคโนโลยีพลังงานใต้พิภพ ร่วมกับสำนักสำรวจธรณีวิทยา ประเทศญี่ปุ่น
วันที่ 6 กุมภาพันธ์ 2568 ณ ประเทศญี่ปุ่น ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหารกระทรวงฯ เข้าร่วมศึกษาแลกเปลี่ยนประสบการณ์และองค์ความรู้ในการพัฒนาเทคโนโลยี และนวัตกรรมที่ทันสมัยด้านการบริหารจัดการทรัพยากรน้ำบาดาล และเทคโนโลยีด้านพลังงานใต้พิภพ ณ จังหวัดชิซูโอกะ ประเทศญี่ปุ่น เพื่อนำองค์ความรู้มาประยุกต์ใช้ให้เกิดการจัดการทรัพยากรน้ำและน้ำบาดาลของประเทศไทยให้เกิดประสิทธิภาพอย่างยั่งยืน รวมทั้งยังเป็นการส่งเสริมการศึกษาและวิจัยในอนาคตต่อไป
โดยคณะได้รับฟังบรรยายจาก Dr. Shinji Matsumoto ผู้แทนจากสำนักสำรวจธรณีวิทยาแห่งประเทศญี่ปุ่น เกี่ยวกับธรณีวิทยาและอุทกธรณีวิทยาของแหล่งน้ำพุ Kakitagawa ซึ่งเกิดจากการละลายของหิมะและน้ำฝนจากภูเขาฟูจิที่ซึมผ่านชั้นหินภูเขาไฟจนกลายเป็นแหล่งน้ำพุธรรมชาติ ณ เมือง Shimizu แหล่งน้ำแห่งนี้มีอัตราการไหลประมาณ 1.1 ล้านลูกบาศก์เมตรต่อวัน โดยได้รับการขนานนามว่าเป็น Asia’s Largest Natural Spring หรือว่าเป็นแหล่งน้ำพุธรรมชาติที่ใหญ่ที่สุดในทวีปเอเชีย นอกจากนี้ได้รับการยกย่องให้เป็นอนุสรณ์ทางธรรมชาติจากรัฐบาลญี่ปุ่น และเป็น 1 ใน 100 แหล่งน้ำที่ดีที่สุดในประเทศญี่ปุ่นอีกด้วย
จากนั้น คณะได้เยี่ยมชมศูนย์มรดกโลกฟูจิ ซึ่งนำเทคโนโลยีพลังงานใต้พิภพมาใช้ในอาคาร เพื่อลดการพึ่งพาพลังงานฟอสซิลและลดการปล่อยก๊าซเรือนกระจก โดยมี Dr. Youhei Uchida ผู้แทนจากสำนักสำรวจธรณีวิทยาแห่งประเทศญี่ปุ่น และ Dr. Takafumi Kamitani จาก Shizuoka Environment and Hygiene Institute ร่วมบรรยายเกี่ยวกับหลักการทำงานของพลังงานใต้พิภพและแนวทางการประยุกต์ใช้ในเชิงปฏิบัติ พร้อมทั้งนำชมศูนย์มรดกโลกฟูจิ

ที่มา : https://www.thaigov.go.th/news/contents/details/93296