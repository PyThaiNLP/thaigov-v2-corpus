รัฐบาลไทย-ข่าวทำเนียบรัฐบาล-“SiteMinder” ยืนยัน ต่างชาติเที่ยวไทยคึกคัก ติดอันดับ 2 ของโลก ยอดจองห้องพักพุ่งสูงขึ้น


วันอังคารที่ 11 กุมภาพันธ์ 2568
11/02/2568
พิมพ์
“SiteMinder” ยืนยัน ต่างชาติเที่ยวไทยคึกคัก ติดอันดับ 2 ของโลก ยอดจองห้องพักพุ่งสูงขึ้น
“SiteMinder” ยืนยัน ต่างชาติเที่ยวไทยคึกคัก ติดอันดับ 2 ของโลก ยอดจองห้องพักพุ่งสูงขึ้น
“SiteMinder” ยืนยัน ต่างชาติเที่ยวไทยคึกคัก ติดอันดับ 2 ของโลก ยอดจองห้องพักพุ่งสูงขึ้น
.
จากรายงาน SiteMinder’s Hotel Booking Trends ที่อ้างอิงจากข้อมูลการจองโรงแรมมากกว่า 125 ล้านครั้ง ซึ่งเป็นยอดการจองโรงแรมปริมาณมากที่สุดภายใต้แพลตฟอร์มเดียว พบว่า อัตราค่าห้องพักเฉลี่ยต่อวัน (ADR) ในประเทศไทย เพิ่มขึ้นเป็น 5,377 บาท จาก 4,648 บาท ในปี 66 โดยมีอัตราค่าห้องพักสูงสุดในเดือน ธ.ค. แตะระดับ 6,460 บาท ต่อห้องพัก เพิ่มขึ้น 11% เทียบกับช่วงเวลาเดียวกันของปีก่อน
.
โรงแรมของไทยนำหน้าประเทศอื่นในเอเชีย ด้านจำนวนนักท่องเที่ยวต่างชาติ คิดเป็น 77% ของการเช็กอินทั้งหมด สูงกว่าค่าเฉลี่ยทั่วโลกที่ 48% ส่งผลให้ไทยติดอันดับ 2 ของโลก รองจากออสเตรีย
.
ข้อมูลเชิงลึกเกี่ยวกับโรงแรมในไทย ในปี 67 พบว่า นักท่องเที่ยวจองห้องพักล่วงหน้านานขึ้น เฉลี่ยอยู่ที่ 27 วัน ซึ่งยาวนานที่สุดในเอเชีย และใกล้เคียงกับช่วงเวลาการจอง 29 วันล่วงหน้า ในปี 62
.
ประเทศไทยเป็นจุดหมายปลายทางเพื่อการพักผ่อนชั้นนำ โดยโรงแรมท้องถิ่นถูกจัดอยู่ในอันดับที่ 5 ของโลก ด้านระยะเวลาการเข้าพักที่ยาวนานที่สุด มากกว่า 15% ของการจอง 3 คืนขึ้นไป ซึ่งสูงกว่าค่าเฉลี่ยทั่วโลกที่ 11% รองจากโปรตุเกส เม็กซิโก และสเปน
.
การเพิ่มขึ้นของอัตราค่าห้องพักเฉลี่ยและจำนวนนักท่องเที่ยวต่างชาติ แสดงให้เห็นถึงการเติบโตของโรงแรมในท้องถิ่น และความเชื่อมั่นเพิ่มขึ้นของการเดินทางในประเทศ
.
อ่านเพิ่มเติม คลิก >> https://www.thaigov.go.th/news/contents/details/92852
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/93244