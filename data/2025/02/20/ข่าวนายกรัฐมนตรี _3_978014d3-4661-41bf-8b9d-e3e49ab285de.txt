รัฐบาลไทย-ข่าวทำเนียบรัฐบาล-นายกรัฐมนตรียืนยันรัฐบาลอยู่เคียงข้างชาวนาและพี่น้องเกษตรกรมาโดยตลอด พร้อมรับฟัง เตรียมออกมาตรการแก้ไขปัญหาราคาข้าวและสินค้าเกษตรโดยเร็วที่สุด


วันพฤหัสบดีที่ 20 กุมภาพันธ์ 2568
20/02/2568
พิมพ์
นายกรัฐมนตรียืนยันรัฐบาลอยู่เคียงข้างชาวนาและพี่น้องเกษตรกรมาโดยตลอด พร้อมรับฟัง เตรียมออกมาตรการแก้ไขปัญหาราคาข้าวและสินค้าเกษตรโดยเร็วที่สุด
นายกรัฐมนตรียืนยันรัฐบาลอยู่เคียงข้างชาวนาและพี่น้องเกษตรกรมาโดยตลอด พร้อมรับฟัง เตรียมออกมาตรการแก้ไขปัญหาราคาข้าวและสินค้าเกษตรโดยเร็วที่สุด
วันนี้ (20 ก.พ. 68) ณ ทำเนียบรัฐบาล นางสาวแพทองธาร ชินวัตร นายกรัฐมนตรี หารือเรื่องราคาข้าวและสินค้าเกษตร ร่วมกับนายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง และนางนฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เพื่อเร่งแก้ปัญหาราคาข้าวและสินค้าเกษตรทั้งระยะสั้นและยาว
นายกรัฐมนตรี กล่าวว่า การแก้ปัญหาการปลูกข้าวพันธุ์ที่ไม่ได้รับการรับรอง ทำให้ข้าวไม่ได้คุณภาพและราคาต่ำกว่าปกติ ส่งผลต่อราคาข้าวในภาพรวม โดยได้สั่งการให้กระทรวงเกษตรและสหกรณ์ เร่งพัฒนาพันธุ์ข้าวและแจกจ่ายแก่พี่น้องเกษตรกรให้เพียงพอ ส่วนมาตรการระยะสั้นเรื่องการพยุงราคาข้าว วันนี้ที่ประชุมคณะกรรมการนโยบายและบริหารจัดการข้าว (นบข.) จะออกมาตรการที่ชัดเจนและเสนอคณะรัฐมนตรี เพื่ออนุมัติต่อไป
“ขอให้พี่น้องชาวนาและเกษตรกรมั่นใจว่า รัฐบาลให้ความสำคัญกับปัญหานี้ และจะมีมาตรการออกไปโดยเร็วที่สุด” นายกรัฐมนตรีย้ำ

ที่มา : https://www.thaigov.go.th/news/contents/details/93628