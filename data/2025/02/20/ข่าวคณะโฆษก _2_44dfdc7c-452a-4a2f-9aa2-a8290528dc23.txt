รัฐบาลไทย-ข่าวทำเนียบรัฐบาล-โฆษกรัฐบาลย้ำส่งคนจีนจากเมียนมากลับจีนไม่มีทำแบบ “วีไอพี” ยันรัฐบาลทำตามกฎหมาย ตม.ครบถ้วน ทั้งจัดการเก็บประวัติ และผ่านกระบวนการตรวจคนเข้าเมือง และมีการเก็บข้อมูลชีวภาพไบโอเมทริกซ์


วันพฤหัสบดีที่ 20 กุมภาพันธ์ 2568
20/02/2568
พิมพ์
โฆษกรัฐบาลย้ำส่งคนจีนจากเมียนมากลับจีนไม่มีทำแบบ “วีไอพี” ยันรัฐบาลทำตามกฎหมาย ตม.ครบถ้วน ทั้งจัดการเก็บประวัติ และผ่านกระบวนการตรวจคนเข้าเมือง และมีการเก็บข้อมูลชีวภาพไบโอเมทริกซ์
โฆษกรัฐบาลย้ำส่งคนจีนจากเมียนมากลับจีนไม่มีทำแบบ “วีไอพี” ยันรัฐบาลทำตามกฎหมาย ตม.ครบถ้วน ทั้งจัดการเก็บประวัติ และผ่านกระบวนการตรวจคนเข้าเมือง และมีการเก็บข้อมูลชีวภาพไบโอเมทริกซ์ ป้องกันกลับมากระทำผิดซ้ำ
วันนี้ (20 กุมภาพันธ์ 2568) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า ตามที่มีรายงานข่าว กล่าวหาว่า ทางการไทยอนุญาตให้ฝ่ายจีนมารับตัวชาวจีนที่มีส่วนเกี่ยวข้องกับอาชญากรรมหลอกลวงทางอินเทอร์เน็ต (online scam) ที่ถูกปล่อยตัวจากเมียนมา มาขึ้นเครื่องบินที่ประเทศไทยเพื่อเดินทางกลับจีนโดยไม่ผ่านกระบวนการคัดกรองและตรวจคนเข้าเมืองของไทย ซึ่งเป็นการละเมิดกฎหมายไทย นั้น
ขอเรียนย้ำว่าไม่เป็นความจริง ในกรณีนี้คือกลุ่มคนจีนที่ได้รับการส่งตัวมาจากประเทศเมียนมา เพื่อเดินทางกลับจีนนั้น รัฐบาลไทยได้ใช้การดำเนินการด้านการตรวจคนเข้าเมืองของกลุ่มคนจีนกลุ่มนี้เป็นการใช้อำนาจตามกฎหมายไทยตามมาตรา 12 ประกอบมาตรา 22 ของ พ.ร.บ. คนเข้าเมือง พ.ศ. 2522 และที่แก้ไขเพิ่มเติม ซึ่งปฏิเสธการเข้าเมือง โดยกำหนดให้คนกลุ่มนี้ต้องออกนอกราชอาณาจักรทันที ซึ่งเป็นการดำเนินการตามอำนาจทางกฎหมายไทยที่มีอย่างครบถ้วน
นอกจากนี้ ชาวจีนกลุ่มดังกล่าวจะผ่านกระบวนการตรวจคนเข้าเมือง และยังต้องมีการเก็บข้อมูลชีวภาพ (biometric) เพื่อประโยชน์ในการคัดกรองไม่ให้กลับมากระทำผิดซ้ำหรือไม่ให้ใช้ไทยเป็นทางผ่านอีก ซึ่ง “การดำเนินดังกล่าว ถือเป็นการใช้อำนาจอธิปไตยของไทยและของเจ้าพนักงานตามกฎหมายและระเบียบที่เกี่ยวข้อง” ขอย้ำว่า ไม่มีการส่งกลับด่วนประเทศแบบ วีโอพี แต่อย่างใด และนอกจากจะเป็นไปตามกฎหมายไทยแล้ว ยังได้เป็นที่ตกลงกันกับทางจีน ในการดำเนินการกับคนชาติจีนด้วยแล้ว

ที่มา : https://www.thaigov.go.th/news/contents/details/93625