รัฐบาลไทย-ข่าวทำเนียบรัฐบาล-กรุงไทยเปิดตัว “เบลล่า ราณี” พรีเซนเตอร์ “สินเชื่อกรุงไทยบ้านแลกเงิน” เพิ่มสภาพคล่องให้พนักงานประจำและเจ้าของธุรกิจเดินหน้าต่อ


วันพฤหัสบดีที่ 20 กุมภาพันธ์ 2568
20/02/2568
พิมพ์
กรุงไทยเปิดตัว “เบลล่า ราณี” พรีเซนเตอร์ “สินเชื่อกรุงไทยบ้านแลกเงิน” เพิ่มสภาพคล่องให้พนักงานประจำและเจ้าของธุรกิจเดินหน้าต่อ
ธ.กรุงไทยรุกตลาดสินเชื่อที่อยู่อาศัย ช่วยลูกค้าเสริมสภาพคล่อง ด้วย “สินเชื่อกรุงไทยบ้านแลกเงิน” ดอกเบี้ยต่ำ วงเงินสูงสุด 20 ลบ. ผ่อนนานสูงสุด 30 ปี ดึง “เบลล่า ราณี” เป็นพรีเซ็นเตอร์ เจาะกลุ่มเป้าหมายบ้านปลอดภาระ และมีความจำเป็นใช้เงินก้อน
ธนาคารกรุงไทย เดินหน้ารุกตลาดสินเชื่อที่อยู่อาศัย ช่วยลูกค้าเสริมสภาพคล่องทางการเงิน ด้วย “สินเชื่อกรุงไทยบ้านแลกเงิน” ดอกเบี้ยต่ำ รับวงเงินสูงสุด 20 ล้านบาท ผ่อนนานสูงสุด 30 ปี พร้อมดึง “เบลล่า ราณี” เป็นพรีเซ็นเตอร์ เจาะกลุ่มเป้าหมายบ้านปลอดภาระ และมีความจำเป็นใช้เงินก้อน ช่วยให้ลูกค้าเดินหน้าต่อได้อย่างไร้ขีดจำกัด
ธนาคารกรุงไทย ตระหนักถึงทิศทางเศรษฐกิจไทยที่ยังฟื้นตัวไม่ทั่วถึง ในรูปแบบ K-shaped Economy รายได้ของลูกค้าบางกลุ่มยังไม่ฟื้นตัวเต็มที่ อีกทั้งต้องการสภาพคล่อง เพื่อเป็นเงินทุนหมุนเวียนในธุรกิจและเพิ่มความคล่องตัวในการดำรงชีพ จึงออกแคมเปญ “สินเชื่อกรุงไทยบ้านแลกเงิน” เพื่อตอบโจทย์พนักงานประจำและเจ้าของธุรกิจที่มีความจำเป็นต้องใช้เงิน สามารถนำสินทรัพย์ที่อยู่อาศัยที่ปลอดภาระ มาเปลี่ยนเป็นเงินก้อน อัตราดอกเบี้ยถูก เพิ่มความคล่องตัวทางการเงิน สอดคล้องกับศักยภาพของตนเอง
สินเชื่อกรุงไทยบ้านแลกเงิน มีจุดเด่น
- อัตราดอกเบี้ยพิเศษคงที่ 3 ปี เริ่มต้นปีแรกที่ 4.99% ต่อปี
- วงเงินกู้สูงสุดถึง 20 ล้านบาท
- ผ่อนนานสูงสุด 30 ปี
- ขอกู้ได้ทั้งผู้มีรายได้ประจำและธุรกิจส่วนตัว
ธนาคารกรุงไทย เปิดตัว “เบลล่า ราณี แคมเปน” นักแสดงชั้นนำของเมืองไทย เป็นพรีเซนเตอร์ “สินเชื่อกรุงไทยบ้านแลกเงิน” สร้างการรับรู้ไปยังกลุ่มเป้าหมาย ทั้งกลุ่มครอบครัว พนักงานประจำที่มีภาระค่าใช้จ่ายที่จำเป็นต่างๆ เจ้าของธุรกิจที่ต้องการเพิ่มสภาพคล่องหรือเพิ่มโอกาสธุรกิจ โดย “บ้าน” เป็นมากกว่าที่อยู่อาศัย แต่เป็นสินทรัพย์ ที่สามารถช่วยเพิ่มสภาพคล่อง แก้ปัญหาทางการเงินได้  โดยธนาคารให้ความสำคัญกับแนวทางการให้สินเชื่ออย่างรับผิดชอบและเป็นธรรม (Responsible Lending) ของธนาคารแห่งประเทศไทย (ธปท.) กู้เท่าที่จำเป็นและชำระคืนไหว พร้อมส่งเสริมความรู้ สร้างความเข้าใจในการบริหารจัดการทางการเงิน  เพื่อความมั่นคงทางการเงิน ยกระดับคุณภาพชีวิตที่ดีอย่างยั่งยืน สอดคล้องกับวิสัยทัศน์ “กรุงไทย เคียงข้างไทย สู่ความยั่งยืน”
ผู้สนใจสมัครสินเชื่อได้ที่ ธนาคารกรุงไทยทุกสาขา หรือ ดูรายละเอียดเพิ่มเติมได้ที่ https://krungthai.com/link/บ้านแลกเงิน สอบถามเพิ่มเติม Krungthai Contact Center โทร. 02-111-1111
ทั้งนี้ อัตราดอกเบี้ยที่แท้จริงตลอดอายุสัญญาอยู่ระหว่าง 6.47%-6.98% ต่อปี (ณ วันที่ 2 ม.ค.68) |สมมติฐานการคำนวณมาจากอัตราดอกเบี้ย MLR = 6.925% ต่อปี (ณ วันที่ 1 พ.ย. 67) | อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ เงื่อนไขและเกณฑ์การพิจารณาสินเชื่อเป็นไปตามที่ธนาคารกำหนด ดูรายละเอียดเพิ่มเติมและการคำนวณได้ที่ www.krungthai.com

ที่มา : https://www.thaigov.go.th/news/contents/details/93609