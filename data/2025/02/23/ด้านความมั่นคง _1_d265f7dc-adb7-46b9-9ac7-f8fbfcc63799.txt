รัฐบาลไทย-ข่าวทำเนียบรัฐบาล-“เฉลิมชัย” ตรวจเยี่ยมสถาบันนวัตกรรมป่าไม้แพร่ หรือ โรงเรียนป่าไม้แพร่ (เดิม) พร้อมเยี่ยมชมพิพิธภัณฑ์ไม้สัก ส่งเสริมการอนุรักษ์และต่อยอดทรัพยากรป่าไม้


วันเสาร์ที่ 22 กุมภาพันธ์ 2568
“เฉลิมชัย” ตรวจเยี่ยมสถาบันนวัตกรรมป่าไม้แพร่ หรือ โรงเรียนป่าไม้แพร่ (เดิม) พร้อมเยี่ยมชมพิพิธภัณฑ์ไม้สัก ส่งเสริมการอนุรักษ์และต่อยอดทรัพยากรป่าไม้
“เฉลิมชัย” ตรวจเยี่ยมสถาบันนวัตกรรมป่าไม้แพร่ หรือ โรงเรียนป่าไม้แพร่ (เดิม) พร้อมเยี่ยมชมพิพิธภัณฑ์ไม้สัก ส่งเสริมการอนุรักษ์และต่อยอดทรัพยากรป่าไม้
“เฉลิมชัย” ตรวจเยี่ยมสถาบันนวัตกรรมป่าไม้แพร่ หรือ โรงเรียนป่าไม้แพร่ (เดิม) พร้อมเยี่ยมชมพิพิธภัณฑ์ไม้สัก ส่งเสริมการอนุรักษ์และต่อยอดทรัพยากรป่าไม้
วันที่ 22 กุมภาพันธ์ 2568 เวลา 09.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายอภิชาต ศักดิเศรษฐ์ ที่ปรึกษา รมว.ทส. นายจตุพร บุรุษพัฒน์ ปลัด ทส. นายสุรชัย อจลบุญ อธิบดีกรมป่าไม้ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช และคณะผู้บริหาร ทส. ลงพื้นที่ตรวยเยี่ยมการดำเนินงานของสถาบันนวัตกรรมด้านป่าไม้จังหวัดแพร่ หรือโรงเรียนป่าไม้แพร่ (เดิม) พร้อมสักการะหลวงพ่อพระพุทธวิชิตมารประทานสันติสุขสวัสดีชินสีห์ธรรมบพิตร พระพุทธรูปประจำสถาบันฯ ปลูกต้นรวงผึ้ง และเยี่ยมชมพื้นที่บริเวณโดยรอบ พร้อมรับฟังรายงานประวัติความเป็นมาของอาคารต่าง ๆ ที่อยู่ภายใน รวมถึงเหตุการณ์น้ำท่วมเมื่อปลายปี 2567 ที่สร้างความเสียหายต่ออาคารและทรัพย์สิน ซึ่งเป็นกลุ่มอาคารไม้อายุกว่า 100 ปี นอกจากนี้ ยังได้เยี่ยมชมพิพิธภัณฑ์ไม้สัก (Teak Museum) ซึ่งจัดแสดงอยู่ ณ อาคารที่ทำการโรงเรียนป่าไม้ (เดิม) ที่รวบรวมความรู้และประวัติเกี่ยวกับการทำป่าไม้ ศิลปหัตถกรรม และสิ่งประดิษฐ์ จากไม้สัก และสักการะอนุสาวรีย์หลวงวิลาสวันวิท ผู้อำนวยการโรงเรียนป่าไม้แพร่คนแรก โดยมีผู้อำนวยการสถาบันฯ และเจ้าหน้าที่กรมป่าไม้ ให้การต้อนรับ ณ สถาบันนวัตกรรมด้านป่าไม้จังหวัดแพร่

ที่มา : https://www.thaigov.go.th/news/contents/details/93703