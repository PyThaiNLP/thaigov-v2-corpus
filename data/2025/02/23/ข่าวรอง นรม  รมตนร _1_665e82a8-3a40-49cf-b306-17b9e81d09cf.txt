รัฐบาลไทย-ข่าวทำเนียบรัฐบาล-‘จิราพร’ เผย กูรูซอฟต์พาวเวอร์ระดับโลกตบเท้าร่วมงาน ‘THACCA Global Soft Power Talks’ ครั้งแรกในไทย ชวนติดตามผ่านเพจ NBT 24 ก.พ. นี้


วันอาทิตย์ที่ 23 กุมภาพันธ์ 2568
23/02/2568
พิมพ์
‘จิราพร’ เผย กูรูซอฟต์พาวเวอร์ระดับโลกตบเท้าร่วมงาน ‘THACCA Global Soft Power Talks’ ครั้งแรกในไทย ชวนติดตามผ่านเพจ NBT 24 ก.พ. นี้
‘จิราพร’ เผย กูรูซอฟต์พาวเวอร์ระดับโลกตบเท้าร่วมงาน ‘THACCA Global Soft Power Talks’ ครั้งแรกในไทย ชวนติดตามผ่านเพจ NBT 24 ก.พ. นี้
วันนี้ (23 กุมภาพันธ์ 2568) นางสาวจิราพร สินธุไพร รัฐมนตรีประจำสำนักนายกรัฐมนตรี เปิดเผยว่า รัฐบาลโดยคณะกรรมการยุทธศาสตร์ซอฟต์พาวเวอร์แห่งชาติ และ Melco Resorts & Entertainment บริษัทผู้นำด้านอุตสาหกรรมความบันเทิงครบวงจรระดับโลก ร่วมมือกันจัดงาน "THACCA Global Soft Power Talks" เวทีซอฟต์พาวเวอร์ระดับโลก ภายใต้หัวข้อ “The New Rules of Soft Power” ในวันที่ 24 กุมภาพันธ์ 2568 ณ อาคาร NBT ถนนวิภาวดีรังสิต กรุงเทพฯ
โดยมีไฮไลต์ คือ การปาฐกถาพิเศษแสดงวิสัยทัศน์ ‘สร้างอนาคตประเทศไทยด้วยซอฟต์พาวเวอร์‘ โดยนางสาวแพทองธาร ชินวัตร นายกรัฐมนตรี นอกจากนี้ เวทีดังกล่าวยังได้รวมสุดยอดผู้เชี่ยวชาญอุตสาหกรรมซอฟต์พาวเวอร์จาก 5 สาขา ครั้งแรกของไทย ประกอบด้วย อลัง ดูคาส (Alain Ducasse) สาขาศาสตร์และศิลป์ในการประกอบอาหาร แมธทิว เลฮานเนอร์ (Mathieu Lehanneur) สาขาการออกแบบและนวัตกรรม วีเวียนา มุสเกตโทลา (Viviana Muscettola) สาขาสถาปัตยกรรมและการพัฒนาเมือง จูลิอาโน เปปารินี (Giuliano Peparini) สาขาศิลปะการแสดงและการออกแบบท่าเต้น และ ริชาร์ด คริสเตียนเซน (Richard Christiansen) สาขากลยุทธ์การสร้างแบรนด์และการพัฒนาผลิตภัณฑ์สร้างสรรค์
“ถือเป็นครั้งแรกของประเทศไทยกับการจัดงาน ‘THACCA Global Soft Power Talks’ ซึ่งเป็นเวทีสำคัญที่กูรูด้านซอฟต์พาวเวอร์ระดับโลกทั้ง 5 สาขามารวมตัวกัน เพื่อถ่ายทอดประสบการณ์และแนะนำเส้นทางสู่ความสำเร็จ ช่วยในการผลักดันซอฟต์พาวเวอร์ไทยให้ก้าวไประดับโลก จึงขอเชิญชวนผู้ที่สนใจ ร่วมติดตามแนวคิดดีๆ จากกูรูทั้ง 5 ท่าน ในวันที่ 24 กุมภาพันธ์ นี้ โดยจะมีการถ่ายทอดสดผ่าน Facebook Live NBT-เอ็นบีที และ THACCA ตั้งแต่เวลา 13.00 น. เป็นต้นไป” นางสาวจิราพร กล่าว ////////

ที่มา : https://www.thaigov.go.th/news/contents/details/93709