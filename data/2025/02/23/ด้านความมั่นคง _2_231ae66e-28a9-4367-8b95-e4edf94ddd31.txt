รัฐบาลไทย-ข่าวทำเนียบรัฐบาล-​”เฉลิมชัย“ ตรวจเยี่ยมสุขภาพ “ช้างพลายศักดิ์สุรินทร์“ กำชับศูนย์อนุรักษ์ช้างไทย ในฐานะผู้เชี่ยวชาญ ต้องช่วยสร้างความเข้าใจแก่สังคม ให้คนกับช้างอยู่ร่วมกันได้อย่างสมดุล


วันเสาร์ที่ 22 กุมภาพันธ์ 2568
​”เฉลิมชัย“ ตรวจเยี่ยมสุขภาพ “ช้างพลายศักดิ์สุรินทร์“ กำชับศูนย์อนุรักษ์ช้างไทย ในฐานะผู้เชี่ยวชาญ ต้องช่วยสร้างความเข้าใจแก่สังคม ให้คนกับช้างอยู่ร่วมกันได้อย่างสมดุล
​”เฉลิมชัย“ ตรวจเยี่ยมสุขภาพ “ช้างพลายศักดิ์สุรินทร์“ กำชับศูนย์อนุรักษ์ช้างไทย ในฐานะผู้เชี่ยวชาญ ต้องช่วยสร้างความเข้าใจแก่สังคม ให้คนกับช้างอยู่ร่วมกันได้อย่างสมดุล
”เฉลิมชัย“ ตรวจเยี่ยมสุขภาพ “ช้างพลายศักดิ์สุรินทร์“ กำชับศูนย์อนุรักษ์ช้างไทย ในฐานะผู้เชี่ยวชาญ ต้องช่วยสร้างความเข้าใจแก่สังคม ให้คนกับช้างอยู่ร่วมกันได้อย่างสมดุล
วันที่ 22 กุมภาพันธ์ 2568 เวลา 11.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายอภิชาต ศักดิเศรษฐ์ ที่ปรึกษา รมว.ทส. นายจตุพร บุรุษพัฒน์ ปลัด ทส. และคณะผู้บริหาร ทส. ลงพื้นที่ตรวจเยี่ยมการดำเนินงานของโรงพยาบาลช้าง ในสังกัดสถาบันคชบาลแห่งชาติในพระอุปถัมภ์ฯ องค์การอุตสาหกรรมป่าไม้ จังหวัดลำปาง พร้อมติดตามการรักษาอาการของช้าง “พลายศักดิ์สุรินทร์” และช้างอื่น ๆ ที่เข้ารับการรักษาและอยู่ในความดูแลของโรงพยาบาลช้าง โดยมี นายถนอมศักดิ์ เฉียบแหลม รองผู้อำนวยการองค์การอุตสาหกรรมป่าไม้ นายชุติเดช มีจันทร์ ผู้ว่าราชการจังหวัดลำปาง ตลอดจนผู้อำนวยการสถาบันคชบาลฯ และเจ้าหน้าที่จากหน่วยงานในพื้นที่ ให้การต้อนรับ ณ ศูนย์อนุรักษ์ช้างไทย สถาบันคชบาลแห่งชาติในพระอุปถัมภ์ฯ จังหวัดลำปาง
โดย ดร.เฉลิมชัย ได้ให้กำลังใจแก่ผู้ปฏิบัติงานในการดูแลช้างที่เป็นสมบัติของชาติ และกำชับให้ดูแลช้างอย่างดีที่สุด ทั้งช้างที่อยู่ในความดูแลของศูนย์อนุรักษ์ช้างไทยเองและของภาคเอกชน และในฐานะผู้เชี่ยวชาญด้านการดูแลช้างต้องทำหน้าที่ให้คำแนะนำพร้อมสร้างความเข้าใจให้กับสังคมและประชาชนในการส่งเสริมให้ช้างกับคนอยู่ร่วมกันได้อย่างสมดุล เพื่อลดปัญหาความขัดแย้งและปัญหาช้างป่าทำความเสียหายให้กับประชาชน

ที่มา : https://www.thaigov.go.th/news/contents/details/93704