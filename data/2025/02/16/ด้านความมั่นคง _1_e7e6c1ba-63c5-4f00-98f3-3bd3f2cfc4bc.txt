รัฐบาลไทย-ข่าวทำเนียบรัฐบาล-"อนุทิน" ให้กำลังใจ ชรบ. ในระหว่างการปฏิบัติภารกิจในพื้นที่จังหวัดสุโขทัย


วันอาทิตย์ที่ 16 กุมภาพันธ์ 2568
16/02/2568
พิมพ์
"อนุทิน" ให้กำลังใจ ชรบ. ในระหว่างการปฏิบัติภารกิจในพื้นที่จังหวัดสุโขทัย
"อนุทิน" ให้กำลังใจ ชรบ. ในระหว่างการปฏิบัติภารกิจในพื้นที่จังหวัดสุโขทัย
วันนี้ (16 ก.พ. 68) นายอนุทิน ชาญวีรกูล รองนายกรัฐมนตรีและรมว.มหาดไทย ให้กำลังใจชุดรักษาความปลอดภัยหมู่บ้าน (ชรบ.) พื้นที่ ต.ไกรนอก อ.กงไกรลาศ จ.สุโขทัย ซึ่งมาปฏิบัติหน้าที่ดูแลรักษาความปลอดภัยกิจกรรมของประชาชนในพื้นที่ โดยมี นายอรรษิษฐ์ สัมพันธรัตน์ ปลัดกระทรวงมหาดไทย ร่วมให้กำลังใจ
ชุดรักษาความปลอดภัยหมู่บ้าน เรียกโดยย่อว่า "ชรบ." หมายความถึง ราษฎรอาสาสมัครในพื้นที่ ที่ผ่านการฝึกอบรมตามหลักสูตรชุดรักษาความปลอดภัยหมู่บ้าน ซึ่งได้รับการแต่งตั้งจากนายอำเภอ มีอำนาจหน้าที่ตามบทบาทภารกิจในการรักษาความปลอดภัยหมู่บ้าน และช่วยเหลือเจ้าพนักงานตามกฎหมายว่าด้วยลักษณะการปกครองท้องที่ "เป็นประชาชนผู้เสียสละอาสาเข้ามาช่วยงานของทางราชการ ไม่มีสวัสดิการและสิทธิประโยชน์เป็นเงินเดือน เบี้ยเลี้ยง ค่าตอบแทน แต่อย่างใด"
โดยในระหว่างที่นายอนุทินให้กำลังใจ ได้มีสมาชิก ชรบ. ท่านหนึ่ง มีท่าทีเคอะเขิน แสดงความเคารพด้วยท่าวันทยาหัตถ์ด้วยความไม่มั่นใจ นายอนุทิน จึงได้เดินเข้าไปช่วยจัดท่าการตะเบ๊ะ อย่างเป็นกันเอง สร้างรอยยิ้มและความประทับใจให้กับสมาชิก ชรบ. และข้าราชการ รวมถึงพี่น้องประชาชนในบริเวณนั้นโดยทั่วกัน
#MOIONETeam #ทันโลกทันสมัยทันท่วงที #ชุดรักษาความปลอดภัยหมู่บ้าน #ชรบ

ที่มา : https://www.thaigov.go.th/news/contents/details/93436