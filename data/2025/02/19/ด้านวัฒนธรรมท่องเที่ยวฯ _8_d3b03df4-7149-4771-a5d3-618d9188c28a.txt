รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงวัฒนธรรมเข้าร่วมงานและชมรอบปฐมทัศน์ ภาพยนตร์ เรื่อง มานี มานะ มิตรภาพระหว่างเพื่อน ณ  ศูนย์การค้าเซ็นทรัลลาดพร้าว 


วันพุธที่ 19 กุมภาพันธ์ 2568
ผู้ช่วยรัฐมนตรีประจำกระทรวงวัฒนธรรมเข้าร่วมงานและชมรอบปฐมทัศน์ ภาพยนตร์ เรื่อง มานี มานะ มิตรภาพระหว่างเพื่อน ณ  ศูนย์การค้าเซ็นทรัลลาดพร้าว
ผู้ช่วยรัฐมนตรีประจำกระทรวงวัฒนธรรมเข้าร่วมงานและชมรอบปฐมทัศน์ ภาพยนตร์ เรื่อง มานี มานะ มิตรภาพระหว่างเพื่อน ณ  ศูนย์การค้าเซ็นทรัลลาดพร้าว
ผู้ช่วยรัฐมนตรีประจำกระทรวงวัฒนธรรมเข้าร่วมงานและชมรอบปฐมทัศน์ ภาพยนตร์ เรื่อง มานี มานะ มิตรภาพระหว่างเพื่อน ณ  ศูนย์การค้าเซ็นทรัลลาดพร้าว
เมื่อวันที่ ๑๗ กุมภาพันธ์ ๒๕๖๘ เวลา ๑๘.๑๕ น. นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม มอบหมายให้นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม เข้าร่วมงานและชมรอบปฐมทัศน์ ภาพยนตร์ เรื่อง มานี มานะ มิตรภาพระหว่างเพื่อน โดยมีนันทพล กมุทวณิช ผู้อำนวยการสร้าง บริษัทอังกอร์ คอร์ปอเรชั่น จำกัด อภิชญา บุญจันทร์ ผู้อำนวยการสร้าง ถิรกร ปิยธรรมชัย ผู้เขียนบท/กำกับ ทีมงาน นักแสดง นายวรวงศ์ วรปัญญา สมาชิกสภาผู้แทนราษฎรจังหวัดลพบุรี แขกผู้มีเกียรติและสื่อมวลชน เข้าร่วม  ณ โรงภาพยนตร์ เอส เอฟ เอ็กซ์ ซีเนม่า เซ็นทรัลลาดพร้าว ชั้น ๖ ศูนย์การค้าเซ็นทรัลลาดพร้าว
ภายในพิธีเปิดงานมีโชว์จากทีมนักแสดงมานี มานะ มิตรภาพระหว่างเพื่อน และการเปิดตัวผู้อำนวยการสร้าง ผู้กำกับและนักแสดงนำภาพยนตร์ เรื่อง มานี มานะ มิตรภาพระหว่างเพื่อน
ทั้งนี้ สำหรับภาพยนตร์เรื่อง มานี มานะ มิตรภาพระหว่างเพื่อน ได้รับแรงบันดาลใจจากประพันธ์ของ อาจารย์รัชนี ศรีไพรวรรณ เรื่อง มานะ มานี ซึ่งเป็นภาพยนตร์แนวเด็กวัยใสที่ห่างหายไปจากหน้าจอเมืองไทยยาวนานกว่า ๑๐ ปี เรื่องราวของ มานี มานะ วีระ ปิติ ชูใจ และแก๊งค์เด็กหัวใจใสสะอาด กับวิถีชีวิตชนบทเรียบง่ายแต่แฝงไปด้วยความสุขแบบไร้การปรุงแต่ง ที่พร้อมจะทำให้แฟนหนัง หัวเราะ อมยิ้ม สนุกสนาน ย้อนวัยแบบครบรส พร้อมหวนรำลึกถึงความทรงจำดีๆ ของมิตรภาพระหว่างเพื่อน และสัมผัสบรรยากาศทัศนียภาพอันสวยงามของอำเภอลำสนธิ จังหวัดลพบุรี ซึ่งเป็นแบ็คกราวน์ในการเขียนเรื่องราวในบทประพันธ์ “มานะ มานี” ของอาจารย์รัชนี ศรีไพรวรรณ และเป็นซอฟต์พาวเวอร์ที่ทำให้คนไทยได้รู้จักจังหวัดลพบุรีมากยิ่งขึ้น โดยติดตามชม "มานี มานะ มิตรภาพระหว่างเพื่อน" ในโรงภาพยนตร์ได้ตั้งแต่วันที่ ๒๐ กุมภาพันธ์ ๒๕๖๘ ดูข้อมูลเพิ่มเติมได้ที่ Facebook Fanpage : มานีมานะ มิตรภาพระหว่างเพื่อน https://www.facebook.com/profile.php?id=100087239823163

ที่มา : https://www.thaigov.go.th/news/contents/details/93582