รัฐบาลไทย-ข่าวทำเนียบรัฐบาล-มีทรัพย์รับเงิน…ไอแบงก์ ออกสินเชื่อ “บ้านพร้อมเปย์” ช่วยเสริมสภาพคล่องทางการเงินให้ลูกค้า ทั้งเงินสด หรือรีไฟแนนซ์บัตรเครดิตก็ได้หมด ให้วงเงินสูงสุด 10 ล้านบาท  


วันพุธที่ 19 กุมภาพันธ์ 2568
19/02/2568
พิมพ์
มีทรัพย์รับเงิน…ไอแบงก์ ออกสินเชื่อ “บ้านพร้อมเปย์” ช่วยเสริมสภาพคล่องทางการเงินให้ลูกค้า ทั้งเงินสด หรือรีไฟแนนซ์บัตรเครดิตก็ได้หมด ให้วงเงินสูงสุด 10 ล้านบาท
ไอแบงก์ออกสินเชื่อ “บ้านพร้อมเปย์” ให้กับลูกค้าที่ต้องการเสริมสภาพคล่องทางการเงินในชีวิตประจำวัน หรือต้องการรีไฟแนนซ์บัตรเครดิตหรือสินเชื่อบุคคลจากสถาบันการเงินอื่น โดยใช้บ้านหรือที่ดินซึ่งปลอดภาระมาเป็นหลักประกัน ให้วงเงินสูงสุด 10 ล้านบาท
ธนาคารอิสลามแห่งประเทศไทย (ไอแบงก์) ออกสินเชื่อ “บ้านพร้อมเปย์” ให้กับลูกค้าที่ต้องการเสริมสภาพคล่องทางการเงินในชีวิตประจำวัน หรือต้องการรีไฟแนนซ์บัตรเครดิตหรือสินเชื่อบุคคลจากสถาบันการเงินอื่น โดยใช้บ้านหรือที่ดินซึ่งปลอดภาระมาเป็นหลักประกัน ให้วงเงินสูงสุด 10 ล้านบาท ผ่อนได้นานสูงสุด 30 ปี พร้อมรับสิทธิ์ยกเว้นค่าประเมินหลักประกัน
โครงการสินเชื่อ “บ้านพร้อมเปย์” จากไอแบงก์ เป็นสินเชื่อวงเงินอเนกประสงค์แบบมีหลักประกัน ผู้ขอสินเชื่อสามารถขอได้ทั้งในกลุ่มผู้รายได้ประจำ ที่มีรายได้ไม่น้อยกว่า 15,000 บาทต่อเดือน และกลุ่มผู้ประกอบการธุรกิจ กลุ่มผู้ประกอบอาชีพอิสระ ที่มีรายได้ไม่น้อยกว่า 20,000 บาทต่อเดือน ซึ่งจะต้องมีทรัพย์สินที่ปลอดภาระ (ที่ดินพร้อมสิ่งปลูกสร้าง / ที่ดินว่างเปล่า) นำมาเป็นหลักประกันในการขอสินเชื่อ
โดยธนาคารจะให้วงเงินสูงสุด 10 ล้านบาทต่อราย และคิดอัตรากำไรตามวงเงินสินเชื่อที่ต้องการ วงเงินสินเชื่อ 1 ล้านบาท คิดอัตรากำไร เริ่มต้น 7.00% ต่อปี ใน 3 ปีแรก วงเงินสินเชื่อ 1-3 ล้านบาท คิดอัตรากำไร เริ่มต้น 6.00% ต่อปี ใน 3 ปีแรก และวงเงินสินเชื่อ 3 ล้านบาทขึ้นไป คิดอัตรากำไรเริ่มต้นคงที่ 3 ปีแรก 5.55% ต่อปี กรณีทำ MRTA/MLTA 100%ของวงเงินที่ได้รับอนุมัติ ระยะเวลาคุ้มครองขั้นต่ำ10 ปี ขึ้นไป/ตลอดอายุสัญญา หรือ กรณีทำ MRTA/MLTA 70% ของวงเงินที่ได้รับอนุมัติ ระยะเวลาคุ้มครองขั้นต่ำ 15 ปี /ตลอดอายุสัญญา ลดอัตรากำไรปีแรกจากตารางข้างต้นลง 0.25%  ทั้งนี้ลูกค้าสามารถเลือกผ่อนชำระได้นานสูงสุด 30 ปี พร้อมฟรีค่าประเมินหลักประกันเต็มจำนวนในกรณีที่ใช้ที่พักอาศัยเป็นหลักประกัน (ลูกค้าสำรองจ่าย และขอเบิกเงินค่าประเมินฯ คืนหลังเบิกใช้วงเงินสินเชื่อ)
ลูกค้าที่สนใจสามารถติดต่อขอสินเชื่อได้ที่ ไอแบงก์ ทุกสาขาใกล้บ้าน ตั้งแต่วันนี้ - 30 มิถุนายน 2568 หรือสอบถามข้อมูลเพิ่มเติมที่ ibank Contact Center 1302 หรือ แชตทาง Messenger : Islamic Bank of Thailand - ibank (@ibank.th) และ Line : iBank 4 all (@ibank)

ที่มา : https://www.thaigov.go.th/news/contents/details/93581