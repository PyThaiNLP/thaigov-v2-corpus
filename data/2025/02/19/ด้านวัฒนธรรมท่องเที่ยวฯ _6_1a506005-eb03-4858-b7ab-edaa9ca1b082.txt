รัฐบาลไทย-ข่าวทำเนียบรัฐบาล-​วธ. ชวนเที่ยวชุมชนคุณธรรมฯวัดโคกเปี้ยว สงขลา ช้อปผ้าทอเกาะยอ-ชิมจำปาดะ-ปลากระพงขาว ชมมโนราห์-หนังตะลุง สุดยอดของดีชาวเกาะยอ หนุนเป็นแหล่งเรียนรู้และท่องเที่ยววัฒนธรรม 


วันพุธที่ 19 กุมภาพันธ์ 2568
​วธ. ชวนเที่ยวชุมชนคุณธรรมฯวัดโคกเปี้ยว สงขลา ช้อปผ้าทอเกาะยอ-ชิมจำปาดะ-ปลากระพงขาว ชมมโนราห์-หนังตะลุง สุดยอดของดีชาวเกาะยอ หนุนเป็นแหล่งเรียนรู้และท่องเที่ยววัฒนธรรม
​วธ. ชวนเที่ยวชุมชนคุณธรรมฯวัดโคกเปี้ยว สงขลา ช้อปผ้าทอเกาะยอ-ชิมจำปาดะ-ปลากระพงขาว ชมมโนราห์-หนังตะลุง สุดยอดของดีชาวเกาะยอ หนุนเป็นแหล่งเรียนรู้และท่องเที่ยววัฒนธรรม สร้างอาชีพ รายได้ ส่งเสริมเศรษฐกิจวัฒนธรรมเติบโต
วธ. ชวนเที่ยวชุมชนคุณธรรมฯวัดโคกเปี้ยว สงขลา ช้อปผ้าทอเกาะยอ-ชิมจำปาดะ-ปลากระพงขาว ชมมโนราห์-หนังตะลุง สุดยอดของดีชาวเกาะยอ หนุนเป็นแหล่งเรียนรู้และท่องเที่ยววัฒนธรรม สร้างอาชีพ รายได้ ส่งเสริมเศรษฐกิจวัฒนธรรมเติบโต
วันที่ 17 กุมภาพันธ์ 2568 นายประสพ เรียงเงิน ปลัดกระทรวงวัฒนธรรม พร้อมด้วยนางโชติกา อัครกิจโสภากุล รองปลัดกระทรวงวัฒนธรรม นายวิเชียร สุขสร้อย เลขานุการรัฐมนตรีว่าการกระทรวงวัฒนธรรม คณะผู้บริหาร และเจ้าหน้าที่ ลงพื้นที่ตรวจเยี่ยมแนวทางการพัฒนาแหล่งเรียนรู้และแหล่งท่องเที่ยวทางวัฒนธรรม “ชุมชนคุณธรรมฯ วัดโคกเปี้ยว ตำบลเกาะยอ อำเภอเมืองสงขลา จังหวัดสงขลา ในโอกาสที่ได้รับมอบหมายจากนางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ให้ร่วมลงพื้นที่ระหว่างมีการประชุมคณะรัฐมนตรีอย่างเป็นทางการนอกสถานที่ (ครม.สัญจร) ครั้งที่ 1/2568
นายประสพ กล่าวว่า การตรวจเยี่ยมในครั้งนี้ ตนและคณะ ปลัดกระทรวงวัฒนธรรม และคณะได้ตรวจเยี่ยมแนวทางการพัฒนาแหล่งเรียนรู้และแหล่งท่องเที่ยวทางวัฒนธรรม ณ "ชุมชนคุณธรรมฯ วัดโคกเปี้ยว" สักการะพระพุทธรูปและเจ้าอาวาส ในศาลาการเปรียญ ตรวจเยี่ยมโบราณสถาน โบสถ์เก่า ถ่ายรูปประติมากรรม "องค์ปู่ภูชงค์ และแม่ย่าทองคำ" จากนั้น รับชมการรำโนรา ต้อนรับจากเยาวชนโรงเรียนวัดแจ้งวิทยา เยี่ยมชมศูนย์การเรียนรู้ผ้าทอ แปรรูปผ้าทอเกาะยอ วัดโคกเปี้ยว รับฟังสรุปและการดำเนินงานของศูนย์ศึกษาพระพุทธศาสนาวันอาทิตย์ วัดโคกเปี้ยว ตลอดจนเยี่ยมชมการสาธิตผลิตภัณฑ์ภูมิปัญญาท้องถิ่น นอกจากนี้ ยังได้เยี่ยมชมสถาบันทักษิณคดีศึกษา มหาวิทยาลัยทักษิณ ตำบลเกาะยอ อำเภอเมืองสงขลา รวมทั้งเพื่อติดตามการดำเนินงานของชุมชนคุณธรรมวัดโคกเปี้ยว พร้อมนำเสนอแนวทางการดำเนินงานวัฒนธรรมในชุมชน โดยมีส่วนกลางและสำนักงานวัฒนธรรมจังหวัดสงขลา พร้อมให้ความร่วมมือร่วมกันผลักดันชุมชนดังกล่าว อาทิ ส่งเสริมการท่องเที่ยวด้วยเทคโนโลยี การบริการข้อมูลต่าง ๆ อย่างรวดเร็วผ่านระบบสื่อออนไลน์ต่าง ๆ สะดวกรวดเร็ว เข้าถึงกลุ่มเป้าหมายที่เป็นนักท่องเที่ยวทั้งชาวไทยและชาวต่างประเทศเป็นจำนวนมาก สร้างอาชีพ สร้างรายได้ มีเศรษฐกิจวัฒนธรรมที่ดี ถือเป็นตัวอย่างให้ชุมชนอื่นต่อไป สอดคล้องกับนโยบายของ วธ. ที่ส่งเสริมทุนทางวัฒนธรรมให้เป็นทุนทางเศรษฐกิจ ชูอัตลักษณ์วัฒนธรรมท้องถิ่น รวมไปถึงการสร้างระบบนิเวศ ยกระดับการบริการแหล่งเรียนรู้ทางวัฒนธรรม เพื่อนำไปสู่เป้าหมายให้เศรษฐกิจวัฒนธรรมเป็น 1 ในการเพิ่มขีดความสามารถการแข่งขันของประเทศ นอกจากนี้ในส่วนของโครงการ “ตามรอยเส้นทางธรรมแห่งศรัทธา” จังหวัดสงขลา และกิจกรรมเข้าวัดปฏิบัติธรรมวันธรรมสวนะ ศรัทธาอิ่มบุญ อุดหนุนชุมชน ที่ชุมชนฯขอรับการสนับสนุน โดยจะมอบหมายให้กรมการศาสนาดำเนินการส่วนที่เกี่ยวข้องต่อไป
ปลัด วธ. กล่าวต่อว่า ชุมชนคุณธรรมวัดโคกเปี้ยว ตั้งอยู่ในตำบลเกาะยอ อำเภอเมืองสงขลา จังหวัดสงขลา ซึ่งเกาะยอเป็นเกาะเล็กๆ อยู่ในทะเลสาบสงขลา เปรียบเสมือนขุมทรัพย์ที่อุดมไปด้วยอาหารทะเลและธรรมชาติที่บริสุทธิ์ มีความหลากหลายทางวัฒนธรรม เต็มไปด้วยเสน่ห์พื้นบ้านและประเพณีวัฒนธรรมที่สืบทอดมาแต่โบราณและธรรมชาติสวยงาม อยากเชิญชวนนักท่องเที่ยวชวนอุดหนุน ผ้าทอเกาะยอ สินค้าที่มีชื่อเสียง มีลวดลายที่เป็นเอกลักษณ์ ลายที่โด่งดังคือ ลายราชวัตถ์ เป็นลายที่ได้รับพระราชทานนามจากพระบาทสมเด็จพระปกเกล้าเจ้าอยู่หัว และเป็นลายประจำจังหวัดสงขลา กระเบื้องดินเผาเกาะยอ ชมภูมิทัศน์ที่สวยงามของเกาะยอ ชิมผลไม้ที่มีชื่อเสียงที่สุดของเกาะยอคือ จำปาดะ และ ลูกสะหวา รวมถึงปลากะพงสามน้ำ ที่เกาะยอแห่งนี้ได้ชื่อว่าเป็นแหล่งเลี้ยงปลากะพงขาวในกระชังที่ใหญ่ที่สุดในจังหวัดสงขลาและใหญ่ที่สุดในประเทศไทยด้วย ของฝากที่ห้ามพลาดคือเค้กจำปาดะเกาะยอ เค้กปลากะพง และอีกมากมาย อีกทั้งมีผลิตภัณฑ์วัฒนธรรมไทย (CPOT) เป็นผลิตภัณฑ์ที่ผลิตจากผ้าทอเกาะยอ
เกาะยอมีความเข้มแข็งและมีของดีหลายอย่างไม่ว่าจะเป็นผ้าทอเกาะยอกับลวดลายอันงดงาม หรือกิจกรรมล่องเรือชมแหล่งเลี้ยงปลากะพงขาวในกระชังตลอดจนการเรียนรู้ทำสวนผลไม้แบบสุมรุม ซึ่งเป็นการปลูกผลไม้หลากชนิดภายในสวนเดียว ทำให้ผลไม้ที่ปลูกจะผลัดกันให้ผลผลิตตลอดปี และยังมีวัดท้ายยอ ซึ่งเป็นวัดโบราณอายุกว่า 200 ปี อีกที่คือวัดพระนอนแหลมพ้อ เป็นวัดที่มีองค์พระนอนปางปรินิพพานที่ใหญ่ที่สุดในประเทศไทย จึงมีการดำเนินกิจกรรมที่เกี่ยวข้องกับการส่งเสริมการท่องเที่ยว จัดกิจกรรมอบรมแก่ชุมชนที่เกี่ยวข้องกับการท่องเที่ยว ในพื้นที่ร่วมจัดนิทรรศการเพื่อประชาสัมพันธ์แหล่งท่องเที่ยวให้เป็นที่รู้จักอย่างกว้างขวาง นักท่องเที่ยวที่ได้เดินทางมาเที่ยวจะได้เรียนรู้การทอผ้า “ผ้าเกาะยอ” งานหัตถกรรมพื้นบ้าน ภูมิปัญญาที่ชาวบ้านที่ในตำบลเกาะยอได้สืบทอดกันมานาน การล่องเรือประมงขนาดเล็กนำเที่ยวรอบเกาะ เพื่อชมความงามของทะเลสาบสงขลา เรียนรู้อาชีพและวิถีชีวิตของคนชุมชน เรียนรู้การแปรรูปปลากะพงขาว มีการถ่ายทอดวัฒนธรรม /ประเพณีให้กับคนในชุมชน อนุรักษ์ศิลป์ผ้าถิ่นเกาะยอ ศิลปะการแสดงโนราห์จำเริญ ศ.พนมศิลป์ เกาะยอ จากผู้เชี่ยวชาญทางด้านการแสดงมโนราห์ การถ่ายทอดการแสดงหนังตะลุง หนังนัครา ตะลุงวาทิน ให้กับเยาวชนในสถานศึกษาในเกาะยอ และถ่ายทอดให้กับผู้สนใจทั่วไปอีกด้วย

ที่มา : https://www.thaigov.go.th/news/contents/details/93577