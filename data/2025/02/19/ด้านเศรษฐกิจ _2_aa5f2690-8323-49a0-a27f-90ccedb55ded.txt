รัฐบาลไทย-ข่าวทำเนียบรัฐบาล-กรมทางหลวงชนบท สร้างถนนเชื่อมศูนย์ซ่อมอากาศยาน - ศูนย์กลางการค้าส่งชายแดนบริเวณสะพานมิตรภาพแห่งที่ 3 จังหวัดนครพนม เพิ่มศักยภาพเศรษฐกิจการขนส่งไทย - สปป.ลาว คืบหน้าร้อยละ 64 คาดก่อ


วันพุธที่ 19 กุมภาพันธ์ 2568
กรมทางหลวงชนบท สร้างถนนเชื่อมศูนย์ซ่อมอากาศยาน - ศูนย์กลางการค้าส่งชายแดนบริเวณสะพานมิตรภาพแห่งที่ 3 จังหวัดนครพนม เพิ่มศักยภาพเศรษฐกิจการขนส่งไทย - สปป.ลาว คืบหน้าร้อยละ 64 คาดก่อ
...
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า โครงการก่อสร้างถนนสายเชื่อมศูนย์ซ่อมอากาศยาน - ศูนย์กลางการค้าส่งชายแดนบริเวณสะพานมิตรภาพแห่งที่ 3 - ถนนเชื่อม ทล.212 อำเภอท่าอุเทน จังหวัดนครพนม มีความคืบหน้าร้อยละ 64 ขณะนี้อยู่ระหว่างการก่อสร้างผิวจราจรและก่อสร้างสะพานคอนกรีตเสริมเหล็ก คาดว่าจะแล้วเสร็จและเปิดให้ประชาชนสัญจรได้ในปี 2568
จังหวัดนครพนมเป็นเมืองแห่งศูนย์กลางการค้าชายแดนกับประเทศเพื่อนบ้าน ประกอบกับเป็นจังหวัดที่ได้รับการประกาศให้เป็นพื้นที่เขตพัฒนาเศรษฐกิจพิเศษนครพนม ทช. จึงได้ดำเนินโครงการดังกล่าว ระยะทาง 23.102 กิโลเมตร เพื่อสนับสนุนเขตเศรษฐกิจพิเศษของจังหวัดนครพนม รองรับการเจริญเติบโตของเมือง เพิ่มศักยภาพการคมนาคมขนส่งภายในจังหวัด ระหว่างท่าอากาศยานนครพนมและสะพานมิตรภาพ แห่งที่ 3 (นครพนม - คำม่วน) ตลอดจนเพิ่มประสิทธิภาพในการเชื่อมโยงระหว่างประเทศไทยและ สปป.ลาว ในอนาคตให้ดียิ่งขึ้น ใช้งบประมาณ 949 ล้านบาท แบ่งการก่อสร้างเป็น 2 ตอน ดังนี้ ตอนที่ 1 ก่อสร้างถนนใหม่ เป็นผิวจราจรแบบคอนกรีตเสริมเหล็ก ขนาด 4 ช่องจราจร ไป - กลับ บริเวณ กม. ที่ 0+000 - 16+531 ระยะทาง 16.531 กิโลเมตร และตอนที่ 2 ก่อสร้างถนนใหม่ เป็นผิวจราจรแบบคอนกรีตเสริมเหล็ก ขนาด 2 ช่องจราจร ไป - กลับ บริเวณ กม. ที่ 0+000 - 6+571 ระยะทาง 6.571 กิโลเมตร

ที่มา : https://www.thaigov.go.th/news/contents/details/93564