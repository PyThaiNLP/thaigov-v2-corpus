รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ประชุมประมวลท่าทีและแนวทางการผลักดันการเจรจาความร่วมมือภายใต้แนวคิด Six Countries, One Destination


วันพุธที่ 19 กุมภาพันธ์ 2568
ผู้ช่วยรัฐมนตรีฯ ประชุมประมวลท่าทีและแนวทางการผลักดันการเจรจาความร่วมมือภายใต้แนวคิด Six Countries, One Destination
ผู้ช่วยรัฐมนตรีฯ ประชุมประมวลท่าทีและแนวทางการผลักดันการเจรจาความร่วมมือภายใต้แนวคิด Six Countries, One Destination
วันที่ 18 กุมภาพันธ์ 2568 เวลา 11.00 น. นายจักรพล ตั้งสุทธิธรรม ผู้ช่วยรัฐมนตรีประจำกระทรวงการท่องเที่ยวและกีฬา เข้าร่วมประชุมประมวลท่าทีและแนวทางการผลักดันการเจรจาความร่วมมือภายใต้แนวคิด Six Countries, One Destination โดยมีนางสาวชยิกา วงศ์นภาจันทร์ ที่ปรึกษาของรัฐมนตรีว่าการกระทรวงการต่างประเทศ เป็นประธานการประชุม ณ ห้องประชุมกรมเอเชียตะวันออก ชั้น 4 กระทรวงการต่างประเทศ และผ่านระบบการประชุมทางไกล โดยมีผู้แทนจากหน่วยงานที่เกี่ยวข้องเข้าร่วม
การประชุมฯ ดังกล่าว มีวัตถุประสงค์เพื่อผลักดันข้อเสนอความร่วมมือเพื่อเชื่อมโยงการท่องเที่ยวภายในภูมิภาคภายใต้แนวคิดโครงการ Six Countries, One Destination อาทิ การขยายเส้นทางการบิน การท่องเที่ยวทางเรือสำราญ การท่องเที่ยวเชิงอาหารและวัฒนธรรม การอำนวยความสะดวกในการข้ามแดน และการทบทวนสิทธิประโยชน์ต่าง ๆ เพื่อกระตุ้นการเดินทางของนักท่องเที่ยวกลุ่มคุณภาพผู้มีการใช้จ่ายสูง (High - End Tourist) ทั้งนี้ ที่ประชุมฯ จะมีการหารืออีกครั้งในอนาคตอันใกล้เพื่อขับเคลื่อนกลไกความร่วมมืออย่างเป็นรูปธรรมต่อไป

ที่มา : https://www.thaigov.go.th/news/contents/details/93561