รัฐบาลไทย-ข่าวทำเนียบรัฐบาล-​กระทรวงวัฒนธรรมร่วมกับไอคอนสยาม เปิดงานเทศกาลศิลปะแห่งกรุงเทพฯ หรือ Bangkok Art Festival (BAF) ครั้งที่ ๑๐  ณ ไอคอนสยาม


วันพุธที่ 19 กุมภาพันธ์ 2568
​กระทรวงวัฒนธรรมร่วมกับไอคอนสยาม เปิดงานเทศกาลศิลปะแห่งกรุงเทพฯ หรือ Bangkok Art Festival (BAF) ครั้งที่ ๑๐  ณ ไอคอนสยาม
​กระทรวงวัฒนธรรมร่วมกับไอคอนสยาม เปิดงานเทศกาลศิลปะแห่งกรุงเทพฯ หรือ Bangkok Art Festival (BAF) ครั้งที่ ๑๐  ณ ไอคอนสยาม
กระทรวงวัฒนธรรมร่วมกับไอคอนสยาม เปิดงานเทศกาลศิลปะแห่งกรุงเทพฯ หรือ Bangkok Art Festival (BAF) ครั้งที่ ๑๐  ณ ไอคอนสยาม
เมื่อเร็วๆนี้ นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม มอบหมายให้ นางยุถิกา อิศรางกูร ณ อยุธยา รองปลัดกระทรวงวัฒนธรรม เป็นผู้แทนกล่าวเปิดงานเทศกาลศิลปะแห่งกรุงเทพฯ หรือ Bangkok Art Festival (BAF) ครั้งที่ ๑๐ โดยมีนางเกษร กำเหนิดเพ็ชร รองผู้อำนวยการสำนักงานศิลปวัฒนธรรมร่วมสมัย (สศร.) รักษาราชการแทนผู้อำนวยการสำนักงานศิลปวัฒนธรรมร่วมสมัย นางสาววราพรรณ ชัยชนะศิริ รองอธิบดีกรมส่งเสริมวัฒนธรรม ผู้แทนอธิบดีกรมส่งเสริมวัฒนธรรม นายธนพล พรมสุวงษ์ เลขานุการกรมการศาสนา ผู้แทนอธิบดีกรมการศาสนา พร้อมด้วยนายไพรัช วิเศษศิริลักษณ์ ผู้บริหารสายงานบริการลูกค้า บริษัท ไอคอนสยาม จำกัด ร่วมเป็นเกียรติในพิธีเปิดงานเทศกาลศิลปะแห่งกรุงเทพฯ ซึ่งเป็นการร่วมกันนำศิลปวัฒนธรรมร่วมสมัย ภายใต้ผลงานความคิดสร้างสรรค์ของศิลปินศิลปาธรและเครือข่ายศิลปะร่วมสมัย มาเป็นพลังในการขับเคลื่อนนโยบายการเสริมสร้างระบบนิเวศและพัฒนาโครงสร้างพื้นฐานเศรษฐกิจวัฒนธรรม เพิ่มขีดความสามารถในการแข่งขันของประเทศ โดยการพัฒนาพื้นที่ทางศิลปวัฒนธรรม เพื่อกระตุ้นให้เกิดพลังเศรษฐกิจสร้างสรรค์ที่สามารถนำไปต่อยอดสู่การสร้างรายได้ สร้างคุณค่าและพัฒนาสังคม โดยมีศิลปินศิลปาธร ศิลปินร่วมสมัย นักออกแบบผลิตภัณฑ์และเครือข่ายด้านศิลปวัฒนธรรมร่วมสมัยเป็นแบบอย่างในการสร้างสรรค์ผลงาน และเสริมสร้างภาพลักษณ์ที่ดีให้แก่ประเทศ
ทั้งนี้ ภายในงานประกอบด้วย กิจกรรมที่น่าสนใจมากมาย เช่น  การสาธิต งานศิลปะร่วมสมัย (Workshop) ศิลปะการแสดงร่วมสมัย และการแสดงดนตรีร่วมสมัยจากศิลปินเครือข่าย ตลอดจนร้านค้าจำหน่ายสินค้ารวมกว่า ๖๐ แบรนด์ในกิจกรรมตลาดนัดศิลปะ (Art Market) ซึ่งจัดขึ้นระหว่างวันที่ ๑๗ - ๒๓ กุมภาพันธ์ ๒๕๖๘ เวลา ๑๖.๐๐ - ๒๒.๐๐ น. ณ ริเวอร์พาร์ค ไอคอนสยาม กรุงเทพฯ

ที่มา : https://www.thaigov.go.th/news/contents/details/93585