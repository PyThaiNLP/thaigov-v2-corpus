รัฐบาลไทย-ข่าวทำเนียบรัฐบาล-ดีอี จัดกิจกรรม “รู้เท่าทัน-รับมือข่าวปลอม” ในสถานศึกษา ครั้งที่ 1


วันพุธที่ 19 กุมภาพันธ์ 2568
ดีอี จัดกิจกรรม “รู้เท่าทัน-รับมือข่าวปลอม” ในสถานศึกษา ครั้งที่ 1
ดีอี จัดกิจกรรม “รู้เท่าทัน-รับมือข่าวปลอม” ในสถานศึกษา ครั้งที่ 1
ดีอี จัดกิจกรรม “รู้เท่าทัน-รับมือข่าวปลอม” ในสถานศึกษา ครั้งที่ 1
วันที่ 19 กุมภาพันธ์ 2568 นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เป็นประธานการจัดกิจกรรม “เสริมสร้างการรับรู้เพื่อรู้เท่าทันและรับมือกับข่าวปลอม ในสถานศึกษา ครั้งที่ 1” ภายใต้ “โครงการศูนย์ประสานงานและแก้ไขปัญหาข่าวปลอม (Anti Fake News Center: AFNC)” ณ โรงเรียนวัดผาสุกมณีจักร อ.ปากเกร็ด จ.นนทบุรี
สำหรับการจัดกิจกรรมดังกล่าว เพื่อเป็นการเสริมสร้างทักษะในการใช้งานสื่อสังคมออนไลน์ สร้างความเข้าใจในการวิเคราะห์ข้อมูล เนื้อหาและข่าวสารที่อยู่ในอินเทอร์เน็ต รู้จักแยกแยะข้อความที่เป็นข่าวจริง ข่าวปลอม และข่าวบิดเบือน ผ่านการจัดนิทรรศการให้ความรู้ และกิจกรรมเกมเสริมทักษะ เพื่อให้เหมาะสมกับเด็กและเยาวชน นอกจากนี้ยังมีการบรรยายพิเศษเกี่ยวกับการสร้างการรับรู้เท่าทันและรับมือกับข่าวปลอม เรื่อง นักสืบตัวจิ๋วในยุคดิจิทัล : แยกข่าวจริง ข่าวปลอม จากวิทยากรที่มีความเชี่ยวชาญ

ที่มา : https://www.thaigov.go.th/news/contents/details/93592