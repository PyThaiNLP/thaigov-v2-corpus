รัฐบาลไทย-ข่าวทำเนียบรัฐบาล-'อุเมส' ผู้แทนการค้าไทย เจรจา Air Asia สำนักงานใหญ่ มุ่งเพิ่มเที่ยวบิน และให้ไทยเป็นฐานการผลิตอาหาร/ สินค้าบนเครื่องบิน พร้อมลงทุนกว่า 700 ล้านบาท


วันพุธที่ 19 กุมภาพันธ์ 2568
19/02/2568
พิมพ์
'อุเมส' ผู้แทนการค้าไทย เจรจา Air Asia สำนักงานใหญ่ มุ่งเพิ่มเที่ยวบิน และให้ไทยเป็นฐานการผลิตอาหาร/ สินค้าบนเครื่องบิน พร้อมลงทุนกว่า 700 ล้านบาท
'อุเมส' ผู้แทนการค้าไทย เจรจา Air Asia สำนักงานใหญ่ มุ่งเพิ่มเที่ยวบิน และให้ไทยเป็นฐานการผลิตอาหาร/ สินค้าบนเครื่องบิน พร้อมลงทุนกว่า 700 ล้านบาท
นายอุเมส ปานเดย์ ผู้แทนการค้าไทยได้เจรจาหารือกับ ผู้บริหาร Air Asia ที่สำนักงานใหญ่ ณ กรุงกัวลาลัมเปอร์ ประเทศมาเลเซีย เมื่อวันที่ 10 กุมภาพันธ์ ที่ผ่านมา นายอุเมสได้พบกับนาย Tony Fernandez  ผู้บริหารของ Air Asia เพื่อเจรจาหารือและชี้ให้เห็นศักยภาพของผู้ประกอบธุรกิจในประเทศไทยทั้งในแง่ของธุรกิจอาหารและการท่องเที่ยว โดยประเทศไทยเป็น Kitchen of the World มีผู้ประกอบการธุรกิจอาหารที่มีศักยภาพสูง และส่งออกไปทั่วโลก ซึ่งทาง Air Asia เองได้ตระหนักและให้ความสนใจเป็นอย่างมาก อีกทั้งยังตอบรับคำเชิญของนายอุเมสฯ เพื่อเข้าร่วมงาน ThaiFex ซึ่งจัดโดย กรมส่งเสริมการค้าระหว่างประเทศ กระทรวงพาณิชย์ ในเดือนพฤษภาคมนี้อีกด้วย
ในส่วนของการลงทุน นายอุเมสฯ ได้เน้นย้ำถึงความสามารถในการแข่งขันของประเทศไทยในอุตสาหกรรมการท่องเที่ยว และข้อได้เปรียบต่างๆ เช่น สถานที่ท่องเที่ยวซึ่งยังสามารถทำตลาดได้อีกมาก และสนามบินรองที่ได้มาตรฐานระดับสนามบินนานาชาติที่กระจายตัวอยู่ในภาคต่างๆของประเทศ  Air Asia ให้ความสนใจเป็นอย่างมาก โดยเฉพาะอย่างยิ่งในการเปิดเส้นทางการบินสู่สนามบินรองในประเทศไทย ซึ่ง Air Asia พร้อมที่จะลงทุนกว่า 20 ล้านเหรียญสหรัฐ หรือประมาณ 700 ล้านบาท ซึ่งจะเกิดประโยชน์ต่อประเทศไทยในหลายระดับ เช่น การท่องเที่ยวของประเทศ และเศรษฐกิจระดับภูมิภาค

ที่มา : https://www.thaigov.go.th/news/contents/details/93560