รัฐบาลไทย-ข่าวทำเนียบรัฐบาล-กระทรวงวัฒนธรรม โดยกรมส่งเสริมวัฒนธรรม จัดงานแถลงข่าวการประกวดเยาวชนต้นแบบ ด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘ 


วันพุธที่ 19 กุมภาพันธ์ 2568
กระทรวงวัฒนธรรม โดยกรมส่งเสริมวัฒนธรรม จัดงานแถลงข่าวการประกวดเยาวชนต้นแบบ ด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘
กระทรวงวัฒนธรรม โดยกรมส่งเสริมวัฒนธรรม จัดงานแถลงข่าวการประกวดเยาวชนต้นแบบ ด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี
กระทรวงวัฒนธรรม โดยกรมส่งเสริมวัฒนธรรม จัดงานแถลงข่าวการประกวดเยาวชนต้นแบบ
ด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘
ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี
......................................................................................................
๑๙ กุมภาพันธ์ ๒๕๖๘ กระทรวงวัฒนธรรม โดยกรมส่งเสริมวัฒนธรรม จัดงานแถลงข่าวการประกวดเยาวชนต้นแบบด้านมารยาทไทย และมารยาทในสังคม ประจำปีงบประมาณ พ.ศ.๒๕๖๘ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โดยร่วมกับกองทุน ดร.อุเทน เตชะไพบูลย์ มูลนิธิป่อเต็กตึ๊ง ผู้ว่าราชการจังหวัด และสำนักงานวัฒนธรรมจังหวัดทั่วประเทศ จัดการประกวดเยาวชนต้นแบบด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เพื่อส่งเสริมในการดูแล รักษา สืบทอด ต่อยอด “มารยาทไทย และมารยาทในสังคม” ซึ่งเป็นขนบธรรมเนียมและค่านิยมอันดีงาม เป็นวิถีและแนวปฏิบัติของสังคมไทยมายาวนาน รวมถึงเป็นสิ่งจำเป็นในการอยู่ร่วมกันช่วยเสริมสร้างมิตรภาพและความเข้าใจอันดีงามในสังคม รวมทั้งการเสริมเสน่ห์วัฒนธรรมไทยและตอกย้ำความเป็นไทยในสังคมโลก
(วันที่ ๑๙ กุมภาพันธ์ ๒๕๖๘ เวลา ๑๔.๐๐ น.) นางสาวสุดาวรรณ  หวังศุภกิจโกศล เป็นประธานการแถลงข่าวการประกวดเยาวชนต้นแบบด้านมารยาทไทย และมารยาทในสังคม ประจำปีงบประมาณ พ.ศ.๒๕๖๘ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ร่วมกับนายวิเชียร  เตชะไพบูลย์ ประธานอนุกรรมการบริหารกองทุน ดร.อุเทน เตชะไพบูลย์ และมูลนิธิป่อเต็กตึ๊ง โดยมีผู้บริหารกระทรวงวัฒนธรรม และเครือข่ายสถานศึกษาต่าง ๆ เข้าร่วมงานฯ
นางสาวสุดาวรรณ หวังศุภกิจโกศล กล่าวว่า ในปีพุทธศักราช ๒๕๖๘ นี้ กระทรวงวัฒนธรรม โดยกรมส่งเสริมวัฒนธรรม ร่วมกับกองทุน ดร.อุเทน เตชะไพบูลย์ มูลนิธิป่อเต็กตึ๊ง ผู้ว่าราชการจังหวัด และสำนักงานวัฒนธรรมจังหวัดทั่วประเทศ ดำเนินการจัดการประกวดเยาวชนต้นแบบด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โดยมีวัตถุประสงค์เพื่อเทิดพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสทรงเจริญพระชนมายุ ๗๐ พรรษา วันที่ ๒ เมษายน ๒๕๖๘ และเพื่อกระตุ้นให้เด็ก เยาวชนและประชาชน เห็นคุณค่าความสำคัญของอัตลักษณ์ไทยในเรื่องมารยาทไทย มารยาทในสังคม และสามารถนำไปปรับใช้ในการดำเนินชีวิตประจำวัน ซึ่งถือได้ว่าเป็นนิมิตหมายที่ดี นับเป็นจุดเริ่มต้นขวบปีแรกที่กระทรวงวัฒนธรรมได้จัดการประกวดเยาวชนต้นแบบด้านมารยาทไทย และมารยาทในสังคมขึ้น เพื่อรณรงค์ สร้างกระแสและความตระหนักในการสืบสานและสืบทอดมรดกภูมิปัญญาทางวัฒนธรรมด้านมารยาทไทย
กระทรวงวัฒนธรรม โดยกรมส่งเสริมวัฒนธรรม ได้ประกาศหลักเกณฑ์การประกวดเยาวชนต้นแบบด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘ โดยมีสาระสำคัญสรุปได้ดังนี้
๑. ระดับการประกวด แบ่งเป็น ๔ ระดับ คือ
๑.๑ ระดับประถมศึกษา (ป.๑ - ป.๖) จำนวน ๒ คน/ทีม
๑.๒ ระดับมัธยมศึกษาตอนต้น (ม.๑ - ม.๓) จำนวน ๒ คน/ทีม
๑.๓ ระดับมัธยมศึกษาตอนปลาย (ม.๔ - ม.๖) และประกาศนียบัตรวิชาชีพ (ปวช.)   จำนวน ๔ คน/ทีม
๑.๔ ระดับอุดมศึกษา และประกาศนียบัตรวิชาชีพชั้นสูง (ปวส.) จำนวน ๔ คน/ทีม
๒. การสมัครและการประกวด แบ่งเป็น
๒.๑ ส่วนภูมิภาค (ระดับจังหวัด) สามารถส่งใบสมัครพร้อมสำเนาบัตรประจำตัวประชาชนของสมาชิกในทีมที่เข้าประกวด ได้ที่สำนักงานวัฒนธรรมจังหวัดแต่ละจังหวัด รายละเอียดตามประกาศหลักเกณฑ์การประกวดเยาวชนต้นแบบด้านมารยาทไทย และมารยาทในสังคม ประจำปีงบประมาณ          พ.ศ. ๒๕๖๘ ระดับจังหวัด
๒.๒ ส่วนกลาง (กรุงเทพมหานคร และระดับประเทศ) สามารถส่งใบสมัคร พร้อมสำเนาบัตรประจำตัวประชาชนของสมาชิกในทีมที่เข้าประกวด ได้ที่กรมส่งเสริมวัฒนธรรม ตั้งแต่บัดนี้ ถึงวันที่ ๑๕ พฤษภาคม ๒๕๖๘ โดยสามารถดูรายละเอียดประกาศหลักเกณฑ์การประกวดเยาวชนต้นแบบด้านมารยาทไทย และมารยาทในสังคม ประจำปีงบประมาณ พ.ศ. ๒๕๖๘ ได้ที่ http://www.culture.go.th
๓. ถ้วยรางวัล รางวัล และเกียรติบัตร ในภาพรวมเงินรางวัลการประกวดมีมูลค่ากว่า ๖๐๐,๐๐๐ บาท โดยทีมที่ได้รับรางวัลชนะเลิศทั้ง ๔ ระดับ จะได้รับถ้วยรางวัลพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี
ทั้งนี้ นักเรียน นิสิต นักศึกษา อาจารย์ผู้ควบคุม และสถาบันการศึกษา ที่เข้าร่วมการประกวดทุกระดับจะได้รับเกียรติบัตรจากกระทรวงวัฒนธรรม โดยกรมส่งเสริมวัฒนธรรมทั้งหมด
๓.๑ ระดับจังหวัด
- รางวัลชนะเลิศ (ทุกระดับ) ได้รับเกียรติบัตรจากผู้ว่าราชการจังหวัด อธิบดี กรมส่งเสริมวัฒนธรรม และประธานอนุกรรมการบริหารกองทุน ดร.อุเทน เตชะไพบูลย์ มูลนิธิป่อเต็กตึ๊ง พร้อมเงินรางวัล จำนวน ๓,๐๐๐ บาท (สามพันบาทถ้วน) และเงินรางวัลดีเด่น ระดับจังหวัด จากกองทุน      ดร.อุเทน  เตชะไพบูลย์ มูลนิธิป่อเต็กตึ๊ง จำนวน ๑,๐๐๐ บาท/คน (หนึ่งพันบาทถ้วน)
- รางวัลรองชนะเลิศ อันดับ ๑ (ทุกระดับ) ได้รับเกียรติบัตรจากผู้ว่าราชการจังหวัด อธิบดีกรมส่งเสริมวัฒนธรรม และประธานอนุกรรมการบริหารกองทุน ดร.อุเทน เตชะไพบูลย์ มูลนิธิป่อเต็กตึ๊ง พร้อมเงินรางวัล จำนวน ๒,๐๐๐ บาท (สองพันบาทถ้วน)
- รางวัลรองชนะเลิศ อันดับ ๒ (ทุกระดับ) ได้รับเกียรติบัตรจากผู้ว่าราชการจังหวัด อธิบดีกรมส่งเสริมวัฒนธรรม และประธานอนุกรรมการบริหารกองทุน ดร.อุเทน เตชะไพบูลย์ มูลนิธิป่อเต็กตึ๊งพร้อมเงินรางวัล จำนวน ๑,๐๐๐ บาท (หนึ่งพันบาทถ้วน)
๓.๒ ระดับประเทศ
- รางวัลชนะเลิศ (ทุกระดับ) ได้รับถ้วยรางวัลพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เกียรติบัตรจากรัฐมนตรีว่าการกระทรวงวัฒนธรรม และเงินรางวัล จำนวน ๕๐,๐๐๐ บาท (ห้าหมื่นบาทถ้วน)
- รางวัลรองชนะเลิศ อันดับ ๑ ( ทุกระดับ) ได้รับถ้วยรางวัล เกียรติบัตร จากรัฐมนตรีว่าการกระทรวงวัฒนธรรม และเงินรางวัล จำนวน ๓๐,๐๐๐ บาท (สามหมื่นบาทถ้วน)
- รางวัลรองชนะเลิศ อันดับ ๒ (ทุกระดับ) ได้รับถ้วยรางวัล เกียรติบัตร จากปลัดกระทรวงวัฒนธรรม และเงินรางวัล จำนวน ๒๐,๐๐๐ บาท (สองหมื่นบาทถ้วน)
- รางวัลชมเชย ระดับละ ๕ รางวัล ได้รับถ้วยรางวัล เกียรติบัตรจากอธิบดี กรมส่งเสริมวัฒนธรรม ประธานอนุกรรมการบริหารกองทุน ดร.อุเทน เตชะไพบูลย์ มูลนิธิป่อเต็กตึ๊ง และเงินรางวัล จำนวน ๑๐,๐๐๐ บาท (หนึ่งหมื่นบาทถ้วน)
ทั้งนี้ “มารยาทไทย และมารยาทในสังคม” ยังสามารถสร้างคุณค่าทางสังคม มูลค่าทางเศรษฐกิจ พัฒนาความสัมพันธ์กับนานาประเทศ และยังช่วยประสานพลังในการขับเคลื่อน Soft Power เพื่อส่งเสริมบทบาทเศรษฐกิจสร้างสรรค์ของประเทศไทยในเวทีโลก รวมทั้งสอดคล้องตามนโยบายกระทรวงวัฒนธรรมในการชู “วัฒนธรรมขับเคลื่อนเศรษฐกิจ” ด้วย ๔ นโยบาย ๓ แนวทาง ๒ รูปแบบ และ ๑ เป้าหมาย ในการพัฒนางานวัฒนธรรมใน ๓ มิติ ทั้งด้านเศรษฐกิจ สังคม และการขับเคลื่อนสู่เวทีโลก โดยการเสริมสร้างพลังสร้างสรรค์ให้ “คน” เป็นปัจจัยสำคัญในการขับเคลื่อนเศรษฐกิจ วัฒนธรรม และสังคมได้อีกด้วย

ที่มา : https://www.thaigov.go.th/news/contents/details/93590