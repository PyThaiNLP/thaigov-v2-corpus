รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ร่วมงานฉลองวันชาติญี่ปุ่น และวันคล้ายวันพระราชสมภพสมเด็จพระจักรพรรดิญี่ปุ่น


วันพุธที่ 19 กุมภาพันธ์ 2568
19/02/2568
พิมพ์
รัฐมนตรีว่าการกระทรวงยุติธรรม ร่วมงานฉลองวันชาติญี่ปุ่น และวันคล้ายวันพระราชสมภพสมเด็จพระจักรพรรดิญี่ปุ่น
รัฐมนตรีว่าการกระทรวงยุติธรรม ร่วมงานฉลองวันชาติญี่ปุ่น และวันคล้ายวันพระราชสมภพสมเด็จพระจักรพรรดิญี่ปุ่น
ในวันอังคาร​ที่ 18 กุมภาพันธ์ 2568 พันตำรวจเอก ทวี สอดส่อง รัฐมนตรีว่าการกระทรวงยุติธรรม และ​คณะ​ เข้าร่วมงานเลี้ยงรับรอง เนื่องในโอกาสวันชาติญี่ปุ่น และวันคล้ายวันพระราชสมภพสมเด็จพระจักรพรรดิญี่ปุ่น ซึ่งในปีนี้สมเด็จพระจักรพรรดินารุฮิโตะทรงมีพระชนมพรรษาครบ 65 พรรษา โดยมี นายโอตากะ มาซาโตะ เอกอัครราชทูตญี่ปุ่นประจำประเทศไทย ให้การต้อนรับ ณ ห้องเพลนารีฮอลล์ ศูนย์ประชุมแห่งชาติสิริกิติ์ กรุงเทพฯ
สำหรับกระทรวงยุติธรรมของไทย มุ่งเน้นให้ความสำคัญ เรื่อง การยกระดับเรื่องหลักนิติธรรม (Rule of Law) และการพัฒนากฎหมาย และขณะนี้อยู่ระหว่างการพัฒนาร่างพระราชบัญญัติชะลอฟ้อง พ.ศ. .... โดยเห็นว่าการชะลอฟ้องถือเป็นกลไกที่สำคัญในการดำเนินกระบวนการยุติธรรมทางอาญาของประเทศญี่ปุ่น จึงประสงค์ที่จะแลกเปลี่ยนเรียนรู้แนวทางการดำเนินงานในเรื่องดังกล่าวจากญี่ปุ่น ในโอกาสนี้ รัฐบาลญี่ปุ่นได้แสดงความขอบคุณฝ่ายไทยสำหรับการดำเนินการเกี่ยวกับคดี นางสาวคาวาชิตะ โทโมโกะ ด้วย โดยกระทรวงยุติธรรมของไทยและญี่ปุ่นมีความร่วมมือด้านกฎหมายและงานยุติธรรมในมิติต่าง ๆ อย่างใกล้ชิดต่อเนื่องมาโดยตลอด

ที่มา : https://www.thaigov.go.th/news/contents/details/93579