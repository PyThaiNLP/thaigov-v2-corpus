รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดงาน “Government Data Catalog Day 2024” ก้าวสู่อนาคตด้วยบัญชีข้อมูลภาครัฐ


วันพุธที่ 19 กุมภาพันธ์ 2568
รองนายกฯ ประเสริฐ เปิดงาน “Government Data Catalog Day 2024” ก้าวสู่อนาคตด้วยบัญชีข้อมูลภาครัฐ
รองนายกฯ ประเสริฐ เปิดงาน “Government Data Catalog Day 2024” ก้าวสู่อนาคตด้วยบัญชีข้อมูลภาครัฐ
วันที่ 19 กุมภาพันธ์ 2568 นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานประชุมสัมมนา "Government Data Catalog Day 2024: The Power of Data in Driving Thailand’s Future” ประจำปีงบประมาณ พ.ศ.2567 และพิธีมอบโล่รางวัล GD Catalog Award 2567 พร้อมเยี่ยมชมบูทกิจกรรมนําเสนอการใช้ประโยชน์บัญชีข้อมูลภาครัฐกว่า 50 หน่วยงาน โดยมีนายภุชพงค์ โนดไธสง ผู้อำนวยการสำนักงานสถิติแห่งชาติ ผู้บริหารกระทรวงดีอี ผู้บริหารหน่วยงาน และผู้ที่เกี่ยวข้องเข้าร่วมเป็นจำนวนมาก ณ ลานอเนกประสงค์ ชั้น 2 ศูนย์ราชการเฉลิมพระเกียรติฯ อาคารบี ถ.แจ้งวัฒนะ กรุงเทพฯ
การประชุมฯ ครั้งนี้จัดขึ้นเพื่อ มุ่งเน้นให้หน่วยงานภาครัฐสามารถจัดทำและบูรณาการบัญชีข้อมูลอย่างมีประสิทธิภาพ รวมถึงการประชาสัมพันธ์และสร้างความตระหนักรู้ถึงความสำคัญของบัญชีข้อมูลภาครัฐ โดยมี วิทยากรผู้ทรงคุณวุฒิและผู้แทนหน่วยงานภาครัฐ สถาบันการศึกษา และภาคเอกชนกว่า 1,000 คน เข้าร่วมกิจกรรมภายในงาน
สำหรับระบบบัญชีข้อมูลภาครัฐ เปิดให้ผู้สนใจเข้าสืบค้นข้อมูลและใช้ประโยชน์จากข้อมูลภาครัฐถึง 8,390 ชุดข้อมูล จาก 276 หน่วยงานรัฐ ได้แล้วที่ https://gdcatalog.go.th/ สอบถามข้อมูลเพิ่มเติม ติดต่อ สำนักงานสถิติแห่งชาติ โทรศัพท์ 0 2141 7408-9 อีเมล gsic@nso.go.th

ที่มา : https://www.thaigov.go.th/news/contents/details/93573