รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช 


วันอาทิตย์ที่ 2 กุมภาพันธ์ 2568
02/02/2568
พิมพ์
​รัฐมนตรีฯ เอกนัฏ ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
​รัฐมนตรีฯ เอกนัฏ ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
วันที่ 31 มกราคม 2568 เวลา 15.30 น. นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช สมเด็จพระปฐมบรมกษัตริยาธิราชแห่งพระราชวงศ์จักรี พุทธศักราช 2568 โดยมี นางสาวแพทองธาร ชินวัตร นายกรัฐมนตรี เป็นประธาน ร่วมด้วย ประธานองค์กรอิสระ คณะรัฐมนตรีพร้อมคู่สมรส หัวหน้าส่วนราชการระดับปลัดกระทรวงหรือเทียบเท่า ผู้บัญชาการทหารและตำรวจ ผู้อำนวยการศูนย์อำนวยการใหญ่จิตอาสาพระราชทานและเจ้าหน้าที่ศูนย์อำนวยการใหญ่จิตอาสาพระราชทาน  ผู้บริหารสำนักงานปลัดสำนักนายกรัฐมนตรี และหน่วยงานที่เกี่ยวข้อง เข้าร่วมกิจกรรม ณ อุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
สำหรับกิจกรรมการปลูกต้นไม้ครั้งนี้แสดงถึงความจงรักภักดีและเป็นการเฉลิมพระเกียรติ พร้อมทั้งสร้างพื้นที่สีเขียวที่จะเป็นมรดกทางธรรมชาติให้แก่คนรุ่นหลัง โดยคัดเลือกพันธุ์ไม้ยืนต้นที่มีความหลากหลายชนิด ได้แก่ ขนุนไพศาลทักษิณ กัลปพฤกษ์ แคฝรั่ง ชัยพฤกษ์ ปงจั่น พุดชมพู สาวสันทราย กระทุ่มน้ำ แคบ้าน ชมพู่น้ำดอกไม้ ตะเคียนทอง ทองหลางน้ำ บัวสวรรค์ พิกุล มะกอกน้ำ มะม่วง กะล่อน มะม่วงเบา มันปู สัก หางนกยูงไทย อินจัน โสกขาว โสกพวง พู่จอมพล แคนา มะค่าโมง สะเดา จำนวนทั้งสิ้น 173 ต้น

ที่มา : https://www.thaigov.go.th/news/contents/details/92967