รัฐบาลไทย-ข่าวทำเนียบรัฐบาล-รมว.สรวงศ์ พร้อมภริยา ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช


วันอาทิตย์ที่ 2 กุมภาพันธ์ 2568
รมว.สรวงศ์ พร้อมภริยา ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
รมว.สรวงศ์ พร้อมภริยา ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
วันที่ 31 มกราคม 2568 เวลา 15.30 น. ณ อุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา พร้อมภริยา และ นางสาววนิดา พันธ์สอาด รองปลัดกระทรวงการท่องเที่ยวและกีฬา ร่วมกิจกรรมปลูกต้นไม้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช สมเด็จพระปฐมบรมกษัตริยาธิราชแห่งพระราชวงศ์จักรี พุทธศักราช 2568 โดยมี นางสาวแพทองธาร ชินวัตร นายกรัฐมนตรี ซึ่งมีประธานองค์กรอิสระ คณะรัฐมนตรีพร้อมคู่สมรส หัวหน้าส่วนราชการระดับปลัดกระทรวงหรือเทียบเท่า ผู้บัญชาการทหารและตำรวจ ผู้อำนวยการศูนย์อำนวยการใหญ่จิตอาสาพระราชทานและเจ้าหน้าที่ศูนย์อำนวยการใหญ่จิตอาสาพระราชทาน ผู้บริหารสำนักงานปลัดสำนักนายกรัฐมนตรี และหน่วยงานที่เกี่ยวข้อง เข้าร่วมกิจกรรม
นายกรัฐมนตรีและคู่สมรสร่วมกันปลูกต้นขนุนไพศาลทักษิณ ส่วนทางด้านผู้ร่วมกิจกรรมได้ร่วมกันปลูกต้นไม้ ชนิดต่าง ๆ อย่างพร้อมเพรียง ทั้งนี้ พันธุ์ไม้ที่ปลูก มีจำนวนทั้งสิ้น 173 ต้น ได้แก่ ขนุนไพศาลทักษิณ กัลปพฤกษ์ แคฝรั่ง ชัยพฤกษ์ ปงจั่น พุดชมพู สาวสันทราย กระทุ่มน้ำ แคบ้าน ชมพู่น้ำดอกไม้ ตะเคียนทอง ทองหลางน้ำ บัวสวรรค์ พิกุล มะกอกน้ำ มะม่วงกะล่อน มะม่วงเบา มันปู สัก หางนกยูงไทย อินจัน โสกขาว โสกพวง พู่จอมพล แคนา มะค่าโมง สะเดา
สำหรับกิจกรรมการปลูกต้นไม้ครั้งนี้แสดงถึงความจงรักภักดีและเป็นการเฉลิมพระเกียรติ พร้อมทั้ง สร้างพื้นที่สีเขียวที่จะเป็นมรดกทางธรรมชาติให้แก่คนรุ่นหลัง โดยเฉพาะการคัดเลือกพันธุ์ไม้ยืนต้นที่มีความหลากหลายชนิด ซึ่งจะช่วยเพิ่มความอุดมสมบูรณ์ให้แก่ระบบนิเวศ เป็นแหล่งอาศัยของสิ่งมีชีวิตนานาชนิด และช่วยสร้างสภาพแวดล้อมที่ร่มรื่นให้แก่ชุมชนโดยรอบ อีกทั้ง ยังเป็นการสืบสานพระราชปณิธานในการอนุรักษ์ทรัพยากรธรรมชาติและสิ่งแวดล้อมอย่างยั่งยืน

ที่มา : https://www.thaigov.go.th/news/contents/details/92972