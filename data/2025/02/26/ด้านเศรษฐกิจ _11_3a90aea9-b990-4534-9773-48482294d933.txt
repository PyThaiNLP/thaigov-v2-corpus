รัฐบาลไทย-ข่าวทำเนียบรัฐบาล-รมช.อิทธิ ประชุม คกก.แก้ไขปัญหาความเดือดร้อนของมวลชน กระทรวงเกษตรและสหกรณ์


วันพุธที่ 26 กุมภาพันธ์ 2568
รมช.อิทธิ ประชุม คกก.แก้ไขปัญหาความเดือดร้อนของมวลชน กระทรวงเกษตรและสหกรณ์
รมช.อิทธิ ประชุม คกก.แก้ไขปัญหาความเดือดร้อนของมวลชน กระทรวงเกษตรและสหกรณ์
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ เป็นประธานการประชุมคณะกรรมการแก้ไขปัญหาความเดือดร้อนของมวลชนกระทรวงเกษตรและสหกรณ์ ครั้งที่ 1/2568 ณ ห้องประชุม 123 กระทรวงเกษตรและสหกรณ์ และผ่านระบบ Zoom Meeting โดยที่ประชุมให้ความเห็นชอบในการนำผลการตรวจสอบข้อเท็จจริงของคณะทำงานตรวจสอบข้อเท็จจริง กรณีราษฎรขอรับสิทธิการจัดสรรที่ดินแปลงอพยพ เนื่องจากได้รับผลกระทบจากการก่อสร้างเขื่อนราษีไศล จ.สุรินทร์ ในชุดเดิมที่ผ่านมา นำมาดำเนินการอย่างต่อเนื่อง ซึ่งมีผลการตรวจสอบรายชื่อจำนวนทั้งสิ้น 1,046 ราย โดยกำหนดอัตราจ่ายเงินชดเชยพิเศษ ในอัตราไร่ละ 52,000 บาท รวม 8 กลุ่ม ได้แก่ กลุ่มพัฒนาเขื่อนราษีไศล กลุ่มแม่มูลยั่งยืน กลุ่มอิสระ กลุ่มชาวนา 3 จังหวัด กลุ่มนางศิริกุล บุญเย็น กลุ่มนางหอม ชมเสียง กลุ่มบุญชู กลุ่มเครือข่ายคนลุ่มน้ำมูล และกลุ่มร่วมใจรัก พิทักษ์สามัคคี ทั้งนี้ จะนำรายชื่อดังกล่าว เสนอต่อที่ประชุมคณะรัฐมนตรีต่อไป
ทั้งนี้ เพื่อให้การดำเนินการแก้ไขปัญหาของผู้ที่ได้รับผลกระทบจากการก่อสร้างโครงการของรัฐ และแก้ปัญหาที่ดินทำกิน ให้มีประสิทธิภาพเกิดการขับเคลื่อนอย่างเป็นรูปธรรม และมีผลในทางปฏิบัติโดยเร็ว ที่ประชุมจึงมีมติเห็นชอบแต่งตั้งคณะทำงานต่างๆ ดังนี้
1. แต่งตั้งคณะทำงานตรวจสอบข้อเท็จจริง กรณีราษฎรขอรับสิทธิการจัดสรรที่ดินแปลอพยพเนื่องจากได้รับผลกระทบจากการก่อสร้างเขื่อนราษีไศล จำนวน 3 จังหวัด ได้แก่ จ.สุรินทร์ ศรีสะเกษ และร้อยเอ็ด 2. แต่งตั้งคณะอนุกรรมการแก้ไขปัญหาที่ดินทำกินในเขตพื้นที่ป่าสงวนแห่งชาติป่าดงลาน อ.สีชมพู จ.ขอนแก่น 3. แต่งตั้งคณะอนุกรรมการแก้ไขปัญหาผู้ที่ได้รับผลกระทบจากการก่อสร้างโครงการเขื่อนน้ำอูน จ.สกลนคร 4. แต่งตั้งคณะทำงานตรวจสอบข้อเท็จจริง กรณีราษฎรขอให้ช่วยเหลือ จ่ายค่าทดแทนเนื่องจากได้รับผลกระทบจากการก่อสร้างโครงการอ่างเก็บน้ำ ห้วยผาวัง จ.หนองบัวลำภู และ 5. แต่งตั้งคณะอนุกรรมการจัดทำโครงการเกษตรนิเวศในการปรับเปลี่ยนวิถีด้านการเกษตรของสมาชิกสมัชชาคนจน
รมช.อิทธิ กล่าวย้ำว่า รัฐบาล กระทรวงเกษตรฯ มีความมุ่งมั่นตั้งใจ และรับทราบถึงปัญหาความเดือดร้อนของพี่น้องเกษตรกร และราษฎรที่ได้รับผลกระทบในพื้นที่โครงการของรัฐ และจะนำข้อเสนอต่างๆ ในที่ประชุมไปพิจารณาร่วมกับหน่วยงานที่เกี่ยวข้องเพื่อเร่งดำเนินการให้ความช่วยเหลือหาเป็นรูปธรรมให้เร็วที่สุด ตามนโยบายของรัฐบาล และ ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์

ที่มา : https://www.thaigov.go.th/news/contents/details/93840