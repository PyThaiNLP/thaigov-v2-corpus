รัฐบาลไทย-ข่าวทำเนียบรัฐบาล-“รมว.ปุ๋ง” ลุยขับเคลื่อน Soft Power ด้านภาพยนตร์ของไทยไปสู่นานาชาติ เตรียมยกทัพผู้ประกอบการไทย บุกโรดโชว์“งานเทศกาลภาพยนตร์นานาชาติกรุงปักกิ่ง ครั้งที่ 15” วันที่ 19- 2 เมษายน 2568


วันพุธที่ 26 กุมภาพันธ์ 2568
“รมว.ปุ๋ง” ลุยขับเคลื่อน Soft Power ด้านภาพยนตร์ของไทยไปสู่นานาชาติ เตรียมยกทัพผู้ประกอบการไทย บุกโรดโชว์“งานเทศกาลภาพยนตร์นานาชาติกรุงปักกิ่ง ครั้งที่ 15” วันที่ 19- 2 เมษายน 2568
“รมว.ปุ๋ง” ลุยขับเคลื่อน Soft Power ด้านภาพยนตร์ของไทยไปสู่นานาชาติ เตรียมยกทัพผู้ประกอบการไทย บุกโรดโชว์ “งานเทศกาลภาพยนตร์นานาชาติกรุงปักกิ่ง ครั้งที่ 15” วันที่ 19 - 22 เมษายน 2568 ณ กรุงปักกิ่ง สาธารณรัฐประชาชนจีน
“รมว.ปุ๋ง” ลุยขับเคลื่อน Soft Power ด้านภาพยนตร์ของไทยไปสู่นานาชาติ เตรียมยกทัพผู้ประกอบการไทย บุกโรดโชว์ “งานเทศกาลภาพยนตร์นานาชาติกรุงปักกิ่ง ครั้งที่ 15” วันที่ 19 - 22 เมษายน 2568 ณ กรุงปักกิ่ง สาธารณรัฐประชาชนจีน รับสมัครผู้ประกอบการ-สมาคมด้านภาพยนตร์และวีดิทัศน์ เข้าร่วมตั้งแต่บัดนี้ถึงวันที่ 5 มีนาคม 2568
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.)  เปิดเผยว่า กระทรวงวัฒนธรรม (วธ.) มุ่งขับเคลื่อน Soft Power ด้านภาพยนตร์ ละคร ซีรีส์ สารคดี และแอนิเมชันของประเทศไทยไปสู่ระดับนานาชาติและส่งเสริมและเผยแพร่ภาพยนตร์และวีดิทัศน์ในต่างประเทศตามนโยบายในการส่งเสริมอุตสาหกรรมภาพยนตร์และวีดิทัศน์ เพื่อเปิดโอกาสให้บุคลากรด้านภาพยนตร์และวีดิทัศน์ได้นำผลงานไปเผยแพร่และจัดจำหน่ายในระดับนานาชาติ รวมทั้งแลกเปลี่ยนองค์ความรู้และพัฒนาบุคลากรในตลาดอุตสาหกรรมภาพยนตร์และวีดิทัศน์ไทย ดังนั้น วธ.โดยสำนักงานปลัดกระทรวงวัฒนธรรม (สป.วธ.) ดำเนินกิจกรรมส่งเสริมและเผยแพร่ภาพยนตร์และวีดิทัศน์ในต่างประเทศ (Roadshow) ณ งานเทศกาลภาพยนตร์นานาชาติกรุงปักกิ่ง ครั้งที่ 15 (Beijing International Film Festival) ระหว่างวันที่ 19 - 22 เมษายน 2568 ณ กรุงปักกิ่ง สาธารณรัฐประชาชนจีน โดยเป็นกิจกรรมบูรณาการเป็นประจำทุกปีระหว่างวธ. และกระทรวงการท่องเที่ยวและกีฬา
รัฐมนตรีว่าการกระทรวงวัฒนธรรม กล่าวอีกว่า วธ.ได้ประกาศเชิญชวนผู้ประกอบการในอุตสาหกรรมภาพยนตร์และวีดิทัศน์ร่วมสมัคร เพื่อคัดเลือกเข้าร่วมงานเทศกาลภาพยนตร์นานาชาติกรุงปักกิ่ง ครั้งที่ 15 โดยเปิดรับสมัครผู้ประกอบการในอุตสาหกรรมภาพยนตร์และวีดิทัศน์ ได้แก่ นิติบุคคลด้านภาพยนตร์และวีดิทัศน์ สมาคมด้านภาพยนตร์และวีดิทัศน์ รวมทั้งบริษัทที่เกี่ยวข้องกับการให้บริการด้านภาพยนตร์และวีดิทัศน์และต้องมีคุณสมบัติ เช่น มีการจดทะเบียนถูกต้องตามกฎหมาย  มีภาพลักษณ์ของกิจการที่ดี ไม่มีประวัติเสียหายและไม่มีพฤติกรรมในการละเมิดทรัพย์สินทางปัญญาของผู้ผลิตรายอื่น  ซึ่งวธ.เปิดรับสมัครตั้งแต่บัดนี้จนถึงวันที่ 5 มีนาคม 2568 โดยสแกน QR Code ใบสมัคร และส่งใบสมัครพร้อมหลักฐาน และข้อมูลผลงานไปยังไปรษณีย์อิเล็กทรอนิกส์ fav.mculture@gmail.com ภายในวันที่ 5 มีนาคม 2568 และส่งเอกสารตัวจริงไปยังกองภาพยนตร์และวีดิทัศน์ ชั้น 4 สำนักงานปลัดกระทรวงวัฒนธรรม เลขที่ 10 ถนนเทียมร่วมมิตร แขวง/เขต ห้วยขวาง กรุงเทพ 10310 ทั้งนี้  สอบถามรายละเอียดเพิ่มเติมโทร. 0-2209-3519-20 และดูรายละเอียดเพิ่มเติมได้ที่แฟนเพจเฟซบุ๊กกองภาพยนตร์และวีดิทัศน์และแฟนเพจเฟซบุ๊ก Content Thailand

ที่มา : https://www.thaigov.go.th/news/contents/details/93841