รัฐบาลไทย-ข่าวทำเนียบรัฐบาล-“สุดาวรรณ” สุดปลื้ม พระสงฆ์  – อปท. – สภาวัฒนธรรมกว่า 200 คนร่วมเป็นอาสาสมัครปกป้องมรดกโลกภูพระบาท -บ้านเชียง อุดรธานี กรมศิลปากรเดินหน้าอบรม การดูแลมรดกทางศิลปวัฒนธรรมที่มีต่อชาติ


วันพุธที่ 26 กุมภาพันธ์ 2568
“สุดาวรรณ” สุดปลื้ม พระสงฆ์  – อปท. – สภาวัฒนธรรมกว่า 200 คนร่วมเป็นอาสาสมัครปกป้องมรดกโลกภูพระบาท -บ้านเชียง อุดรธานี กรมศิลปากรเดินหน้าอบรม การดูแลมรดกทางศิลปวัฒนธรรมที่มีต่อชาติ
“สุดาวรรณ” สุดปลื้ม พระสงฆ์  – อปท. – สภาวัฒนธรรมกว่า 200 คนร่วมเป็นอาสาสมัครปกป้องมรดกโลกภูพระบาท -บ้านเชียง อุดรธานี กรมศิลปากรเดินหน้าอบรม ให้ความรู้ ความเข้าใจการดูแลมรดกทางศิลปวัฒนธรรมที่มีต่อชาติและท้องถิ่น
“สุดาวรรณ” สุดปลื้ม พระสงฆ์  – อปท. – สภาวัฒนธรรมกว่า 200 คนร่วมเป็นอาสาสมัครปกป้องมรดกโลกภูพระบาท -บ้านเชียง อุดรธานี กรมศิลปากรเดินหน้าอบรม ให้ความรู้ ความเข้าใจการดูแลมรดกทางศิลปวัฒนธรรมที่มีต่อชาติและท้องถิ่น รวมถึงกฎหมายที่เกี่ยวข้อง  27 – 28 ก.พ. นี้ ณ อุทยานประวัติศาสตร์ภูพระบาท จังหวัดอุดรธานี
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า ได้รับรายจากนายพนมบุตร จันทรโชติ อธิบดีกรมศิลปากร ในห้วงเวลาการจัดพิธีฉลองมรดกโลกภูพระบาท ในโอกาสที่ได้รับประกาศรับรองการขึ้นทะเบียนแหล่งมรดกทางวัฒนธรรมอย่างเป็นทางการจากองค์การเพื่อการศึกษาวิทยาศาสตร์ และวัฒนธรรมแห่งสหประชาชาติ (ยูเนสโก) ในวันที่ 28 กุมภาพันธ์ 2568 ณ อุทยานประวัติศาสตร์ภูพระบาท จังหวัดอุดรธานี ซึ่งกระทรวงวัฒนธรรม โดยกรมศิลปากร บูรณาการร่วมกับกรมการศาสนา จังหวัดอุดรธานี จัดพิธีฉลองมรดกโลกภูพระบาท โดยจะมีการติดตั้งตราสัญลักษณ์มรดกโลกและใบประกาศรับรองการขึ้นทะเบียนแหล่งมรดกโลกจากยูเนสโกอย่างเป็นทางการ พร้อมทั้งติดตั้งป้ายรณรงค์ส่งเสริมการท่องเที่ยวมรดกโลก ภูพระบาทภายในพื้นที่โบราณสถานอุทยานประวัติศาสตร์ภูพระบาทนั้น กรมศิลปากรจะจัดการอบรมเชิงปฏิบัติการเครือข่ายอนุรักษ์มรดกทางศิลปวัฒนธรรมเขตภาคตะวันออกเฉียงเหนือ โดยมีอาสาสมัครท้องถิ่นในการดูแลรักษามรดกทางศิลปวัฒนธรรม (อส.มศ.) พระสังฆาธิการ ผู้บริหารองค์กรปกครองส่วนท้องถิ่น (อปท.) ประธานสภาวัฒนธรรมจังหวัดและอำเภอ และผู้แทนส่วนราชการในเขตพื้นที่จังหวัดอุดรธานี หนองบัวลำภู และสกลนคร เข้าร่วมกว่า 200 คน ณ โรงแรมนภาลัย จังหวัดอุดรธานี
รมว.วธ. กล่าวว่า ภาคตะวันออกเฉียงเหนือ โดยเฉพาะจังหวัดอุดรธานี ล้วนเป็นแหล่งมรดกทางศิลปวัฒนธรรมของชาติที่เก่าแก่และมีความสำคัญ ความร่วมมือร่วมใจของภาคส่วนต่าง ๆ ทั้งฝ่ายสงฆ์ ราชการ ท้องถิ่น ชุมชนได้เล็งเห็นถึงความสำคัญของการดูแลรักษามรดกทางศิลปวัฒนธรรมของชุมชนให้มีความยั่งยืน ซึ่งการอนุรักษ์โบราณสถานที่ถูกต้องเหมาะสมจะยังประโยชน์ต่อเครือข่าย ชุมชน สังคม และประเทศชาติที่จะช่วยไม่ใช่เพียงด้านวัฒนธรรมอย่างเดียว แต่ยังรวมไปถึงภาคเศรษฐกิจทั้งในระดับท้องถิ่น จังหวัด และระดับประเทศ ซึ่งมรดกทางศิลปวัฒนธรรมเป็น SoftPower ประการหนึ่งของชาติที่จะช่วยสร้างรายได้ให้กับชุมชน ตลอดจนภาคเศรษฐกิจ ทั้งในระดับท้องถิ่น จังหวัด และระดับประเทศ”
ด้านนายพนมบุตร จันทรโชติ อธิบดีกรมศิลปากร  กล่าวว่า กรมศิลปากรพร้อมขับเคลื่อนนโยบายส่งเสริมให้ประชาชน องค์กรภาครัฐและเอกชน เข้ามาเป็นเครือข่ายและมีส่วนร่วมในการดำเนินงานดูแลรักษามรดกทางศิลปวัฒนธรรมของชาติ โดยมีแนวทางและมาตรฐานในการดูแลรักษามรดกทางศิลปวัฒนธรรมด้านโบราณสถาน ศิลปกรรมในเขตโบราณสถาน และโบราณวัตถุ ศิลปวัตถุ ตลอดจนมรดกทางศิลปวัฒนธรรมอื่นๆ เช่น เอกสารโบราณ จดหมายเหตุ จึงจัดการอบรมเชิงปฏิบัติการเครือข่ายอนุรักษ์มรดกทางศิลปวัฒนธรรมเขตภาคตะวันออกเฉียงเหนือ ประจำปีงบประมาณ พ.ศ. 2568 ระหว่างวันที่ 27 – 28 กุมภาพันธ์ 2568 เพื่อสร้างความรู้ ความเข้าใจในคุณลักษณะ คุณค่าและความสำคัญของมรดกทางศิลปวัฒนธรรมที่มีต่อชาติและท้องถิ่น รวมถึงกฎหมาย กฎ ระเบียบที่เกี่ยวข้องกับงานดูแลรักษามรดกทางศิลปวัฒนธรรมภายใต้หน้าที่และความรับผิดชอบของกรมศิลปากร สร้างความตระหนักในบทบาทหน้าที่เครือข่ายมรดกทางศิลปวัฒนธรรมที่มีต่อการดำเนินงานร่วมกันและเล็งเห็นถึงความสำคัญของการดูแลรักษามรดกทางศิลปวัฒนธรรมของชาติและท้องถิ่น
อธิบดีกรมศิลปากร กล่าวว่า นอกจากจะบรรยายโดยวิทยากรผู้ทรงคุณวุฒิแล้ว ยังมีการศึกษาดูงานโบราณสถานในพื้นที่จังหวัดหนองคาย และเข้าร่วมกิจกรรมฉลองมรดกโลกภูพระบาท ณ อุทยานประวัติศาสตร์ภูพระบาท จังหวัดอุดรธานี ซึ่งจังหวัดอุดรธานีเป็นจังหวัดที่มีแหล่งมรดกโลก 2 แห่งในจังหวัดเดียว คือ แหล่งโบราณคดีบ้านเชียง เป็นแหล่งโบราณคดีสมัยก่อนประวัติศาสตร์ที่สำคัญแห่งหนึ่งของเอเชียตะวันออกเฉียงใต้ ซึ่งกรมศิลปากรได้ดำเนินการจัดตั้งศูนย์วิจัยโบราณคดีบ้านเชียงขึ้น เพื่อเป็นสถานที่รวบรวม จัดเก็บโบราณวัตถุในวัฒนธรรมบ้านเชียงและโบราณวัตถุสมัยก่อนประวัติศาสตร์ร่วมสมัยวัฒนธรรมบ้านเชียงในพื้นที่ภาคอีสานตอนบน และอุทยานประวัติภูพระบาท ที่ได้รับการประกาศเป็นมรดกโลกจากยูเนสโกเมื่อปีที่ผ่านมา

ที่มา : https://www.thaigov.go.th/news/contents/details/93845