รัฐบาลไทย-ข่าวทำเนียบรัฐบาล-กระทรวงเกษตรฯ ห่วงใยสถานการณ์น้ำ มอบกรมชลประทาน เดินหน้าจัดสรรน้ำตามแผนฯ ย้ำ น้ำกิน น้ำใช้เพียงพอตลอดฤดูแล้งนี้


วันพุธที่ 26 กุมภาพันธ์ 2568
กระทรวงเกษตรฯ ห่วงใยสถานการณ์น้ำ มอบกรมชลประทาน เดินหน้าจัดสรรน้ำตามแผนฯ ย้ำ น้ำกิน น้ำใช้เพียงพอตลอดฤดูแล้งนี้
กระทรวงเกษตรฯ ห่วงใยสถานการณ์น้ำ มอบกรมชลประทาน เดินหน้าจัดสรรน้ำตามแผนฯ ย้ำ น้ำกิน น้ำใช้เพียงพอตลอดฤดูแล้งนี้
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เปิดเผยว่า รัฐบาลและกระทรวงเกษตรฯ มีความห่วงใยต่อสถานการณ์น้ำ ซึ่งจากข้อมูลศูนย์ปฏิบัติการน้ำอัจฉริยะ (SWOC) กรมชลประทาน รายงานว่า ปัจจุบันอ่างเก็บน้ำขนาดใหญ่และขนาดกลางทั่วประเทศ มีปริมาณน้ำรวมกัน 52,667 ล้าน ลบ.ม. (69% ของความจุอ่างฯ รวมกัน) มากกว่าปีที่ผ่านมา 1,099 ล้าน ลบ.ม. เป็นน้ำใช้การได้ 28,729 ล้าน ลบ.ม. เฉพาะ 4 เขื่อนหลักลุ่มน้ำเจ้าพระยา (เขื่อนภูมิพล เขื่อนสิริกิติ์ เขื่อนแควน้อยบำรุงแดน และเขื่อนป่าสักชลสิทธิ์) มีปริมาณน้ำรวมกัน 16,778 ล้าน ลบ.ม. (67% ของความจุอ่างฯ รวมกัน) เป็นน้ำใช้การได้ 10,082 ล้าน ลบ.ม. ผลการจัดสรรน้ำฤดูแล้งปี 67/68 ปัจจุบันจัดสรรน้ำทั้งประเทศไปแล้วกว่า 18,400 ล้าน ลบ.ม. (คิดเป็น 63% ของแผนฯ) เฉพาะลุ่มเจ้าพระยามีการจัดสรรน้ำไปแล้วกว่า 6,209 ล้าน ลบ.ม. (คิดเป็น 69% ของแผนฯ) ซึ่งภาพรวมสถานการณ์น้ำในปัจจุบันยังคงเป็นไปตามแผนจัดสรรน้ำที่ได้กำหนดไว้ และมีเพียงพอที่จะสนับสนุนทุกกิจกรรมของการใช้น้ำที่วางไว้ตลอดฤดูแล้งนี้
ด้านการเพาะปลูกพืชฤดูแล้งปี 2567/68 พบว่า ทั้งประเทศมีการเพาะปลูกข้าวนาปรังทั้งประเทศไปแล้วกว่า 9.14 ล้านไร่ คิดเป็น 91% ของแผนฯ เฉพาะลุ่มเจ้าพระยามีการเพาะปลูกข้าวนาปรังรวม 6.33 ล้านไร่ เป็นไปตามแผนการเพาะปลูกพืชฤดูแล้งที่วางไว้ ทั้งนี้ กรมชลประทาน ได้บริหารจัดการน้ำให้สอดคล้องกับการปรับปฏิทินการเพาะปลูก เพื่อให้เกษตรกรสามารถเก็บเกี่ยวผลผลิตได้ทันก่อนเข้าสู่การบริหารจัดการน้ำในช่วงฤดูฝน 2568
นอกจากนี้ ยังได้ติดตั้งเครื่องสูบน้ำ ช่วยเหลือเกษตรกรทั่วประเทศ รวมไปถึงกำจัดวัชพืชและสิ่งกีดขวางทางน้ำอย่างต่อเนื่อง เพื่อรักษาคุณภาพน้ำและเพิ่มประสิทธิภาพการระบายน้ำ

ที่มา : https://www.thaigov.go.th/news/contents/details/93825