รัฐบาลไทย-ข่าวทำเนียบรัฐบาล-มท.2 เป็นประธานพิธีสรงน้ำพระราชทานพระบรมธาตุนาดูน และทำบุญ เวียนเทียนรอบองค์พระธาตุ เพื่อความเป็นสิริมงคลเนื่องในวันมาฆบูชา ณ พระบรมธาตุนาดูน อ.นาดูน จ.มหาสารคาม


วันพุธที่ 12 กุมภาพันธ์ 2568
12/02/2568
พิมพ์
มท.2 เป็นประธานพิธีสรงน้ำพระราชทานพระบรมธาตุนาดูน และทำบุญ เวียนเทียนรอบองค์พระธาตุ เพื่อความเป็นสิริมงคลเนื่องในวันมาฆบูชา ณ พระบรมธาตุนาดูน อ.นาดูน จ.มหาสารคาม
มท.2 เป็นประธานพิธีสรงน้ำพระราชทานพระบรมธาตุนาดูน และทำบุญ เวียนเทียนรอบองค์พระธาตุ เพื่อความเป็นสิริมงคลเนื่องในวันมาฆบูชา ณ พระบรมธาตุนาดูน อ.นาดูน จ.มหาสารคาม
วันนี้ (12 กุมภาพันธ์ 2568) นายทรงศักดิ์ ทองศรี รัฐมนตรีช่วยว่าการกระทรวงมหาดไทย เดินทางเป็นประธานในพิธีสรงน้ำพระราชทาน ณ พระบรมธาตุนาดูน ตำบลนาดูน อำเภอนาดูน จังหวัดมาสารคาม พร้อมด้วย นายวิเชียร จงชูวณิชย์ ผู้ช่วยเลขานุการรัฐมนตรีว่าการกระทรวงมหาดไทย นายสมเกียรติ กิจเจริญ คณะทำงานฯ และ นายวิบูรณ์ แววบัณฑิต ผู้ว่าราชการจังหวัดมหาสารคาม หัวหน้าส่วนราชการ ข้าราชการ และประชาชนเข้าร่วมเป็นจำนวนมาก ขบวนอัญเชิญน้ำสรงพระราชทานเคลื่อนเข้าสู่ปะรำพิธี ลานด้านหน้าพระบรมธาตุนาดูน ตั้งแต่เวลา 13.00 น. โดยนายวิบูรณ์ แววบัณฑิต ผู้ว่าราชการจังหวัดมหาสารคาม เป็นผู้รับมอบน้ำสรงพระราชทาน
เวลาประมาณ 14.00 น. นายทรงศักดิ์ ทองศรี รัฐมนตรีช่วยว่าการกระทรวงมหาดไทย ได้เดินทางมาถึงบริเวณพิธี จุดธูปเทียนบูชาพระบรมธาตุ เปิดกรวยกระทงดอกไม้ธูปเทียนแพ รับฟังหมายรับสั่งจากผู้ว่าราชการจังหวัดมหาสารคาม หลังจากนั้น จึงประกอบพิธีสรงน้ำพระราชทานพระบรมธาตุนาดูน โดยมีหัวหน้าส่วนราชการ และประชาชนร่วมพิธีจำนวนมาก
พิธีสรงน้ำพระราชทานพระบรมธาตุนาดูนในครั้งนี้ ถือเป็นงานสำคัญที่แสดงถึงความศรัทธาและความสามัคคีของประชาชนในจังหวัดมหาสารคาม และเป็นโอกาสอันดีที่ทุกคนได้ร่วมกันสืบสานประเพณีอันดีงามของไทยให้คงอยู่สืบไป ตั้งแต่ปี 2522 จังหวัดมหาสารคาม กำหนดจัดงานนมัสการพระบรมธาตุนาดูน ในช่วงวันขึ้น 15 ค่ำ เดือน 3 หรือวันมาฆบูชา ของทุกปี มีกิจกรรมประกอบด้วยขบวนแห่ประเพณี 12 เดือน กิจกรรมทางพุทธศาสนา กิจกรรมทำบุญตักบาตร พิธีเวียนเทียนเนื่องในวันมาฆบูชา การปฎิบัติธรรมวิปัสสนา การออกนิทรรศการของหน่วยงานต่างๆ การแสดง แสง สี เสียง ประวัติความเป็นมาของนครจำปาศรี และการรำถวายพระบรมธาตุนาดูน
#พูดแล้วทำ #บำบัดทุกข์บำรุงสุข

ที่มา : https://www.thaigov.go.th/news/contents/details/93327