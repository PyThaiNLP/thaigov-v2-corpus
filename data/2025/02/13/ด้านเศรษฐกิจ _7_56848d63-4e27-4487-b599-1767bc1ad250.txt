รัฐบาลไทย-ข่าวทำเนียบรัฐบาล-ปลัดเกษตรฯ ประชุมคณะกรรมการนโยบายการประมงแห่งชาติ ครั้งที่ 1/2568


วันพฤหัสบดีที่ 13 กุมภาพันธ์ 2568
ปลัดเกษตรฯ ประชุมคณะกรรมการนโยบายการประมงแห่งชาติ ครั้งที่ 1/2568
ปลัดเกษตรฯ ประชุมคณะกรรมการนโยบายการประมงแห่งชาติ ครั้งที่ 1/2568
วันที่ 13 กุมภาพันธ์ 2568 เวลา 10.00 น. นายประยูร อินสกุล ปลัดกระทรวงเกษตรและสหกรณ์ ได้รับมอบหมายจาก นายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง ให้ทำหน้าที่ประธานการประชุมคณะกรรมการนโยบายการประมงแห่งชาติ ครั้งที่ 1/2568 โดยมี นายบัญชา สุขแก้ว อธิบดีกรมประมง พร้อมด้วยผู้แทนจากหน่วยงานที่เกี่ยวข้อง เข้าร่วม ณ ห้องประชุม 301 ตึกบัญชาการ 1 ทำเนียบรัฐบาล
ทั้งนี้ ที่ประชุมได้พิจารณาประเด็นการหาจุดอ้างอิงผลผลิตสูงสุดที่ยั่งยืน (Maximum Sustainable Yield, MSY) และปริมาณสัตว์น้ำที่อนุญาตให้ทำการประมง (Total Allowable Catch, TAC) สำหรับปีการประมง 2568 เพื่อให้เหมาะสมกับสภาวะทรัพยากร และเพื่อการบริหารจัดการการประมงของประเทศไทยให้เกิดความยั่งยืน

ที่มา : https://www.thaigov.go.th/news/contents/details/93347