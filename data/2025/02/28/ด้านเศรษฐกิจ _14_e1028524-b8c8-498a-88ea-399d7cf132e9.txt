รัฐบาลไทย-ข่าวทำเนียบรัฐบาล-ธ.ก.ส. โชว์แกลมเกษตรในงาน BAAC SPECIAL DAY : The Way We Are


วันศุกร์ที่ 28 กุมภาพันธ์ 2568
28/02/2568
พิมพ์
ธ.ก.ส. โชว์แกลมเกษตรในงาน BAAC SPECIAL DAY : The Way We Are
ธ.ก.ส. จัดงาน BAAC SPECIAL DAY : The Way We Are ภายใต้คอนเซปต์ “แกลมเกษตร” ที่โรงภาพยนตร์ SF World Cinema ชั้น 7 เซ็นทรัลเวิลด์ วันที่ 1 มีนาคมนี้ ตั้งแต่เวลา 11.00 – 20.00 น.
ธ.ก.ส. ชวนเปิดประสบการณ์แกลมเกษตรในงาน BAAC SPECIAL DAY : The Way We Are สร้างพลังขับเคลื่อนสินค้าเกษตรไทยที่มีเอกลักษณ์โดดเด่นไปสู่ตลาดผู้บริโภค พบกับสินค้าแกลมเกษตรมากมาย พร้อมโปรโมชันพิเศษเฉพาะในงานจาก ธ.ก.ส. สำหรับเงินฝากทองพันชั่งและสลากออมทรัพย์ ธ.ก.ส. ชุดหยกจักรพรรดิ ลุ้นรับสิทธิ์จุ่ม Art toy มังแมว ครบเซต นอกจากนี้ ยังมีกิจกรรม Meet and Talk Session จากศิลปินสุดพิเศษ ได้แก่ คุณออฟ จุมพล อดุลกิตติพร คุณกัน อรรถพันธ์ พูลสวัสดิ์ คุณสตางค์ กิตติภพ เสรีวิชยสวัสดิ์ และคุณเต ตะวัน วิหครัตน์ และเกม Lucky draw ลุ้นรับของที่ระลึกมากมาย แล้วมาสัมผัสประสบการณ์สุดพิเศษไปกับ ธ.ก.ส. ได้ที่โรงภาพยนตร์ SF World Cinema ชั้น 7 เซ็นทรัลเวิลด์ วันที่ 1 มีนาคมนี้ ตั้งแต่เวลา 11.00 – 20.00 น.
ธนาคารเพื่อการเกษตรและสหกรณ์การเกษตร (ธ.ก.ส.) จัดงาน BAAC SPECIAL DAY : The Way We Are ภายใต้คอนเซปต์ “แกลมเกษตร” เพื่อเปิดประสบการณ์ของคนเมืองในการร่วมสนับสนุนและสร้างพลังขับเคลื่อนสินค้าเกษตรไทยที่มีมาตรฐานและคุณภาพมีเอกลักษณ์โดดเด่นไปสู่ตลาดผู้บริโภค เพื่อสร้างรายได้ให้กับเกษตรกรและชุมชน โดยภายในงานมีการจัดบูธแสดงสินค้าแกลมเกษตร อาทิ น้ำอ้อยคั้นสด 100% ที่นำมาแปรรูปด้วยระบบฆ่าเชื้อพาสเจอร์ไรซ์ที่ได้มาตรฐานไปสู่น้ำอ้อยและวุ้นน้ำอ้อยกระป๋องพาสเจอร์ไรซ์ที่สด สะอาด และรสชาติอร่อยจาก “แบรนด์ไร่ไม่จน” ผลิตภัณฑ์ข้าวพร้อมทานภายใต้ “แบรนด์ข้าวอุ่นอิ่ม” ที่ผลิตจากข้าวหอมมะลิทุ่งกุลาร้องไห้จากสหกรณ์การเกษตรเพื่อการตลาดลูกค้า ธ.ก.ส. ร้อยเอ็ด ในรูปแบบ Ready to eat เพียงนำไปอุ่นในไมโครเวฟ จำนวน 30 วินาที และยังสามารถเก็บไว้ในอุณหภูมิห้องได้นานถึง 18 เดือน โดยไม่ต้องแช่เย็น “ขิงหยองปรุงรส แบรนด์ Khingake” รสชาติเข้มข้น สำหรับรับประทานคู่ข้าวหอมมะลิร้อน ๆ จากแบรนด์นวลอนันต์ และ “กาแฟหอมละมุน กาแฟลุงไข่” ผลิตภัณฑ์กาแฟโรบัสต้าแปรรูปที่มีกระบวนการผลิตที่ได้มาตรฐานจากกลุ่มวิสาหกิจ
วิถีพอเพียงเกษตรอินทรีย์ และสินค้าแกลมเกษตรอื่น ๆ อีกมากมาย พร้อมบูธให้บริการทางการเงินจาก ธ.ก.ส. ที่เปิดจำหน่ายสลากออมทรัพย์ ธ.ก.ส. และเงินฝากทองพันชั่ง พร้อมโปรโมชันสุดพิเศษเฉพาะในงาน ได้แก่ เมื่อฝากสลากออมทรัพย์ ชุดหยกจักรพรรดิ ชุดถุงเงิน หรือสลากดิจิทัล ชุดใดก็ได้ ตั้งแต่ 1 หน่วยขึ้นไป หรือเปิดบัญชีเงินฝากทองพันชั่ง ลุ้นรับของรางวัล จำนวน 1 สิทธิ์ หรือเมื่อฝากสลากออมทรัพย์ ธ.ก.ส. ชุดหยกจักรพรรดิ ตั้งแต่ 10,000 – 1,000,000 บาท ลุ้นรับสิทธิ์จุ่ม Art toy มังแมว ทั้งตัวซีเครทและครบเซต (เงื่อนไขอื่น ๆ เป็นไปตามที่ธนาคารกำหนด)
นอกจากนี้ ยังมีกิจกรรม Lucky game และ Lucky draw ให้ผู้เข้าร่วมงานได้ร่วมสนุกบนเวทีและในบูธ เพื่อลุ้นรับของที่ระลึกสุดพิเศษมากมายจาก ธ.ก.ส. และกิจกรรม Meet and Talk Session จากศิลปินสุดพิเศษ ได้แก่ คุณออฟ จุมพล อดุลกิตติพร คุณกัน อรรถพันธ์ พูลสวัสดิ์ คุณสตางค์ กิตติภพ เสรีวิชยสวัสดิ์ และคุณเต ตะวัน วิหครัตน์ ในหัวข้อการยกระดับสินค้าแกลมเกษตร และเทคนิคการบริหารจัดการเงินและการออมเงิน ขอเชิญชวนมาร่วมกิจกรรม พร้อมรับของที่ระลึกสุดพิเศษมากมายจาก ธ.ก.ส. แล้วมาสัมผัสประสบการณ์สุดพิเศษไปกับ ธ.ก.ส. The Way We Are : ถ้าคุณได้สัมผัสแล้วคุณจะรัก ธ.ก.ส. ได้ที่โรงภาพยนตร์ SF World Cinema ชั้น 7 เซ็นทรัลเวิลด์ วันที่ 1 มีนาคมนี้ ตั้งแต่เวลา 11.00 – 20.00 น.

ที่มา : https://www.thaigov.go.th/news/contents/details/93929