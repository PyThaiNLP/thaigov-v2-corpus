รัฐบาลไทย-ข่าวทำเนียบรัฐบาล-กรมทางหลวงชนบท แจ้งประชาชนหลีกเลี่ยงเส้นทางบนสะพานกรุงเทพ เพื่อเปิดสะพานให้เรือสัญจรผ่าน วันที่ 4 มีนาคม 2568 เวลา 10.00 - 10.30 น.


วันศุกร์ที่ 28 กุมภาพันธ์ 2568
กรมทางหลวงชนบท แจ้งประชาชนหลีกเลี่ยงเส้นทางบนสะพานกรุงเทพ เพื่อเปิดสะพานให้เรือสัญจรผ่าน วันที่ 4 มีนาคม 2568 เวลา 10.00 - 10.30 น.
....
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า กรมทางหลวงชนบท (ทช.) จะเปิดสะพานกรุงเทพเพื่อให้เรือผ่านเข้า จำนวน 1 ลำ ในวันอังคารที่ 4 มีนาคม 2568 ตั้งแต่เวลา 10.00 - 10.30 น. ซึ่งจำเป็นต้องปิดการจราจรชั่วคราว จึงขอประชาสัมพันธ์แจ้งเตือนประชาชนผู้สัญจรผ่านสะพานกรุงเทพ โปรดหลีกเลี่ยงเส้นทางในวันและเวลาดังกล่าว ทช. ขออภัยในความไม่สะดวกมา ณ โอกาสนี้ หากเรือดังกล่าวเดินเรือผ่านเรียบร้อย ทช. จะเร่งคืนผิวจราจรจรทันที เพื่อให้ประชาชนสามารถกลับมาใช้เส้นทางได้ตามปกติโดยเร็ว
ทั้งนี้ ประชาชนสามารถใช้เส้นทางเลี่ยงสะพานพระราม 3 และสะพานสมเด็จพระเจ้าตากสินมหาราช ทดแทนได้ และโปรดปฏิบัติตามป้ายเตือน คำแนะนำของเจ้าหน้าที่อย่างเคร่งครัด เพื่อความสะดวกและปลอดภัยในการเดินทาง หากประชาชนต้องการสอบถามรายละเอียดเพิ่มเติม สามารถติดต่อสอบถามได้ที่ นายวินธ์ธร อูปคำ ปฏิบัติหน้าที่แทนผู้อำนวยการหมวดบำรุงทางหลวงชนบทกัลปพฤกษ์ โทร. 08 4448 5458 หรือสายด่วน ทช. โทร. 1146

ที่มา : https://www.thaigov.go.th/news/contents/details/93918