รัฐบาลไทย-ข่าวทำเนียบรัฐบาล-ดีอี จับมือ TikTok ลงนาม MOU ขับเคลื่อนเศรษฐกิจดิจิทัล โดยมีนายกฯเป็นประธาน


วันศุกร์ที่ 28 กุมภาพันธ์ 2568
ดีอี จับมือ TikTok ลงนาม MOU ขับเคลื่อนเศรษฐกิจดิจิทัล โดยมีนายกฯเป็นประธาน
ดีอี จับมือ TikTok ลงนาม MOU ขับเคลื่อนเศรษฐกิจดิจิทัล โดยมีนายกฯเป็นประธาน
วันที่ 28 กุมภาพันธ์ 2568 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมการพบหารือระหว่างนางสาวแพทองธาร ชินวัตร นายกรัฐมนตรี และ นาง Helena Lersch รองประธานฝ่ายตลาดใหม่และนโยบายสาธารณะ บริษัท ติ๊กต๊อก พีทีอี แอลทีดี จำกัด ในงานเลี้ยงรับรอง และพิธีแลกเปลี่ยนบันทึกความเข้าใจว่าด้วยความร่วมมือ (MOU) ด้านดิจิทัล ระหว่างกระทรวงดีอี กับบริษัท ติ๊กต๊อก เทคโนโลยีส์ จำกัด ซึ่งถือเป็นโอกาสอันดีที่กระทรวงดีอี และ TikTok จะร่วมผลักดันความร่วมมือเพื่อขับเคลื่อนการพัฒนาด้านเศรษฐกิจดิจิทัล และผลักดันประเทศไทยสู่การเป็นศูนย์กลางด้านดิจิทัลต่อไปในอนาคต ณ ตึกสันติไมตรี (หลังใน) ทำเนียบรัฐบาล

ที่มา : https://www.thaigov.go.th/news/contents/details/93925