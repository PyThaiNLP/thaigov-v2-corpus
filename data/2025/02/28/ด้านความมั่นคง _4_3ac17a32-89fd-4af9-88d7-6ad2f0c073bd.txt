รัฐบาลไทย-ข่าวทำเนียบรัฐบาล-"เฉลิมชัย" ชมการสาธิตทดสอบอาวุธปืน หวังผลักดันการเสริมสมรรถนะการปกป้องดูแลรักษาทรัพยากรธรรมชาติให้เจ้าหน้าที่พิทักษ์ป่าไทย


วันศุกร์ที่ 28 กุมภาพันธ์ 2568
"เฉลิมชัย" ชมการสาธิตทดสอบอาวุธปืน หวังผลักดันการเสริมสมรรถนะการปกป้องดูแลรักษาทรัพยากรธรรมชาติให้เจ้าหน้าที่พิทักษ์ป่าไทย
"เฉลิมชัย" ชมการสาธิตทดสอบอาวุธปืน หวังผลักดันการเสริมสมรรถนะการปกป้องดูแลรักษาทรัพยากรธรรมชาติให้เจ้าหน้าที่พิทักษ์ป่าไทย
"เฉลิมชัย" ชมการสาธิตทดสอบอาวุธปืน หวังผลักดันการเสริมสมรรถนะการปกป้องดูแลรักษาทรัพยากรธรรมชาติให้เจ้าหน้าที่พิทักษ์ป่าไทย
วันที่ 28 กุมภาพันธ์ 2568 เวลา 12.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย คณะผู้บริหารกระทรวงทรัพยากรธรรมชาติและสิ่งแวดล้อม และ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช เข้าร่วมรับฟังการบรรยายสรุปสมรรถนะอาวุธปืน และการทดสอบการยิงอาวุธปืนโดยจำลองอุปสรรคเสมือนในพื้นที่ป่า จากคณะเจ้าหน้าที่สถาบันเทคโนโลยีป้องกันประเทศ ณ ศูนย์ฝึกยุทธวิธีสำนักงานตำรวจแห่งชาติ ค่ายนเรศวร อำเภอชะอำ จังหวัดเพชรบุรี โดยมีเจ้าหน้าที่พิทักษ์ป่า และเจ้าหน้าที่จากกรมอุทยานแห่งชาติ สัตว์ป่า และพันธุ์พืช เข้าร่วมรับชมการสาธิต ซึ่งเป็นไปตามบันทึกความร่วมมือในการพัฒนาอุตสาหกรรมความมั่นคงของประเทศ เพื่อส่งเสริมและสนับสนุนการพัฒนาเทคโนโลยีป้องกันประเทศและการดูแลรักษาทรัพยากรธรรมชาติ ระหว่างกรมอุทยานแห่งชาติ สัตว์ป่า และพันธุ์พืช และสถาบันเทคโนโลยีป้องกันประเทศ ที่ลงนามร่วมกันไปเมื่อวันที่ 24 มกราคม 2568 ที่ผ่านมา เพื่อส่งเสริมให้เกิดการเสริมสร้างสมรรถนะและเพิ่มประสิทธิภาพการทำงานของเจ้าหน้าที่พิทักษ์ป่าในการปกป้องดูแลรักษาทรัพยากรธรรมชาติของประเทศยิ่งขึ้น

ที่มา : https://www.thaigov.go.th/news/contents/details/93932