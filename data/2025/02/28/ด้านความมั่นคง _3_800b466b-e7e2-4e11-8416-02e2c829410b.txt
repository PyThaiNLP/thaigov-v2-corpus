รัฐบาลไทย-ข่าวทำเนียบรัฐบาล-"ดร.เฉลิมชัย" มอบบัตรประจำตัว อสทล. พร้อมเดินหน้าสร้างความเข้าใจบทบาทอาสาสมัครและชุมชนชายฝั่ง ร่วมอนุรักษ์ฟื้นฟูทรัพยากรทางทะเลและชายฝั่ง ในพื้นที่ จ.ประจวบคีรีขันธ์ อย่างยั่งยืน


วันศุกร์ที่ 28 กุมภาพันธ์ 2568
"ดร.เฉลิมชัย" มอบบัตรประจำตัว อสทล. พร้อมเดินหน้าสร้างความเข้าใจบทบาทอาสาสมัครและชุมชนชายฝั่ง ร่วมอนุรักษ์ฟื้นฟูทรัพยากรทางทะเลและชายฝั่ง ในพื้นที่ จ.ประจวบคีรีขันธ์ อย่างยั่งยืน
"ดร.เฉลิมชัย" มอบบัตรประจำตัว อสทล. พร้อมเดินหน้าสร้างความเข้าใจบทบาทอาสาสมัครและชุมชนชายฝั่ง ร่วมอนุรักษ์ฟื้นฟูทรัพยากรทางทะเลและชายฝั่ง ในพื้นที่ จ.ประจวบคีรีขันธ์ อย่างยั่งยืน
"ดร.เฉลิมชัย" มอบบัตรประจำตัว อสทล. พร้อมเดินหน้าสร้างความเข้าใจบทบาทอาสาสมัครและชุมชนชายฝั่ง ร่วมอนุรักษ์ฟื้นฟูทรัพยากรทางทะเลและชายฝั่ง ในพื้นที่ จ.ประจวบคีรีขันธ์ อย่างยั่งยืน
วันที่ 28 กุมภาพันธ์ 2568 เวลา 09.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดการประชุมความเข้าใจในบทบาทหน้าที่ของชุมชนชายฝั่ง และอาสาสมัครพิทักษ์ทะเล ในการอนุรักษ์และฟื้นฟูทรัพยากรทางทะเลและชายฝั่ง ครั้งที่ 2 โดยมี นายนิพนธ์ จำนงสิริศักดิ์ รองปลัดกระทรวงทรัพยากรธรรมชาติและสิ่งแวดล้อม ดร.ปิ่นสักก์ สุรัสวดี อธิบดีกรมทรัพยากรทางทะเลและชายฝั่ง นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช คณะผู้บริหารในสังกัดกระทรวงฯ รองผู้ว่าราชการจังหวัดประจวบคีรีขันธ์ ตลอดจนเครือข่ายและอาสาสมัครพิทักษ์ทรัพยากรทางทะเลและชายฝั่ง เข้าร่วมในพิธี ณ โรงเรียนเทศบาลบ้านบ่อฝ้าย ตำบลหัวหิน อำเภอหัวหิน จังหวัดประจวบคีรีขันธ์
โดย ดร.เฉลิมชัย ได้มอบโล่ผู้นำชุมชนชายฝั่งตัวอย่าง ให้แก่ นายประเสริฐ แตกช่อ ประธานกลุ่มสมาคมประมงหัวหิน (คนรักชายหาดหัวหิน) พร้อมมอบบัตรประจำตัวอาสาสมัครพิทักษ์ทะเล ให้แก่ตัวแทนเครือข่ายอาสาสมัครพิทักษ์ทะเล (อสทล.) และเครือข่ายอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้าน (ทสม.) อีกทั้ง ยังมอบงบเงินอุดหนุนชุมชนชายฝั่งและอุปกรณ์เก็บขยะให้กลุ่มชุมชนชายฝั่ง เพื่อเป็นการส่งเสริมการมีส่วนร่วมและสนับสนุนชุมชนชายฝั่ง ในการบริหารจัดการปลูก บำรุงรักษา อนุรักษ์ ฟื้นฟู และการใช้ประโยชน์ด้านทรัพยากรทางทะเลและชายฝั่ง
ดร.เฉลิมชัย กล่าวว่า ชุมชนชายฝั่งและอาสาสมัครพิทักษ์ทะเล นับว่ามีความสำคัญอย่างยิ่งต่อการดูแลจัดการทรัพยากรทางทะเลและชายฝั่ง เนื่องจากเป็นผู้ที่อยู่ใกล้ชิดและได้รับผลกระทบโดยตรงจากทรัพยากร ซึ่งเป็นไปตามนโยบายของรัฐบาลที่ต้องการให้ภาคประชาชนเข้ามามีส่วนร่วมในการบริหารจัดการทรัพยากรของประเทศ ร่วมกับหน่วยงานของรัฐในพื้นที่ ทั้งนี้ กระทรวงทรัพยากรธรรมชาติและสิ่งแวดล้อม โดยกรมทรัพยากรทางทะเลและชายฝั่ง ได้เร่งดำเนินการจัดเตรียมปะการังเทียมในบริเวณพื้นที่ต่าง ๆ อาทิ เขาตะเกียบ เขาเต่า ปากน้ำปราณ เขาสามร้อยยอดยอด และบางสะพาน เพื่อเป็นการอนุรักษ์ รักษาสิ่งแวดล้อม รวมถึงเป็นการเพิ่มปริมาณปะการัง และเป็นแหล่งเพาะพันธุ์ปลา อันจะเป็นประโยชน์กับชาวประมงและเป็นการกระตุ้นเศรษฐกิจส่งเสริมการท่องเที่ยวในพื้นที่

ที่มา : https://www.thaigov.go.th/news/contents/details/93930