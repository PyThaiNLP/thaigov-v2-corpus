รัฐบาลไทย-ข่าวทำเนียบรัฐบาล-ไทย-อินเดีย จับมือกระชับความร่วมมือด้านเศรษฐกิจ ผลักดันความร่วมมือด้านความเชื่อมโยง การพัฒนาทักษะแรงงาน Startups ขยายความร่วมมือในเวที BIMSTEC


วันศุกร์ที่ 28 กุมภาพันธ์ 2568
28/02/2568
พิมพ์
ไทย-อินเดีย จับมือกระชับความร่วมมือด้านเศรษฐกิจ ผลักดันความร่วมมือด้านความเชื่อมโยง การพัฒนาทักษะแรงงาน Startups ขยายความร่วมมือในเวที BIMSTEC
ไทย-อินเดีย จับมือกระชับความร่วมมือด้านเศรษฐกิจ ผลักดันความร่วมมือด้านความเชื่อมโยง การพัฒนาทักษะแรงงาน Startups ขยายความร่วมมือในเวที BIMSTEC
ดร. นลินี ทวีสิน ประธานผู้แทนการค้าไทย เปิดเผยภายหลังการหารือกับ Mr. Suman Berry   รองประธานสถาบันแห่งชาติเพื่อการเปลี่ยนแปลงอินเดีย (NITI Aayog) เมื่อวันที่ 27 กุมภาพันธ์ 2568 เวลา 11.00 น. ณ ทำเนียบรัฐบาล โดยการหารือดังกล่าวให้ความสำคัญกับการส่งเสริมความร่วมมือทางเศรษฐกิจ การพัฒนาโครงสร้างพื้นฐาน และการแลกเปลี่ยนองค์ความรู้ด้านนโยบายสาธารณะ ซึ่งสอดคล้องกับแนวทางการพัฒนาเศรษฐกิจและสังคมของทั้งสองประเทศ
ประธานผู้แทนการค้าไทย เผยเพิ่มเติมว่า ในการหารือครั้งนี้ ทั้งสองฝ่ายได้แลกเปลี่ยนความคิดเห็นเกี่ยวกับนโยบายและโครงการที่เกี่ยวข้องกับการพัฒนาเศรษฐกิจ โดยเฉพาะการยกเลิกมาตรการที่เป็นอุปสรรคต่อการค้า รวมถึงการส่งเสริมความร่วมมือในอุตสาหกรรมที่ทั้งสองประเทศมีความเชี่ยวชาญ เช่น รถยนต์ไฟฟ้า พลังงานสะอาด และเศรษฐกิจดิจิทัล ตลอดจนตนได้เชิญชวนภาคเอกชนอินเดียมาลงทุนในเขตเศรษฐกิจพิเสษและพื้นที่ EEC เพิ่มเติม และใช้ไทยเป็นศูนย์เป็นประตู Gateway สู่ภูมิภาคเอเชียและอาเซียน ในด้านการเชื่อมโยง   ตนได้เน้นย้ำว่าไทยมุ่งเน้น พัฒนาท่าเรือระนอง ให้เป็นเส้นทางหลักเชื่อมต่อมหาสมุทรอินเดีย รวมถึงโครงการ IMEC (Indian-Middle East-Europe Economic Corridor) รวมถึงการเพิ่มขีดความสามารถของการเชื่อมโยงทางบกและอากาศ
นอกจากนี้ รองประธาน NITI Aayog ยังได้เน้นย้ำถึงศักยภาพของอินเดียในฐานะหนึ่งในศูนย์กลางเศรษฐกิจที่เติบโตเร็วที่สุดในเอเชีย และโอกาสในการสร้างความร่วมมือที่แน่นแฟ้นกับไทย โดยเฉพาะอย่างยิ่งในด้านเทคโนโลยี นวัตกรรม และเศรษฐกิจดิจิทัล ซึ่งเป็นส่วนหนึ่งของยุทธศาสตร์ Make in India, Smart Cities และ Clean India ตลอดจนความร่วมมือด้านการประมง โดยเฉพาะทูน่า ในขณะที่ ดร. นลินี แสดงความสนใจในการความเชี่ยวชาญของอินเดียในด้านวิทยาศาสตร์ เทคโนโลยี และนวัตกรรม โดยเฉพาะ เทคโนโลยีอวกาศ ไอที ความมั่นคงไซเบอร์ และเทคโนโลยีชีวภาพ เพื่อมาสร้างความร่วมมือและยกระดับฝีมือแรงงานไทย รวมถึงบริษัท Startups ของไทย เพื่อให้พร้อมรับมือกับการลงทุนสมัยใหม่
ทั้งสองฝ่ายยังได้หารือถึงความร่วมมือในด้านการท่องเที่ยว โดยเฉพาะการท่องเที่ยวเชิงพุทธศาสนา การส่งเสริม Soft Power ของไทยในด้านอาหารและมวยไทย รวมถึงหารือถึงโอกาสในการขยายความร่วมมือภายใต้กรอบความตกลงทางเศรษฐกิจระดับภูมิภาค เช่น BIMSTEC ตลอดจนการกระชับความสัมพันธ์ในภาคเอกชนผ่านการลงทุนและโครงการร่วมในอนาคต โดยไทยและอินเดียต่างเป็นสมาชิกสำคัญขององค์กรความร่วมมือทางเศรษฐกิจระดับโลก เช่น G20, ASEAN+6 และ BRICS”

ที่มา : https://www.thaigov.go.th/news/contents/details/93895