รัฐบาลไทย-ข่าวทำเนียบรัฐบาล-“วราวุธ” เผย ทีม พม.-สหวิชาชีพ ลงพื้นที่อีกครั้ง พบตัวอดีตนักร้องคาเฟ่กลายเป็นคนเร่ร่อนแล้ว เร่งประสานช่วยส่งตัวรับการรักษา


วันพฤหัสบดีที่ 27 กุมภาพันธ์ 2568
“วราวุธ” เผย ทีม พม.-สหวิชาชีพ ลงพื้นที่อีกครั้ง พบตัวอดีตนักร้องคาเฟ่กลายเป็นคนเร่ร่อนแล้ว เร่งประสานช่วยส่งตัวรับการรักษา
“วราวุธ” เผย ทีม พม.-สหวิชาชีพ ลงพื้นที่อีกครั้ง พบตัวอดีตนักร้องคาเฟ่กลายเป็นคนเร่ร่อนแล้ว เร่งประสานช่วยส่งตัวรับการรักษา
วันที่ 27 กุมภาพันธ์ 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ได้รับรายงานเพิ่มเติมจากศูนย์เร่งรัดจัดการสวัสดิภาพประชาชน (ศรส.) กระทรวง พม. กรณี อดีตนักร้องคาเฟ่กลายเป็นคนเร่ร่อน ป่วยจิตเวช ที่จังหวัดนครศรีธรรมราช ว่า ทีม ศรส. และพม.หนึ่งเดียว จังหวัดนครศรีธรรมราช ร่วมกับทีมสหวิชาชีพ ประกอบด้วย คณะกรรมการชุมชน นักสังคมสงเคราะห์ของเทศบาลนครนครศรีธรรมราช พยาบาลจิตเวชโรงพยาบาลมหาราชนครศรีธรรมราช เจ้าหน้าที่เทศกิจเทศบาลนครนครศรีธรรมราช และเจ้าหน้าที่หน่วยงานที่เกี่ยวข้อง ร่วมลงพื้นที่อีกครั้ง เพื่อประเมินอาการและให้การช่วยเหลือ พบว่า หญิงดังกล่าวอยู่กับแม่ สามารถพูดคุยสื่อสารได้ โดยพยาบาลจิตเวชประเมินอาการ ซึ่งให้รายละเอียดประวัติอาการได้ดี แต่เนื่องจากขาดการรับประทานยาอย่างต่อเนื่อง และมีพฤติกรรมใช้สารเสพติดจึงช่วยประสานให้ญาติเข้าพบแพทย์เพื่อรับยามาให้ ในขณะที่ผู้เป็นแม่มีความต้องการให้ช่วยดูแลในเรื่องการทานยา และการควบคุมดูแล ไม่ให้ลูกเข้าไปยุ่งเกี่ยวกับยาเสพติด อีกทั้งเจ้าหน้าที่เทศกิจและนักสังคมสงเคราะห์เทศบาลนครนครศรีธรรมราชได้ช่วยอำนวยความสะดวกในการรับ-ส่ง เพื่อพบแพทย์ ซึ่งได้รับการวินิจฉัยเบื้องต้นเรียบร้อยแล้ว และได้นัดให้เข้ารับการรักษาต่อเนื่องกับแพทย์เจ้าของไข้ ครั้งต่อไปในวันที่ 4 มีนาคม 2568 ขณะเดียวกันกระทรวง พม. โดยทีม ศรส. และพม.หนึ่งเดียว จังหวัดนครศรีธรรมราช ได้วางแผนลงพื้นที่ติดตามอาการป่วยของหญิงดังกล่าวเป็นระยะๆ หากผู้เป็นแม่ไม่สามารถดูแลได้สามารถพาลูกเข้ารับการคุ้มครองสวัสดิภาพในสถานคุ้มครองคนไร้ที่พึ่งได้ ซึ่งต้องกระทำโดยความยินยอมของหญิงดังกล่าว
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #คนเร่ร่อน #นครศรีธรรมราช

ที่มา : https://www.thaigov.go.th/news/contents/details/93892