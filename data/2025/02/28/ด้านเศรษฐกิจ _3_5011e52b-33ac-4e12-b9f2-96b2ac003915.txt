รัฐบาลไทย-ข่าวทำเนียบรัฐบาล-ปลัดฯ ณัฐพล มอบนโยบายขับเคลื่อน “ภารกิจอุต” ยุคเศรษฐกิจใหม่ แก่ผู้บริหารระดับสูง เจ้าหน้าที่ สมอ. และอุตสาหกรรมจังหวัดทั่วประเทศ 


วันศุกร์ที่ 28 กุมภาพันธ์ 2568
28/02/2568
พิมพ์
ปลัดฯ ณัฐพล มอบนโยบายขับเคลื่อน “ภารกิจอุต” ยุคเศรษฐกิจใหม่ แก่ผู้บริหารระดับสูง เจ้าหน้าที่ สมอ. และอุตสาหกรรมจังหวัดทั่วประเทศ
ปลัดฯ ณัฐพล มอบนโยบายขับเคลื่อน “ภารกิจอุต” ยุคเศรษฐกิจใหม่ แก่ผู้บริหารระดับสูง เจ้าหน้าที่ สมอ. และอุตสาหกรรมจังหวัดทั่วประเทศ
25 กุมภาพันธ์ 2568 นายณัฐพล รังสิตพล ปลัดกระทรวงอุตสาหกรรม เป็นประธานในพิธีเปิดการสัมมนาเชิงปฏิบัติการ เรื่อง “เสริมสร้างมาตรฐานผลิตภัณฑ์ชุมชนสู่ยุคเศรษฐกิจใหม่” และ “ขับเคลื่อนการดำเนินงานมาตรฐานอุตสาหกรรมเอส” จัดโดย สำนักงานมาตรฐานผลิตภัณฑ์อุตสาหกรรม (สมอ.) พร้อมได้มอบนโยบายการขับเคลื่อน “ภารกิจอุต” ยุคเศรษฐกิจใหม่ แก่เจ้าหน้าที่ สมอ. และ สำนักงานอุตสาหกรรมจังหวัด (สอจ.) ทั่วประเทศ โดยมี นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม นายศุภกิจ บุญศิริ รองปลัดกระทรวงอุตสาหกรรม นายเดชา จาตุธนานันท์ หัวหน้าผู้ตรวจราชการกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายพรยศ กลั่นกรอง อธิบดีกรมโรงงานอุตสาหกรรม นายสุเมธ ตั้งประเสริฐ กรรมการการนิคมอุตสาหกรรมแห่งประเทศไทย รักษาการในตำแหน่ง ผู้ว่าการการนิคมอุตสาหกรรมแห่งประเทศไทย ผู้บริหารกระทรวงอุตสาหกรรม และอุตสาหกรรมจังหวัดทั่วประเทศ เข้าร่วม ณ ห้องแกรนด์บอลรูม ชั้น 3 โรงแรมบางกอก พาเลส กรุงเทพฯ
ปลัดกระทรวงอุตสาหกรรม ได้มอบนโยบายการขับเคลื่อนภารกิจกระทรวงอุตสาหกรรม “สู้ เซฟ สร้าง ปฏิรูปอุตสาหกรรมไทย” “ใช้หัวและใจปั้นอุตสาหกรรมคู่ชุมชน หรือ MIND 4 มิติ” เพื่อสร้างความสมดุลและยั่งยืน การหาตัวอย่างความสำเร็จ (Success Case) ของงานตามภารกิจกระทรวงอุตสาหกรรม (โรงงาน เหมืองแร่ เอสเอ็มอี การมาตรฐาน ฯลฯ) เน้นย้ำการดำเนินการรับเรื่องร้องเรียน/เหตุฉุกเฉินผ่านแฟลตฟอร์ม “แจ้งอุต” และการร่วมทำงานกับทีมตรวจ “สุดซอย” รวมทั้งสถานการณ์ภาคอุตสาหกรรมไทยตั้งแต่อดีตถึงปัจจุบัน การปรับเปลี่ยนอุตสาหกรรมรองรับเศรษฐกิจยุคใหม่ ตลอดจนมุ่งเน้นการพัฒนาบุคลากร เพื่อปรับเปลี่ยนกระทรวงอุตสาหกรรมเป็นองค์กรแห่งอนาคต
นอกจากนี้ยังมีการบรรยายพิเศษ เรื่อง “การเปลี่ยนแปลงสู่อนาคต Future Transformation” โดย ดร.ศิริพงศ์ โพธลักษณ์ ผู้ช่วยกรรมการผู้จัดการใหญ่ บริษัท โตโยต้า มอเตอร์ ประเทศไทย จำกัด ทูตอุตสาหกรรมภาคเอกชน MIND Ambassador ของกระทรวงอุตสาหกรรม ซึ่งได้รับรางวัลอุตสาหกรรมยอดเยี่ยมประจำปี 2567 และเป็นต้นแบบการยกระดับขีดความสามารถในการแข่งขันของภาคอุตสาหกรรมระดับโลก
ทั้งนี้ งานดังกล่าวจัดขึ้นระหว่างวันที่ 25-27 กุมภาพันธ์ 2567 มีวัตถุประสงค์หลักเพื่อบูรณาการการทำงานร่วมกัน ระหว่าง สมอ. กับ สอจ. 76 จังหวัด ในปีงบประมาณ พ.ศ. 2568 เพื่อให้ความรู้ ชี้แจงทำความเข้าใจให้รับทราบเป้าหมาย และแนวทางการดำเนินงาน มผช. และ มอก. เอส

ที่มา : https://www.thaigov.go.th/news/contents/details/93907