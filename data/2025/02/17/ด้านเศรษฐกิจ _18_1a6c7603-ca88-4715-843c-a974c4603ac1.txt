รัฐบาลไทย-ข่าวทำเนียบรัฐบาล-รมช.อิทธิ ตรวจด่านสะเดา เข้มมาตรการปราบสินค้าเกษตรเถื่อน


วันจันทร์ที่ 17 กุมภาพันธ์ 2568
รมช.อิทธิ ตรวจด่านสะเดา เข้มมาตรการปราบสินค้าเกษตรเถื่อน
รมช.อิทธิ ตรวจด่านสะเดา เข้มมาตรการปราบสินค้าเกษตรเถื่อน ผลักดันเพิ่มขีดความสามารถด้านส่งออกสร้างรายได้ให้เกษตรกร
นายอิทธิ ศิริลัทยากร รัฐมนตรีช่วยว่าการกระทรวงเกษตรและสหกรณ์ กล่าวในโอกาสลงพื้นที่ติดตามสถานการณ์การส่งออก-นำเข้าและการป้องกันปราบปรามการลักลอบและทำสงครามสินค้าเกษตรที่ผิดกฎหมาย ณ ด่านศุลกากรสะเดา อำเภอสะเดา จังหวัดสงขลา ว่ากระทรวงเกษตรและสหกรณ์เดินหน้าขับเคลื่อนนโยบายปราบปรามการลักลอบนำเข้าและส่งออกสินค้าเกษตรผิดกฎหมาย ซึ่งได้เน้นย้ำหน่วยงานที่เกี่ยวข้องเพิ่มความเข้มงวดในการป้องกันการลักลอบนำเข้าและส่งออกสินค้าเกษตรผิดกฎหมาย ทั้งด้านพืชประมงและปศุสัตว์ รวมทั้งกำกับดูแลการนำเข้าส่งออกและนำผ่านสัตว์-ซากสัตว์ ตลอดจนบูรณาการกับทุกภาคส่วนในพื้นที่และกำชับให้เจ้าหน้าที่ปฏิบัติงานตามกฎหมายและกฎระเบียบอย่างเคร่งครัดตลอดจนให้คำนึงถึงความปลอดภัยด้วย
“ด่านศุลกากรสะเดาถือเป็นเส้นเลือดใหญ่ของภาคใต้นับเป็นด่านชายแดนที่สำคัญสร้างมูลค่าทางเศรษฐกิจจำนวนมากให้กับประเทศซึ่งการลงพื้นที่ในวันนี้มีความตั้งใจเพื่อมาให้กำลังใจเจ้าหน้าที่ด่านทุกท่านที่ทุ่มเทปฏิบัติหน้าที่อย่างเต็มกำลังในการแก้ไขปัญหาโดยเฉพาะการปราบปรามสินค้าเกษตรเถื่อนที่เป็นนโยบายสำคัญของกระทรวงเกษตรฯนอกจากนี้ด่านศุลกากรสะเดายังเป็นจุดบริการประชาชนแบบเบ็ดเสร็จจุดเดียว (One Stop Service-OSS) จึงได้กำชับให้เจ้าหน้าที่อำนวยความสะดวกในการนำเข้านำผ่านส่งออกสินค้าเกษตรให้กับประชาชนและผู้ประกอบการเพื่อช่วยลดระยะเวลาขั้นตอนและค่าใช้จ่ายตลอดจนผลักดันมาตรการเพิ่มขีดความสามารถด้านส่งออกทั้งสินค้าประมงพืชและปศุสัตว์ให้มีศักยภาพเพื่อสร้างรายได้ให้กับเกษตรกร“รมช.เกษตรกล่าว
สำหรับ ภาพรวมการส่งออกสินค้าปศุสัตว์ผ่านด่านกักกันสัตว์สงขลาปี 2567 มีมูลค่ารวม 6,668 ล้านบาทแบ่งเป็นเนื้อสัตว์ปีกแช่แข็ง 53,112 ตันมูลค่า 3,700 ล้านบาทโค-กระบือมีชีวิต 36,319 ตัวมูลค่า 638 ล้านบาทอาหารสัตว์เลี้ยง 47,083 ตันมูลค่า 2,330 ล้านบาทโดยการส่งออกสินค้าปศุสัตว์ของไทยผ่านด่านศุลกากรสะเดาและด่านศุลกากรปาดังเบซาร์ ยังคงขยายตัวอย่างต่อเนื่องซึ่งประเทศไทยมีศักยภาพสูงในการเป็นผู้นำด้านการส่งออกปศุสัตว์ในอาเซียนอย่างไรก็ตามยังต้องพัฒนามาตรฐานสินค้าการเจรจาทางการค้าและพัฒนาโครงสร้างพื้นฐานเพื่อรองรับโอกาสทางการค้าในอนาคต
ขณะที่ด่านตรวจพืชสะเดามีปริมานนำเข้าสินค้าพืชปี 2567 ปริมาณ 47,646 ตันมูลค่า 1,485 ล้านบาทสินค้านำเข้าสูงสุดได้แก่ กะลาปาล์ม ดอกเบญจมาศ แผ่นไม่อัดไม้อัดและแป้งสาลีการส่งออกมีปริมาณ 429,367 ตันมูลค่า 4,746 ล้านบาทสินค้าส่งออกสูงสุดได้แก่ไม้ยางพาราไม้ยางพาราแปรรูปพริกสดขิงและมันเทศ

ที่มา : https://www.thaigov.go.th/news/contents/details/93479