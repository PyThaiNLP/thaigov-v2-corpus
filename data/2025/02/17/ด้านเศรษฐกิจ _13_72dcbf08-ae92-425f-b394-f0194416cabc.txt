รัฐบาลไทย-ข่าวทำเนียบรัฐบาล-กรมสรรพากรพิจารณาคืนภาษีแล้วกว่า 1.6 ล้านแบบ


วันจันทร์ที่ 17 กุมภาพันธ์ 2568
17/02/2568
พิมพ์
กรมสรรพากรพิจารณาคืนภาษีแล้วกว่า 1.6 ล้านแบบ
ณ วันที่ 14 ก.พ.2568 มีผู้ยื่นแบบแสดงรายการภาษีเงินได้บุคคลธรรมดา ภ.ง.ด.90/91 จำนวน 3.5 ล้านแบบ ซึ่งสูงกว่าช่วงระยะเวลาเดียวกันเทียบกับปีก่อนถึงร้อยละ 14.4 โดยมีแบบฯ ที่ขอคืนภาษี จำนวน 2.1 ล้านแบบ  คิดเป็นร้อยละ 60.5 ที่ยื่นทั้งหมด
นายปิ่นสาย สุรัสวดี อธิบดีกรมสรรพากร กล่าวว่า “ปัจจุบัน (ณ วันที่ 14 กุมภาพันธ์ 2568) มีผู้ยื่นแบบแสดงรายการภาษีเงินได้บุคคลธรรมดา ภ.ง.ด.90/91 จำนวน 3.5 ล้านแบบ ซึ่งสูงกว่าช่วงระยะเวลาเดียวกันเทียบกับปีก่อนถึงร้อยละ 14.4 โดยมีแบบฯ ที่ขอคืนภาษี จำนวน 2.1 ล้านแบบ  คิดเป็นร้อยละ 60.5 ของแบบฯ ที่ยื่นทั้งหมด ซึ่งกรมสรรพากรได้เร่งพิจารณาจนดำเนินการคืนภาษีแล้ว จำนวน 1.6 ล้านแบบ คิดเป็นร้อยละ 77.8 ของแบบฯ ที่มีการขอคืน สำหรับผู้ที่ยังอยู่ระหว่างการพิจารณา กรมสรรพากรขอความร่วมมือให้ผู้เสียภาษีนำส่งข้อมูลตามที่มีการร้องขอให้แก่เจ้าหน้าที่โดยเร็ว ทั้งนี้ ผู้เสียภาษีสามารถติดตามความคืบหน้าของการพิจารณาคืนภาษีได้ด้วยตนเองที่ www.rd.go.th (ระบบ D-MyTax)
สำหรับผู้มีเงินได้ถึงเกณฑ์ที่ต้องยื่นแบบแสดงรายการภาษีเงินได้บุคคลธรรมดา ภ.ง.ด.90/91 ตามที่กฎหมายกำหนด แต่ยังไม่ได้ยื่นแบบฯ สามารถยื่นแบบฯ ได้ถึงวันที่ 31 มีนาคม 2568 หรือกรณียื่นแบบฯ ผ่านเครือข่ายอินเทอร์เน็ตสามารถยื่นได้ถึงวันที่ 8 เมษายน 2568 หากมีภาษีที่ต้องชำระตั้งแต่ 3,000 บาทขึ้นไป สามารถขอผ่อนชำระได้ไม่เกิน 3 งวด โดยไม่ต้องเสียเงินเพิ่ม”
สอบถามรายละเอียดเพิ่มเติมได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร (RD Intelligence Center) โทร. 1161

ที่มา : https://www.thaigov.go.th/news/contents/details/93469