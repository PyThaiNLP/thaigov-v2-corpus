รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ ร่วมเป็นเกียรติในงานใหญ่แห่งปีของหอการค้าต่างประเทศในประเทศไทย


วันอาทิตย์ที่ 16 กุมภาพันธ์ 2568
16/02/2568
พิมพ์
รัฐมนตรีฯ เอกนัฏ ร่วมเป็นเกียรติในงานใหญ่แห่งปีของหอการค้าต่างประเทศในประเทศไทย
รัฐมนตรีฯ เอกนัฏ ร่วมเป็นเกียรติในงานใหญ่แห่งปีของหอการค้าต่างประเทศในประเทศไทย
เมื่อวันที่ 14 กุมภาพันธ์ 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมเป็นเกียรติในงานเลี้ยงอาหารกลางวัน JFCCT Prime Minister's Address Luncheon 2025 ซึ่งจัดขึ้นโดย หอการค้าร่วมต่างประเทศในประเทศไทย (The Joint Foreien Chambers of Commerce in Thailand: JFCCT) โดยมี นางสาวแพทองธาร ชินวัตร นายกรัฐมนตรี เป็นประธาน ณ ห้องแกรนด์บอลรูม โรงแรมแกรนด์ ไฮแอท เอราวัณ กรุงเทพฯ
งานเลี้ยงดังกล่าวของ JFCCT ถือเป็นโอกาสอันดีสำหรับภาคธุรกิจต่างประเทศในประเทศไทยที่ได้รับทราบข้อมูลเชิงลึกเกี่ยวกับทิศทางและลำดับความสำคัญของรัฐบาลไทย รวมถึงเป็นการสร้างเครือข่ายกับผู้นำจากหลากหลายภาคส่วน เวทีนี้จึงเป็นโอกาสสำคัญในการแลกเปลี่ยนความคิดเห็น และส่งเสริมความร่วมมือระหว่างภาครัฐและภาคเอกชน เพื่อขับเคลื่อนประเทศไทยไปสู่การพัฒนาที่ยั่งยืนและก้าวหน้าต่อไป

ที่มา : https://www.thaigov.go.th/news/contents/details/93456