รัฐบาลไทย-ข่าวทำเนียบรัฐบาล-​ผู้ตรวจฯ เอกนิติ นำทีมกระทรวงอุตฯ ตรวจความพร้อมไทยยูเนี่ยน ซีฟู้ด ต้อนรับนายกฯ  


วันจันทร์ที่ 17 กุมภาพันธ์ 2568
17/02/2568
พิมพ์
​ผู้ตรวจฯ เอกนิติ นำทีมกระทรวงอุตฯ ตรวจความพร้อมไทยยูเนี่ยน ซีฟู้ด ต้อนรับนายกฯ
​ผู้ตรวจฯ เอกนิติ นำทีมกระทรวงอุตฯ ตรวจความพร้อมไทยยูเนี่ยน ซีฟู้ด ต้อนรับนายกฯ
วันที่ 16 กุมภาพันธ์ 2568 นายเอกนิติ รมยานนท์ ผู้ตรวจราชการกระทรวงอุตสาหกรรม พร้อมด้วย นายคณบดี สัมพัชนี อุตสาหกรรมจังหวัดสงขลา คณะผู้บริหาร และเจ้าหน้าที่กระทรวงอุตสาหกรรม ได้ตรวจเยี่ยมบริษัท ไทยยูเนี่ยน ซีฟู้ด จำกัด จังหวัดสงขลา เพื่อตรวจสอบความพร้อมในการต้อนรับ นางสาวแพทองธาร ชินวัตร นายกรัฐมนตรี และคณะ ที่มีกำหนดการลงพื้นที่ติดตามสถานการณ์อุตสาหกรรมอาหารทะเลแปรรูปของไทย
การลงพื้นที่ครั้งนี้ มีเป้าหมายเพื่อตรวจสอบกระบวนการผลิตของบริษัท ไทยยูเนี่ยน ซีฟู้ด จำกัด ซึ่งเป็นหนึ่งในผู้นำด้านอุตสาหกรรมอาหารทะเลแปรรูปของประเทศ รวมถึงหารือแนวทางในการยกระดับมาตรฐานการผลิตให้สอดคล้องกับนโยบายส่งเสริมอุตสาหกรรมอาหารแปรรูปของรัฐบาล และยังเป็นโอกาสสำคัญในการรับฟังความคิดเห็นจากภาคอุตสาหกรรม เพื่อให้รัฐบาลสามารถกำหนดนโยบายที่ตรงกับความต้องการของภาคธุรกิจและส่งเสริมการพัฒนาอุตสาหกรรมอาหารทะเลแปรรูปอย่างยั่งยืนต่อไป

ที่มา : https://www.thaigov.go.th/news/contents/details/93473