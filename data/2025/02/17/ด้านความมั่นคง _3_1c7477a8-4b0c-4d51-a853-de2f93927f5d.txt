รัฐบาลไทย-ข่าวทำเนียบรัฐบาล-"ดร.เฉลิมชัย" มอบสมุดประจำตัวที่ดินทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวปัตตานี 5 อำเภอ กว่า 454 ราย เนื้อที่กว่า 2,300 ไร่ 


วันจันทร์ที่ 17 กุมภาพันธ์ 2568
"ดร.เฉลิมชัย" มอบสมุดประจำตัวที่ดินทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวปัตตานี 5 อำเภอ กว่า 454 ราย เนื้อที่กว่า 2,300 ไร่
"ดร.เฉลิมชัย" มอบสมุดประจำตัวที่ดินทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวปัตตานี 5 อำเภอ กว่า 454 ราย เนื้อที่กว่า 2,300 ไร่
"ดร.เฉลิมชัย" มอบสมุดประจำตัวที่ดินทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวปัตตานี 5 อำเภอ กว่า 454 ราย เนื้อที่กว่า 2,300 ไร่
วันที่ 17 กุมภาพันธ์ 2568 เวลา 12.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีมอบหนังสืออนุญาตและมอบสมุดประจำตัวผู้ได้รับการแก้ไขปัญหาการอยู่อาศัยทำกินในพื้นที่ป่าสงวนแห่งชาติลุ่มน้ำชั้นที่ 1 และ 2 ท้องที่จังหวัดปัตตานี โดยมี นาวาตรี สุธรรม ระหงษ์ เลขานุการ รมว.ทส. นายนริศ ขำนุรักษ์ คณะทำงาน รมว.ทส. นายนิพนธ์ จำนงสิริศักดิ์ รองปลัดกระทรวงฯ นายยงยุทธ นาควิโรจน์ ผู้ตรวจราชการกระทรวงฯ นายสุรชัย อจลบุญ อธิบดีกรมป่าไม้ และนายไชยพร นิยมแก้ว รองผู้ว่าราชการจังหวัดปัตตานี ตลอดจนประชาชนที่ได้รับมอบสมุดประจำตัวฯ เข้าร่วมพิธี ณ โรงเรียนดรุณศาสน์วิทยา อำเภอสายบุรี จังหวัดปัตตานี
โดย ดร.เฉลิมชัย รมว.ทส. ได้มอบสมุดประจำตัวผู้ได้รับการแก้ไขปัญหาการอยู่อาศัยทำกินในพื้นที่ป่าสงวนแห่งชาติ ลุ่มน้ำชั้นที่ 1 และ 2 ให้แก่ราษฎร 5 อำเภอ ได้แก่ อำเภอสายบุรี อำเภอโคกโพธิ์ อำเภอทุ่งยางแดง อำเภอยะรัง และอำเภอกะพ้อ เนื้อที่รวมกว่า 2,300 ไร่ รวม 454 ราย เพื่อสร้างความมั่นคงในที่อยู่อาศัยและที่ดินทำกินให้กับประชาชน ให้สามารถอยู่อาศัยทำกินอย่างถูกต้องตามกฎหมาย รวมถึงส่งเสริมการพัฒนาคุณภาพชีวิต และสนับสนุนการอนุรักษ์ทรัพยากรธรรมชาติอย่างยั่งยืน นอกจากนี้ ยังได้มอบกล้าไม้ให้กับผู้แทนชุมชน และมอบเครื่องหมายเชิดชูเกียรติ รักษ์ป่า รักแผ่นดิน ให้แก่ข้าราชการในพื้นที่ซึ่งเป็นผู้ที่ได้ช่วยเหลืองานราชการของกรมป่าไม้ พร้อมมอบเงินอุดหนุนกิจกรรมบริหารงานป่าชุมชนในพื้นที่อีกด้วย

ที่มา : https://www.thaigov.go.th/news/contents/details/93496