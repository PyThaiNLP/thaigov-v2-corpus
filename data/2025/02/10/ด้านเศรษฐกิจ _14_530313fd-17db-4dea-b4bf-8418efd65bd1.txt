รัฐบาลไทย-ข่าวทำเนียบรัฐบาล-​กระทรวงอุตสาหกรรมร่วมพิธีเจริญพระพุทธมนต์พระบรมสารีริกธาตุ (พระเขี้ยวแก้ว) จากวัดหลิงกวง กรุงปักกิ่ง ณ มณฑลพิธีท้องสนามหลวง


วันจันทร์ที่ 10 กุมภาพันธ์ 2568
10/02/2568
พิมพ์
​กระทรวงอุตสาหกรรมร่วมพิธีเจริญพระพุทธมนต์พระบรมสารีริกธาตุ (พระเขี้ยวแก้ว) จากวัดหลิงกวง กรุงปักกิ่ง ณ มณฑลพิธีท้องสนามหลวง
​กระทรวงอุตสาหกรรมร่วมพิธีเจริญพระพุทธมนต์พระบรมสารีริกธาตุ (พระเขี้ยวแก้ว) จากวัดหลิงกวง กรุงปักกิ่ง ณ มณฑลพิธีท้องสนามหลวง
วันที่ 8 กุมภาพันธ์ 2568 ดร.ณัฐพล รังสิตพล ปลัดกระทรวงอุตสาหกรรม เป็นประธานในพิธีเจริญพระพุทธมนต์ถวายเป็นพุทธบูชาพระบรมสารีริกธาตุ (พระเขี้ยวแก้ว) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 72 พรรษา 28 กรกฎาคม 2567 โดยมีนายศุภกิจ บุญศิริ รองปลัดกระทรวงอุตสาหกรรม นายกฤศ จันทร์สุวรรณ ผู้ตรวจราชการกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายวันชัย พนมชัย เลขาธิการสำงานมาตรฐานผลิตภัณฑ์อุตสาหกรรม นายอดิทัศน์ วะสีนนท์ อธิบดีกรมอุตสาหกรรมพื้นฐานและการเหมืองแร่ ผู้บริหารและข้าราชการกระทรวงอุตสาหกรรม พร้อมด้วยพุทธศาสนิกชนทั่วไปเข้าร่วม ณ มณฑลพิธีท้องสนามหลวง
ทั้งนี้ การอัญเชิญพระบรมสารีริกธาตุ (พระเขี้ยวแก้ว) จากสาธารณรัฐประชาชนจีน มาประดิษฐานเป็นการชั่วคราว ณ มณฑลพิธีท้องสนามหลวง ตั้งแต่วันที่ 4 ธันวาคม 2567 ถึงวันที่ 14 กุมภาพันธ์ 2568 เป็นเวลา 73 วัน  ถือเป็นกิจกรรมที่สำคัญและเป็นสิริมงคลยิ่ง ซึ่งรัฐบาลได้จัดขึ้นเนื่องในวาระสำคัญคือ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และในโอกาสครบรอบ 50 ปี ของการสถาปนาความสัมพันธ์ทางการทูตไทย - จีน ในปี 2568

ที่มา : https://www.thaigov.go.th/news/contents/details/93232