รัฐบาลไทย-ข่าวทำเนียบรัฐบาล-รัฐมนตรีฯ เผ่าภูมิ ลงพื้นที่ จ.ชลบุรี เยี่ยมชื่นชมผู้ประกอบการเอสเอ็มอี ต้นแบบความสำเร็จ SME D Bank สนับสนุนเงินทุนคู่พัฒนาเติมเต็มเศรษฐกิจไทย


วันจันทร์ที่ 10 กุมภาพันธ์ 2568
10/02/2568
พิมพ์
รัฐมนตรีฯ เผ่าภูมิ ลงพื้นที่ จ.ชลบุรี เยี่ยมชื่นชมผู้ประกอบการเอสเอ็มอี ต้นแบบความสำเร็จ SME D Bank สนับสนุนเงินทุนคู่พัฒนาเติมเต็มเศรษฐกิจไทย
นายเผ่าภูมิ โรจนสกุล รมช.คลัง ลงพื้นที่ตรวจเยี่ยมชมกิจการผู้ประกอบการเอสเอ็มอีพื้นที่ จ.ชลบุรี ซึ่งเป็นผู้ประกอบการที่ SME D Bank  ห้การสนับสนุนผ่านบริการด้าน “การเงิน” ควบคู่ “การพัฒนา” มีส่วนช่วยให้ธุรกิจเติบโตและก้าวสู่ความสำเร็จ
รัฐมนตรีฯ เผ่าภูมิ ลงพื้นที่ จ.ชลบุรี เยี่ยมชื่นชมผู้ประกอบการเอสเอ็มอี ต้นแบบความสำเร็จ SME D Bank สนับสนุนเงินทุนคู่พัฒนาเติมเต็มเศรษฐกิจไทย
นายเผ่าภูมิ โรจนสกุล รัฐมนตรีช่วยว่าการกระทรวงการคลัง พร้อมคณะ ลงพื้นที่ตรวจเยี่ยมชมกิจการของผู้ประกอบการเอสเอ็มอีในพื้นที่จังหวัดชลบุรี ซึ่งเป็นผู้ประกอบการที่ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ให้การสนับสนุนผ่านบริการด้าน “การเงิน” ควบคู่ “การพัฒนา” มีส่วนช่วยให้ธุรกิจเติบโตและก้าวสู่ความสำเร็จ และสามารถส่งต่อประโยชน์ไปสู่ชุมชนและท้องถิ่น นับเป็นต้นแบบการทำงานควบคู่กันระหว่างผู้ประกอบการเอสเอ็มอีกับสถาบันการเงินเฉพาะกิจของรัฐภายใต้กำกับกระทรวงการคลังที่มีส่วนร่วมช่วยเติมเต็มระบบเศรษฐกิจไทยให้เข้มแข็งอย่างยั่งยืน โดยมีนายพิชิต มิทราวงศ์ กรรมการผู้จัดการ SME D Bank พร้อมผู้บริหารธนาคาร ให้การต้อนรับ และพาเยี่ยมชม ได้แก่ ร้าน “ท๊อฟฟี่เค้กชลบุรี” (Toffee Cake Chonburi) ธุรกิจขนมของฝากชื่อดังประจำท้องถิ่น ช่วยส่งเสริมการท่องเที่ยวและจ้างงานในพื้นที่โรงแรม "ZUWALA"  โดดเด่นด้วยแนวคิดเป็นมิตรต่อสิ่งแวดล้อม “ป้าบุญคาเฟ่” สร้างกระแสแลนด์มาร์คการท่องเที่ยวท้องถิ่น "เค.เอ็ม.พี. ไบโอเทค" ผู้ผลิตและจำหน่ายโพรไบโอติกส์สายพันธุ์ไทยรายแรกของประเทศ และ "แหลมฉบัง อิมเม็กซ์"  ธุรกิจด้านผลิตไม้ครบวงจร ต่อยอดสู่การใช้พลังงานทางเลือกตอบโจทย์โลกอนาคต ณ จังหวัดชลบุรี เมื่อวันที่ 8 กุมภาพันธ์ 2568 ที่ผ่านมา

ที่มา : https://www.thaigov.go.th/news/contents/details/93226