รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะอนุกรรมการพัฒนาระบบงานยุติธรรม มุ่งเน้นการอำนวยความยุติธรรมสูงสุดให้แก่ประชาชน​


วันจันทร์ที่ 10 กุมภาพันธ์ 2568
10/02/2568
พิมพ์
รัฐมนตรีว่าการกระทรวงยุติธรรม ประชุมคณะอนุกรรมการพัฒนาระบบงานยุติธรรม มุ่งเน้นการอำนวยความยุติธรรมสูงสุดให้แก่ประชาชน​
รัฐมนตรีว่าการกระทรวงยุติธรรม ประชุมคณะอนุกรรมการพัฒนาระบบงานยุติธรรม มุ่งเน้นการอำนวยความยุติธรรมสูงสุดให้แก่ประชาชน​
ในวันจันทร์ที่ 10 กุมภาพันธ์ 2568 เวลา 10.00 น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะอนุกรรมการพัฒนาระบบงานยุติธรรม ครั้งที่ 2/2568 โดยมี พันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม นางอุษา จั่นพลอย บุญเปี่ยม ผู้ช่วยปลัดกระทรวงยุติธรรม  พร้อมด้วยคณะอนุกรรมการฯ ซึ่งเป็นผู้แทนจากสำนักงานศาลยุติธรรม สำนักงานอัยการสูงสุด สภาทนายความ ในพระบรมราชูปถัมภ์ สำนักงานตำรวจแห่งชาติ กรมคุมประพฤติ กรมราชทัณฑ์ และเจ้าหน้าที่ที่เกี่ยวข้อง เข้าร่วมฯ ณ ห้องประชุม 10 - 01 อาคาร​กระทรวงยุติธรรม และผ่านระบบการประชุมทางไกล (Video Conference)
รัฐมนตรีว่าการกระทรวงยุติธรรม กล่าวว่า ในเรื่องที่ประชุมหารือในครั้งนี้​ถือเป็นการดำเนินการเชิงปฏิรูปกระบวนการยุติธรรมให้มีความสมดุล จึงอยากให้รับฟังประสบการณ์และมุมมองจากทุกท่านให้รอบด้าน ซึ่งต้องเรียนว่ากระบวนการยุติธรรมทางอาญาของประเทศ​ไทยถ้านำสัดส่วน OECD เป็นตัวจับ 100,000 คนต่อนักโทษในเอเซียทั้งหมดเพียงแค่ 113 คน แต่ของประเทศไทยมีจำนวน​ 455 คน วันนี้แรงงานคนหนุ่มสาวส่วนใหญ่ไปอยู่ในเรือนจำกับถูกคุมประพฤติเกือบ 1,000, 000 คน และอีกส่วนถูกอาชญากรรมทางออนไลน์เข้ามาโจมตี การประชุมวันนี้จึงอยากให้แต่ละหน่วยได้มีความเห็นกันในประเด็นต่าง ๆ โดยหลักสำคัญ คือ ทำอย่างไรจะให้เกิดการอำนวยความยุติธรรมที่สมบูรณ์ที่สุด ในเรื่องยาเสพติดถือเป็นวาระในการทำคนให้มีคุณภาพออกไปสู่สังคม จึงต้องเป็นวาระของทุกภาคส่วนที่บูรณาการร่วมกัน สำหรับหลักสูตรการไกล่เกลี่ยนั้นอย่างน้อยผู้ไกล่เกลี่ยต้องพิจารณาสัญญาว่าเป็นธรรมหรือไม่ ต้องนำมิติของความเป็นธรรมและนำองค์ความรู้ส่วนนี้เข้ามาเพื่อประโยชน์ของประชาชน
ทั้งนี้ ที่ประชุมได้รับทราบความคืบหน้าการดำเนินการตามมติที่ประชุมคณะอนุกรรมการฯ พร้อมทั้ง​ได้พิจารณาร่างพระราชบัญญัติมาตรการแทนการฟ้องคดีอาญา พ.ศ. …. เพื่อที่ฝ่ายเลขานุการจะได้ดำเนินการในส่วนที่เกี่ยวข้องต่อไป

ที่มา : https://www.thaigov.go.th/news/contents/details/93227