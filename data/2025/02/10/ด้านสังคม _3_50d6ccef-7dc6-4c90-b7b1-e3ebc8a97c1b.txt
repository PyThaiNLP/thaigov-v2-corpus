รัฐบาลไทย-ข่าวทำเนียบรัฐบาล-“วราวุธ” ส่งทีม พม. ร่วมเป็นกำลังใจ 5 คนไทย กลับจากอิสราเอลถึงสุวรรณภูมิ กำชับจนท.ใน จังหวัดบ้านเกิด เยี่ยมทุกครอบครัว-ประเมินสิทธิสวัสดิการสังคม


วันจันทร์ที่ 10 กุมภาพันธ์ 2568
“วราวุธ” ส่งทีม พม. ร่วมเป็นกำลังใจ 5 คนไทย กลับจากอิสราเอลถึงสุวรรณภูมิ กำชับจนท.ใน จังหวัดบ้านเกิด เยี่ยมทุกครอบครัว-ประเมินสิทธิสวัสดิการสังคม
“วราวุธ” ส่งทีม พม. ร่วมเป็นกำลังใจ 5 คนไทย กลับจากอิสราเอลถึงสุวรรณภูมิ กำชับจนท.ใน จว.บ้านเกิด เยี่ยมทุกครอบครัว-ประเมินสิทธิสวัสดิการสังคม
วันที่ 9 กุมภาพันธ์ 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ศูนย์เร่งรัดจัดการสวัสดิภาพประชาชน (ศรส.)ได้รายงานโดยระบุว่าเมื่อเวลา 07.49 น. ที่ท่าอากาศยานสุวรรณภูมิ นางนภาพร เมฆาผ่องอำไพ ผู้ตรวจราชการกระทรวงการพัฒนาสังคมและความมั่นคงของมนุษย์ ในฐานะผู้แทนกระทรวง พม. พร้อมทีมเจ้าหน้าที่ศูนย์เร่งรัดจัดการสวัสดิภาพประชาชน (ศรส.) ร่วมรับคนไทย 5 คน ที่เดินทางกลับจากอิสราเอลหลังจากได้รับการปล่อยตัวจากกลุ่มฮามาสเมื่อวันที่ 30 ม.ค. 68 โดยได้ร่วมพูดคุยให้กำลังใจและส่งทั้ง 5 คนพร้อมครอบครัวและญาติ เดินทางกลับไปยังภูมิลำเนาของแต่ละคน ซึ่งประกอบด้วย 1) นายวัชระ ศรีอ้วน อายุ 32 ปี ภูมิลำเนาเป็นชาว จ.อุดรธานี 2) นายสุระศักดิ์ ลำเนา อายุ 30 ปี ภูมิลำเนาเป็นชาว จ.อุดรธานี 3) นายพงษ์ศักดิ์ แทนนา อายุ 35 ปี ภูมิลำเนาเป็นชาว จ.บุรีรัมย์ 4) นายเสถียร สุวรรณคำ อายุ 34 ปี ภูมิลำเนาเป็นชาว จ.หนองบัวลำภู และ 5) นายบรรณวัชร แซ่ท้าว ภูมิลำเนาเป็นชาว จ.น่าน
กระทรวง พม. เราดีใจที่แรงงานไทยทุกคนปลอดภัยและเดินทางกลับถึงประเทศไทยโดยสวัสดิภาพ  ทุกคนได้กลับมาพร้อมหน้าพร้อมตากับครอบครัวอีกครั้ง   ในส่วนของการให้ความช่วยเหลือของกระทรวง พม. เมื่อทุกคนเดินทางกลับถึงภูมิลำเนาของแต่ละคนแล้ว ทางพัฒนาสังคมและความมั่นคงของมนุษย์จังหวัด (พมจ.) ได้แก่ พมจ.อุดรธานี บุรีรัมย์ หนองบัวลำภู และน่าน พร้อมทีม พม.หนึ่งเดียวจังหวัด จะลงพื้นที่เยี่ยมครอบครัวเพื่อเข้าพูดคุยเยียวยาจิตใจ ให้กำลังใจ สอบถามข้อเท็จจริง เพื่อการประเมินทางสังคม รวมถึงการให้ความช่วยเหลือเยียวยาตามสิทธิสวัสดิการสังคมต่างๆ ของกระทรวง พม. ประสานกับหน่วยงานที่เกี่ยวข้องในพื้นที่เพื่อร่วมกันวางแผนการช่วยเหลือเยียวยาทั้งในระยะเฉพาะหน้าและระยะยาวต่อไป ขอให้ทุกคนอย่าได้เป็นกังวล เพราะกระทรวง พม. พร้อมช่วยเหลือและอยู่เคียงข้าง ซึ่งหากต้องการความช่วยเหลือเร่งด่วน สามารถติดต่อได้ตลอด 24 ชั่วโมง ผ่าน สายด่วน พม. โทร. 1300 ของศูนย์เร่งรัดจัดการสวัสดิภาพประชาชน (ศรส.) กระทรวง พม.
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #อิสราเอล #ฮามาส #คนไทยถูกปล่อยตัว #ฉนวนกาซา #สุวรรณภูมิ

ที่มา : https://www.thaigov.go.th/news/contents/details/93219