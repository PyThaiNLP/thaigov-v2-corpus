รัฐบาลไทย-ข่าวทำเนียบรัฐบาล-กรมทางหลวงชนบท เผยการก่อสร้างถนนสายแยก ทล.4103 - ถนนพุทธภูมิ จังหวัดนครศรีธรรมราช คืบหน้ากว่าร้อยละ 49 ลดปัญหาการจราจรติดขัดและร่นระยะทางเข้าสู่ตัวเมือง คาดแล้วเสร็จเดือนตุลาคม 256


วันจันทร์ที่ 10 กุมภาพันธ์ 2568
กรมทางหลวงชนบท เผยการก่อสร้างถนนสายแยก ทล.4103 - ถนนพุทธภูมิ จังหวัดนครศรีธรรมราช คืบหน้ากว่าร้อยละ 49 ลดปัญหาการจราจรติดขัดและร่นระยะทางเข้าสู่ตัวเมือง คาดแล้วเสร็จเดือนตุลาคม 256
...
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า กรมทางหลวงชนบท (ทช.) ได้ดำเนินโครงการก่อสร้างถนนสายแยก ทล.4103 - ถนนพุทธภูมิ อำเภอเมือง จังหวัดนครศรีธรรมราช คืบหน้ากว่าร้อยละ 49 คาดว่าจะแล้วเสร็จเดือนตุลาคม 2568 ขณะนี้อยู่ระหว่างการก่อสร้างงานผิวจราจรคอนกรีตเสริมเหล็ก งานคอนกรีตป้องกันเชิงลาดสำหรับงานทาง เสาตอม่อสะพานข้ามทางรถไฟ งานกำแพงกันดิน และงานเสาเข็มคอนกรีตเสริมเหล็กอัดแรงหล่อสำเร็จ มีจุดเริ่มต้น กม. ที่ 0+000 บริเวณจุดตัด ทล.4103 ไปตามถนนเลียบคลองชลประทาน และสิ้นสุดที่ กม. 4+000 ถนนพุทธภูมิ ก่อสร้างเป็นถนนผิวจราจรแบบคอนกรีตขนาด 4 ช่องจราจร กว้างช่องละ 3.25 เมตร ไป - กลับ ไหล่ทางกว้าง 1 - 3 เมตร พร้อมก่อสร้างสะพานคอนกรีตเสริมเหล็กข้ามทางรถไฟ 1 แห่ง ความยาว 390 เมตร สะพานข้ามคลอง 2 แห่ง ระบบ
เมื่อโครงการฯ แล้วเสร็จ จะช่วยลดปัญหาการจราจรติดขัดในตัวเมือง และลดต้นทุนการขนส่ง ให้ประชาชนสัญจรได้อย่างสะดวก รวดเร็ว ปลอดภัย รวมถึงช่วยลดระยะเวลาในการเดินทางเข้า - ออกตัวเมืองนครศรีธรรมราช และแบ่งเบาการจราจรในเขตพื้นที่ให้มีประสิทธิภาพ สามารถระบายการจราจรออกสู่นอกเมืองได้อย่างคล่องตัว รองรับการขยายตัวทางเศรษฐกิจของเมืองนครศรีธรรมราชในอนาคตได้เป็นอย่างดี

ที่มา : https://www.thaigov.go.th/news/contents/details/93204