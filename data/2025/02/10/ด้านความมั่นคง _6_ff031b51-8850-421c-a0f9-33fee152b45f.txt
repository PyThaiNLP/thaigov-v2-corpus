รัฐบาลไทย-ข่าวทำเนียบรัฐบาล-ที่ปรึกษา รมว.ทส. เปิดงานวันพื้นที่ชุ่มน้ำโลก ประจำปี 2568 พร้อมเชิญชวนประชาชนร่วม ดูแล รักษา “พื้นที่ชุ่มน้ำหนองหาร จ.สกลนคร” สู่ความยั่งยืนตามแบบวิถีชีวิตของชุมชน 


วันจันทร์ที่ 10 กุมภาพันธ์ 2568
ที่ปรึกษา รมว.ทส. เปิดงานวันพื้นที่ชุ่มน้ำโลก ประจำปี 2568 พร้อมเชิญชวนประชาชนร่วม ดูแล รักษา “พื้นที่ชุ่มน้ำหนองหาร จ.สกลนคร” สู่ความยั่งยืนตามแบบวิถีชีวิตของชุมชน
ที่ปรึกษา รมว.ทส. เปิดงานวันพื้นที่ชุ่มน้ำโลก ประจำปี 2568 พร้อมเชิญชวนประชาชนร่วม ดูแล รักษา “พื้นที่ชุ่มน้ำหนองหาร จ.สกลนคร” สู่ความยั่งยืนตามแบบวิถีชีวิตของชุมชน
ที่ปรึกษา รมว.ทส. เปิดงานวันพื้นที่ชุ่มน้ำโลก ประจำปี 2568 พร้อมเชิญชวนประชาชนร่วม ดูแล รักษา “พื้นที่ชุ่มน้ำหนองหาร จ.สกลนคร” สู่ความยั่งยืนตามแบบวิถีชีวิตของชุมชน
วันที่ 8 กุมภาพันธ์ 2568 ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้ นายอภิชาต ศักดิเศรษฐ์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม (ที่ปรึกษา รมว.ทส.) ลงพื้นที่เปิดงานวันพื้นที่ชุ่มน้ำโลก (World Wetlands Day) ประจำปี 2568 พื้นที่ชุ่มน้ำหนองหาร ณ บริเวณสวนสาธารณะดอนเกิน บ้านท่าแร่ ตำบลท่าแร่ อำเภอเมืองสกลนคร จังหวัดสกลนคร โดยมี นายชูศักดิ์ รู้ยิ่ง ผู้ว่าราชการจังหวัดสกลนคร พร้อมด้วย หน่วยงานในพื้นที่ สมาคมพิทักษ์พื้นที่ชุ่มน้ำหนองหาร สมาคมส่งเสริมการพัฒนาลุ่มน้ำอย่างยั่งยืน องค์การกองทุนสัตว์ป่าโลกสากล ประเทศไทย (WWF Thailand) ตลอดจน กำนัน ผู้ใหญ่บ้าน ครู นักเรียน และชุมชนเทศบาลตำบลท่าแร่ เข้าร่วมงาน
ที่ปรึกษา รมว.ทส. ได้กล่าวขอบคุณและเชิญชวนให้ทุกคนร่วมกันดูแล รักษา พื้นที่ชุ่มน้ำหนองหาร จังหวัดสกลนคร แห่งนี้ ซึ่งเป็นบึงน้ำจืดที่มีขนาดใหญ่ที่สุดในภาคตะวันออกเฉียงเหนือ และเป็นอันดับที่ 2 ของประเทศไทย เป็นถิ่นที่อยู่อาศัย เป็นแหล่งผสมพันธุ์วางไข่และแหล่งอนุบาลของปลา ทั้งปลาประจำถิ่นและปลาอพยพจากแม่น้ำโขง เป็นแหล่งอาหาร และแหล่งสร้างรายได้ที่สำคัญของชุมชน รวมทั้งเป็นแหล่งที่อยู่อาศัยของนก ทั้งที่เป็นนกประจำถิ่นและนกอพยพอย่างน้อย 180 ชนิด มีพรรณไม้น้ำ และยังเป็นพื้นที่แก้มลิง เป็นแหล่งรองรับน้ำสำหรับป้องกันและบรรเทาน้ำท่วม ให้คงความสมดุลเพื่อให้สามารถใช้ประโยชน์จากหนองหารได้อย่างยั่งยืน ตามแบบวิถีชีวิตของชุมชน
สำหรับกิจกรรมภายในงาน ประกอบด้วย การเดินขบวนรณรงค์ ประกาศเจตนารมณ์การอนุรักษ์ ฟื้นฟู และใช้ประโยชน์พื้นที่ชุ่มน้ำหนองหารอย่างยั่งยืน การจัดนิทรรศการให้ความรู้ การออกร้านจำหน่ายผลผลิตของกลุ่มผู้ใช้ประโยชน์จากพื้นที่ชุ่มน้ำหนองหาร เวทีเสวนา การประกวดภาพวาดของเด็กนักเรียน ตลอดจนการร่วมกันปล่อยพันธุ์ปลาตะเพียนทอง จำนวน 20,000 ตัว ลงสู่แหล่งน้ำ และการล่องเรือสำรวจระบบนิเวศในหนองหาร อีกด้ว

ที่มา : https://www.thaigov.go.th/news/contents/details/93207