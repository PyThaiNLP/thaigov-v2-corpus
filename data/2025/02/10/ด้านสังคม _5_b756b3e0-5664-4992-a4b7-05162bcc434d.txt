รัฐบาลไทย-ข่าวทำเนียบรัฐบาล-ดีอี เร่งขับเคลื่อน e-Office จัดกิจกรรมชวน อปท. สมุทรสงคราม 37 แห่ง ทดสอบใช้ระบบ


วันจันทร์ที่ 10 กุมภาพันธ์ 2568
ดีอี เร่งขับเคลื่อน e-Office จัดกิจกรรมชวน อปท. สมุทรสงคราม 37 แห่ง ทดสอบใช้ระบบ
ดีอี เร่งขับเคลื่อน e-Office จัดกิจกรรมชวน อปท. สมุทรสงคราม 37 แห่ง ทดสอบใช้ระบบ
ดีอี เร่งขับเคลื่อน e-Office จัดกิจกรรมชวน อปท. สมุทรสงคราม 37 แห่ง ทดสอบใช้ระบบ
10 กุมภาพันธ์ 2568  นางสาวพิยะดา สุดกังวาล ที่ปรึกษาด้านการสื่อสารกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดการอบรมการใช้งานระบบเอกสารอิเล็กทรอนิกส์ (e-Office) ในส่วนภูมิภาค ครั้งที่ 1 จังหวัดสมุทรสงคราม ภายใต้ “โครงการขับเคลื่อนการใช้งาน e-Document ให้กับองค์กรปกครองส่วนท้องถิ่น76 จังหวัด” พร้อมด้วยนางสาวมนปภพ สงวนสัตย์ สถิติจังหวัดสมุทรสงคราม นายสาธิต ตั้งฐานันดร โทรคมนาคมจังหวัดสมุทรสงคราม นายพิเชษฐ์ สาตร์กลิ่น โทรคมนาคมจังหวัดสมุทรสาคร นางสาวนัทธมน ฉิมมี รักษาราชการแทนท้องถิ่นจังหวัดสมุทรสงคราม นายบุญฤทธิ์ อดิพัฒน์ ผู้อำนวยการกองงานดิจิทัลจังหวัด และหน่วยงานที่เกี่ยวข้องเข้าร่วม ณ โรงแรม ริเวอร์ตัน ต.ลาดใหญ่ อ.เมือง จ.สมุทรสงคราม
สำหรับกิจกรรมการอบรมฯ ในครั้งนี้ เป็นการจัดอบรมให้แก่ อปท. ในจังหวัดสมุทรสงคราม และจังหวัดใกล้เคียงที่มีความสนใจ โดยมีองค์การบริหารส่วนจังหวัด (อบจ.) 1 แห่ง องค์การบริหารส่วนตำบล (อบต.) จำนวน 35 แห่ง และองค์กรปกครองส่วนท้องถิ่น จำนวน 1 แห่ง เข้าร่วมกิจกรรม รวมจำนวนกว่า 200 คน รวมถึงมีการจัดกิจกรรมในรูปแบบออนไลน์สำหรับเจ้าหน้าที่ อปท. ที่มีความสนใจ
นอกจากนี้ ที่ปรึกษาด้านการสื่อสารฯ ยังได้ร่วมประชุมหารือการขับเคลื่อนการใช้งานระบบเอกสารอิเล็กทรอนิกส์ (e-Office) ในส่วนภูมิภาค ร่วมกับสถิติจังหวัดสมุทรสงคราม และโทรคมนาคมจังหวัดสมุทรสงคราม เพื่อติดตามสถานะการดําเนินงานการขับเคลื่อนระบบ e-Office รวมถึงหารือแนวทางการขับเคลื่อนระบบ e-Office ในจังหวัดสมุทรสงครามด้วย ทั้งนี้ กระทรวงฯ มีกำหนดจัดกิจกรรมฯ ครั้งที่ 2 ณ จังหวัดเชียงใหม่ ในวันที่ 20 กุมภาพันธ์ 2568

ที่มา : https://www.thaigov.go.th/news/contents/details/93221