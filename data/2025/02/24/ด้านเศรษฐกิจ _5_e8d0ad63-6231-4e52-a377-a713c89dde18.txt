รัฐบาลไทย-ข่าวทำเนียบรัฐบาล-ธอส. ขยายเวลาลงทะเบียน “โครงการคุณสู้ เราช่วย” ถึงวันที่ 30 เมษายน 2568


วันจันทร์ที่ 24 กุมภาพันธ์ 2568
24/02/2568
พิมพ์
ธอส. ขยายเวลาลงทะเบียน “โครงการคุณสู้ เราช่วย” ถึงวันที่ 30 เมษายน 2568
ธอส. ขยายระยะเวลาการช่วยเหลือลูกค้าของธนาคารที่ได้รับผลกระทบด้านรายได้และประสบปัญหาการผ่อนชำระเงินงวด สามารถลงทะเบียนเข้าร่วม “โครงการคุณสู้ เราช่วย” ได้ถึงวันที่ 30 เมษายน 2568
ธนาคารอาคารสงเคราะห์ (ธอส.) ในฐานะสถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” และสนับสนุนให้คนไทยรักษาบ้านของตนเองไว้ได้ต่อไป พร้อมดำเนินการตามนโยบายของรัฐบาล และธนาคารแห่งประเทศไทย (ธปท.) ขยายระยะเวลาการช่วยเหลือลูกค้าของธนาคารที่ได้รับผลกระทบด้านรายได้และประสบปัญหาการผ่อนชำระเงินงวด สามารถลงทะเบียนเข้าร่วม “โครงการคุณสู้ เราช่วย” ได้ถึงวันที่ 30 เมษายน 2568 ผ่าน 3 ช่องทาง ประกอบด้วย เว็บไซต์ของธนาคารแห่งประเทศไทย www.bot.or.th/Khunsoo หรือ Application : GHB ALL GEN และ Application : GHB ALL BFRIEND สำหรับลูกค้าที่สามารถเข้าร่วมโครงการคุณสู้ เราช่วย จะต้องเป็นผู้ที่มีวงเงินสินเชื่อไม่เกิน 5 ล้านบาท ทำสัญญาก่อนวันที่ 1 มกราคม 2567 และมีสถานะค้างชำระเกิน 30 วัน แต่ไม่เกิน 365 วัน หรือมีสถานะค้างชำระไม่เกิน 30 วัน ที่เคยปรับโครงสร้างหนี้และเคยค้างชำระมากกว่า 30 วัน ระหว่างปี 2565 – 2567 (สถานะดังกล่าวนับ ณ วันที่ 31 ตุลาคม 2567) ผู้ที่เข้าร่วมโครงการคุณสู้ เราช่วย สามารถรับความช่วยเหลือใน 2 มาตรการ ประกอบด้วย “มาตรการจ่ายตรง คงทรัพย์” และ “มาตรการจ่าย ปิด จบ” โดยผู้ที่สนใจเข้าร่วมโครงการสามารถสอบถามรายละเอียดเพิ่มเติมได้ที่ ธอส. ทุกสาขา ทั่วประเทศ หรือ G H Bank  Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th
https://www.ghbank.co.th/news/detail/public-relations/press-24-02-2025

ที่มา : https://www.thaigov.go.th/news/contents/details/93735