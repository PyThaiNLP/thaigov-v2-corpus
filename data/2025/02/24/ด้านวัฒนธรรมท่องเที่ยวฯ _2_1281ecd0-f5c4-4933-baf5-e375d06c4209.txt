รัฐบาลไทย-ข่าวทำเนียบรัฐบาล-  “รมว.สุดาวรรณ” เดินหน้าผลักดัน Soft Power สร้างเสน่ห์วิถีไทย ครองใจคนทั้งโลก เชิญชวนผู้ประกอบการภาพยนตร์-แอนิเมชัน ยื่นรับทุนหนุนสร้างภาพยนตร์เพื่อส่งเสริมซอฟต์พาวเวอร์ไทย ปี2568


วันจันทร์ที่ 24 กุมภาพันธ์ 2568
“รมว.สุดาวรรณ” เดินหน้าผลักดัน Soft Power สร้างเสน่ห์วิถีไทย ครองใจคนทั้งโลก เชิญชวนผู้ประกอบการภาพยนตร์-แอนิเมชัน ยื่นรับทุนหนุนสร้างภาพยนตร์เพื่อส่งเสริมซอฟต์พาวเวอร์ไทย ปี2568
"รมว.สุดาวรรณ" เดินหน้าผลักดัน Soft Power สร้างเสน่ห์วิถีไทย ครองใจคนทั้งโลก เชิญชวนผู้ประกอบการภาพยนตร์-แอนิเมชัน ยื่นรับทุนหนุนสร้างภาพยนตร์เพื่อส่งเสริมซอฟต์พาวเวอร์ไทย ปี 2568 ตั้งแต่ 1-31 มี.ค.นี้ เปิดเวทีชี้แจงเกณฑ์รับงบหนุน 28 ก.พ.นี้
“รมว.สุดาวรรณ” เดินหน้าผลักดัน Soft Power สร้างเสน่ห์วิถีไทย ครองใจคนทั้งโลก เชิญชวนผู้ประกอบการภาพยนตร์-แอนิเมชัน ยื่นรับทุนหนุนสร้างภาพยนตร์เพื่อส่งเสริมซอฟต์พาวเวอร์ไทย ปี 2568 ตั้งแต่ 1-31 มี.ค.นี้ เปิดเวทีชี้แจงเกณฑ์รับงบหนุน 28 ก.พ.นี้ ณ กระทรวงวัฒนธรรม
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า  กระทรวงวัฒนธรรม (วธ.) มุ่งขับเคลื่อนนโยบายรัฐบาลในการส่งเสริม Soft Power สร้างเสน่ห์วิถีไทย ครองใจคนทั้งโลกและดำเนินการเผยแพร่ Soft Power อุตสาหกรรมสร้างสรรค์ของไทยในด้านต่างๆ เช่น ท่องเที่ยว อาหาร เฟสติวัล ภาพยนตร์ ศิลปะ ดนตรี โดยมีการนำเสนอ Soft Power ผ่านภาพยนตร์ ละคร ซีรีส์ สารคดี และแอนิเมชันของประเทศไทย เพื่อเผยแพร่ไปสู่ระดับนานาชาติ ทำให้ประเทศไทยเป็นหมุดหมายของนักท่องเที่ยวต่างชาติทั่วโลกมาเที่ยวในมิติด้านศาสนา ศิลปะและวัฒนธรรม เพื่อผลักดันให้ประเทศไทยเป็น  1 ใน 25 ประเทศที่มีอิทธิพลด้าน Soft Power ในมิติวัฒนธรรมในปีพ.ศ. 2570  จึงได้บูรณาการความร่วมมือกับ หน่วยงานรัฐ เอกชน ผู้ประกอบการและสมาคมด้านภาพยนตร์และวีดิทัศน์ดำเนินการสนับสนุนการผลิตภาพยนตร์และแอนิเมชันเพื่อเผยแพร่ Soft Power ของไทย สร้างภาพลักษณ์ที่ดีและเกียรติภูมิไทยสู่นานาชาติ
รัฐมนตรีว่าการกระทรวงวัฒนธรรม กล่าวอีกว่า ขณะเดียวกันได้รับรายงานจากนายประสพ เรียงเงิน ปลัดกระทรวงวัฒนธรรม เมื่อเร็วๆนี้สำนักงานปลัดกระทรวงวัฒนธรรม (สป.วธ.) ได้ออกประกาศกระทรวงวัฒนธรรม เรื่อง หลักเกณฑ์และแนวทางพิจารณาการสนับสนุนงบประมาณสำหรับสร้างภาพยนตร์เพื่อส่งเสริมซอฟต์พาวเวอร์ไทย ประจำปีงบประมาณ พ.ศ. 2568  ซึ่งประกาศฉบับดังกล่าวมีเนื้อหาสาระสำคัญ ได้แก่ 1. โครงการที่เสนอเพื่อขอรับสนับสนุนงบประมาณจะต้องเป็นโครงการสร้างภาพยนตร์บันเทิงหรือภาพยนตร์แอนิเมชัน ความยาวไม่น้อยกว่า 80 นาที ที่อยู่ในขั้นตอนการผลิต หรือขั้นตอนหลังจากผลิตภาพยนตร์  และต้องมีเนื้อหาที่ส่งเสริมความหลากหลายทางวัฒนธรรมส่งเสริมภาพลักษณ์ที่ดีของประเทศไทยและมีศักยภาพที่จะผลักดันให้เกิดซอฟต์พาวเวอร์ 2. ภาพยนตร์ที่ขอรับการสนับสนุนงบประมาณต้องมีคุณภาพสามารถเผยแพร่ในโรงภาพยนตร์ และงานเทศกาลภาพยนตร์นานาชาติ ต้องมีคำบรรยายภาษาอังกฤษ และจัดฉายในโรงภาพยนตร์ และเผยแพร่ผ่านช่องทางอื่น เช่น แพลตฟอร์มออนไลน์ที่มีมาตรฐานระดับสากล และ 3. ต้องดำเนินการให้แล้วเสร็จ และจัดฉายในโรงภาพยนตร์ภายในวันที่ 31 ธันวาคม 2568 และเผยแพร่ช่องทางอื่น  ๆ ภายในปี พ.ศ. 2569
นางสาวสุดาวรรณ กล่าวด้วยว่า สำหรับผู้ที่สนใจสามารถส่งโครงการสร้างภาพยนตร์บันเทิงหรือภาพยนตร์แอนิเมชันได้ 1 เรื่อง ต่อบริษัท โดยส่งใบสมัครพร้อมหลักฐาน ได้ตั้งวันที่ 1 - 31 มีนาคม 2568
ทั้งนี้ สป.วธ.จะจัดประชุมชี้แจงหลักเกณฑ์และแนวทางพิจารณาการสนับสนุนงบประมาณในวันที่ 28 กุมภาพันธ์ 2568 เวลา 13.30 น. ณ กระทรวงวัฒนธรรม โดยผู้สนใจสามารถลงทะเบียนภายในวันที่ 26 กุมภาพันธ์ 2568 สอบถามและดูรายละเอียดเพิ่มเติมได้ที่โทร.0 2209 3519 และแฟนเพจเฟซบุ๊กกองภาพยนตร์และวีดิทัศน์ และ เฟซบุ๊ค สำนักงานปลัดกระทรวงวัฒนธรรม

ที่มา : https://www.thaigov.go.th/news/contents/details/93744