รัฐบาลไทย-ข่าวทำเนียบรัฐบาล-ปลัดเกษตรฯ ร่วมรับหนังสือจากนายกสมาคมประมงปัตตานี ยื่นถึงนายกรัฐมนตรี


วันจันทร์ที่ 24 กุมภาพันธ์ 2568
ปลัดเกษตรฯ ร่วมรับหนังสือจากนายกสมาคมประมงปัตตานี ยื่นถึงนายกรัฐมนตรี
ปลัดเกษตรฯ ร่วมรับหนังสือจากนายกสมาคมประมงสงขลา ยื่นถึงนายกรัฐมนตรี
วันที่ 24 กุมภาพันธ์ 2568 เวลา 13.00 น. นายประยูร อินสกุล ปลัดกระทรวงเกษตรและสหกรณ์ พร้อมด้วย นายบัญชา สุขแก้ว อธิบดีกรมประมง นายประเทศ ซอรักษ์ รองอธิบดีกรมประมง พร้อมด้วย นายสมพาศ นิลพันธ์ ที่ปรึกษาด้านการจัดการเรื่องราวร้องทุกข์ สำนักงานปลัดสำนักนายกรัฐมนตรี เป็นผู้แทนรับหนังสือจาก นายสามารถ นิยมเดชา สมาคมประมงปัตตานี ภายหลังจากนำชาวประมงกว่า 500 คน มายื่นหนังสือถึง นางสาวแพทองธาร ชินวัตร นายกรัฐมนตรี เพื่อเร่งติดตามความก้าวหน้าโครงการชดเชยเรือออกนอกระบบเพื่อการจัดการทรัพยากรที่ยั่งยืนจากภาครัฐ และการให้ความช่วยเหลือเยียวยาผู้ประกอบกิจการธุรกิจเรือประมง ตามมาตรการลดจำนวนเรือประมงเพื่อการจัดการทรัพยากรประมงทะเลที่ยั่งยืน ซึ่งมีเรือประมงที่ผ่านการพิจารณาแล้ว จำนวน 923 ลำ ได้รับความเดือดร้อนและรอคอยเงินชดเชยจากโครงการดังกล่าว ตั้งแต่ปี พ.ศ. 2562 จึงทำให้ไม่มีเงินทุนในการประกอบอาชีพและมีหนี้สินที่เกิดจากการประกอบอาชีพในระยะเวลาที่ผ่านมา ทั้งนี้ กระทรวงเกษตรฯ โดยกรมประมงเตรียมรวบรวมข้อมูลที่เกี่ยวข้องเสนอต่อที่ประชุมคณะรัฐมนตรี เพื่อบรรเทาปัญหาความเดือดร้อนของชาวประมงต่อไป

ที่มา : https://www.thaigov.go.th/news/contents/details/93756