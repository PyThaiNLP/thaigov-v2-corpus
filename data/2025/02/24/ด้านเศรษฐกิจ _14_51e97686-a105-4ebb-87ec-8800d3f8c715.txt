รัฐบาลไทย-ข่าวทำเนียบรัฐบาล-“SME D Market” สุดคึกคัก ช้อปฉ่ำ เงินสะพัด สร้างสุขให้ผู้ประกอบการไทย


วันจันทร์ที่ 24 กุมภาพันธ์ 2568
24/02/2568
พิมพ์
“SME D Market” สุดคึกคัก ช้อปฉ่ำ เงินสะพัด สร้างสุขให้ผู้ประกอบการไทย
ผู้บริหาร และพนักงาน SME D Bank ตลอดจนพนักงานองค์กรอื่นๆ และประชาชน ที่อยู่ละแวกใกล้เคียง ร่วมซื้อหาสินค้า ของกิน ของใช้ นานาชนิดจากผู้ประกอบการเอสเอ็มอีกว่า 50 ราย ที่มาออกบูธ ในงาน “SME D Market” ณ บริเวณชั้น 1 สำนักงานใหญ่ SME D Bank
ผู้บริหาร และพนักงาน SME D Bank ตลอดจน พนักงานองค์กรอื่น ๆ และประชาชน ที่อยู่ละแวกใกล้เคียง ร่วมซื้อหาสินค้า ของกิน ของใช้ นานาชนิดจากผู้ประกอบการเอสเอ็มอีกว่า 50 ราย ที่มาออกบูธ ในงาน “SME D Market” โดยบรรยากาศเป็นไปอย่างคึกคัก ผู้ซื้อมีความสุขได้ช่วยอุดหนุนสินค้าดีจากเอสเอ็มอีไทย ส่วนผู้ค้าก็มีความสุข ขายดิบขายดี มีรายได้เพิ่ม สำหรับงาน “SME D Market” ในเดือนกุมภาพันธ์ นี้ จะจัดพรุ่งนี้ (25 ก.พ.) อีกหนึ่งวัน ห้ามพลาดมาช้อป ชิม ฟิน กันนะจ้ะ จัด ณ บริเวณชั้น 1  สำนักงานใหญ่ SME D Bank อาคาร SME Bank Tower
สำหรับงาน “SME D Market”  จัดขึ้น จากวัตถุประสงค์ที่ธนาคารต้องการช่วยสร้างโอกาสเพิ่มรายได้ขยายตลาดให้แก่ลูกค้าธนาคาร โดยเฉพาะกลุ่มลูกหนี้ต้องจับตามองเป็นพิเศษ (Special Mention:SM) และผู้ประกอบการกลุ่มเปราะบางจากหน่วยงานพันธมิตร ตามนโยบายของนายเผ่าภูมิ โรจนสกุล รัฐมนตรีช่วยว่าการกระทรวงการคลัง ที่ต้องการให้ธนาคารดูแลช่วยเหลือลูกหนี้กลุ่ม SM อย่างใกล้ชิด ด้วยการหาวิธี ช่วยให้มีรายได้เพิ่ม ซึ่งจะนำไปสู่การต่อยอดสู่การจ้างงาน คุณภาพชีวิตดีขึ้น ช่วยกระตุ้นเศรษฐกิจ และสร้างสังคมแห่งความสุข
ทั้งนี้ งาน “SME D Market” กำหนดจัดเป็นประจำทุก 2 เดือน ครั้งละ 2 วัน ณ บริเวณชั้น 1 สำนักงานใหญ่ SME D Bank อาคาร SME Bank Tower สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/93758