รัฐบาลไทย-ข่าวทำเนียบรัฐบาล-ปภ.ช. ย้ำทุกส่วนราชการในคณะกรรมการแก้ฝุ่น ยังคงต้องทำงานต่อเนื่องตามนโยบายรัฐบาล หลังนายกฯสั่งการ ปลายปีนี้ต้องลดลงให้มากที่สุด ขณะที่วันนี้ฝุ่นลดอากาศสดใส ระบายได้ดี ผลจากมาตรการข


วันจันทร์ที่ 24 กุมภาพันธ์ 2568
24/02/2568
พิมพ์
ปภ.ช. ย้ำทุกส่วนราชการในคณะกรรมการแก้ฝุ่น ยังคงต้องทำงานต่อเนื่องตามนโยบายรัฐบาล หลังนายกฯสั่งการ ปลายปีนี้ต้องลดลงให้มากที่สุด ขณะที่วันนี้ฝุ่นลดอากาศสดใส ระบายได้ดี ผลจากมาตรการข
ปภ.ช. ย้ำทุกส่วนราชการในคณะกรรมการแก้ฝุ่น ยังคงต้องทำงานต่อเนื่องตามนโยบายรัฐบาล หลังนายกฯสั่งการ ปลายปีนี้ต้องลดลงให้มากที่สุด ขณะที่วันนี้ฝุ่นลดอากาศสดใส ระบายได้ดี ผลจากมาตรการของรัฐ หยุดเผา-ไม่รับซื้อยังเข้มข้น ชี้วันนี้   “วันรณรงค์ให้ปลอดควันพิ
วันนี้ (24 กุมภาพันธ์ 2568) นายจิรายุ ห่วงทรัพย์ ที่ปรึกษากองบัญชาการป้องกันและบรรเทาสาธารณภัยแห่งชาติ (ปภ.ช.) เปิดเผยว่า การประชุมคณะกรรมการป้องกันและ แก้ปัญหาฝุ่น เช้าวันนี้กรมควบคุมมลพิษ รายงานสถานการณ์ฝุ่นละอองขนาดเล็ก PM2.5 พบว่า ค่าฝุ่นอยู่ในเกณฑ์มาตรฐานเกือบทุกพื้นที่ โดยเฉพาะในพื้นที่กทม. มีเพียงถนนรัชดาภิเษก ที่เป็นสีส้มในช่วงเช้า ขณะที่ 17 จังหวัดภาคเหนือ มีเพียงจังหวัดน่าน ที่มีค่าฝุ่นเกินค่ามาตรฐานเพียงเล็กน้อยเท่านั้น และมีทิศทางดีขึ้น
สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ จิสด้า รายงานว่า พบจุดความร้อน (Hotspot) สะสมในประเทศ ส่วนใหญ่เป็นพื้นที่การเกษตรและพื้นที่ป่า จังหวัดที่มีจุดความร้อนสะสมสูงสุด ได้แก่ กาญจนบุรี  1,319 จุด ตาก 1,294 จุด อุตรดิตถ์ 804 จุด ลำปาง 429 จุด และ ชัยภูมิ 358 จุด โดยกรมป่าไม้ ยังคงจัดทีมกำลังพลดับไฟป่าจัดชุดปฏิบัติการสำรวจพื้นที่ลาดตระเวนตรวจหาไฟและปราบปรามการลักลอบเผาป่าอย่างเข้มงวด
ทั้งนี้ การรณรงค์หยุดเผาแบบเคาะประตูบ้าน ยังคงทำงานอย่างต่อเนื่อง โดยเน้นกระจายกำลังลงพื้นที่เคาะประตูบ้านสร้างความเข้าใจห้ามเผาป่า ซึ่งขณะนี้มีผลความคืบหน้า 766 ชุมชน 16,824 ครัวเรือน ขณะที่การบังคับใช้กฎหมายกับผู้กระทำผิด กรมอุทยานแห่งชาติ สัตว์ป่า และพันธุ์พืช ได้จับกุมดำเนินคดีผู้ลักลอบจุดไฟเผาป่า ตามแนวทางเผาจริงจับจริง ไปแล้ว 23 คดี ผู้ต้องหา 4 ราย รวมพื้นที่เสียหาย 1,148 ไร่ นอกจากนี้ มีผลตรวจควันดำรถบรรทุก รถโดยสารประจำทางและไม่ประจำทาง ทั่วประเทศสะสมรวม 27,837 คัน พ่นห้ามใช้ไปแล้ว 445 คัน
อย่างไรก็ตาม สภาพอากาศวันนี้ ยังมีมวลอากาศเย็นแผ่ลงมาปกคลุมประเทศไทย โดยเฉพาะบริเวณภาคอีสาน และลมตะวันออกพัดปกคลุมพื้นที่ภาคใต้ ส่งผลให้มีฝนตกหนักถึงหนักมากในบางพื้นที่ เช่น สุราษฎร์ธานี และในพื้นที่อื่น ๆ เป็นปัจจัยที่ส่งผลให้อากาศระบายได้ดียิ่งขึ้น ช่วยชะล้างฝุ่นควันลงได้ ทั้งนี้ยังต้องเฝ้าระวังสถานการณ์ค่าฝุ่นและจุดความร้อนเป็นประจำทุกวันอย่างต่อเนื่อง เช่นในพื้นที่กทม. ต้องระวังช่วงวันที่ 26 ก.พ. ไปจนถึงสัปดาห์หน้า อย่างใกล้ชิด
“วันนี้ 24 กุมภาพันธ์ ตรงกับวันรณรงค์ให้ปลอดควันพิษจากไฟป่า ประจำปี 2568 ที่ประชุมได้ขอความร่วมมือให้ส่วนราชการ และพี่น้องประชาชน ทุกสาขาอาชีพ ไม่เพียงแค่เกษตรกรเท่านั้น ขอให้ร่วมมือกันอย่างเข้มแข็งต้านการเผาทุกรูปแบบ งดการจุดไฟเผาป่า ลดควันไฟที่เกิดจากการเผาป่า ป้องกันไฟป่าจากพฤติกรรมของมนุษย์ที่จะส่งผลกระทบต่อประชาชนทุกคน“ นาย จิรายุฯ กล่าว

ที่มา : https://www.thaigov.go.th/news/contents/details/93748