รัฐบาลไทย-ข่าวทำเนียบรัฐบาล-ปลัดเกษตรฯ หารือมาตรการช่วยเหลือค่าบริหารจัดการให้กับเกษตรกรผู้ปลูกข้าวที่ไม่เผาฟาง และพื้นที่ทุ่งรับน้ำ


วันจันทร์ที่ 24 กุมภาพันธ์ 2568
ปลัดเกษตรฯ หารือมาตรการช่วยเหลือค่าบริหารจัดการให้กับเกษตรกรผู้ปลูกข้าวที่ไม่เผาฟาง และพื้นที่ทุ่งรับน้ำ
ปลัดเกษตรฯ หารือมาตรการช่วยเหลือค่าบริหารจัดการให้กับเกษตรกรผู้ปลูกข้าวที่ไม่เผาฟาง และพื้นที่ทุ่งรับน้ำ
วันที่ 24 กุมภาพันธ์ 2568 เวลา 14.30 น. นายประยูร อินสกุล ปลัดกระทรวงเกษตรและสหกรณ์ เป็นประธานการประชุมหารือมาตรการช่วยเหลือค่าบริหารจัดการให้กับเกษตรกรผู้ปลูกข้าวที่ไม่เผาฟาง และพื้นที่ทุ่งรับน้ำ โดยมี นายณัฏฐกิตติ์ ของทิพย์ อธิบดีกรมการข้าว ดร.ทวีศักดิ์ ธนเดโชพล อธิบดีกรมพัฒนาที่ดิน นายฉันทานนท์ วรรณเขจร เลขาธิการสำนักงานเศรษฐกิจการเกษตร และผู้บริหารจากหน่วยงานที่เกี่ยวข้อง เข้าร่วม ซึ่งที่ประชุมได้หารือประเด็นสำคัญ ดังนี้ 1) มาตรการช่วยเหลือ กรณีชดเชยผลกระทบจากมาตรการห้ามเผาฟางในพื้นที่เกษตร และการเยียวยาพื้นที่รับน้ำ 11 ทุ่ง (มติที่ประชุม นบข. อนุตลาด เมื่อวันที่ 20 กุมภาพันธ์ 2568) และ 2) มาตรการเสนอ อนุ นบข. ด้านการผลิต ได้แก่ มาตรการช่วยเหลือค่าบริหารจัดการไม่เผาฟาง และมาตรการชดเชยพื้นที่รับน้ำ 11 ทุ่ง พื้นที่ 1.25 ล้านไร่ ซึ่งส่วนใหญ่เพาะปลูกข้าวหอมพวง และข้าวอายุสั้น ทั้งนี้ เพื่อให้การดำเนินงานเป็นไปอย่างมีประสิทธิภาพและเกิดประโยชน์สูงสุดกับเกษตรกร

ที่มา : https://www.thaigov.go.th/news/contents/details/93760