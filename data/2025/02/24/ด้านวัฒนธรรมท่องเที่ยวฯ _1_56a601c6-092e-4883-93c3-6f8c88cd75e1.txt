รัฐบาลไทย-ข่าวทำเนียบรัฐบาล-ยกระดับคุณธรรมทั่วประเทศ! วธ. ประกาศผลการประเมินชุมชน-องค์กร-อำเภอ-จังหวัดคุณธรรมกว่า 4 หมื่นแห่ง


วันจันทร์ที่ 24 กุมภาพันธ์ 2568
ยกระดับคุณธรรมทั่วประเทศ! วธ. ประกาศผลการประเมินชุมชน-องค์กร-อำเภอ-จังหวัดคุณธรรมกว่า 4 หมื่นแห่ง
ยกระดับคุณธรรมทั่วประเทศ! วธ. ประกาศผลการประเมินชุมชน-องค์กร-อำเภอ-จังหวัดคุณธรรมกว่า 4 หมื่นแห่ง
ยกระดับคุณธรรมทั่วประเทศ! วธ. ประกาศผลการประเมินชุมชน-องค์กร-อำเภอ-จังหวัดคุณธรรมกว่า 4 หมื่นแห่ง
วันศุกร์ที่ 21 กุมภาพันธ์ 2568 เวลา 13.30 น. นายประสพ เรียงเงิน ปลัดกระทรวงวัฒนธรรม มอบหมายให้ นางโชติกา อัครกิจโสภากุล รองปลัดกระทรวงวัฒนธรรม เป็นประธานการประชุม พร้อมด้วยนายชัยพล สุขเอี่ยม อธิบดีกรมการศาสนา ผู้ทรงคุณวุฒิ และผู้แทนหน่วยงานต่าง ๆ เข้าร่วมการประชุมคณะอนุกรรมการฯ ครั้งที่ 1/2568 ณ ห้องประชุมกรมการศาสนา ชั้น 2 อาคารวัฒนธรรมวิศิษฏ์ กระทรวงวัฒนธรรม
นางโชติกา อัครกิจโสภากุล (รองปลัด วธ.) เปิดเผยว่า ที่ประชุมมีมติเห็นชอบผลการประเมินชุมชน องค์กร อำเภอ และจังหวัดคุณธรรม ประจำปีงบประมาณ พ.ศ. 2567 ใน 3 ระดับทั่วประเทศ รวมจำนวน 43,531 แห่ง ได้แก่ ระดับส่งเสริมคุณธรรม 14,134 แห่ง ระดับพัฒนาคุณธรรม 11,922 แห่ง และระดับคุณธรรมต้นแบบ 17,475 แห่ง ซึ่งเป็นกลไกสำคัญในการขับเคลื่อนส่งเสริมคุณธรรม การสร้างสภาพแวดล้อมที่เอื้อต่อการส่งเสริมคุณธรรม การพัฒนาเครือข่ายทางสังคมมีขีดความสสามารถในการส่งเสริมคุณธรรมในสังคมไทยเพิ่มขึ้น
รองปลัดกระทรวงวัฒนธรรม (รองปลัด วธ.)  กล่าวต่อไปว่า ในการประชุมดังกล่าว ที่ประชุมยังได้เห็นชอบผลคัดเลือกชุมชน องค์กร อำเภอ และจังหวัดคุณธรรมต้นแบบที่มีความโดดเด่น ทั้งในส่วนกลางและส่วนภูมิภาค รวมจำนวน 253 แห่ง ประกอบด้วย ชุมชน 77 ชุมชน องค์กร 95 องค์กร อำเภอ 76 อำเภอ และจังหวัด 5 จังหวัด และเห็นชอบผลการคัดเลือกคนดี   ศรีจังหวัดและคนดีศรีกรุงเทพมหานคร ทั้งประเภทประชาชนและเยาวชน ซึ่งเป็นการคัดเลือกบุคคลที่ดำรงตนยึดมั่นในสถาบันชาติ ศาสนา และพระมหากษัตริย์ และดำรงตนตามหลักคุณธรรม 5 ประการ “พอเพียง วินัย สุจริต จิตอาสา กตัญญู” ทำความดีและคุณประโยชน์เพื่อส่วนรวมจนเป็นที่ประจักษ์ เป็นแบบอย่างและเป็นที่ยอมรับของคนในชุมชน องค์กร และสังคม เหมาะสมแก่การยกย่องเชิดชูเกียรติ ประจำปีงบประมาณ พ.ศ. 2567 จำนวน 157 คน ได้แก่ คนดีศรีจังหวัด 152 คน และคนดีศรีกรุงเทพมหานคร 5 คน โดยชุมชน องค์กร อำเภอ และจังหวัดคุณธรรมต้นแบบที่มีความโดดเด่นและคนดีศรีจังหวัดและคนดีศรีกรุงเทพมหานคร ที่ได้รับการคัดเลือกจะได้รับโล่เชิดชูเกียรติจากนายกรัฐมนตรี นับเป็นกลไกสำคัญในการสนับสนุนการขับเคลื่อนแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 - 2570) ให้บรรลุเป้าหมายอย่างเป็นรูปธรรม อีกทั้งเป็นการเผยแพร่ประชาสัมพันธ์เกียรติประวัติและผลงานของบุคคล ชุมชน องค์กร อำเภอ และจังหวัดที่ได้รับการยกย่อง ให้เกิดการรับรู้ในสังคมอย่างกว้างขวาง เป็นแบบอย่างและเป็นแรงจูงใจในการทำความดีแก่บุคคลอื่นในสังคมต่อไป พร้อมกันนี้ ที่ประชุมยังเห็นชอบกรอบแผนการดำเนินงานของคณะอนุกรรมการด้านการประเมินบุคคล ชุมชน องค์กร อำเภอ และจังหวัดคุณธรรม ประจำปีงบประมาณ พ.ศ. 2568 ประกอบด้วย 1.แผนการประเมินชุมชน องค์กร อำเภอ และจังหวัดคุณธรรม  และ 2.แผนการคัดเลือกคนดีศรีจังหวัดและคนดีศรีกรุงเทพมหานคร และเห็นชอบให้ปรับปรุงหลักเกณฑ์และแนวทางการประเมินชุมชน องค์กร อำเภอ และจังหวัดคุณธรรม เพื่อใช้ในปีงบประมาณ พ.ศ. 2569 ปลัดกระทรวงวัฒนธรรม (รองปลัด วธ.) กล่าวทิ้งท้าย

ที่มา : https://www.thaigov.go.th/news/contents/details/93741