รัฐบาลไทย-ข่าวทำเนียบรัฐบาล-ผู้ตรวจฯ วัชรุน ลงพื้นที่จังหวัดอ่างทอง ศึกษาดูงานและร่วมประชุมกับคณะกรรมาธิการการปกครอง


วันศุกร์ที่ 7 กุมภาพันธ์ 2568
07/02/2568
พิมพ์
ผู้ตรวจฯ วัชรุน ลงพื้นที่จังหวัดอ่างทอง ศึกษาดูงานและร่วมประชุมกับคณะกรรมาธิการการปกครอง
ผู้ตรวจฯ วัชรุน ลงพื้นที่จังหวัดอ่างทอง ศึกษาดูงานและร่วมประชุมกับคณะกรรมาธิการการปกครอง
วันที่ 31 มกราคม 2568 นายวัชรุน จุ้ยจำลอง ผู้ตรวจราชการกระทรวงอุตสาหกรรม และคณะร่วมศึกษาดูงานและประชุมกับคณะกรรมาธิการการปกครอง  โดยมี นายกรวีร์ ปริศนานันทกุล ประธานคณะกรรมาธิการการปกครอง เป็นประธานในการประชุม มี นายชวนินทร์ วงศ์สถิตจิรกาล ผู้ว่าราชการจังหวัดอ่างทอง รองผู้ว่าราชการจังหวัดอ่างทอง หัวหน้าส่วนราชการในพื้นที่และผู้ที่เกี่ยวข้องเข้าร่วม ณ ห้องประชุมของนิคมอุตสาหกรรม เอส อ่างทอง อำเภอไชโย จังหวัดอ่างทอง
ที่ประชุมได้รับทราบแนวทางและการสร้างความร่วมมือระหว่างภาครัฐและเอกชนในการพัฒนาเมืองและเศรษฐกิจในพื้นที่ รวมถึงการยกระดับการพัฒนาเศรษฐกิจหมุนเวียน ตลอดจนการเตรียมความพร้อมและการปรับปรุงผังเมืองให้สามารถรองรับการพัฒนาเมืองและการเติบโตทางเศรษฐกิจและสังคม พร้อมร่วมกันหาแนวทางการผลักดันให้จังหวัดอ่างทองเข้าอยู่ในเขตพื้นที่ระเบียงเศรษฐกิจพิเศษภาคกลาง-ตะวันตก
นอกจากนี้ ประธานคณะกรรมาธิการการปกครองพร้อมคณะ ยังได้เยี่ยมชมการดำเนินงานของโรงไฟฟ้าและสถานที่ในการบำบัดน้ำเสีย ของนิคมอุตสาหกรรม เอส อ่างทอง

ที่มา : https://www.thaigov.go.th/news/contents/details/93140