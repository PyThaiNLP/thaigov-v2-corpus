รัฐบาลไทย-ข่าวทำเนียบรัฐบาล- ปภ.ช.ย้ำตำรวจ จับจริงผู้ขับรถปล่อย ควันดำ บนถนน ย้ำต้องตรวจสอบรถให้ดี ก่อนนำออกวิ่งบนถนน ขอความร่วมมือ ปชช. พบเบาะแสก่อฝุ่นพิษ โทร. 1599 ตลอด 24 ชั่วโมง


วันศุกร์ที่ 7 กุมภาพันธ์ 2568
ปภ.ช.ย้ำตำรวจ จับจริงผู้ขับรถปล่อย ควันดำ บนถนน ย้ำต้องตรวจสอบรถให้ดี ก่อนนำออกวิ่งบนถนน ขอความร่วมมือ ปชช. พบเบาะแสก่อฝุ่นพิษ โทร. 1599 ตลอด 24 ชั่วโมง
ปภ.ช.ย้ำตำรวจ จับจริงผู้ขับรถปล่อย ควันดำ บนถนน ย้ำต้องตรวจสอบรถให้ดี ก่อนนำออกวิ่งบนถนน ขอความร่วมมือ ปชช. พบเบาะแสก่อฝุ่นพิษ โทร. 1599 ตลอด 24 ชั่วโมง
วันนี้ (7 กุมภาพันธ์ 2568) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาล โดยกองบัญชาการป้องกันและบรรเทาสาธารณภัยแห่งชาติ ปภ.ช.และสำนักงานตำรวจแห่งชาติ ขานรับนโยบายรัฐบาลดำเนินมาตรการป้องกันและแก้ไขปัญหามลพิษจากฝุ่น PM 2.5 โดยบังคับใช้กฎหมายที่เกี่ยวข้องดำเนินการควบคุมแหล่งกำเนิดมลพิษประเภทรถยนต์ ดังนี้
1. หากฝ่าฝืนนำรถที่เครื่องยนต์ก่อให้เกิดก๊าซ ฝุ่น ควัน ละอองเคมี เกินเกณฑ์มาใช้ในทาง ปรับไม่เกิน 4,000 บาท ดำเนินการตาม พ.ร.บ.จราจรทางบกฯ
2. หากใช้รถในการขนส่งที่มีสภาพ ไม่มั่นคงแข็งแรง ไม่มีอุปกรณ์และส่วนควบ ตามที่กำหนด ปรับไม่เกิน 50,000 บาท ดำเนินการตาม พ.ร.บ.การขนส่งทางบก ฯ
3. หากฝ่าฝืนคำสั่งห้ามใช้ยานพาหนะที่ก่อให้เกิดมลพิษ เกินกว่ามาตรฐานควบคุมมลพิษจากแหล่งกำเนิด ปรับไม่เกิน 5,000 บาท ดำเนินการตาม พ.ร.บ.ส่งเสริมและรักษาคุณภาพสิ่งแวดล้อมแห่งชาติฯ
นายคารมฯ กล่าวเพิ่มว่า สำนักงานตำรวจแห่งชาติ  จะดำเนินการบังคับใช้กฎหมายกับผู้ประกอบการโรงงานที่มีลักษณะปล่อยมลพิษทางอากาศ และการก่อสร้างที่ไม่ได้มาตรฐาน รวมทั้งผู้ลักลอบเผาป่า พืชไร่ และพื้นที่เพาะปลูกเพื่อทำการเกษตร เผาในที่โล่ง และกิจการที่เป็นอันตรายต่อสุขภาพ  ทั้งนี้ ขอความร่วมมือผู้ขับยานพาหนะ ทั้งรถยนต์ส่วนบุคคล รถบรรทุก และรถโดยสารประจำทาง ควรตรวจสอบควันดำก่อนนำออกวิ่งบนถนน นอกจากนี้ ขอความร่วมมือประชาชน หากพบเบาะแสก่อฝุ่นพิษ โทร.1599 ตลอด 24 ชั่วโมง
/////

ที่มา : https://www.thaigov.go.th/news/contents/details/93138