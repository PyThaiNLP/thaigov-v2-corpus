รัฐบาลไทย-ข่าวทำเนียบรัฐบาล-ผู้ว่าฯ ชลบุรี ประธานมอบหนังสืออนุญาตให้ใช้ประโยชน์ในที่ดินของรัฐเป็นการชั่วคราว ตามนโยบายแก้ไขปัญหาความยากจน แก่ผู้ได้รับอนุญาตเพิ่มเติม ตามโครงการบริหารจัดการการใช้ประโยชน์ทีดินฯ


วันศุกร์ที่ 7 กุมภาพันธ์ 2568
07/02/2568
พิมพ์
ผู้ว่าฯ ชลบุรี ประธานมอบหนังสืออนุญาตให้ใช้ประโยชน์ในที่ดินของรัฐเป็นการชั่วคราว ตามนโยบายแก้ไขปัญหาความยากจน แก่ผู้ได้รับอนุญาตเพิ่มเติม ตามโครงการบริหารจัดการการใช้ประโยชน์ทีดินฯ
ผู้ว่าฯ ชลบุรี เป็นประธานมอบหนังสืออนุญาตให้ใช้ประโยชน์ในที่ดินของรัฐเป็นการชั่วคราว ตามนโยบายแก้ไขปัญหาความยากจน แก่ผู้ได้รับอนุญาตเพิ่มเติม ตามโครงการบริหารจัดการการใช้ประโยชน์ที่ดินสาธารณประโยชน์ ที่มีการบุกรุกเพื่อขจัดความยากจนและพัฒนาชนบท
ผู้ว่าฯ ชลบุรี เป็นประธานมอบหนังสืออนุญาตให้ใช้ประโยชน์ในที่ดินของรัฐเป็นการชั่วคราว ตามนโยบายแก้ไขปัญหาความยากจน แก่ผู้ได้รับอนุญาตเพิ่มเติม ตามโครงการบริหารจัดการการใช้ประโยชน์ที่ดินสาธารณประโยชน์ ที่มีการบุกรุกเพื่อขจัดความยากจนและพัฒนาชนบท
เมื่อวันที่ 6 กุมภาพันธ์ 2568 ที่บริเวณอาคารอเนกประสงค์ โรงเรียนวัดนาจอมเทียน ตำบลนาจอมเทียน อำเภอสัตหีบ จังหวัดชลบุรี นายธวัชชัย ศรีทอง ผู้ว่าราชการจังหวัดชลบุรี เป็นประธานในพิธีมอบหนังสืออนุญาตให้ใช้ประโยชน์ในที่ดินของรัฐเป็นการชั่วคราว ตามนโยบายแก้ไขปัญหาความยากจน แก่ผู้ได้รับอนุญาตเพิ่มเติม ตามโครงการบริหารจัดการการใช้ประโยชน์ที่ดินสาธารณประโยชน์ ที่มีการบุกรุกเพื่อขจัดความยากจนและพัฒนาชนบท บริเวณปากคลองนาจอมเทียน หมู่ที่ 1 ตำบลนาจอมเทียน อำเภอสัตหีบ จังหวัดชลบุรี โดยมี นายนกุล สมบูรณ์ภัทรกิจ เจ้าพนักงานที่ดินจังหวัดชลบุรี นายอนุศักดิ์ พิริยอมร นายอำเภอสัตหีบ หัวหน้าส่วนราชการ เจ้าหน้าที่ที่เกี่ยวข้องและประชาชนในพื้นที่ร่วมพิธีฯ
นายธวัชชัย กล่าวว่า จังหวัดชลบุรี ได้ให้ความเห็นชอบโครงการบริหารจัดการการใช้ประโยชน์ที่ดินสาธารณประโยชน์ที่มีการบุกรุกเพื่อขจัดความยากจนและพัฒนาชนบท บริเวณปากคลองนาจอมเทียน ม.1 ต.นาจอมเทียน อ.สัตหีบ จ.ชลบุรี ประจำปีงบประมาณ พ.ศ.2568 โดยมี อำเภอสัตหีบ เทศบาลตำบลนาจอมเทียน และสำนักงานที่ดินจังหวัดชลบุรี สาขาสัตหีบ เป็นผู้รับผิดชอบดำเนินโครงการ มีเป้าหมายดำเนินการในที่ดินสาธารณประโยชน์ แปลง "ป่าฟืนแสม" ตามหนังสือสำคัญสำหรับที่หลวง เลขที่ ชบ 0059 จำนวนเนื้อที่ 40-3-07 ไร่
ทั้งนี้ กรมที่ดินได้พิจารณาเห็นชอบและจัดสรรงบประมาณให้จังหวัดชลบุรีดำเนินการรังวัดวางผังแบ่งแปลงที่ดินในโครงการแล้ว จำนวนรวม 182 แปลง จังหวัดชลบุรีได้ออกหนังสืออนุญาตให้ใช้ประโยชน์ในที่ดินของรัฐเป็นการชั่วคราวตามนโยบายแก้ไขปัญหาความยากจน จำนวน 107 ราย 107 แปลง หนังสืออนุญาตมีกำหนดเวลา 5 ปี นับแต่วันที่ 18 ต.ค. 60 จนถึงวันที่ 17 ต.ค. 65 คงเหลือแปลงว่าง จำนวน 75 แปลง คณะกรรมการพิจารณาเพื่ออนุญาตให้ประชาชนใช้ประโยชน์ในที่ดินของรัฐ จังหวัดชลบุรี ได้ประชุมพิจารณาการขอรับอนุญาตใช้ประโยชน์ในที่ดินของรัฐ ในการประชุมครั้งที่ 1/2567 เมื่อวันที่ 18 ก.ย. 67 ได้พิจารณารายชื่อผู้ประสงค์ขอรับอนุญาตใช้ประใยชน์ในที่ดินของรัฐ ซึ่งยอมรับหลักเกณฑ์การจัดที่ดินตามโครงการฯ และผ่านการตรวจสอบคุณสมบัติโดยเทศบาลตำบลนาจอมเทียนและอำเภอสัตหีบ พร้อมได้ผ่านการรับรองรายชื่อโดยการจัดทำประชาคมแล้ว
จากนั้น คณะกรรมการจึงพิจารณา มีมติอนุญาตให้ประชาชนผู้ยอมรับการจัดที่ดินซึ่งเป็นผู้ผ่านการหลักเกณฑ์การตรวจสอบคุณสมบัติและรับรองรายชื่อจากการประชุมประชาคมเป็นผู้ใช้ประโยชน์ในที่ดินของรัฐเป็นการชั่วคราวตามนโยบายแก้ไขปัญหาความยากจน จำนวน 63 ราย 68 แปลง ตามผังแบ่งแปลงที่ดินซึ่งเป็นแปลงว่าง ตามโครงการฯดังกล่าว
ผู้ว่าฯ ชลบุรี กล่าวว่า จังหวัดชลบุรี ได้ดำเนินการออกหนังสืออนุญาตให้ใช้ประโยชน์ในที่ดินของรัฐเป็นการชั่วคราวตามนโยบายแก้ไขปัญหาความยากจน ให้แก่ประชาชนผู้ได้รับอนุญาต จำนวน 63 ราย 68 แปลง มีกำหนดเวลา 5 ปี นับแต่วันที่ 14 ม.ค.68 จนถึงวันที่ 13 ม.ค. 73 เสร็จเรียบร้อยแล้ว จึงได้กำหนดจัดพิธีมอบหนังสืออนุญาตให้ประชาชนใช้ประโยชน์ในที่ดินของรัฐเป็นการชั่วคราวแก่ผู้ใด้รับอนุญาตเพิ่มเติมในครั้งนี้ เพื่อให้ประชาชนได้เข้าไปทำประโยชน์ในที่ดินดังกล่าวต่อไป

ที่มา : https://www.thaigov.go.th/news/contents/details/93150