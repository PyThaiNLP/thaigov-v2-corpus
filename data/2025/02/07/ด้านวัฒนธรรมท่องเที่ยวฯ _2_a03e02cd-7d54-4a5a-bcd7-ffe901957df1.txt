รัฐบาลไทย-ข่าวทำเนียบรัฐบาล-​กระทรวงวัฒนธรรม ร่วมเปิดพิธีบวงสรวงสมเด็จพระสรรเพชญ์ที่ ๘ (พระเจ้าเสือ) และการจัดงาน “วันมวยไทย“ ประจำปี ๒๕๖๘


วันศุกร์ที่ 7 กุมภาพันธ์ 2568
​กระทรวงวัฒนธรรม ร่วมเปิดพิธีบวงสรวงสมเด็จพระสรรเพชญ์ที่ ๘ (พระเจ้าเสือ) และการจัดงาน “วันมวยไทย“ ประจำปี ๒๕๖๘
​กระทรวงวัฒนธรรม ร่วมเปิดพิธีบวงสรวงสมเด็จพระสรรเพชญ์ที่ ๘ (พระเจ้าเสือ) และการจัดงาน “วันมวยไทย“ ประจำปี ๒๕๖๘
กระทรวงวัฒนธรรม ร่วมเปิดพิธีบวงสรวงสมเด็จพระสรรเพชญ์ที่ ๘ (พระเจ้าเสือ) และการจัดงาน “วันมวยไทย“ ประจำปี ๒๕๖๘
เมื่อวันที่ ๖ กุมภาพันธ์ ๒๕๖๘ นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานพิธีบวงสรวงสมเด็จพระสรรเพชญ์ที่ ๘ (พระเจ้าเสือ) และการจัดงาน “วันมวยไทย“ ประจำปี ๒๕๖๘ โดยมี นายธีรศักดิ์ โฉมศิริ รองผู้ว่าราชการจังหวัดพระนครศรีอยุธยา นายสำรวย นักการเรียน ผู้ตรวจราชการกระทรวงวัฒนธรรม นายจรัสเดช อุลิต นายกสมาคมกีฬามวยไทยพระเจ้าเสือ คณะครูมวย นักเรียน และลูกศิษย์ เข้าร่วม ณ ตำหนักพระเจ้าเสือ (วัดตึก) ตำบลท่าวาสุกรี อำเภอพระนครศรีอยุธยา จังหวัดพระนครศรีอยุธยา
ทั้งนี้ กระทรวงวัฒนธรรม ตระหนักถึงความสำคัญของมรดกภูมิปัญญาทางวัฒนธรรมของชาติ “มวยไทย” ศิลปะการป้องกันตัวและศิลปะการต่อสู้ประจำชาติ ที่ได้รับความนิยมและมีชื่อเสียงไปทั่วโลก และเป็น Soft Power พัฒนาเศรษฐกิจของประเทศตามนโยบายของรัฐบาล จึงได้จัดกิจกรรมเนื่องในโอกาสวันมวยไทย ๖ กุมภาพันธ์ ๒๕๖๘ ประกอบด้วยกิจกรรมพิธีบวงสรวงสมเด็จพระสรรเพชญ์ที่ ๘ (พระเจ้าเสือ) และพิธีไหว้ครูร่ายรำมวยไทยเทิดพระเกียรติสมเด็จพระสรรเพชญ์ที่ ๘ (สมเด็จพระเจ้าเสือ)

ที่มา : https://www.thaigov.go.th/news/contents/details/93142