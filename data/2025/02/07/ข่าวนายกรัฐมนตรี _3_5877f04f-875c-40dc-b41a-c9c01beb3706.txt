รัฐบาลไทย-ข่าวทำเนียบรัฐบาล-เกาะขอบสนาม นายกฯ เชียร์ทัพนักกีฬาไทยร่วมสู้ศึกในการแข่งขันเอเชียนเกมส์ฤดูหนาว ครั้งที่ 9 ณ นครฮาร์บิน เผย “กำลังใจทีมไทยดี” 


วันศุกร์ที่ 7 กุมภาพันธ์ 2568
07/02/2568
พิมพ์
เกาะขอบสนาม นายกฯ เชียร์ทัพนักกีฬาไทยร่วมสู้ศึกในการแข่งขันเอเชียนเกมส์ฤดูหนาว ครั้งที่ 9 ณ นครฮาร์บิน เผย “กำลังใจทีมไทยดี”
เกาะขอบสนาม นายกฯ เชียร์ทัพนักกีฬาไทยร่วมสู้ศึกในการแข่งขันเอเชียนเกมส์ฤดูหนาว ครั้งที่ 9 ณ นครฮาร์บิน เผย “กำลังใจทีมไทยดี”
วันนี้ (วันศุกร์ที่ 7 กุมภาพันธ์ 2568) เวลา 14.15 น. (ตามเวลาท้องถิ่นนครฮาร์บิน) ณ สนามแข่งกีฬา Harbin Ice Hockey Arena นครฮาร์บิน สาธารณรัฐประชาชนจีน นางสาวแพทองธาร ชินวัตร นายกรัฐมนตรี เดินทางไปให้กำลังใจนักกีฬาไทยที่เข้าร่วมการแข่งขันกีฬาเอเชียนเกมส์ฤดูหนาวในการแข่งขันกีฬาฮอกกี้ชาย ระหว่าง ทีมชาติไทย-ทีมชาติจีน โดยเผยว่า​ “ทีมชาติไทยกำลังใจดี” กล่าวดีใจที่มีนักกีฬาไทยมาเข้าร่วมการแข่งขันเอเชียนเกมส์ฤดูหนาว ครั้งที่ 9 จำนวนมากกว่า 80 คน รู้สึกภูมิใจในนักกีฬาทุกคนที่มาเข้าร่วมและช่วยเผยแพร่ความมีน้ำใจนักกีฬาและความเป็นมืออาชีพของไทยให้เป็นที่ประจักษ์ต่อทั่วโลก พร้อมชื่นชมจีนที่จัดมหกรรมกีฬาครั้งนี้อย่างยิ่งใหญ่ และมีส่วนช่วยเสริมสร้างความสมัครสมานสามัคคีในภูมิภาคเอเชีย
นายกรัฐมนตรี​ ให้สัมภาษณ์สื่อทีวีพูลเพิ่มเติมว่า​ “นักกีฬากำลังใจดี​ และการแข่งขันสนุกสนาน ได้เจอนักกีฬาฮอกกี้ ที่จะลงแข่งขันวันพรุ่งนี้กับฮ่องกง​และเกาหลีใต้ ซึ่งตนได้ให้กำลังใจไปเต็มที่​ แต่​น่าเสียดายที่กองเชียร์ของไทยมีน้อยไปหน่อย”

ที่มา : https://www.thaigov.go.th/news/contents/details/93151