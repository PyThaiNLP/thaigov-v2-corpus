รัฐบาลไทย-ข่าวทำเนียบรัฐบาล-ดีอี ร่วมคณะ รองนายกฯ ภูมิธรรม ลงพื้นที่ จ.ตาก ติดตามสถานการณ์ “แก๊งคอลเซ็นเตอร์”


วันศุกร์ที่ 7 กุมภาพันธ์ 2568
ดีอี ร่วมคณะ รองนายกฯ ภูมิธรรม ลงพื้นที่ จ.ตาก ติดตามสถานการณ์ “แก๊งคอลเซ็นเตอร์”
ดีอี ร่วมคณะ รองนายกฯ ภูมิธรรม ลงพื้นที่ จ.ตาก ติดตามสถานการณ์ “แก๊งคอลเซ็นเตอร์”
ดีอี ร่วมคณะ รองนายกฯ ภูมิธรรม ลงพื้นที่ จ.ตาก ติดตามสถานการณ์ “แก๊งคอลเซ็นเตอร์”
วันที่ 6 กุมภาพันธ์ 2568 นายเอกพงษ์ หริ่มเจริญ ผู้ตรวจราชการกระทรวง ในฐานะผู้อำนวยการศูนย์ต่อต้านอาชญากรรมออนไลน์ หรือ AOC 1441 พร้อมด้วยเจ้าหน้าที่กระทรวงดีอี เข้าร่วมการประชุมติดตามสถานการณ์และผลการปฏิบัติ ในการสกัดกั้นการลักลอบลำเลียงยาเสพติดบริเวณพื้นที่ชายแดน จังหวัดตาก และแก้ไขปัญหาแก๊งคอลเซ็นเตอร์ ซึ่งตั้งอยู่ในพื้นที่จังหวัดเมียวดี ประเทศเมียนมา ที่มีนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม เป็นประธานการประชุม ณ ห้องประชุมชั้น 5 อาคารเทอร์มินอล ตรวจคนเข้าเมืองจังหวัดตาก อำเภอแม่สอด จังหวัดตาก
สำหรับหน่วยงานที่เข้าร่วมประชุมประกอบด้วย จังหวัดตาก กระทรวงกลาโหม กองทัพบก สำนักงานตำรวจแห่งชาติ กรมศุลกากร สำนักงาน กสทช. การไฟฟ้าส่วนภูมิภาค ติดตามผลการปฏิบัติภายหลังจากรัฐบาลได้มีมาตรการตัดไฟชายแดนเมียนมา มาตรการห้ามส่งน้ำมันข้ามแดน และการตัดสัญญาณอินเทอร์เน็ตบริเวณชายแดนที่ฝั่งเมียนมาเชื่อมมาจากฝั่งไทย พร้อมทั้งตรวจจุดจำหน่ายและตัดไฟฟ้า บริเวณชายแดน 4 จุด 1.บ้านแม่กุใหม่ อ.แม่สอด 2.บ้านห้วยม่วง อ.แม่สอด 3.บริเวณสะพานมิตรภาพไทย - เมียนมา แห่งที่ 2 และ 4.บ้านวังผา อ.แม่ระมาด
ทั้งนี้ รองนายกฯ ภูมิธรรม ได้กำชับให้ทุกหน่วยงานดำเนินการตามมาตรการอย่างเข้มงวด ในการคัดกรอง ตรวจสอบ และสกัดกั้น อาชญากรรมที่เกี่ยวข้องกับบริเวณชายแดนไทย - เมียนมา อาทิ ยาเสพติด แก๊งคอลเซ็นเตอร์

ที่มา : https://www.thaigov.go.th/news/contents/details/93156