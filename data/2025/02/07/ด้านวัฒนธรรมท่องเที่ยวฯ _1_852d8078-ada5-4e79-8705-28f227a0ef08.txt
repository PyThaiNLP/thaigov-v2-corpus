รัฐบาลไทย-ข่าวทำเนียบรัฐบาล-วธ. ชวนเที่ยวงาน “CPOT Fair 2025 ของดีทั่วไทย ใกล้มือคุณ” นำสินค้า CPOT มุ่งบุกตลาดนักท่องเที่ยวจีน ตะวันออกกลาง ณ บิ๊กซี ซูเปอร์เซ็นเตอร์ สาขาราชดำริ 6 – 9 กุมภาพันธ์ นี้


วันศุกร์ที่ 7 กุมภาพันธ์ 2568
วธ. ชวนเที่ยวงาน “CPOT Fair 2025 ของดีทั่วไทย ใกล้มือคุณ” นำสินค้า CPOT มุ่งบุกตลาดนักท่องเที่ยวจีน ตะวันออกกลาง ณ บิ๊กซี ซูเปอร์เซ็นเตอร์ สาขาราชดำริ 6 – 9 กุมภาพันธ์ นี้
วธ. ชวนเที่ยวงาน “CPOT Fair 2025 ของดีทั่วไทย ใกล้มือคุณ” นำสินค้า CPOT มุ่งบุกตลาดนักท่องเที่ยวจีน ตะวันออกกลาง ณ บิ๊กซี ซูเปอร์เซ็นเตอร์ สาขาราชดำริ 6 – 9 กุมภาพันธ์ นี้
วธ. ชวนเที่ยวงาน “CPOT Fair 2025 ของดีทั่วไทย ใกล้มือคุณ” นำสินค้า CPOT มุ่งบุกตลาดนักท่องเที่ยวจีน ตะวันออกกลาง ณ บิ๊กซี ซูเปอร์เซ็นเตอร์ สาขาราชดำริ 6 – 9 กุมภาพันธ์ นี้
วันที่ 6 กุมภาพันธ์ 2568 นายประสพ เรียงเงิน ปลัดกระทรวงวัฒนธรรม เป็นประธานพิธีเปิดงาน “CPOT Fair 2025 ของดีทั่วไทย ใกล้มือคุณ” โดยมีนางวิภาดา ดวงรัตน์ รองประธานกรรมการบริหารคนที่ 1 กลุ่มบริษัท บีเจซี บิ๊กซี นายกลศ หิรัญบูรณะ กรรมการผู้จัดการบริษัท บางกอก อินสตรูเม้นท์ เซ็นเตอร์ จำกัด ผู้บริหารกระทรวงวัฒนธรรม ผู้บริหารกลุ่มบริษัท บีเจซี บิ๊กซี ผู้ประกอบการ สื่อมวลชน และแขกผู้ร่วมงาน เข้าร่วม ณ บิ๊กซี (Big C) สาขาราชดำริ
นายประสพ กล่าวว่า กระทรวงวัฒนธรรม (วธ.) ได้ต่อยอดจากการลงนามบันทึกความเข้าใจว่าด้วยความร่วมมือ (MOU) ในการส่งเสริมทางการตลาดผลิตภัณฑ์วัฒนธรรมไทย (Cultural Product of Thailand : CPOT) ร่วมกับ กลุ่มบีเจซี บิ๊กซี และบริษัท บางกอก อินสตรูเม้นท์ เซ็นเตอร์ จำกัด ตั้งแต่กลางปี 2566 ที่ผ่านมาทั้ง 3 หน่วยงานได้สานฝันชุมชน ผู้ประกอบการยกระดับนำสินค้าชุมชนเข้าสู่ตลาดค้าปลีกขนาดใหญ่ หรือ Modern Trade สามารถสร้างรายได้จากผลิตภัณฑ์ CPOT ให้กับ 38 ชุมชน แล้ว กว่า 60 ล้านบาท จากการวางจำหน่ายสินค้า ณ บิ๊กซี 65 สาขาทั่วประเทศ
ในปี 2568 นี้ วธ. มุ่งเน้นการสร้างการเติบโตด้านเศรษฐกิจวัฒนธรรมอย่างต่อเนื่อง จึงได้ร่วมกันจัดงาน “CPOT Fair 2025 ของดีทั่วไทย ใกล้มือคุณ” ณ บิ๊กซี ซูเปอร์เซ็นเตอร์ สาขาราชดำริ ระหว่างวันที่ 6 – 9 กุมภาพันธ์ 2568 โดยภายในงานมีกิจกรรมการออกร้านจำหน่ายสินค้าทางวัฒนธรรมหลากหลายประเภท ทั้ง ผ้า เสื้อผ้า เครื่องประดับ สมุนไพร ของใช้ ของตกแต่งบ้าน กว่า 300 รายการ นอกจากนี้ยังมีการสาธิตอาหารโบราณ นวดไทย และการแสดงศิลปวัฒนธรรม เพื่อดึงดูดนักท่องเที่ยวทั้งชาวไทยและชาวต่างชาติโดยเฉพาะชาวจีน และชาวตะวันออกกลาง ซึ่งเป็นกลุ่มที่มีกำลังซื้อสูงและมีความชื่นชอบเลือกซื้อของฝาก ของที่ระลึก และของใช้แบบไทยๆ  ทั้งนี้มีชุมชน ผู้ประกอบการ ที่นำสินค้ามาร่วมออกร้าน เช่น ผ้าและเสื้อผ้าลายโบราณ (ลายอย่าง) สมัยอยุธยา ที่นำมาประยุกต์ให้สามารถสวมใส่ได้หลากหลายโอกาส จากแบรนด์ภูษาผ้าลายอย่าง เพชรบุรี เสื้อลายวรรณคดีไทย ที่นำมาปรับให้มีความร่วมสมัย จากแบรนด์สนอบ (SNOB)  นนทบุรี เสื้อผ้าม่อฮ่อมร่วมสมัย โดยการใช้พู่กันวาดลวดลายตามธรรมชาติจาก แบรนด์มหาภรณ์ ลำปาง ของที่ระลึกช้างไทยที่ทำมาจากกระดาษเหลือใช้ มาเพิ่มมูลค่าด้วยการเดินเส้นทองลายไทยแรงบันดาลใจจากการเขียนเบญจรงค์ แบรนด์เปเปอร์อารต์ไทย สมุทรสาคร ผลิตภัณฑ์สมุนไพรไทย แบรนด์มาบเอื้อง ชลบุรี เป็นสมุนไพรสดที่นำมาแปรรูป ทำให้ได้ผลิตภัณฑ์ที่ใกล้เคียงกับธรรมชาติมากที่สุด มีทั้งแชมพู สเปรย์น้ำแร่ ครีมทาผิว ฯลฯ นอกจากนี้ยังมีกิจกรรมสาธิตอาหารขนมโบราณจาก ร้านคำอ้อนขนมไทย พระนครศรีอยุธยา ขนมเปี๊ยะใส่ทุเรียนสด จากร้านแม่เล ปทุมธานี และตอกย้ำมรดกภูมิปัญญาไทยอันเลื่องชื่อด้วยการสาธิตนวดประคบสมุนไพรจากชุมชนโพธิ์ทอง อ่างทอง สปาเท้าสมุนไพร ชุมชนบางเมืองใหม่ สมุทรปราการ เป็นต้น
ด้าน นางวิภาดา ดวงรัตน์ รองประธานกรรมการบริหารคนที่ 1 บริษัท บิ๊กซี ซูเปอร์เซ็นเตอร์ จำกัด (มหาชน) ห้างค้าปลีกในกลุ่มบีเจซี เผยว่า บิ๊กซี มุ่งสนับสนุนนโยบายของภาครัฐและกระทรวงวัฒนธรรมอย่างต่อเนื่อง เพื่อเป็นส่วนหนึ่งในการร่วมผลักดันผลิตภัณฑ์วัฒนธรรมไทย ตลอดจนสามารถกระจายรายได้สู่ชุมชนและผู้ประกอบการรายย่อยให้เติบโตอย่างยั่งยืนไปด้วยกันกับเรา ล่าสุดเราได้ร่วมกับ กระทรวงวัฒนธรรม (วธ.) ในการจัดงาน “CPOT Fair 2025 ของดีทั่วไทย ใกล้มือคุณ” ซึ่งเราเชื่อว่า จะได้รับการตอบรับเป็นอย่างดีจากลูกค้าทั้งชาวไทยและชาวต่างชาติ เนื่องจาก บิ๊กซี ซูเปอร์เซ็นเตอร์ สาขาราชดำริ เป็นหนึ่งแลนด์มาร์คสำคัญในกรุงเทพ ฯ ที่นักท่องเที่ยวชาวต่างชาติชื่นชอบ
คาดว่าในช่วงเวลาจัดงาน จะมีนักท่องเที่ยวเข้ามาเลือกซื้อสินค้าและเข้าร่วมกิจกรรมไม่ต่ำกว่าวันละ 5,000 คน ซึ่งนับเป็นโอกาสอันดีที่จะเปิดตัวผลิตภัณฑ์วัฒนธรรมไทยที่มีคุณภาพและมีเอกลักษณ์ให้เป็นที่รู้จักมากยิ่งขึ้น นอกจากนี้ยังเป็นการช่วยเปิดโอกาสให้ชุมชน ผู้ประกอบการ ได้สำรวจตลาดนักท่องเที่ยวเพื่อนำไปพัฒนาต่อยอดสินค้าทางวัฒนธรรมให้ตอบโจทย์ได้ตรงใจผู้ซื้อ นำไปสู่การเป็นส่วนหนึ่งในการผลักดันสินค้า “Soft Power” ออกสู่ตลาดโลก มุ่งสู่เป้าหมายสร้างรายได้ 100 ล้านบาท ภายในปีนี้

ที่มา : https://www.thaigov.go.th/news/contents/details/93141