รัฐบาลไทย-ข่าวทำเนียบรัฐบาล-กรมทางหลวงชนบท แจ้งหลีกเลี่ยงเส้นทางบนสะพานกรุงเทพ วันที่ 4 และ 11 กุมภาพันธ์ 2568 ตั้งแต่เวลา 22.00 - 04.00 น. ของวันรุ่งขึ้น


วันอังคารที่ 4 กุมภาพันธ์ 2568
กรมทางหลวงชนบท แจ้งหลีกเลี่ยงเส้นทางบนสะพานกรุงเทพ วันที่ 4 และ 11 กุมภาพันธ์ 2568 ตั้งแต่เวลา 22.00 - 04.00 น. ของวันรุ่งขึ้น
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ขอแจ้งให้ประชาชนผู้ใช้เส้นทางหลีกเลี่ยงเส้นทางบนสะพานกรุงเทพ เนื่องจากจะมีการปิดการจราจรเพื่อซ่อมแซมระบบเปิด - ปิดของสะพาน ในคืนวันที่ 4 และ 11 กุมภาพันธ์ 2568 ตั้งแต่เวลา 22.00 - 04.00 น. ของวันรุ่งขึ้น จึงขอประชาสัมพันธ์ให้ผู้สัญจรผ่านสะพานกรุงเทพ โปรดหลีกเลี่ยงเส้นทางในวันและเวลาดังกล่าว โดยแนะนำให้ใช้เส้นทางบนสะพานพระราม 3 หรือสะพานสมเด็จพระเจ้าตากสินมหาราชทดแทน อย่างไรก็ตามขอให้ประชาชนโปรดใช้ความระมัดระวังในการสัญจร พร้อมปฏิบัติตามป้ายเตือน ป้ายแนะนำอย่างเคร่งครัดเพื่อความปลอดภัย และขออภัยในความไม่สะดวกมา ณ โอกาสนี้ สอบถามรายละเอียดเพิ่มเติมได้ที่นายวินธ์ธร อูปคำ ผู้อำนวยการหมวดบำรุงทางหลวงชนบทกัลปพฤกษ์ โทร. 08 4448 5458

ที่มา : https://www.thaigov.go.th/news/contents/details/93030