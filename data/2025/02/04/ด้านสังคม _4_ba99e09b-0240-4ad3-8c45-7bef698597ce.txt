รัฐบาลไทย-ข่าวทำเนียบรัฐบาล-“วราวุธ” เตรียมส่ง พม.จังหวัดภูมิลำเนา 5 แรงงานไทย หลังกลับจากอิสราเอล เยี่ยมให้กำลังใจ-ช่วยเหลือเยียวยาสิทธิสวัสดิการสังคม


วันอังคารที่ 4 กุมภาพันธ์ 2568
“วราวุธ” เตรียมส่ง พม.จังหวัดภูมิลำเนา 5 แรงงานไทย หลังกลับจากอิสราเอล เยี่ยมให้กำลังใจ-ช่วยเหลือเยียวยาสิทธิสวัสดิการสังคม
“วราวุธ” เตรียมส่ง พม.จังหวัดภูมิลำเนา 5 แรงงานไทย หลังกลับจากอิสราเอล เยี่ยมให้กำลังใจ-ช่วยเหลือเยียวยาสิทธิสวัสดิการสังคม
วันที่ 4 กุมภาพันธ์ 2568 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ก่อนเข้าร่วมประชุม ครม. ว่า นายกรัฐมนตรี กำชับกระทรวงการต่างประเทศ และสถานเอกอัครราชทูต ณ กรุงเทลอาวีฟ อิสราเอล เตรียมพาตัว 5 คนไทย ที่ได้รับการปล่อยตัวจากฉนวนกาซา เดินทางกลับประเทศไทย ทั้งนี้ทั้ง 5 คน เป็นแรงงานที่ไปทำงานในอิสราเอล ได้แก่ 1) นายเสถียร สุวรรณคำ 2) นายพงษ์ศักดิ์ แทนนา 3) นายวัชระ ศรีอ้วน 4) นายสุรศักดิ์ ลำเนา และ 5) นายบรรณวัชร แซ่ท้าว ซึ่งในส่วนของกระทรวง พม. ได้เตรียมให้พัฒนาสังคมและความมั่นคงของมนุษย์จังหวัด พร้อมทีม พม.หนึ่งเดียวจังหวัดซึ่งเป็นภูมิลำเนา เตรียมลงพื้นที่เยี่ยมครอบครัวของทั้ง 5 คน เมื่อเดินทางกลับมาถึง เพื่อพูดคุยให้กำลังใจ สอบถามข้อเท็จในการประเมินทางสังคม เพื่อให้การช่วยเหลือเยียวยาสิทธิสวัสดิการสังคมต่างๆ ของกระทรวง พม. อีกทั้งประสานความร่วมมือกับหน่วยงานที่เกี่ยวข้องในพื้นที่เพื่อร่วมวางแผนการช่วยเหลือเยียวยาตามความต้องการของครอบครัวของทั้ง 5 คน
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #อิสราเอล #ฮามาส #คนไทยถูกปล่อยตัว #ฉนวนกาซา

ที่มา : https://www.thaigov.go.th/news/contents/details/93022