รัฐบาลไทย-ข่าวทำเนียบรัฐบาล-การประชุมหารือ เพื่อติดตามความก้าวหน้าโครงการพัฒนาพื้นที่สำคัญหรือโครงการในพระราชดำริ ตามพระบรมราโชบาย ครั้งที่ ๑/๒๕๖๘


วันอังคารที่ 4 กุมภาพันธ์ 2568
04/02/2568
พิมพ์
การประชุมหารือ เพื่อติดตามความก้าวหน้าโครงการพัฒนาพื้นที่สำคัญหรือโครงการในพระราชดำริ ตามพระบรมราโชบาย ครั้งที่ ๑/๒๕๖๘
ณ ห้องประชุม ๑๐๘ ชั้น ๑ อาคารสำนักงานปลัดสำนักนายกรัฐมนตรี
วันจันทร์ที่ ๓ กุมภาพันธ์ ๒๕๖๘ เวลา ๑๓.๓๐ น. นางยุพา ทวีวัฒนะกิจบวร ปลัดสำนักนายกรัฐมนตรี เป็นประธานการประชุมหารือ เพื่อติดตามความก้าวหน้าโครงการพัฒนาพื้นที่สำคัญหรือโครงการในพระราชดำริ ตามพระบรมราโชบาย ครั้งที่ ๑/๒๕๖๘ ณ ห้องประชุม ๑๐๘ ชั้น ๑ อาคารสำนักงานปลัดสำนักนายกรัฐมนตรี ทำเนียบรัฐบาล ในการนี้ นายภูมินทร ปลั่งสมบัติ ผู้ทรงคุณวุฒิพิเศษประจำสำนักนายกรัฐมนตรี นายพิฆเนศ ต๊ะปวง ผู้ตรวจราชการสำนักนายกรัฐมนตรี นายยงยุทธ สุทธิชื่น ผู้เชี่ยวชาญระดับสูง และหัวหน้าส่วนราชการ พร้อมทั้งผู้เกี่ยวข้องทั้งภาครัฐและภาคเอกชน เข้าร่วมประชุมด้วย
การประชุมครั้งนี้มีวาระสำคัญ ๒ ประเด็นหลัก ดังนี้
• ประเด็นแรก เป็นการติดตามความคืบหน้าในการจัดสร้างเรืออเนกประสงค์รักษาสิ่งแวดล้อมต้นแบบ โดยกองทัพเรือและสำนักงานคณะกรรมการการอาชีวศึกษา
• ประเด็นที่สอง เป็นการติดตามความคืบหน้าการพัฒนาโครงการคลองเปรมประชากร ซึ่งครอบคลุมหลายด้าน ได้แก่ การดำเนินการขอเช่าที่ดิน การรื้อย้ายและก่อสร้างบ้านมั่นคง การก่อสร้างเขื่อนกันตลิ่งและสะพานข้ามคลอง การขุดลอกคลองและการปรับปรุงคุณภาพน้ำ การปรับปรุงภูมิทัศน์ริมคลองในพื้นที่กรุงเทพมหานครและจังหวัดปทุมธานี รวมถึงการจัดกิจกรรมเพื่อสร้างการมีส่วนร่วมและจิตสำนึกในการดูแลรักษาคลองเปรมประชากรให้แก่ประชาชนในพื้นที่

ที่มา : https://www.thaigov.go.th/news/contents/details/93029