รัฐบาลไทย-ข่าวทำเนียบรัฐบาล-ข้าวไทยขายดี รัฐบาลเผยตัวเลขส่งออกปี 67 ทะลุเป้า สูงที่สุดในรอบ 6 ปี


วันอังคารที่ 4 กุมภาพันธ์ 2568
04/02/2568
พิมพ์
ข้าวไทยขายดี รัฐบาลเผยตัวเลขส่งออกปี 67 ทะลุเป้า สูงที่สุดในรอบ 6 ปี
วันอังคาร ที่ 4 ก.พ.68
ปี 2567 ไทยส่งออกข้าวปริมาณ 9.95 ล้านตัน เพิ่มขึ้น 13% นำรายได้เข้าประเทศสูงถึง 225,656
ล้านบาท เพิ่มขึ้น 27% หรือประมาณ 6,434 ล้านเหรียญสหรัฐ โดยปริมาณการส่งออกข้าวทั้งปี 2567
สูงกว่าที่คาดการณ์ไว้ที่ 9 ล้านตัน และเป็นปริมาณส่งออกข้าวไทยที่สูงที่สุดในรอบ 6 ปี นับตั้งแต่ปี 2561
ผลมาจากความต้องการนำเข้าข้าวเพื่อรองรับความต้องการบริโภค ชดเชยผลผลิตที่ลดลง
บรรเทาผลกระทบจากเงินเฟ้อด้านอาหาร และเพื่อความมั่นคงทางอาหารของประเทศผู้ซื้อ
สำหรับข้าวที่ไทยส่งออกได้มากที่สุด คือ ข้าวขาวปริมาณ 5.99 ล้านตัน เพิ่มขึ้น 23% คิดเป็น 60%
ของปริมาณการส่งออกข้าวไทยทั้งหมด รองลงมา คือ ข้าวหอมมะลิไทย 1.74 ล้านตัน เพิ่มขึ้น 3.57% ข้าวนึ่ง
1.27 ล้านตัน ลดลง 7.97% ข้าวหอมไทย 0.63 ล้านตัน เพิ่มขึ้น 21.15% ข้าวเหนียว 0.30 ล้านตัน
และข้าวกล้อง 0.02 ล้านตัน ส่วนแนวโน้มการส่งออกข้าวปี 2568
คาดคาดการณ์การส่งออกข้าวไทยจะมีประมาณ 7.5 ล้านตัน
“สื่อสารภารกิจรัฐบาล” กับผม นายอนุกูล พฤกษานุศักดิ์ รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/93009