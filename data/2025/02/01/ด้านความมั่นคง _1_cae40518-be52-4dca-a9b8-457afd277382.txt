รัฐบาลไทย-ข่าวทำเนียบรัฐบาล-ทส. ร่วมกิจกรรมปลูกต้นไม้ เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช


วันเสาร์ที่ 1 กุมภาพันธ์ 2568
ทส. ร่วมกิจกรรมปลูกต้นไม้ เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
ทส. ร่วมกิจกรรมปลูกต้นไม้ เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
ทส. ร่วมกิจกรรมปลูกต้นไม้ เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช
วันที่ 31 มกราคม 2568 เวลา 15.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย นายสุรชัย อจลบุญ อธิบดีกรมป่าไม้ และนายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช เข้าร่วมกิจกรรมปลูกต้นไม้ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีสมมงคลพระชนมายุเท่าพระบาทสมเด็จพระพุทธยอดฟ้าจุฬาโลกมหาราช สมเด็จพระปฐมบรมกษัตริยาธิราชแห่งพระราชวงศ์จักรี พุทธศักราช 2568 เพื่อเฉลิมพระเกียรติและแสดงถึงความจงรักภักดี พร้อมทั้งเป็นการสร้างพื้นที่สีเขียวที่จะเป็นมรดกทางธรรมชาติให้แก่คนรุ่นหลัง โดยการคัดเลือกพันธุ์ไม้ยืนต้นที่มีความหลากหลายชนิด จำนวน 173 ต้น อาทิ ขนุนไพศาลทักษิณ กัลปพฤกษ์ แคฝรั่ง ชัยพฤกษ์ ปงจั่น พุดชมพู สาวสันทราย เป็นต้น ที่จะช่วยเพิ่มความอุดมสมบูรณ์ให้แก่ระบบนิเวศ เป็นแหล่งอาศัยของสิ่งมีชีวิตนานาชนิด และช่วยสร้างสภาพแวดล้อมที่ร่มรื่นให้แก่ชุมชนโดยรอบ อีกทั้งยังเป็นการสืบสานพระราชปณิธานในการอนุรักษ์ทรัพยากรธรรมชาติและสิ่งแวดล้อมอย่างยั่งยืน ณ อุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยมี นางสาวแพทองธาร ชินวัตร นายกรัฐมนตรี เป็นประธานในพิธี

ที่มา : https://www.thaigov.go.th/news/contents/details/92956