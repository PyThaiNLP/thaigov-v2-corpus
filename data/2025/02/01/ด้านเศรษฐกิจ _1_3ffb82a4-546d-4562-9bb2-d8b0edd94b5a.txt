รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ เข้าร่วมเปิดตัวโครงการกระตุ้นเศรษฐกิจผ่านผู้สูงอายุ


วันเสาร์ที่ 1 กุมภาพันธ์ 2568
01/02/2568
พิมพ์
รัฐมนตรีฯ เอกนัฏ เข้าร่วมเปิดตัวโครงการกระตุ้นเศรษฐกิจผ่านผู้สูงอายุ
รัฐมนตรีฯ เอกนัฏ เข้าร่วมเปิดตัวโครงการกระตุ้นเศรษฐกิจผ่านผู้สูงอายุ
27 มกราคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมพิธีเปิดตัวโครงการกระตุ้นเศรษฐกิจผ่านผู้สูงอายุ โดยมี นางสาวแพทองธาร ชินวัตร นายกรัฐมนตรี เป็นประธานในพิธี ณ ตึกสันติไมตรี (หลังใน) ทำเนียบรัฐบาล
ตามมติ ครม. วันที่ 24 ธันวาคม 2567 เห็นชอบให้กระทรวงการคลังดำเนินโครงการกระตุ้นเศรษฐกิจผ่านผู้สูงอายุ เพื่อบรรเทาภาระค่าครองชีพของผู้สูงอายุให้มีโอกาสเข้าถึงการใช้จ่ายที่จำเป็นในการยกระดับคุณภาพชีวิตที่ดีขึ้น ทั้งยังช่วยเพิ่มการบริโภคที่จะสร้างเม็ดเงินหมุนเวียนในระบบ ก่อให้เกิดการขยายตัวทางเศรษฐกิจ โดยภาครัฐได้เริ่มดำเนินการโอนเงิน 10,000 บาทต่อคนเข้าบัญชีให้แก่ผู้สูงอายุที่ลงทะเบียนและมีคุณสมบัติเป็นไปตามเงื่อนไขโครงการฯ ในวันดังกล่าว จำนวนกว่า 4 ล้านคน
ที่ผ่านมาในเฟสแรกมีการกระตุ้นเศรษฐกิจผ่านผู้มีบัตรสวัสดิการแห่งรัฐและคนพิการ จำนวน 14 ล้านคน โดยได้มอบเงิน 10,000 บาทต่อคน ซึ่งได้รับการตอบรับและมีการจับจ่ายซื้อของกระตุ้นเศรษฐกิจเป็นอย่างดี

ที่มา : https://www.thaigov.go.th/news/contents/details/92947