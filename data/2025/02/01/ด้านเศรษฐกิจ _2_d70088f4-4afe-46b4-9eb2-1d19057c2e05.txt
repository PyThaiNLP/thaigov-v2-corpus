รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ ร่วมพิธีเปิดปฏิบัติการสกัดกั้นและปราบปรามยาเสพติด “SEAL STOP SAFE”


วันเสาร์ที่ 1 กุมภาพันธ์ 2568
01/02/2568
พิมพ์
​รัฐมนตรีฯ เอกนัฏ ร่วมพิธีเปิดปฏิบัติการสกัดกั้นและปราบปรามยาเสพติด “SEAL STOP SAFE”
​รัฐมนตรีฯ เอกนัฏ ร่วมพิธีเปิดปฏิบัติการสกัดกั้นและปราบปรามยาเสพติด “SEAL STOP SAFE”
30 มกราคม 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมพิธีเปิดปฏิบัติการสกัดกั้นและปราบปรามยาเสพติด ”SEAL STOP SAFE“ ผนึกกำลัง 51 อำเภอชายแดน ร่วมแก้ปัญหายาเสพติดอย่างเด็ดขาด โดยมี นางสาวแพทองธาร ชินวัตร นายกรัฐมนตรี เป็นประธานในพิธี ณ ตึกสันติไมตรี ทำเนียบรัฐบาล
นายกรัฐมนตรีกล่าวเน้นย้ำว่า รัฐบาลจะแก้ไขปัญหายาเสพติด อย่างเด็ดขาด และครบวงจร เริ่มตั้งแต่การตัดต้นตอการผลิตและจำหน่ายด้วยการร่วมมือกับประเทศเพื่อนบ้าน การสกัดกั้นควบคุมการลักลอบนำเข้า และตัดเส้นทางการลำเลียงยาเสพติด การปราบปรามและการยึดทรัพย์ผู้ค้าอย่างเด็ดขาด รวมทั้งการค้นหาผู้เสพในชุมชนเพื่อเข้าสู่กระบวนการรักษา ตลอดจนการบำบัดรักษาผู้ติดยาเสพติด  ในห้วงระยะเวลา 6 เดือนต่อจากนี้ (กุมภาพันธ์ - กรกฎาคม 2568) จะต้องเห็นผลงานที่เป็นรูปธรรมชัดเจน

ที่มา : https://www.thaigov.go.th/news/contents/details/92948