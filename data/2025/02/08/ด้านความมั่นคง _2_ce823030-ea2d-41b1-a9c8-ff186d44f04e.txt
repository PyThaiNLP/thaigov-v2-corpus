รัฐบาลไทย-ข่าวทำเนียบรัฐบาล-ผู้ว่าฯ นราธิวาส ลงพื้นที่เยี่ยมให้กำลังใจ สมาชิกกองอาสารักษาดินแดนอำเภอเมืองนราธิวาส ที่ได้รับผลกระทบจากเหตุการณ์ความไม่สงบฯ


วันเสาร์ที่ 8 กุมภาพันธ์ 2568
08/02/2568
พิมพ์
ผู้ว่าฯ นราธิวาส ลงพื้นที่เยี่ยมให้กำลังใจ สมาชิกกองอาสารักษาดินแดนอำเภอเมืองนราธิวาส ที่ได้รับผลกระทบจากเหตุการณ์ความไม่สงบฯ
ผู้ว่าฯ นราธิวาส ลงพื้นที่เยี่ยมให้กำลังใจ สมาชิกกองอาสารักษาดินแดนอำเภอเมืองนราธิวาส ที่ได้รับผลกระทบจากเหตุการณ์ความไม่สงบฯ ในพื้นที่อำเภอเมืองนราธิวาส จำนวน 2 ราย
เมื่อวานนี้ (7 ก.พ. 68) ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส พร้อมด้วย นางนัยนา ฤทธิภักดี และว่าที่ร้อยโท ดิลก ศิริวัลลภ ที่ปรึกษาเหล่ากาชาดจังหวัดนราธิวาส ,ปลัดอาวุโส อำเภอเมืองนราธิวาส และสมาชิกเหล่ากาชาดจังหวัดนราธิวาส ลงพื้นที่เยี่ยมให้กำลังใจสมาชิกกองอาสารักษาดินแดนอำเภอเมืองนราธิวาส ที่ได้รับผลกระทบจากเหตุการณ์ความไม่สงบในพื้นที่อำเภอเมืองนราธิวาส จำนวน 2 ราย ได้แก่ สมาชิกโทสามารถ พรหมพูล ได้รับผลกระทบจากเหตุการณ์ความไม่สงบฯ จากเหตุการณ์ คนร้ายลอบยิงพี่ชายซึ่งเป็นสมาชิกกองอาสารักษาดินแดนอำเภอเมืองนราธิวาสที่ 2 ขณะปฏิบัติหน้าที่รักษาความปลอดภัยจุดตรวจยะกัง จนทำให้เสียชีวิตในที่เกิดเหตุ และสมาชิกเอก ชูรสิทธิ์ คงเพ็ชร สมาชิกกองอาสารักษาดินแดนที่ได้รับผลกระทบจากเหตุการณ์ความไม่สงบฯ บิดามารดาถูกคนร้ายลอบยิงจนเสียชีวิต และคนร้ายได้ลอบวางเพลิงบ้านเรือนที่อยู่อาศัย เหตุเกิดที่บ้าน ฮูแตยือลอ อำเภอบาเจาะ จังหวัดนราธิวาส
ผู้ว่าราชการจังหวัดนราธิวาสและคณะ มอบถุงความห่วงใยจากนายกองเอก ตระกูล โทธรรม ผู้บังคับการกองอาสารักษาดินแดนจังหวัดนราธิวาส มอบถุงยังชีพและพัดลม ของสภากาชาดไทยพัดลม และมอบกล่องของอุปโภค-บริโภค จากนายอำเภอเมืองนราธิวาส ด้วย
ผู้ว่าราชการจังหวัดนราธิวาส ได้พบปะพูดคุยพร้อมให้กำลังใจ แก่สมาชิกกองอาสารักษาดินแดนและครอบครัว เพื่อเป็นกำลังใจในการดำเนินชีวิต ต่อไป

ที่มา : https://www.thaigov.go.th/news/contents/details/93170