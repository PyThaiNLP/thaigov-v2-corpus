รัฐบาลไทย-ข่าวทำเนียบรัฐบาล-รองปลัดฯ นางอัญชลี เข้าร่วมพิธีเปิดการอบรมหลักสูตรวิทยาการเกษตรระดับสูง (วกส.) รุ่นที่ 6


วันศุกร์ที่ 7 กุมภาพันธ์ 2568
รองปลัดฯ นางอัญชลี เข้าร่วมพิธีเปิดการอบรมหลักสูตรวิทยาการเกษตรระดับสูง (วกส.) รุ่นที่ 6
รองปลัดฯ นางอัญชลี เข้าร่วมพิธีเปิดการอบรมหลักสูตรวิทยาการเกษตรระดับสูง (วกส.) รุ่นที่ 6
วันที่ 7 กุมภาพันธ์ 2568 เวลา 13.00 น. นางอัญชลี สุวจิตตานนท์ รองปลัดกระทรวงเกษตรและสหกรณ์ เข้าร่วมพิธีเปิดการอบรมหลักสูตรวิทยาการเกษตรระดับสูง (วกส.) รุ่นที่ 6 โดยมี นายปีติพงศ์ พึ่งบุญ ณ อยุธยา ที่ปรึกษาคณะกรรมการอำนวยการหลักสูตร วกส. รัฐมนตรีว่าการกระทรวงเกษตรและสหกรณ์ คนที่ 56 เป็นประธานพิธีเปิดการอบรม พร้อมด้วยผู้บริหารกระทรวงเกษตรและสหกรณ์ ณ ห้องประชุมธารทิพย์ กรมชลประทาน สามเสน
ทั้งนี้ ผู้เข้ารับการอบรมประกอบด้วยผู้บริหารระดับสูงหน่วยงานภาครัฐ ภาคเอกชน และภาคประชาชน ซึ่งหลักสูตรดังกล่าวจัดขึ้นเพื่อให้ผู้บริหารระดับสูงสามารถขับเคลื่อนภาคการเกษตรไทยให้เป็นผู้นำในระดับนานาชาติด้วยวิทยาการเกษตร เทคโนโลยีและนวัตกรรมสมัยใหม่ ภายใต้หลักการตลาดนำการผลิตและเศรษฐกิจพอเพียง เพื่อความสมดุล มั่นคงและยั่งยืน

ที่มา : https://www.thaigov.go.th/news/contents/details/93161