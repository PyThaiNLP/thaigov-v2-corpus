รัฐบาลไทย-ข่าวทำเนียบรัฐบาล-"ทปษ.บุญสิงห์" เป็นประธานเปิดงานมหกรรมประกวดควายไทยลุ่มน้ำโขง ครั้งที่ 2


วันเสาร์ที่ 8 กุมภาพันธ์ 2568
"ทปษ.บุญสิงห์" เป็นประธานเปิดงานมหกรรมประกวดควายไทยลุ่มน้ำโขง ครั้งที่ 2
"ทปษ.บุญสิงห์" เป็นประธานเปิดงานมหกรรมประกวดควายไทยลุ่มน้ำโขง ครั้งที่ 2
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานเปิดงานมหกรรมประกวดควายไทยลุ่มน้ำโขง ครั้งที่ 2
ณ ลานข้างไทวัสดุ อำเภอเมืองมุกดาหาร จังหวัดมุกดาหาร ซึ่งจัดขึ้นโดยชมรมอนุรักษ์และพัฒนาควายไทย ร่วมกับสำนักงานปศุสัตว์จังหวัดมุกดาหาร โดยมีกิจกรรมการประกวดควายไทย การจัดแสดงผลงานทางวิชาการที่เกี่ยวข้องกับการส่งเสริมการเลี้ยงควาย การเผยแพร่ความรู้ ด้านวิชาการและผลงานด้านปศุสัตว์ ตลอดทั้งการแสดงและจำหน่ายผลผลิตปศุสัตว์จากเกษตรกรและกลุ่มเกษตรกรต่างๆ ซึ่งเป็นการกระตุ้นให้เกษตรกรและประชาชนผู้สนใจหันกลับมาพัฒนาทรัพยากรด้านการเลี้ยงสัตว์และการเกษตรที่ตนเองมีอยู่ให้เกิประโยชน์สูงสุด โดยใช้องค์ความรู้ที่ได้แลกเปลี่ยนเรียนรู้จากการร่วมชมงาน ศึกษาดูงาน กลับไปต่อยอดการพัฒนาการเลี้ยงควายของตนเองต่อไป

ที่มา : https://www.thaigov.go.th/news/contents/details/93177