รัฐบาลไทย-ข่าวทำเนียบรัฐบาล-​"ปลัดฯ จตุพร" รับคณะ "นายกฯ แพทองธาร" ลงพื้นที่เขตห้ามล่าสัตว์ป่าทะเลน้อย จ.พัทลุง ติดตามการบริหารจัดการน้ำในพื้นที่ลุ่มน้ำทะเลสาบสงขลา 


วันจันทร์ที่ 17 กุมภาพันธ์ 2568
​"ปลัดฯ จตุพร" รับคณะ "นายกฯ แพทองธาร" ลงพื้นที่เขตห้ามล่าสัตว์ป่าทะเลน้อย จ.พัทลุง ติดตามการบริหารจัดการน้ำในพื้นที่ลุ่มน้ำทะเลสาบสงขลา
​"ปลัดฯ จตุพร" รับคณะ "นายกฯ แพทองธาร" ลงพื้นที่เขตห้ามล่าสัตว์ป่าทะเลน้อย จ.พัทลุง ติดตามการบริหารจัดการน้ำในพื้นที่ลุ่มน้ำทะเลสาบสงขลา
"ปลัดฯ จตุพร" รับคณะ "นายกฯ แพทองธาร" ลงพื้นที่เขตห้ามล่าสัตว์ป่าทะเลน้อย จ.พัทลุง ติดตามการบริหารจัดการน้ำในพื้นที่ลุ่มน้ำทะเลสาบสงขลา
วันที่ 17 กุมภาพันธ์ 2568 เวลา 13.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช นายพิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม นางชญานันท์ ภักดีจิตต์ เลขาธิการสำนักงานนโยบายและแผนทรัพยากรธรรมชาติและสิ่งแวดล้อม และหัวหน้าเขตห้ามล่าสัตว์ป่าทะเลน้อย ร่วมต้อนรับคณะของ นางสาวแพทองธาร ชินวัตร นายกรัฐมนตรี ลงพื้นที่จุดชมวิวทะเลน้อย อำเภอควนขนุน จังหวัดพัทลุง ก่อนการประชุมคณะรัฐมนตรีอย่างเป็นทางการนอกสถานที่ เพื่อติดตามการบริหารจัดการน้ำในพื้นที่ลุ่มน้ำทะเลสาบสงขลา ให้เกิดประโยชน์สูงสุดต่อประชาชน
สำหรับพื้นที่ทะเลน้อย เป็นพื้นที่เชิงนิเวศที่มีความอุดมสมบูรณ์ มีความหลากหลายทางชีวภาพและเป็นเขตห้ามล่าสัตว์ป่า เนื่องจากเป็นที่อยู่อาศัยของนกประจำถิ่นและนกอพยพ กว่า 223 ชนิด และสัตว์เลี้ยงลูกด้วยนมอีก 9 ชนิด ทำให้พื้นที่ลุ่มน้ำทะเลสาบสงขลาได้รับการประกาศเป็นพื้นที่ชุ่มน้ำโลก (Ramsar Site) แห่งแรกของประเทศไทย เมื่อวันที่ 13 กันยายน 2541 ซึ่งมีเนื้อที่กว่า 285,625 ไร่ ครอบคลุม 3 จังหวัด ได้แก่ จ.นครศรีธรรมราช จ.พัทลุง และ จ.สงขลา

ที่มา : https://www.thaigov.go.th/news/contents/details/93504