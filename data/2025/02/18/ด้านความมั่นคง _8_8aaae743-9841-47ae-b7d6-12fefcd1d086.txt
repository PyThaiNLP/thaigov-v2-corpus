รัฐบาลไทย-ข่าวทำเนียบรัฐบาล-"อนุทิน" - "ทรงศักดิ์" - "ซาบีดา" - "ธีรรัตน์" สวมใส่ผ้าบาติก "ลายสมิหลา" ร่วมประชุม ครม. สัญจร สงขลา


วันอังคารที่ 18 กุมภาพันธ์ 2568
18/02/2568
พิมพ์
"อนุทิน" - "ทรงศักดิ์" - "ซาบีดา" - "ธีรรัตน์" สวมใส่ผ้าบาติก "ลายสมิหลา" ร่วมประชุม ครม. สัญจร สงขลา
"อนุทิน" - "ทรงศักดิ์" - "ซาบีดา" - "ธีรรัตน์" สวมใส่ผ้าบาติก "ลายสมิหลา" ร่วมประชุม ครม. สัญจร สงขลา
วันนี้ (18 ก.พ. 68) เวลา 09.30 น. นายอนุทิน ชาญวีรกูล รองนายกรัฐมนตรีและรมว.มหาดไทย พร้อมด้วยนายทรงศักดิ์ทองศรี รมช.มหาดไทย น.ส.ซาบีดา ไทยเศรษฐ์ รมช.มหาดไทย น.ส.ธีรรัตน์ สำเร็จวาณิชย์ รมช.มหาดไทย ร่วมการประชุมคณะรัฐมนตรีอย่างเป็นทางการนอกสถานที่ ครั้งที่ 1/2568 ณ ศูนย์ประชุมนานาชาติฉลองสิริราชสมบัติครบ 60 ปี มหาวิทยาลัยสงขลานครินทร์ วิทยาเขตหาดใหญ่ อ.หาดใหญ่ จ.สงขลา โดยมี น.ส.แพทองธาร ชินวัตร นายกรัฐมนตรี เป็นประธาน
การประชุมในวันนี้ คณะรัฐมนตรี ร่วมสวมเสื้อผ้าบาติกลาย "สมิหลา" จากกลุ่มมีดีนาทับ ซึ่งเป็นกลุ่มผู้ประกอบการผ้าไทยที่ได้รับพระกรุณาธิคุณจากสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานคำแนะนำในการพัฒนา ลวดลายและรูปแบบการออกแบบผ้า รวมถึงเทคนิคการใช้สีธรรมชาติเพื่อเป็นมิตรกับสิ่งแวดล้อม กระทั่งได้รับรางวัลพระราชทาน 3 ปีซ้อน ซึ่งนายอนุทิน ได้ให้ความสำคัญในการน้อมนำพระดำริ "ผ้าไทยใส่ให้สนุก" โดยมอบหมายให้กรมการพัฒนาชุมชน ได้ร่วมกับคณะทำงานโครงการผ้าไทยใส่ให้สนุก สนองพระดำริในการพัฒนาผู้ประกอบการช่างทอผ้า ทุกกลุ่ม ทุกเทคนิค เพื่อให้มีรายได้ ได้รับการกระจายโอกาส ส่งผลให้มีคุณภาพชีวิตที่ดีอย่างยั่งยืน ได้รับแรงบันดาลใจจากรูปปั้นนางเงือกทอง ณ ชายหาดสมิหลา อันเป็นแหล่งท่องเที่ยวที่มีชื่อเสียงของจังหวัดสงขลา มีนักท่องเที่ยวทั้งชาวไทย และต่างชาติแวะเวียนมาเช็คอินกันอย่างไม่ขาดสาย
.
สำหรับสีสันลวดลายบนผืนผ้าลาย "สมิหลา" มาจากการผสมผสานระหว่างรูปปั้นนางเงือกทองและท้องทะเล อีกทั้งในกระบวนการผลิตยังได้นำเทคนิคการลงเกลือทะลถึง 3 ชั้น เพื่อให้ผืนผ้ามีความสดใสเหมือนหนึ่งท้องทะเล และสีติดทนนาน ใครได้สวมใส่ผ้าผืนนี้เสมือนได้อยู่ท่ามกลางบรรยากาศท้องทะเล ที่งดงาม และเสียงเกลียวคลื่นกระทบฝั่งของชายหาดสมิหลา
.
นอกจากนี้ ก่อนการประชุมคณะรัฐมนตรี ได้มีการนำเสนอผลิตภัณฑ์ OTOP ซึ่งได้รับการพัฒนาศักยภาพและรูปแบบผลิตภัณฑ์ โดยกรมการพัฒนาชุมชน กระทรวงมหาดไทย เพื่อให้ประชาชนผู้ประกอบการ OTOP ได้นำเสนอผลงานต่อนายกรัฐมนตรีและคณะรัฐมนตรี รวมทั้งหัวหน้าส่วนราชการ ข้าราชการ สื่อมวลชน ได้ร่วมจับจ่ายใช้สอยอุดหนุนผลิตภัณฑ์ และโปรโมทผลิตภัณฑ์ OTOP ของจังหวัดสงขลา ซึ่งเป็นผลิตภัณฑ์ที่นายอนุทิน ได้เน้นย้ำและประชาสัมพันธ์เชิญชวนพี่น้องประชาชนคนไทย ได้เลือกซื้อเลือกหา สินค้า OTOP เพราะเป็นสินค้าที่มีคุณภาพ และเป็นสินค้าที่ทำจากฝีมือคนไทย เงินทองไม่รั่วไหลไปต่างประเทศ
.
ผู้บริหารระดับสูงของกระทรวงมหาดไทยที่เข้าร่วมสนับสนุนการประชุมคณะรัฐมนตรีในวันนี้ ได้แก่ นายอรรษิษฐ์ สัมพันธรัตน์ ปลัดกระทรวงมหาดไทย นายชำนาญวิทย์ เตรัตน์ รองปลัดกระทรวงมหาดไทย กำกับดูแลการปฏิบัติราชการภาคใต้ นายอนุรัตน์ ธรรมประจำจิต ผู้ตรวจราชการกระทรวงมหาดไทย เขตตรวจราชการที่ 5 และ 7 นายพรพจน์ เพ็ญพาส อธิบดีกรมที่ดิน นายไชยวัฒน์ จุนถิระพงศ์ อธิบดีกรมการปกครอง นายสยาม ศิริมงคล อธิบดีกรมการพัฒนาชุมชน นายภาสกร บุญญลักษม์ อธิบดีกรมป้องกันและบรรเทาสาธารณภัย นายพงษ์นรา เย็นยิ่ง อธิบดีกรมโยธาธิการและผังเมือง นายเธียรชัย ชูกิตติวิบูลย์ ผู้ว่าราชการจังหวัดชุมพร นายธีรุตม์ ศุภวิบูลย์ผล ผู้ว่าราชการจังหวัดสุราษฎร์ธานี นายสมชาย ลีหล้าน้อย ผู้ว่าราชการจังหวัดนครศรีธรรมราช นายรัฐศาสตร์ ชิดชู ผู้ว่าราชการจังหวัดพัทลุง นายโชตนรินทร์ เกิดสม ผู้ว่าราชการจังหวัดสงขลา นางพาตีเมาะ สะดียามู ผู้ว่าราชการจังหวัดปัตตานี ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส นายอำพล พงศ์สุวรรณ ผู้ว่าราชการจังหวัดยะลา นายอัธยา นวลอุทัย ผู้ช่วยปลัดกระทรวงมหาดไทย นายชัยวัฒก ดวงสอดศรี หัวหน้าสำนักงานรัฐมนตรีกระทรวงมหาดไทย และนายมนัส สุวรรณรินทร์ ผู้ตรวจราชการกรมส่งเสริมการปกครองท้องถิ่นและโฆษกกระทรวงมหาดไทย ฝ่ายข้าราชการประจำ
#MOIONETeam #ทันโลกทันสมัยทันท่วงที

ที่มา : https://www.thaigov.go.th/news/contents/details/93534