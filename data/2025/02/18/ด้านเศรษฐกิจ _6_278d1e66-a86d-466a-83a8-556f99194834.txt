รัฐบาลไทย-ข่าวทำเนียบรัฐบาล-พิธีลงนามบันทึกความเข้าใจว่าด้วยมาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานและการจ้างงานเยาวชนที่พ้นจากการควบคุมดูแล 


วันอังคารที่ 18 กุมภาพันธ์ 2568
18/02/2568
พิมพ์
พิธีลงนามบันทึกความเข้าใจว่าด้วยมาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานและการจ้างงานเยาวชนที่พ้นจากการควบคุมดูแล
พิธีลงนามบันทึกความเข้าใจว่าด้วยมาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานและการจ้างงานเยาวชนที่พ้นจากการควบคุมดูแล ระหว่างกรมสรรพากร กับ กรมพินิจและคุ้มครองเด็กและเยาวชน
กรมสรรพากร กับ กรมพินิจและคุ้มครองเด็กและเยาวชน ร่วมลงนามบันทึกความเข้าใจว่าด้วยมาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานและการจ้างงานเยาวชนที่พ้นจากการควบคุมดูแล จัดขึ้นในวันจันทร์ที่ 17 กุมภาพันธ์ 2568 ณ กรมพินิจและคุ้มครองเด็กและเยาวชน อาคารกระทรวงยุติธรรม ถนนแจ้งวัฒนะ แขวงทุ่งสองห้อง เขตหลักสี่ กรุงเทพมหานคร โดยมีนายปิ่นสาย สุรัสวดี อธิบดีกรมสรรพากร และพันตำรวจโทประวุธ วงศ์สีนิล อธิบดีกรมพินิจและคุ้มครองเด็กและเยาวชน เป็นผู้ลงนาม พร้อมด้วยผู้บริหารระดับสูงของทั้ง 2 หน่วยงาน ร่วมเป็นสักขีพยานในพิธีลงนามฯ
นายปิ่นสาย สุรัสวดี อธิบดีกรมสรรพากร กล่าวว่า “พิธีลงนามในบันทึกความเข้าใจว่าด้วยมาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานและการจ้างงานเยาวชนที่พ้นจากการควบคุมดูแล ระหว่างกรมสรรพากร และ กรมพินิจและคุ้มครองเด็กและเยาวชน กรมสรรพากรได้เสนอมาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานและการจ้างงานเยาวชนที่พ้นจากการควบคุมดูแล เพื่อให้เด็กและเยาวชนได้มีโอกาสประกอบอาชีพการงานที่สุจริต มีรายได้ในอนาคต สามารถพัฒนาเป็นกำลังสำคัญ เป็นอนาคตของประเทศชาติภายภาคหน้าได้ และสามารถดำเนินชีวิตในสังคมได้อย่างปกติ ไม่กระทำผิดซ้ำ เป็นที่ภาคภูมิใจของตนเองและสังคม จึงนำมาสู่การจัดทำบันทึกความเข้าใจนี้” ทั้งสองหน่วยงานได้ตกลงร่วมมือและสนับสนุนการดำเนินงาน ดังนี้
1. ส่งเสริม สนับสนุน มาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานในสถานประกอบการ และการจ้างงานเยาวชนที่พ้นจากการควบคุมดูแลของสถานพินิจและคุ้มครองเด็กและเยาวชน และศูนย์ฝึกและอบรมเด็กและเยาวชน
2. การสนับสนุนบุคลากรในการขับเคลื่อนการรับเด็กและเยาวชนเข้าฝึกปฏิบัติงานในสถานประกอบการ และการจ้างงานเยาวชนที่พ้นจากการควบคุมดูแลของสถานพินิจและคุ้มครองเด็กและเยาวชน และศูนย์ฝึกและอบรมเด็กและเยาวชน ในระดับพื้นที่ภายใต้คณะกรรมการส่งเสริมการจัดการศึกษาในสถานที่ควบคุม
3. การส่งเสริมและให้คำแนะนำแก่หน่วยงานในสังกัดกรมพินิจและคุ้มครองเด็กและเยาวชนในการดำเนินการด้านมาตรการทางภาษีเพื่อการรับเด็กและเยาวชนเข้าฝึกปฏิบัติงานในสถานประกอบการ และการจ้างงานเยาวชนที่พ้นจากการควบคุมดูแลของสถานพินิจและคุ้มครองเด็กและเยาวชนและศูนย์ฝึกและอบรมเด็กและเยาวชน
4. ร่วมกันสนับสนุนการจัดกิจกรรมที่เกี่ยวข้องกับมาตรการทางภาษีเพื่อสนับสนุนการรับเด็กและเยาวชนเข้าฝึกปฏิบัติงานในสถานประกอบการ และการจ้างงานเยาวชนที่พ้นจากการควบคุมดูแลของสถานพินิจและคุ้มครองเด็กและเยาวชน และศูนย์ฝึกและอบรมเด็กและเยาวชน หรือกิจกรรมอื่นที่ทั้งสองหน่วยงานเห็นชอบและเป็นไปตามกฎหมายและกฎระเบียบที่เกี่ยวข้อง
5. ร่วมกันพิจารณากำหนดแนวทางปฏิบัติและแก้ไขปัญหาที่เกิดขึ้นในการฝึกปฏิบัติงานของเด็กและเยาวชนในสถานประกอบการ และการจ้างงานเยาวชนที่พ้นจากการควบคุมดูแลของสถานพินิจและคุ้มครองเด็กและเยาวชน และศูนย์ฝึกและอบรมเด็กและเยาวชนตามบันทึกความเข้าใจนี้
สอบถามรายละเอียดเพิ่มเติมได้ที่สำนักงานสรรพากรทุกแห่งทั่วประเทศหรือศูนย์สารนิเทศสรรพากร (RD Intelligence Center) โทร. 1161

ที่มา : https://www.thaigov.go.th/news/contents/details/93525