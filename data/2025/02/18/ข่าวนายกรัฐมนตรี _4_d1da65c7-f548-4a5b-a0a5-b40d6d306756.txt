รัฐบาลไทย-ข่าวทำเนียบรัฐบาล- นายกรัฐมนตรี ย้ำกระแสข่าวชาวอิสราเอลที่อาศัยในอำเภอปาย จังหวัดแม่ฮ่องสอนติดป้ายประกาศห้ามคนไทยเข้าพื้นที่  ตรวจสอบแล้วไม่เป็นความจริง 


วันอังคารที่ 18 กุมภาพันธ์ 2568
18/02/2568
พิมพ์
นายกรัฐมนตรี ย้ำกระแสข่าวชาวอิสราเอลที่อาศัยในอำเภอปาย จังหวัดแม่ฮ่องสอนติดป้ายประกาศห้ามคนไทยเข้าพื้นที่  ตรวจสอบแล้วไม่เป็นความจริง
นายกรัฐมนตรี ย้ำกระแสข่าวชาวอิสราเอลที่อาศัยในอำเภอปาย จังหวัดแม่ฮ่องสอนติดป้ายประกาศห้ามคนไทยเข้าพื้นที่  ตรวจสอบแล้วไม่เป็นความจริง
วันนี้ (18 กุมภาพันธ์ 2568) เวลา 11.40 น. ณ  บริเวณห้องคอนเวนชั่น ฮอลล์ ศูนย์ประชุมนานาชาติฉลองสิริราชสมบัติครบ 60 ปี มหาวิทยาลัยสงขลานครินทร์ อำเภอหาดใหญ่ จังหวัดสงขลา นางสาวแพทองธาร ชินวัตร นายกรัฐมนตรี กล่าวถึงกรณีมีกระแสข่าวชาวอิสราเอลที่อาศัยในอำเภอปาย จังหวัดแม่ฮ่องสอนหลายพันคน ติดป้ายประกาศห้ามคนไทยเข้าพื้นที่ ซึ่งอาจทำให้ประชาชนเกิดความไม่พอใจ และบานปลายเป็นปัญหาระหว่างประเทศว่า จากการตรวจสอบไม่เป็นความจริงตามที่เป็นข่าว  โดยในสัปดาห์หน้า นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทยจะมีการลงพื้นที่
ส่วนกรณีที่มีชาวกัมพูชา ขึ้นไปร้องเพลงบนปราสาทตาเมือนธม อำเภอพนมดงรัก จังหวัดสุรินทร์ เขตรอยต่อชายแดนประเทศไทย-กัมพูชา ทำให้หลายคนไม่สบายใจ นั้น นายกรัฐมนตรี กล่าวว่า ไม่มีปัญหา ได้มีการพูดคุยกันในพื้นที่แล้ว ซึ่งในการเยือนประเทศกัมพูชา เร็วๆ นี้ จะมีการหยิบยกประเด็นดังกล่าวขึ้นมาพูดคุยอย่างแน่นอน

ที่มา : https://www.thaigov.go.th/news/contents/details/93529