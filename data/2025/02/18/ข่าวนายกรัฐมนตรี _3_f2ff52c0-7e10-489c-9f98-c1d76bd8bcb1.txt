รัฐบาลไทย-ข่าวทำเนียบรัฐบาล-นายกรัฐมนตรีเผย กรณีเสียงคัดค้านแลนด์บริดจ์ มอบหมายให้รัฐบาลชี้แจง ทำความเข้าใจกับ ปชช.  ระบุ การเปลี่ยนแปลงต้องมีการปรับตัว 


วันอังคารที่ 18 กุมภาพันธ์ 2568
18/02/2568
พิมพ์
นายกรัฐมนตรีเผย กรณีเสียงคัดค้านแลนด์บริดจ์ มอบหมายให้รัฐบาลชี้แจง ทำความเข้าใจกับ ปชช.  ระบุ การเปลี่ยนแปลงต้องมีการปรับตัว
นายกรัฐมนตรีเผย กรณีเสียงคัดค้านแลนด์บริดจ์ มอบหมายให้รัฐบาลชี้แจง ทำความเข้าใจกับ ปชช.  ระบุ การเปลี่ยนแปลงต้องมีการปรับตัว
วันนี้ (18 กุมภาพันธ์ 2568) เวลา 11.40 น. ณ  บริเวณห้องคอนเวนชั่น ฮอลล์ ศูนย์ประชุมนานาชาติฉลองสิริราชสมบัติครบ 60 ปี มหาวิทยาลัยสงขลานครินทร์ อำเภอหาดใหญ่ จังหวัดสงขลา นางสาวแพทองธาร ชินวัตร นายกรัฐมนตรีกล่าวถึงกรณี โครงการแลนด์บริดจ์ ที่มีประชาชนบางส่วนไม่เห็นด้วย จะดำเนินการชี้แจงอย่างไร ว่า มีรัฐมนตรีต่างๆ ช่วยอธิบาย อีกทั้งยังจะมีการจัดทำ workshop ในพื้นที่ด้วย ซึ่งเป็นสิ่งที่รัฐบาลมองไว้อยู่แล้ว เพื่อทำให้ประชาชนเข้าใจมากยิ่งขึ้น ว่าเมื่อโครงการเกิดขึ้นจริงๆ แล้ว จะเกิดผลดีเป็นอย่างไรบ้าง ซึ่งแน่นอนว่าการเปลี่ยนแปลงหลายครั้งก็ต้องมีการปรับตัวและมีความเข้าใจ ถือเป็นหน้าที่ของรัฐบาลที่จะต้องอธิบายให้ประชาชนเข้าใจว่าเป้าหมายคืออะไร และประเทศชาติจะได้ประโยชน์อย่างไร ดังนั้นเรื่องของม็อบหรืออะไรต่างๆ ขอให้รัฐบาลเป็นผู้รับผิดชอบพูดคุยด้วยตนเอง ว่าจริงๆ แล้วความคิดเห็นของประชาชนมีความสำคัญต่อรัฐบาล การพูดคุยอธิบายให้เข้าใจและรับเสนอข้อเรียกร้องจากประชาชน ถือเป็นสิ่งที่สำคัญมากๆ เพราะฉะนั้นรัฐบาลพร้อมที่จะเปิดรับและพูดคุยกับทุกฝ่ายที่มีข้อเสนอแนะอย่างแน่นอน

ที่มา : https://www.thaigov.go.th/news/contents/details/93528