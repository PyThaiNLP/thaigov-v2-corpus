รัฐบาลไทย-ข่าวทำเนียบรัฐบาล-มท.2 มอบสมุดประจำตัวโครงการที่ดินทำกินให้ชุมชนจำนวน 20 ราย


วันอังคารที่ 18 กุมภาพันธ์ 2568
18/02/2568
พิมพ์
มท.2 มอบสมุดประจำตัวโครงการที่ดินทำกินให้ชุมชนจำนวน 20 ราย
มท.2 มอบสมุดประจำตัวโครงการที่ดินทำกินให้ชุมชนจำนวน 20 ราย ณ สำนักงานที่ดินจังหวัดสงขลา สาขาหาดใหญ่ ตำบลพะตง อำเภอหาดใหญ่ จังหวัดสงขลา
วันนี้ (18 กุมภาพันธ์ 2568)  นายทรงศักดิ์ ทองศรี รัฐมนตรีช่วยว่าการกระทรวงมหาดไทย พร้อมคณะ เป็นประธานพิธีมอบสมุดประจำตัวผู้ได้รับการคัดเลือกให้ทำการในชุมชุมชนภายใต้ คณะกรรมการนโยบายที่ดินแห่งชาติ (คทช.) พื้นที่ป่าสงวนแห่งชาติ "แปลงป้าควนขี้แรด" ตำบลพะตง อำเภอหาดใหญ่ จำนวน 20 ราย 21 แปลง คิดเป็นเนื้อที่รวม 68-2-18 ไร่ โดยมีนายวรวุฒิ หลายพูนสวัสดิ์ รองอธิบดีกรมที่ดิน สังคม เกิดก่อ รองผู้ว่าราชการจังหวัดสงขลา สุจิตร สุขสว่าง เจ้าพนักงานที่ดินจังหวัดสงขลา นายมารุต เบ็ญสา เจ้าพนักงานที่ดินจังหวัดสงขลา สาขาหาดใหญ่ และข้าราชการสำนักงานที่ดิน นายกองค์การบริหารส่วนตำบลพะตง, กำนัน,ผู้ใหญ่บ้าน และประชาชนผู้ได้รับการคัดเลือกให้ทำการในชุมชุมชนภายใต้ คณะกรรมการนโยบายที่ดินแห่งชาติ (คทช.) พื้นที่ป่าสงวนแห่งชาติ "แปลงป้าควนขี้แรด" ตำบลพะตง อำเภอหาดใหญ่ ให้การต้อนรับ
ซึ่งการมอบสมุดประจำตัวโครงการที่ดินทำกินให้ชุมชน เป็นไปตามนโยบายของรัฐบาล ที่มุ่งเน้นแก้ไขปัญหาของประชาชนให้มีที่ดินทำกิน เพื่อเป็นการสร้างอาชีพ รายได้ และแก้ไขปัญหาความเลื่อมล้ำในสังคม โดยรัฐบาลได้มีนโยบายนำที่ดินของรัฐ มาจัดให้ประชาชนได้ทำกินในลักษณะแปลงรวม โดยไม่ให้กรรมสิทธิ์ จึงมีโครงการที่ดินทำกินให้ชุมชน การดำเนินการจัดที่ดินทำกินให้ชุมชนภายใต้นโยบายคณะกรรมการนโยบายที่ดินแห่งชาติ (คทช.) เฉพาะในพื้นที่ป่าสงวนแห่งชาติ ซึ่งได้ดำเนินการเสร็จแล้ว จำนวน 6 พื้นที่ ผู้เข้าร่วมโครงการ จำนวน 858 ราย 984 แปลง จำนวนเนื้อที่ 404,3 ไร่ 0 งาน 32 ตารางวา ได้แก่ 1. แปลง "ป้าควนขี้แรด" ตำบลพะตง อำเภอหาดใหญ่ 2. แปลง "ป้าเขาโพธิ์ ป้าควนแดน ป้าเขารังเกียจ" อำเภอสะเดาและอำเภอนาทวี 3. แปลง "ป้าแม่พรุ ป้าเทือกเขาไฟไหม้ ป้าคลองกั่ว" อำเภอรัตภูมิ 4. แปลง "ป่าเขาแก้ว ป่าคลองเขาล่อน ป่าคลองปอม" อำเภอรัตภูมิ 5. แปลง "ป้าควนนายเส้น ป้าควนเหม็ดชุน ป้าควนแม่เขานาป่าควนลูกหมี ป่าควนป่าหยัง" อำเภอหาดใหญ่ อำเภอสะเดา อำเภอนาทวี และอำเภอจะนะ 6. แปลง "ป่าสงวนแห่งชาติ ป่าควนเขารัง ป่าคลองต่อ ป้าเทือกเขาแก้ว" อำเภอหาดใหญ่ และอำเภอรัตภูม และครั้งนี้ เป็นการดำเนินการมอบสมุดประจำตัว ให้แก่ผู้ได้รับอนุญาตพื้นที่ป้าสงวนแห่งชาติ "แปลงป้าควนขี้แรด" ตำบลพะตง อำเภอหาดใหญ่ จำนวน 20 ราย 21 แปลง คิดเป็นเนื้อที่รวม 68-2-18 ไร่
นายทรงศักดิ์ ทองศรี รัฐมนตรีช่วยว่าการกระทรวงมหาดไทย ได้กล่าวพบปะกับพี่น้องประชาชนและมอบสมุดประจำตัวให้แก่ผู้ได้รับอนุญาต ตามนโยบายของรัฐบาล ที่มุ่งเน้นแก้ไขปัญหาของประชาชนให้มีที่ดินทำกิน เพื่อเป็นการสร้างอาชีพ รายได้ และแก้ไขปัญหาความเหลื่อมล้ำในสังคม โดยรัฐบาลได้มีนโยบายเพื่อแก้ไขปัญหาประชาชนไร้ที่ดินทำกิน ตามแนวทาง "คณะกรรมการนโยบายที่ดินแห่งชาติ"หรือ คทช. โดยมี นางสาวแพทองธาร ชินวัตร นายกรัฐมนตรี เป็นประธานกรรมการฯ วัตถุประสงค์คือการอนุญาตให้ประชาชนทำกินใบพื้นที่ของรัฐ เช่น เขตป่าต่าง ๆ และพื้นที่สาธารณประโยชน์อื่น ๆ ตั้งแต่เริ่มแนวทางนี้เมื่อปี 2558 คทช. จัดที่ดินทำกินและที่อยู่อาศัย ให้ประชาชนทั้งประเทศไปแล้วกว่า 720,000 ไร่ ประชาชนมีที่ดินทำกินแล้วกว่า 85,000 ราย ภายใต้แนวคิดส่งเสริมให้ชุมชนมีสิทธิทำกินมีกติการ่วมกัน ไม่บุกรุกป่าเพิ่ม และเป็นแนวร่วม อนุรักษ์ป่าอย่างยั่งยืน ซึ่งจากรายงานของที่ดินจังหวัดสงขลาได้มีโครงการจัดที่ดินทำกินนพื้นที่ป่าสงวนแห่งชาติแล้ว จำนวน 6 โครงการ
นอกจากนี้จังหวัดสงขลายังมีโครงการอีกหลายพื้นที่ เช่น พื้นที่ ส.ป.ก. พื้นที่สาธารณประโยชน์พื้นที่นิคมสร้างตนเอง ซึ่งได้ดำเนินการเสร็จแล้วด้วย ในนามของรัฐบาลโดยมีท่านนายกรัฐมนตรี ในฐานะประธาน คทช. ขแสดงความยินดีกับผู้ใด้รับอนุญาตให้ทำกิน พื้นที่ป่าสงวนแห่งชาติ "ป้าควนขี้แรด" ตำบลพะตง อำเภอหาดใหญ่ จังหวัดสงขลา จำนวน 20 ราย 21 แปลง เนื้อที่รวม 68 ไร่ 2 งาน 18 ตารางวา ในครั้งนี้ด้วย
#พูดแล้วทำ #บำบัดทุกข์บำรุงสุข #สำนักงานประชาสัมพันธ์จังหวัดพัทลุง

ที่มา : https://www.thaigov.go.th/news/contents/details/93543