รัฐบาลไทย-ข่าวทำเนียบรัฐบาล-"วราวุธ" ส่งทีม พม.นครศรีธรรมราช ช่วย ด.ญ.ขวบเศษ ถูกแม่แท้ๆทำร้ายร่างกาย ฟกช้ำ ถลอกทั่วตัว รับเข้าคุ้มครองชั่วคราว


วันพฤหัสบดีที่ 6 กุมภาพันธ์ 2568
"วราวุธ" ส่งทีม พม.นครศรีธรรมราช ช่วย ด.ญ.ขวบเศษ ถูกแม่แท้ๆทำร้ายร่างกาย ฟกช้ำ ถลอกทั่วตัว รับเข้าคุ้มครองชั่วคราว
"วราวุธ" ส่งทีม พม.นครศรีธรรมราช ช่วย ด.ญ.ขวบเศษ ถูกแม่แท้ๆทำร้ายร่างกาย ฟกช้ำ ถลอกทั่วตัว รับเข้าคุ้มครองชั่วคราว
วันที่ 6 กุมภาพันธ์ 2568 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ศูนย์เร่งรัดจัดการสวัสดิภาพประชาชน (ศรส.) กระทรวง พม. รายงานกรณีพลเมืองดีขอความช่วยเหลือเด็กหญิงอายุ 1 ปี 7 เดือน ถูกแม่ทำร้ายร่างกาย โดยมีคลิปวิดีโอที่แอบถ่ายจากโทรศัพท์มือถือเป็นหลักฐาน ที่อำเภอเมือง จังหวัดนครศรีธรรมราช โดยทีม พม.หนึ่งเดียวจังหวัดนครศรีธรรมราช พัฒนาสังคมและความมั่นคงของมนุษย์จังหวัดนครศรีธรรมราช และหัวหน้าบ้านพักและครอบครัวจังหวัดนครศรีธรรมราช พร้อมด้วยหน่วยงานที่เกี่ยวข้อง ได้ลงพื้นที่ตรวจสอบข้อเท็จจริง พบว่าเด็กหญิงอายุ 1 ปี 7 เดือน มีรอยฟกช้ำ รอยถลอกบริเวณหน้าผากและลำตัวหลายจุด ซึ่งอาศัยอยู่กับแม่อายุ 23 ปี มีอาชีพรับจ้างในร้านข้าวต้ม และพ่อเลี้ยง อายุ 23 ปี มีอาชีพรับจ้างเลี้ยงวัวชน
ขณะนี้หัวหน้าบ้านพักเด็กและครอบครัวจังหวัดนครศรีธรรมราช ได้เข้าแจ้งความดำเนินคดีกับแม่ของเด็ก และรับตัวเด็กหญิงอายุ 1 ปี 7 เดือน เข้ารับการคุ้มครองสวัสดิภาพเป็นการชั่วคราวที่บ้านพักเด็กและครอบครัวจังหวัดนครศรีธรรมราช ตาม พ.ร.บ.คุ้มครองเด็ก พ.ศ. 2546 พร้อมให้ความช่วยเหลือตามกระบวนการสังคมสงเคราะห์และจะได้วางแผนลงพื้นที่เยี่ยมบ้าน เพื่อประเมินทางสังคมเกี่ยวกับความพร้อมในการเลี้ยงดูเด็กที่เหมาะสมในโอกาสต่อไป
#ข่าวพม #พม #ศรส #esshelpme #5x5ฝ่าวิกฤติประชากร
#พมหนึ่งเดียว #วราวุธศิลปอาชา #ศบปภ #เด็กถูกทำร้าย #นครศรีธรรมราช

ที่มา : https://www.thaigov.go.th/news/contents/details/93117