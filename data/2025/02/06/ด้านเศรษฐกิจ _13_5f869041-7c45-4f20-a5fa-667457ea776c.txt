รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ มอบรางวัลใหญ่ให้แก่ผู้โชคดี จากสลากบำรุงสภากาชาดไทย กระทรวงอุตสาหกรรม ประจำปี 2567  


วันพฤหัสบดีที่ 6 กุมภาพันธ์ 2568
06/02/2568
พิมพ์
รัฐมนตรีฯ เอกนัฏ มอบรางวัลใหญ่ให้แก่ผู้โชคดี จากสลากบำรุงสภากาชาดไทย กระทรวงอุตสาหกรรม ประจำปี 2567
รัฐมนตรีฯ เอกนัฏ มอบรางวัลใหญ่ให้แก่ผู้โชคดี จากสลากบำรุงสภากาชาดไทย กระทรวงอุตสาหกรรม ประจำปี 2567
วันที่ 4 กุมภาพันธ์ 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ให้เกียรติเป็นประธานในพิธีมอบรางวัลให้แก่ผู้โชคดีที่ได้รับรางวัลจากการจำหน่ายสลากบำรุงสภากาชาดไทย กระทรวงอุตสาหกรรม ประจำปี 2567 พร้อมด้วย นายณัฐพล รังสิตพล ปลัดกระทรวงอุตสาหกรรม นายเอกภัทร วังสุวรรณ นายบรรจง สุกรีฑา นายศุภกิจ บุญศิริ รองปลัดกระทรวงอุตสาหกรรม และคณะผู้บริหารกระทรวงอุตสาหกรรม เข้าร่วม โดยมี นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) ในฐานะหน่วยงานรับผิดชอบการจัดงานร้านกระทรวงอุตสาหกรรม ในงานกาชาด ประจำปี 2567 กล่าวรายงาน ณ บริเวณด้านหน้าอาคาร สำนักงานปลัดกระทรวงอุตสาหกรรม
ทั้งนี้ รัฐมนตรีฯ เอกนัฏ ได้กล่าวแสดงความยินดีกับผู้ได้รับรางวัล พร้อมกล่าวขอบคุณผู้ร่วมให้การสนับสนุนของรางวัลของร้านกระทรวงอุตสาหกรรม โดยรายได้ทั้งหมดจากการจัดกิจกรรมภายในร้านของกระทรวงอุตสาหกรรม หลังจากหักค่าใช้จ่ายที่จำเป็นแล้ว จะนำขึ้นทูลเกล้าฯ โดยเสด็จพระราชกุศล และเพื่อบำรุงสภากาชาดไทย เพื่อนำไปใช้ในโครงการต่าง ๆ ที่เป็นสาธารณประโยชน์ต่อไป
สำหรับรางวัลสลากบำรุงสภากาชาดไทย ร้านกระทรวงอุตสาหกรรม ประจำปี 2567 ประกอบด้วย รางวัลที่ 1 รถยนต์ไฟฟ้า MG 4  จำนวน 1 รางวัล ผู้โชคดีได้แก่ คุณธชณัฐ  ทองเนื้อห้า รางวัลที่ 2 รถยนต์ SUZUKI Swift จำนวน 1 รางวัล ผู้โชคดีได้แก่ คุณพีรพัฒน์  ไชยซาววงศ์ และรางวัลที่ 3 มี 4 รางวัล ประกอบด้วย รถจักรยานยนต์  YAMAHA จำนวน 2 รางวัล ผู้โชคดี ได้แก่ คุณริมโขง  ทองคำ และคุณบุญญดา  อู่ไพบูรณ์ และรถจักรยานยนต์ Honda  จำนวน 2 รางวัล ผู้โชคดี ได้แก่ คุณพรเทพ  พุ่มพวง และคุณน้ำผึ้ง  ฉายอำไพ

ที่มา : https://www.thaigov.go.th/news/contents/details/93120