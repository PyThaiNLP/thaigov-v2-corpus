รัฐบาลไทย-ข่าวทำเนียบรัฐบาล-​“ดีมาก” : ดีพร้อม ปังต่อเนื่อง จัด DIMARC 5 Day Trick อัพสกิล ผปก.ภาคเหนือ พลิกธุรกิจชุมชนผ่านคนสร้างเรื่องตามนโยบาย "รมว.เอกนัฏ"


วันพฤหัสบดีที่ 6 กุมภาพันธ์ 2568
06/02/2568
พิมพ์
​“ดีมาก” : ดีพร้อม ปังต่อเนื่อง จัด DIMARC 5 Day Trick อัพสกิล ผปก.ภาคเหนือ พลิกธุรกิจชุมชนผ่านคนสร้างเรื่องตามนโยบาย "รมว.เอกนัฏ"
​“ดีมาก” : ดีพร้อม ปังต่อเนื่อง จัด DIMARC 5 Day Trick อัพสกิล ผปก.ภาคเหนือ พลิกธุรกิจชุมชนผ่านคนสร้างเรื่องตามนโยบาย "รมว.เอกนัฏ"
จ.เชียงใหม่  31 มกราคม 2568 - ดร.ณัฐพล รังสิตพล ปลัดกระทรวงอุตสาหกรรม ให้เกียรติเป็นประธานในพิธีเปิดกิจกรรมเพิ่มขีดความสามารถผู้ประกอบการเศรษฐกิจฐานราก (Group Camp) ภาคเหนือ (DIMARC 5 Day Trick “พลิกธุรกิจชุมชนและท้องถิ่น”) ภายใต้โครงการพัฒนาผลิตภัณฑ์สินค้าชุมชน (DIPROM MIND ALL RISING COMMUNITY-DIMARC “ดีมาก”) โดยมี นางสาวณัฏฐิญา เนตยสุภา อธิบดีกรมส่งเสริมอุตสาหกรรม ให้เกียรติขึ้นกล่าวรายงาน ร่วมด้วย นางดวงดาว ขาวเจริญ และ นายสุรพล ปลื้มใจ รองอธิบดีกรมส่งเสริมอุตสาหกรรม นายมนัสพาสน์ สุวรรณเมนะ รองผู้อำนวยการฝ่ายวางแผนองค์กร บริษัท โตโยต้า มอเตอร์ ประเทศไทย จำกัด คณะผู้บริหาร เจ้าหน้าที่ดีพร้อม (DIPROM) และผู้ประกอบการ ณ ห้องเรือนคุ้ม โรงแรมคุ้มภูคำ อ.เมือง เชียงใหม่
ดร.ณัฐพล กล่าวว่า การจัดกิจกรรมในวันนี้ เป็นส่วนหนึ่งในการส่งเสริมและพัฒนาศักยภาพผู้ประกอบการเศรษฐกิจฐานราก ตามนโยบาย “ซอฟต์พาวเวอร์” ของรัฐบาล ในการขับเคลื่อนเศรษฐกิจของประเทศไทยให้ก้าวกระโดด ด้วยการดึงศักยภาพของผู้ประกอบการพื้นที่ภาคเหนือที่มีความเข้มแข็งทั้งด้านวัฒนธรรมและอัตลักษณ์พื้นถิ่น มาพัฒนาเพื่อยกระดับผลิตภัณฑ์ชุมชนให้มีคุณภาพและมาตรฐาน สอดคล้องกับความต้องการของตลาดเป้าหมาย โดยได้รับเกียรติจากวิทยากรผู้เชี่ยวชาญระดับประเทศมาร่วมในการพัฒนาและดึงศักยภาพผู้ประกอบการ ซึ่งจะช่วยเพิ่มขีดความสามารถและความเข้มแข็งให้กับผู้ประกอบการ เพื่อเป็นกำลังสำคัญที่จะขับเคลื่อนเศรษฐกิจพื้นที่ภาคเหนือให้เข้มแข็งมากขึ้น
ทั้งนี้ กิจกรรมดังกล่าวเป็นหนึ่งในการดำเนินงานของโครงการพัฒนาผลิตภัณฑ์สินค้าชุมชน (DIPROM MIND ALL RISING COMMUNITY-DIMARC “ดีมาก”) ประจำปีงบประมาณ พ.ศ. 2568 จัดขึ้นเพื่อส่งเสริมและพัฒนาผู้ประกอบการในพื้นที่ภาคเหนือให้สามารถยกระดับผลิตภัณฑ์ชุมชนด้วยการใช้เทคโนโลยีที่เหมาะสมและสร้างความได้เปรียบทางการแข่งขัน เพื่อพัฒนากระบวนการผลิต ยกระดับคุณภาพและมาตรฐาน รวมถึงการสร้างอัตลักษณ์จากพื้นถิ่น และพัฒนาผลิตภัณฑ์ให้มีมูลค่าเพิ่มมากขึ้นต่อไปในอนาคตตามโยบาย “ปฏิรูปอุตสาหกรรมไทยสู่เศรษฐกิจยุคใหม่ ทันสมัย สะอาด สะดวก โปร่งใส” ของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม โดยในกิจกรรมดังกล่าว มีผู้ประกอบการเข้าร่วมจำนวน 250 ราย จากกลุ่มสินค้าที่มีนวัตกรรม ของใช้  ของตกแต่ง ของที่ระลึก  ผ้าและเครื่องแต่งกาย อาหารและเครื่องดื่ม และสินค้าที่เกี่ยวข้อง ซึ่งจะพัฒนาผู้ประกอบการผ่าน 7 หัวข้อสำคัญ ได้แก่ 1. Product  Innovation : พัฒนาผลิตภัณฑ์นวัตกรรมนอกกรอบ แต่ไม่นอกเทรนด์ 2. Upcyling : ธุรกิจวิธีชุมชนที่ยังยั่งยืน 3. Story telling & Branding : แบรนด์ที่ใช่.. ไม่ต้องใหญ่ก็ชนะได้ 4. แนวโน้มตลาดผ้า และการพัฒนาสินค้าผ้าและแฟชั่น 5. Sustainable Products Design : ผลิตภัณฑ์ดีไซน์เพื่อความยั่งยืน 6. “ดีไซน์ดีมาก : ของที่ระลึกไทยที่โลกจำ” Great Design: Iconic Thai Souvenirs และ 7. Future Entrepreneur : ผู้ประกอบการผู้สร้างความแข็งแกร่งให้ธุรกิจในอนาคต จากนั้นจะมีการคัดเลือกผู้ประกอบการที่มีศักยภาพเข้าสู่การแนะนำเชิงลึก เพื่อต่อยอดพัฒนาผลิตภัณฑ์ให้เกิดมูลค่าเพิ่มต่อไปในอนาคต

ที่มา : https://www.thaigov.go.th/news/contents/details/93098