รัฐบาลไทย-ข่าวทำเนียบรัฐบาล-การประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย


วันพฤหัสบดีที่ 6 กุมภาพันธ์ 2568
การประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย
การประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย ครั้งที่ 1/2568
วันพฤหัสบดีที่ 6 กุมภาพันธ์ 2568 เวลา 10.30 น. นางสาวนัทรียา ทวีวงศ์ ปลัดกระทรวงการท่องเที่ยวและกีฬา เป็นประธานการประชุมคณะกรรมการพิจารณาการคืนเงินสำหรับมาตรการส่งเสริมการถ่ายทำภาพยนตร์ต่างประเทศในประเทศไทย ครั้งที่ 1/2568 โดยมี นายจาตุรนต์ ภักดีวานิช อธิบดีกรมการท่องเที่ยว นายอุดม มัตสยะวนิชกูล ผู้อำนวยการกองกิจการภาพยนตร์และวีดิทัศน์ต่างประเทศ และเจ้าหน้าที่กรมการท่องเที่ยว พร้อมด้วยคณะกรรมการฯ เข้าร่วมประชุม ณ ห้องประชุม 1 ชั้น 2 กระทรวงการท่องเที่ยวและกีฬา
ประเด็นสำคัญในการประชุมครั้งนี้ คือ
1. การขอรับสิทธิประโยชน์ของภาพยนตร์ จำนวน 2 เรื่อง ได้แก่ 1.ภาพยนตร์ชุดทางโทรทัศน์ จาก สหพันธ์สาธารณรัฐเยอรมนี และ2.ภาพยนตร์ชุดทางโทรทัศน์ จาก สหรัฐอเมริกา ซึ่งทั้ง 2 เรื่อง คาดว่าจะมีเงินมาลงทุนในไทยกว่า 450 ล้านบาท วงเงินคืน ประมาณ 123 ล้าน โดยเป็น 2 เรื่องแรกที่เข้าร่วมมาตรการหลังประกาศใช้อัตราคืนเงินสูงสุด 30%
2. การขอรับเงินคืนของภาพยนตร์ จำนวน 2 เรื่อง ได้แก่ 1.ภาพยนตร์ จาก สหราชอาณาจักรบริเตนใหญ่และไอร์แลนด์เหนือ และ2.ภาพยนตร์ จาก สหรัฐอเมริกา โดยทั้ง 2 เรื่อง สร้างรายได้ 228 ล้านบาท สร้างงานให้คนไทย/บริษัทไทยกว่า 3,000 ราย คืนเงินรวม 37 ล้านบาท

ที่มา : https://www.thaigov.go.th/news/contents/details/93124