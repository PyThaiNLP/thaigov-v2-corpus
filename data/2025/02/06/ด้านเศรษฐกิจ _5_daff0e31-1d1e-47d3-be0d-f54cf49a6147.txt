รัฐบาลไทย-ข่าวทำเนียบรัฐบาล-ก.อุตฯ รวมพลังจิตอาสา ทำความสะอาดปรับปรุงภูมิทัศน์รอบกระทรวงอุตสาหกรรม


วันพฤหัสบดีที่ 6 กุมภาพันธ์ 2568
06/02/2568
พิมพ์
ก.อุตฯ รวมพลังจิตอาสา ทำความสะอาดปรับปรุงภูมิทัศน์รอบกระทรวงอุตสาหกรรม
ก.อุตฯ รวมพลังจิตอาสา ทำความสะอาดปรับปรุงภูมิทัศน์รอบกระทรวงอุตสาหกรรม
วันที่ 3 กุมภาพันธ์ 2568 เวลา 09.30น.  นายณัฐพล รังสิตพล ปลัดกระทรวงอุตสาหกรรม เป็นประธานการจัดกิจกรรมโครงการจิตอาสา ปรับปรุงภูมิทัศน์ บริเวณรอบกระทรวงอุตสาหกรรม โดยมี นายศุภกิจ บุญศิริ รองปลัดกระทรวงอุตสาหกรรม นายอดิทัต  วะสีนนท์ อธิบดีกรมอุตสาหกรรมพื้นฐานและการเหมืองแร่ นายอานันท์  ฟักสังข์ และ นางสาวอารยา ไสลเพชร รองอธิบดีกรมอุตสาหกรรมพื้นฐานและการเหมืองแร่ ข้าราชการ พนักงานและเจ้าหน้าที่กระทรวงอุตสาหกรรม เข้าร่วมกิจกรรมอย่างพร้อมเพียง ณ บริเวณอาคารสำนักงานปลัดกระทรวงอุตสาหกรรม
กิจกรรมจิตอาสาดังกล่าว มีวัตถุประสงค์เพื่อให้เกิดความสวยงามและเป็นระเบียบเรียบร้อย โดยมีการทำความสะอาดพื้นที่ภายในและภายนอกอาคารสำนักงานปลัดกระทรวงอุตสาหกรรม และได้รับการตอบรับเป็นอย่างดีจากผู้บริหาร ข้าราชการ และเจ้าหน้าที่ของสำนักงานปลัดกระทรวงอุตสาหกรรม และกรมอุตสาหกรรมพื้นฐานและการเหมืองแร่ ซึ่งต่างพร้อมใจกันเข้าร่วมกิจกรรมด้วยความมุ่งมั่นและตั้งใจ เพื่อให้สถานที่ทำงานเป็นพื้นที่ที่สะอาด สวยงาม และน่าอยู่ ตลอดจนเป็นแบบอย่างที่ดีให้กับหน่วยงานอื่น ๆ ในการร่วมกันดูแลรักษาสิ่งแวดล้อม และพื้นที่สาธารณะร่วมกัน

ที่มา : https://www.thaigov.go.th/news/contents/details/93101