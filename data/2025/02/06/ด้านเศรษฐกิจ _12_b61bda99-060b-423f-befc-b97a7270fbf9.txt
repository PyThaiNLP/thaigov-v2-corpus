รัฐบาลไทย-ข่าวทำเนียบรัฐบาล-​เลขาฯ ลอรี่ ชี้นิยาม Digital Workforce ครอบคลุมผู้มีทักษะด้านดิจิทัล รองรับความต้องการของภาคอุตสาหกรรมไทย


วันพฤหัสบดีที่ 6 กุมภาพันธ์ 2568
06/02/2568
พิมพ์
​เลขาฯ ลอรี่ ชี้นิยาม Digital Workforce ครอบคลุมผู้มีทักษะด้านดิจิทัล รองรับความต้องการของภาคอุตสาหกรรมไทย
​เลขาฯ ลอรี่ ชี้นิยาม Digital Workforce ครอบคลุมผู้มีทักษะด้านดิจิทัล รองรับความต้องการของภาคอุตสาหกรรมไทย
4 กุมภาพันธ์ 2568 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม และโฆษกกระทรวงอุตสาหกรรม เข้าร่วมการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 1/2568 โดยมี นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธาน ณ ห้องประชุม 301 ชั้น ตึกบัญชาการ 1 ทำเนียบรัฐบาล
โดยที่ประชุมมีวาระเพื่อพิจารณาที่สำคัญในการกำหนดนิยามของกำลังคนดิจิทัลของไทย เพื่อติดตามความเคลื่อนไหวของสถานการณ์ด้านการพัฒนาดิจิทัลเพื่อเศรษฐกิจและสังคม และแนวโน้มการพัฒนาติจิทัลเพื่อเศรษฐกิจและสังคม รวมทั้งวิเคราะห์และวิจัยประเด็นทางเศรษฐกิจ และสังคมดิจิทัลที่มีผลต่อการพัฒนาประเทศ สามารถนำมาเป็นกรอบแนวทางการวางยุทธศาสตร์การพัฒนาดิจิทัลเพื่อเศรษฐกิจและสังคมของประเทศได้อย่างถูกต้อง น่าเชื่อถือ สะท้อนข้อเท็จจริง และได้มาตรฐานสากล
เลขาฯ ลอรี่ กล่าวว่า นิยามของ digital workforce หรือกำลังคนดิจิทัล ของประเทศไทยรวมไปถึงผู้ที่สนใจในการพัฒนาอุตสาหกรรมดิจิทัล เปิดกว้างผู้มีทักษะด้านดิจิทัลแม้ไม่ได้จบในสาขาดิจิทัลโดยตรง เพื่อรองรับความต้องการของภาคอุตสาหกรรม เพิ่มขีดความสามารถในการขับเคลื่อนเทคโนโลยีดิจิทัลของประเทศไทย พร้อมยกระดับศักยภาพของแรงงานในการพัฒนาประสิทธิภาพการผลิตภาคอุตสาหกรรมด้วยเทคโนโลยีดิจิทัล เน้นย้ำนโยบายปฎิรูปอุตสาหกรรม ของ รมว.เอกนัฏ ในใช้เทคโนโลยีและนวัตกรรม ขยายภาคการผลิต ปรับปรุงกระบวนการผลิต รวมไปถึงการบริหารองค์กรยุคใหม่ใช้เทคโนโลยีดิจิทัล เพื่ออำนวยความสะดวกให้สถานประกอบการและประชาชนมากขึ้น

ที่มา : https://www.thaigov.go.th/news/contents/details/93119