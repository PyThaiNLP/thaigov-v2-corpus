รัฐบาลไทย-ข่าวทำเนียบรัฐบาล-รมช.อิทธิ ติดตามความก้าวหน้าการแก้ไขปัญหาสารปนเปื้อนในทุเรียนส่งออกจีน


วันพุธที่ 5 กุมภาพันธ์ 2568
รมช.อิทธิ ติดตามความก้าวหน้าการแก้ไขปัญหาสารปนเปื้อนในทุเรียนส่งออกจีน
รมช.อิทธิ ติดตามความก้าวหน้าการแก้ไขปัญหาสารปนเปื้อนในทุเรียนส่งออกจีน
นายอิทธิ ศิริลัทธยากร รัฐมนตรีช่วยว่าการกระทรวงเกษตร เป็นประธานการประชุมคณะทำงานติดตามแก้ไขปัญหาการส่งออกทุเรียนย้อมสีไปสาธารณรัฐประชาชนจีน ครั้งที่ 4/2568 ณ ห้องประชุม 123 กระทรวงเกษตรและสหกรณ์ เพื่อติดตามความก้าวหน้าตามมาตรการควบคุมการปนเปื้อนสารห้ามใช้ในทุเรียนผลสดส่งออกไปสาธารณรัฐประชาชนจีน ตลอดจนติดตามกระบวนการอายัดทุเรียนส่งออกที่ตรวจพบสารปนเปื้อนแคดเมียมและ BY2 และเตรียมแผนรับมือผลผลิตทุเรียนภาคตะวันออกในเดือนมีนาคมที่จะถึงนี้ พร้อมมอบหมายให้กรมวิชาการเกษตรจัดทำคู่มือปฏิบัติงานเพื่อใช้เป็นแนวทางเดียวกันให้เกิดความชัดเจนยิ่งขึ้น รวมทั้งเตรียมมาตรการแก้ไขปัญหาในระยะยาวและมาตรการรองรับอื่นๆ ควบคู่กันไปโดยต้องดำเนินมาตรการอย่างเข้มงวดและตรวจติดตามอย่างใกล้ชิดเพื่อสร้างความเชื่อมั่นในตลาดส่งออกต่อไป

ที่มา : https://www.thaigov.go.th/news/contents/details/93064