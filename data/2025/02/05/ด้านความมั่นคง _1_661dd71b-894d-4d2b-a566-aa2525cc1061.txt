รัฐบาลไทย-ข่าวทำเนียบรัฐบาล-"รมว.ทส.เฉลิมชัย" แลกเปลี่ยนแนวทางการบริหารจัดการน้ำบาดาลและเทคโนโลยีเขื่อนใต้ดินร่วมกับกระทรวงที่ดินฯ ประเทศญี่ปุ่น


วันพุธที่ 5 กุมภาพันธ์ 2568
"รมว.ทส.เฉลิมชัย" แลกเปลี่ยนแนวทางการบริหารจัดการน้ำบาดาลและเทคโนโลยีเขื่อนใต้ดินร่วมกับกระทรวงที่ดินฯ ประเทศญี่ปุ่น
"รมว.ทส.เฉลิมชัย" แลกเปลี่ยนแนวทางการบริหารจัดการน้ำบาดาลและเทคโนโลยีเขื่อนใต้ดินร่วมกับกระทรวงที่ดินฯ ประเทศญี่ปุ่น
"รมว.ทส.เฉลิมชัย" แลกเปลี่ยนแนวทางการบริหารจัดการน้ำบาดาลและเทคโนโลยีเขื่อนใต้ดินร่วมกับกระทรวงที่ดินฯ ประเทศญี่ปุ่น
วันที่ 4 กุมภาพันธ์ 2568 ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) นำคณะผู้แทนไทย พร้อมด้วยนายวิชชุ เวชชาชีวะ เอกอัครราชทูต ณ กรุงโตเกียว เข้าพบและหารือแลกเปลี่ยนข้อคิดเห็นด้านการบริหารจัดการทรัพยากรน้ำและน้ำบาดาล ร่วมกับ Mr. Katsunori Takahashi รัฐมนตรีช่วยว่าการกระทรวงที่ดิน โครงสร้างพื้นฐาน การขนส่ง และการท่องเที่ยวแห่งประเทศญี่ปุ่น (Ministry of Land, Infrastructure, Transport and Tourism: MLIT) ณ กรุงโตเกียว ประเทศญี่ปุ่น
ทั้งนี้ ดร.เฉลิมชัย ได้หารือร่วมกับกระทรวงที่ดิน โครงสร้างพื้นฐาน การขนส่ง และการท่องเที่ยวแห่งประเทศญี่ปุ่น ในหลากหลายประเด็นสำคัญ อาทิ การบริหารจัดการทรัพยากรน้ำแบบบูรณาการ (Integrated Water Resources Management: IWRM) การพัฒนาเทคโนโลยีเขื่อนใต้ดิน และการสร้างความร่วมมือด้านการวิจัยและพัฒนา รวมถึงการเสริมสร้างศักยภาพด้านทรัพยากรน้ำและน้ำบาดาล ซึ่งองค์ความรู้ที่ได้จากการศึกษาครั้งนี้จะถูกนำมาประยุกต์ใช้ในการพัฒนาการบริหารจัดการทรัพยากรน้ำและน้ำบาดาลของประเทศไทยอย่างมีประสิทธิภาพและยั่งยืน อีกทั้งยังช่วยต่อยอดการศึกษาและวิจัยเพื่อรองรับความท้าทายด้านทรัพยากรน้ำในอนาคต

ที่มา : https://www.thaigov.go.th/news/contents/details/93052