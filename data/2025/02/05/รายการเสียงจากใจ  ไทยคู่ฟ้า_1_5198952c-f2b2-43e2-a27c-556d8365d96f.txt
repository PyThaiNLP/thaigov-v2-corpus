รัฐบาลไทย-ข่าวทำเนียบรัฐบาล-เตือนผู้ขับยานพาหนะปล่อยควันดำ ตำรวจตรวจเจอ ปรับจริง ตามกฎหมายฯ


วันพุธที่ 5 กุมภาพันธ์ 2568
05/02/2568
พิมพ์
เตือนผู้ขับยานพาหนะปล่อยควันดำ ตำรวจตรวจเจอ ปรับจริง ตามกฎหมายฯ
วันพุธ ที่ 5 ก.พ.68
สำนักงานตำรวจแห่งชาติ ขานรับนโยบายรัฐบาล
ดำเนินมาตรการป้องกันและแก้ไขปัญหามลพิษจากฝุ่น PM 2.5 บังคับใช้กฎหมายที่เกี่ยวข้อง
ดำเนินการควบคุมแหล่งกำเนิดมลพิษประเภทรถยนต์ ดังนี้ 1. หากฝ่าฝืนนำรถที่เครื่องยนต์ก่อให้เกิดก๊าซ ฝุ่น
ควัน ละอองเคมี เกินเกณฑ์มาใช้บนถนน ปรับไม่เกิน 4,000 บาท 2.
หากใช้รถในการขนส่งที่มีสภาพไม่มั่นคงแข็งแรง ไม่มีอุปกรณ์และส่วนควบตามที่กำหนด ปรับไม่เกิน 50,000
บาท และ 3. หากฝ่าฝืนคำสั่งห้ามใช้ยานพาหนะที่ก่อให้เกิดมลพิษ เกินกว่ามาตรฐานควบคุมมลพิษ
ปรับไม่เกิน 5,000 บาท รัฐบาลขอความร่วมมือผู้ขับขี่ยานพาหนะ ทั้งรถยนต์ส่วนบุคคล รถบรรทุก
และรถโดยสารประจำทาง ตรวจสอบสภาพรถ ห้ามนำรถควันดำออกมาวิ่งบนถนน
ตรวจพบมีความผิดตามกฎหมาย
“สื่อสารภารกิจรัฐบาล” กับผม นายอนุกูล พฤกษานุศักดิ์ รองโฆษกประจำสำนักนายกรัฐมนตรี

ที่มา : https://www.thaigov.go.th/news/contents/details/93046