รัฐบาลไทย-ข่าวทำเนียบรัฐบาล-รองปลัดอัญชลี ประชุมคณะอนุกรรมการสรรหาปราชญ์เกษตรของแผ่นดินประจำปี 2568


วันพุธที่ 5 กุมภาพันธ์ 2568
รองปลัดอัญชลี ประชุมคณะอนุกรรมการสรรหาปราชญ์เกษตรของแผ่นดินประจำปี 2568
รองปลัดอัญชลี ประชุมคณะอนุกรรมการสรรหาปราชญ์เกษตรของแผ่นดินประจำปี 2568
นางอัญชลี สุวจิตตานนท์ รองปลัดกระทรวงเกษตรและสหกรณ์ เปิดเผยภายหลังการประชุมคณะอนุกรรมการสรรหาปราชญ์เกษตรของแผ่นดิน ครั้งที่ 1/2568 โดยมีผู้บริหารหน่วยงานในสังกัดกระทรวงเกษตรและสหกรณ์ เข้าร่วมประชุม ณ ห้องประชุมกระทรวงเกษตรและสหกรณ์ (134) และผ่านระบบ Zoom Meeting ว่า ที่ประชุมมีมติเห็นชอบการพิจารณาบุคคลเพื่อเสนอชื่อให้ได้รับการแต่งตัวเป็นปราชญ์เกษตรของแผ่นดินประจำปี พ.ศ.2568 ใน 4 สาขา ดังนี้ 1) สาขาปราชญ์เกษตรผู้ทรงภูมิปัญญาและมีคุณูปการต่อภาคการเกษตรไทย ผู้เข้ารับการสรรหาจำนวน 1 ราย 2) สาขาปราชญ์เกษตรเศรษฐกิจพอเพียง ผู้เข้ารับการสรรหาจำนวน 2 ราย 3) สาขาปราชญ์เกษตรดีเด่น ผู้เข้ารับการสรรหาจำนวน 2 ราย และ 4) สาขาปราชญ์เกษตรผู้นำชุมชนและเครือข่าย ผู้เข้ารับการสรรหาจำนวน 2 ราย ทั้งนี้ ได้มอบหมายหน่วยงานที่เกี่ยวข้องดำเนินการจัดทำข้อมูลผู้เข้ารับการสรรหาที่ผ่านเกณฑ์การสรรหา เพื่อเตรียมเสนอต่อคณะกรรมการส่งเสริมปราชญ์เกษตรของแผ่นดินพิจารณาแต่งตั้งเป็นปราชญ์เกษตรของแผ่นดิน ประจำปี พ.ศ. 2568 ต่อไป

ที่มา : https://www.thaigov.go.th/news/contents/details/93077