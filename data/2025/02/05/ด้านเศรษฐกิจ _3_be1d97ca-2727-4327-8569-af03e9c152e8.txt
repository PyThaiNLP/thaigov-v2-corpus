รัฐบาลไทย-ข่าวทำเนียบรัฐบาล-สป.กษ. รับโล่เกียรติคุณการประกันคุณภาพงานตรวจสอบภายในภาครัฐประจำปีงบประมาณ พ.ศ 2567 


วันพุธที่ 5 กุมภาพันธ์ 2568
สป.กษ. รับโล่เกียรติคุณการประกันคุณภาพงานตรวจสอบภายในภาครัฐประจำปีงบประมาณ พ.ศ 2567
สป.กษ. รับโล่เกียรติคุณการประกันคุณภาพงานตรวจสอบภายในภาครัฐประจำปีงบประมาณ พ.ศ 2567 พร้อมรับประกาศเกียรติคุณเป็นหน่วยงานที่มีศักยภาพด้านการตรวจสอบภายในภาครัฐ และเป็นไปตามหลักเกณฑ์การประเมินการประกันและการปรับปรุงคุณภาพงานตรวจสอบภายในภาครัฐจากภายนอกอง
เมื่อวันที่ 4 กุมภาพันธ์ 2568 นางอัญชลี สุวจิตตานนท์ รองปลัดกระทรวงเกษตรและสหกรณ์ พร้อมด้วยนางละออ ขันธรักษ์ ผู้อำนวยการสำนักตรวจสอบภายใน สำนักปลัดกระทรวงเกษตรและสหกรณ์ เข้าร่วมโครงการสัมมนาการปฏิบัติการประกันคุณภาพงานตรวจสอบภายในภาครัฐประจำปีงบประมาณ พ.ศ 2568 พร้อมได้รับประกาศเกียรติคุณเป็นหน่วยงานที่มีศักยภาพด้านการตรวจสอบภายในภาครัฐ และเป็นไปตามหลักเกณฑ์การประเมินการประกันและการปรับปรุงคุณภาพงานตรวจสอบภายในภาครัฐจากภายนอกองค์กรที่กรมบัญชีกลางกำหนด ในปี 2567 โดยมี นางแพตริเซีย มงคลวนิช อธิบดีกรมบัญชีกลาง เป็นผู้มอบประกาศเกียรติคุณ ณ ห้องประชุมแกรนด์บอลรูม ชั้น 2 โรงแรมกราฟ โฮเทล กรุงเทพฯ
สำหรับปีงบประมาณ พ.ศ. 2567 มีหน่วยงานในสังกัดกระทรวงเกษตรและสหกรณ์เข้ารับการประเมิน โดยมีผลการประเมินภาพรวมระดับดีเยี่ยม (Leading) ได้แก่ สำนักงานปลัดกระทรวงเกษตรและสหกรณ์ และกรมชลประทาน และหน่วยงานของกระทรวงเกษตรฯ ที่มีผลการประเมินภาพรวมระดับดี (Leveraging) ได้แก่ กรมปศุสัตว์ และสำนักงานเศรษฐกิจการเกษตร
ทั้งนี้ กรมบัญชีกลางได้กำหนดให้มีการประเมินการประกันและการปรับปรุงคุณภาพ งานตรวจสอบภายในภาครัฐจากภายนอกองค์กรทุกปี โดยประเมินตามกรอบมาตรฐาน และหลักเกณฑ์ปฏิบัติการตรวจสอบภายใน สำหรับหน่วยงานของรัฐ พ.ศ. 2561 และที่แก้ไขเพิ่มเติม รวมถึงแนวทางการนำมาตรฐานไปใช้ปฏิบัติ (Implementation Guidance) และแนวทางเสริม (Supplemental Guidance) ของ The Institute of Internal Auditors (IIA) เพื่อเสริมสร้างความเข้มแข็ง ผลักดันให้มีการรักษาคุณภาพของงานตรวจสอบภายใน ส่งเสริมการพัฒนาและยกระดับวิชาชีพการตรวจสอบภายในภาครัฐสู่มาตรฐานสากลมาอย่างต่อเนื่อง

ที่มา : https://www.thaigov.go.th/news/contents/details/93049