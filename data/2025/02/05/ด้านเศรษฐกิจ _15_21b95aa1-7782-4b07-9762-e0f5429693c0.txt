รัฐบาลไทย-ข่าวทำเนียบรัฐบาล-ปลัดเกษตรฯ ประชุมคณะกรรมการอาหารนมเพื่อเด็กและเยาวชน ครั้งที่ 1/2568


วันพุธที่ 5 กุมภาพันธ์ 2568
ปลัดเกษตรฯ ประชุมคณะกรรมการอาหารนมเพื่อเด็กและเยาวชน ครั้งที่ 1/2568
ปลัดเกษตรฯ ประชุมคณะกรรมการอาหารนมเพื่อเด็กและเยาวชน ครั้งที่ 1/2568
5 กุมภาพันธ์ 2568 เวลา 14.00 น. นายประยูร อินสกุล ปลัดกระทรวงเกษตรและสหกรณ์ เป็นประธานการประชุมคณะกรรมการอาหารนมเพื่อเด็กและเยาวชน ครั้งที่ 1/2568 โดยมี นายอภัย สุทธิสังข์ รองปลัดกระทรวงเกษตรและสหกรณ์ นายวิศิษฐ์ ศรีสุวรรณ์ อธิบดีกรมส่งเสริมสหกรณ์ นายสัตวแพทย์ชุมพล บุญรอด ผู้อำนวยการสำนักเทคโนโลยีชีวภาพการผลิตปศุสัตว์ กรมปศุสัตว์ และผู้แทนหน่วยงานที่เกี่ยวข้อง เข้าร่วม ณ ห้องประชุม 135 กระทรวงเกษตรและสหกรณ์ โดยที่ประชุมมีวาระเพื่อพิจารณาที่สำคัญ ดังนี้ 1) (ร่าง) คำสั่งคณะอนุกรรมการเพื่อดำเนินงานภายใต้คณะกรรมการอาหารนมเพื่อเด็กและเยาวชน 2) (ร่าง) คำสั่งคณะทำงานที่เกี่ยวข้องเพื่อดำเนินงานภายใต้คณะอนุกรรมการและการบริหารจัดการโครงการฯ 3) การสำรวจความเห็นต่อหลักเกณฑ์และวิธีการดำเนินงานโครงการฯ ปีการศึกษา 2567 ประกอบการพิจารณาจัดทำหลักเกณฑ์และวิธีการดำเนินงานโครงการฯ ปีการศึกษา 2568 4) กระบวนการและปฏิทินดำเนินงานโครงการอาหารเสริม (นม) โรงเรียน ปีการศึกษา 2568 และ 5) การดำเนินการถ่ายโอนภารกิจ ทั้งนี้ เพื่อให้การบริหารจัดการนมโรงเรียนมีประสิทธิภาพ และเด็กนักเรียนได้รับประโยชน์สูงสุด

ที่มา : https://www.thaigov.go.th/news/contents/details/93081