รัฐบาลไทย-ข่าวทำเนียบรัฐบาล-ดีอี ร่วมพิธีทำบุญตักบาตร เวียนเทียน สักการะพระเขี้ยวแก้ว เนื่องในวันมาฆบูชา


วันพุธที่ 12 กุมภาพันธ์ 2568
ดีอี ร่วมพิธีทำบุญตักบาตร เวียนเทียน สักการะพระเขี้ยวแก้ว เนื่องในวันมาฆบูชา
ดีอี ร่วมพิธีทำบุญตักบาตร เวียนเทียน สักการะพระเขี้ยวแก้ว เนื่องในวันมาฆบูชา
วันที่ 12 กุมภาพันธ์ 2568 นางปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วยผู้บริหาร และเจ้าหน้าที่กระทรวงดีอี ร่วมพิธีเจริญพระพุทธมนต์ พร้อมพิธีตักบาตรพระสงฆ์ จำนวน 73 รูป และพิธีเวียนเทียนรอบมณฑป ประดิษฐานพระบรมสารีริกธาตุ (พระเขี้ยวแก้ว) จากสาธารณรัฐประชาชนจีน เนื่องในวันมาฆบูชา ณ มณฑลพิธีท้องสนามหลวง
สำหรับ พระบรมสารีริกธาตุ (พระเขี้ยวแก้ว) จากสาธารณรัฐประชาชนจีน รัฐบาลได้อัญเชิญมาประดิษฐานในประเทศไทยเป็นการชั่วคราว ถือเป็นมงคลยิ่ง เพื่อเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และในโอกาสครบรอบ 50 ปีแห่งการสถาปนาความสัมพันธ์ทางการทูตไทย-จีนในปี 2568

ที่มา : https://www.thaigov.go.th/news/contents/details/93317