รัฐบาลไทย-ข่าวทำเนียบรัฐบาล-รองนายกฯ ”สุริยะ“ เป็นประธานพิธีเจริญพระพุทธมนต์ ตักบาตรพระสงฆ์ 73 รูป และเวียนเทียน เนื่องในวันมาฆบูชา พุทธศักราช 2568 ณ มณฑลพิธีท้องสนามหลวง


วันพุธที่ 12 กุมภาพันธ์ 2568
12/02/2568
พิมพ์
รองนายกฯ ”สุริยะ“ เป็นประธานพิธีเจริญพระพุทธมนต์ ตักบาตรพระสงฆ์ 73 รูป และเวียนเทียน เนื่องในวันมาฆบูชา พุทธศักราช 2568 ณ มณฑลพิธีท้องสนามหลวง
รองนายกฯ ”สุริยะ“ เป็นประธานพิธีเจริญพระพุทธมนต์ ตักบาตรพระสงฆ์ 73 รูป และเวียนเทียน เนื่องในวันมาฆบูชา พุทธศักราช 2568 ณ มณฑลพิธีท้องสนามหลวง
วันนี้ (12 กุมภาพันธ์ 2568) เวลา 07.00 น. ณ มณฑลพิธีท้องสนามหลวง เขตพระนคร กรุงเทพมหานคร นางสาวแพทองธาร ชินวัตร นายกรัฐมนตรีมอบหมาย นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม เป็นประธานพิธีเจริญพระพุทธมนต์ ตักบาตร และเวียนเทียน เนื่องในวันมาฆบูชา พุทธศักราช 2558   โดยมี
นายพิชัย ชุณหวชิร รองนายกรัฐมนตรี และรัฐมนตรีว่าการกระทรวงการคลัง นายชูศักดิ์ ศิรินิล รัฐมนตรีประจำสำนักนายกรัฐมนตรี นางสาวจิราพร สินธุไพร รัฐมนตรีประจำสำนักนายกรัฐมนตรี  นายพิชัย นริพทะพันธุ์ รัฐมนตรีว่าการกระทรวงพาณิชย์
นายทวี สอดส่อง รัฐมนตรีว่าการกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงสาธารณสุข นายเผ่าภูมิ โรจนสกุล รัฐมนตรีช่วยว่าการกระทรวงการคลัง นางมนพร เจริญศรี รัฐมนตรีช่วยว่าการกระทรวงคมนาคม เข้าร่วม
โอกาสนี้ รองนายกรัฐมนตรี จุดธูปเทียนบูชาพระรัตนตรัย ถวายความเคารพ แล้วถวายเครื่องราชสักการะพระบรมฉายาลักษณ์พระบาทสมเด็จพระเจ้าอยู่หัว และถวายความเคารพ  จากนั้น ถวายสักการะพระพรหมเสนาบดี ที่ปรึกษากรรมการมหาเถรสมาคม เจ้าอาวาสวัดปทุมคงคาราชวรวิหาร  ประธานพิธีฝ่ายสงฆ์ เจ้าหน้าที่อาราธนาศีล ประธานพิธีฝ่ายสงฆ์ให้ศีล จบ และสวดพระพุทธมนต์
ต่อจากนั้น รองนายกรัฐมนตรี ประธานองค์กรตามรัฐธรรมนูญ ถวายไทยธรรมและผ้าไตรแด่พระสงฆ์ จำนวน 10 รูป พระสงฆ์อนุโมทนาถวายอดิเรก เสร็จแล้ว รองนายกรัฐมนตรีกรวดน้ำรับพร กราบลาพระรัตนตรัย ถวายความเคารพพระบรมฉายาลักษณ์ฯ และกราบลาประธานพิธีฝ่ายสงฆ์
ภายหลังเสร็จสิ้นพิธีเจริญพระพุทธมนต์ รองนายกรัฐมนตรี พร้อมด้วย ประธานองค์กรตามรัฐธรรมนูญ คณะรัฐมนตรี และพุทธศาสนิกชน ร่วมตักบาตรพระสงฆ์ จำนวน 73 รูป พร้อมประกอบพิธีเวียนเทียน ณ บริเวณมณฑปประดิษฐานพระบรมสารีริกธาตุ
//////

ที่มา : https://www.thaigov.go.th/news/contents/details/93318