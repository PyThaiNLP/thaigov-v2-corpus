รัฐบาลไทย-ข่าวทำเนียบรัฐบาล-"ดร.เฉลิมชัย" ให้สัมภาษณ์รายการ "กฤษนะ ทัวร์ยกล้อ"


วันพุธที่ 12 กุมภาพันธ์ 2568
"ดร.เฉลิมชัย" ให้สัมภาษณ์รายการ "กฤษนะ ทัวร์ยกล้อ"
"ดร.เฉลิมชัย" ให้สัมภาษณ์รายการ "กฤษนะ ทัวร์ยกล้อ"
"ดร.เฉลิมชัย" ให้สัมภาษณ์รายการ "กฤษนะ ทัวร์ยกล้อ"
วันที่ 11 กุมภาพันธ์ 2568 เวลา 17.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ให้สัมภาษณ์ในรายการ "กฤษนะ ทัวร์ยกล้อ" ประเด็นการปรับปรุงพัฒนาอารยสถาปัตย์ในอุทยานแห่งชาติ ทั้งแหล่งท่องเที่ยวทางธรรมชาติและที่พักอุทยานฯ เพื่อความเท่าเทียมในการเข้าถึงสถานที่ท่องเที่ยวในประเทศไทยของผู้สูงอายุและผู้พิการ พร้อมร่วมปลูกต้นมั่งมี ณ สำนักงานมูลนิธิอารยสถาปัตย์เพื่อคนทั้งมวล กรุงเทพมหานคร โดยมี นายกฤษนะ ละไล ประธานมูลนิธิอารยสถาปัตย์เพื่อคนทั้งมวล เป็นผู้ดำเนินรายการ
โดย ดร.เฉลิมชัย รมว.ทส. กล่าวว่า หลังจากที่เข้ารับตำแหน่งรัฐมนตรีว่าการกระทรวงทรัพยากรธรรมชาติและสิ่งแวดล้อม ได้มีการดำเนินการด้านอารยสถาปัตย์ในแหล่งท่องเที่ยวอุทยานแห่งชาติ อาทิ อุทยานแห่งชาติเขาใหญ่ ที่มีเส้นทางแหล่งท่องเที่ยวที่ทำมารองรับผู้สูงอายุและผู้พิการโดยเฉพาะ โดยจะปรับปรุงและพัฒนาอารยสถาปัตย์ของอุทยานฯ ภายในประเทศ ให้ครบครันและครบถ้วนทุกแห่ง เพื่อความเสมอภาคในการท่องเที่ยว รวมถึงได้สั่งการให้กรมอุทยานแห่งชาติ สัตว์ป่า และพันธุ์พืช บริการและดูแลพี่น้องประชาชนอย่างทั่วถึงและเท่าเทียม โดยเน้นย้ำความปลอดภัยของพี่น้องประชาชนเป็นสิ่งสำคัญ

ที่มา : https://www.thaigov.go.th/news/contents/details/93319