รัฐบาลไทย-ข่าวทำเนียบรัฐบาล-​“เอกนัฏ” ร่วมฉลอง 70 ปี JCC ไทย-ญี่ปุ่น จับมือเดินหน้าเสริมศักยภาพอุตสาหกรรมไทย


วันอังคารที่ 25 กุมภาพันธ์ 2568
25/02/2568
พิมพ์
​“เอกนัฏ” ร่วมฉลอง 70 ปี JCC ไทย-ญี่ปุ่น จับมือเดินหน้าเสริมศักยภาพอุตสาหกรรมไทย
​“เอกนัฏ” ร่วมฉลอง 70 ปี JCC ไทย-ญี่ปุ่น จับมือเดินหน้าเสริมศักยภาพอุตสาหกรรมไทย
วันที่ 23 กุมภาพันธ์ 2568  นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมงานฉลองครบรอบ 70 ปี หอการค้าญี่ปุ่น-กรุงเทพฯ (JCC) โดยมี นายพิชัย นริพทะพันธุ์ รัฐมนตรีว่าการกระทรวงพาณิชย์ กล่าวสุนทรพจน์ในฐานะผู้แทนประเทศไทย พร้อมด้วย นายพิพัฒน์ รัชกิจประการ รัฐมนตรีว่าการกระทรวงแรงงาน และนายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน หรือบีโอไอ (BOI) ร่วมด้วย ในส่วนผู้แทนประเทศญี่ปุ่น มี นายโอกาตะ มาซาโตะ เอกอัครราชทูตญี่ปุ่นประจำประเทศไทย นายโท โคโซ ประธานหอการค้าญี่ปุ่น-กรุงเทพฯ (JCC) ผู้แทนระดับสูงจากภาครัฐและเอกชนของทั้งสองประเทศเข้าร่วมแสดงความยินดี สะท้อนถึงความสัมพันธ์อันแน่นแฟ้นระหว่างไทยและญี่ปุ่นที่มีมายาวนานกว่า 600 ปี ณ สนามเทพหัสดิน กรุงเทพฯ
ทั้งนี้ หอการค้าญี่ปุ่น-กรุงเทพฯ ก่อตั้งขึ้นเมื่อวันที่ 27 กันยายน 2497 เป็นหนึ่งในหอการค้าญี่ปุ่นที่ใหญ่ที่สุดในต่างประเทศ มีบทบาทในการสนับสนุนการพัฒนาความสัมพันธ์ทางเศรษฐกิจระหว่างไทยและญี่ปุ่น โดยมุ่งเน้นการส่งเสริมการค้า การลงทุน และกิจกรรมทางสังคม โดยญี่ปุ่นถือเป็นหุ้นส่วนทางยุทธศาสตร์อย่างรอบด้านที่สำคัญและเป็นนักลงทุนอันดับ 1 ของไทยมาอย่างต่อเนื่องและยาวนาน ซึ่งมีสัดส่วนในการลงทุนถึง 1 ใน 4 ของการลงทุนจากต่างประเทศทั้งหมด ปัจจุบันบริษัทญี่ปุ่นลงทุนในไทยเกือบ 6,000 ราย โดยลงทุนในอุตสาหกรรมชั้นนำมากมาย

ที่มา : https://www.thaigov.go.th/news/contents/details/93784