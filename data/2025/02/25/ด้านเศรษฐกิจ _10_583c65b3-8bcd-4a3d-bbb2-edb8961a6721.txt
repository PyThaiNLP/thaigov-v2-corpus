รัฐบาลไทย-ข่าวทำเนียบรัฐบาล-รมว.เอกนัฎ ร่วมให้การต้อนรับ นายกรัฐมนตรีสาธารณรัฐประชาธิปไตยประชาชนลาว ในโอกาสเยือนประเทศไทยอย่างเป็นทางการ 


วันอังคารที่ 25 กุมภาพันธ์ 2568
25/02/2568
พิมพ์
รมว.เอกนัฎ ร่วมให้การต้อนรับ นายกรัฐมนตรีสาธารณรัฐประชาธิปไตยประชาชนลาว ในโอกาสเยือนประเทศไทยอย่างเป็นทางการ
รมว.เอกนัฎ ร่วมให้การต้อนรับ นายกรัฐมนตรีสาธารณรัฐประชาธิปไตยประชาชนลาว ในโอกาสเยือนประเทศไทยอย่างเป็นทางการ
วันที่ 20 กุมภาพันธ์ 2568 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมคณะ
นางสาวแพทองธาร ชินวัตร นายกรัฐมนตรี ให้การต้อนรับ นายสอนไซ สีพันดอน นายกรัฐมนตรีสาธารณรัฐประชาธิปไตยประชาชนลาว และภริยา ในโอกาสเดินทางเยือนประเทศไทยอย่างเป็นทางการ ในฐานะแขกของรัฐบาล ณ ตึกสันติไมตรี ทำเนียบรัฐบาล
โดย นายกรัฐมนตรี และ นายกรัฐมนตรีสาธารณรัฐประชาธิปไตยประชาชนลาว ได้ร่วมตรวจแถวกองทหารเกียรติยศ ณ บริเวณหน้าตึกไทยคู่ฟ้า ทำเนียบรัฐบาล หลังจากนั้นได้หารือทวิภาคี และร่วมเป็นสักขีพยานการลงนามและแลกเปลี่ยนบันทึกข้อตกลงความร่วมมือในด้านต่าง ๆ และรัฐบาลได้เป็นเจ้าภาพเลี้ยงอาหารกลางวันเพื่อเป็นเกียรติแก่นายกรัฐมนตรีสาธารณรัฐประชาธิปไตยประชาชนลาว และภริยาด้วย
การเยือนประเทศไทยอย่างเป็นทางการของสาธารณรัฐประชาธิปไตยประชาชนลาว ในครั้งนี้ นับเป็นเฉลิมฉลองการสถาปนาความสัมพันธ์ทางการทูตไทย-ลาว ครบ 75 ปี และสะท้อนให้เห็นถึงมิตรภาพอันแน่นแฟ้นระหว่างทั้งสองประเทศ ทั้งในระดับรัฐบาล ภาคเอกชน และประชาชน ที่มีมาอย่างยาวนาน นับเป็นโอกาสอันดีที่ทั้งสองประเทศจะได้ร่วมกันพัฒนาความร่วมมือด้านต่าง ๆ ให้ก้าวหน้าต่อไป

ที่มา : https://www.thaigov.go.th/news/contents/details/93778