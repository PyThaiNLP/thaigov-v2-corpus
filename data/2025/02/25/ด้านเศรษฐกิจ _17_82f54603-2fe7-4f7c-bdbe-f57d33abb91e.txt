รัฐบาลไทย-ข่าวทำเนียบรัฐบาล-ลูกค้า LGBTQ+ ยื่นขอสินเชื่อบ้านได้ง่าย ๆ กับ ธอส. ได้แล้ว ตั้งแต่วันนี้เป็นต้นไป


วันอังคารที่ 25 กุมภาพันธ์ 2568
25/02/2568
พิมพ์
ลูกค้า LGBTQ+ ยื่นขอสินเชื่อบ้านได้ง่าย ๆ กับ ธอส. ได้แล้ว ตั้งแต่วันนี้เป็นต้นไป
ธอส. สนับสนุนทุกคู่รัก LGBTQ+ ให้มีความมั่นคงด้านที่อยู่อาศัยมากขึ้น ด้วยการเปิดโอกาสให้คู่ชีวิต LGBTQ+ สามารถยื่นขอสินเชื่อกับ ธอส. ได้ทุกผลิตภัณฑ์ตั้งแต่วันนี้ทุกสาขาทั่วประเทศ สามารถมีที่อยู่อาศัยเป็นของตนเองได้แล้ว
ธนาคารอาคารสงเคราะห์ (ธอส.) ในฐานะสถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” พร้อมสนับสนุนทุกคู่รัก LGBTQ+ ให้มีความมั่นคงด้านที่อยู่อาศัยมากขึ้น ด้วยการเปิดโอกาสให้คู่ชีวิต (กรณีไม่มีทะเบียนสมรส) หรือ คู่สมรส (กรณีมีทะเบียนสมรส) LGBTQ+ สามารถยื่นขอสินเชื่อกับ ธอส. ได้ทุกผลิตภัณฑ์ตั้งแต่วันนี้ทุกสาขาทั่วประเทศ พร้อมเอกสารประกอบการยื่นขอสินเชื่อ ได้แก่ 1. เอกสารส่วนบุคคล 2. เอกสารทางการเงิน และ 3. เอกสารหลักประกัน เพียงเท่านี้ ลูกค้า LGBTQ+ ก็สามารถมีที่อยู่อาศัยเป็นของตนเองได้แล้ว โดยผู้ที่สนใจสามารถสอบถามรายละเอียดเพิ่มเติมได้ที่ ธอส. ทุกสาขาทั่วประเทศ หรือ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/93798