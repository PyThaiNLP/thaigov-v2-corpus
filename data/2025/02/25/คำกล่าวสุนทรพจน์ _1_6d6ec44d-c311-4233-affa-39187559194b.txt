รัฐบาลไทย-ข่าวทำเนียบรัฐบาล-คำกล่าวนายกรัฐมนตรีเยือนสาธารณรัฐประชาชนจีนอย่างเป็นทางการ ระหว่างวันที่ 5 - 8 กุมภาพันธ์ 2568


วันอังคารที่ 25 กุมภาพันธ์ 2568
25/02/2568
พิมพ์
คำกล่าวนายกรัฐมนตรีเยือนสาธารณรัฐประชาชนจีนอย่างเป็นทางการ ระหว่างวันที่ 5 - 8 กุมภาพันธ์ 2568
คำกล่าวนายกรัฐมนตรีเยือนสาธารณรัฐประชาชนจีนอย่างเป็นทางการ ระหว่างวันที่ 5 - 8 กุมภาพันธ์ 2568
สวัสดีค่ะ พี่น้องประชาชนคนไทยที่รักทุกคน วันนี้เป็นเทปพิเศษ แต่จะงงนิดนึงว่าทำไมกลับมาเร็วอย่างนี้ ปกติต้องมาเดือนละครั้ง แต่ว่าอันนี้เนื่องในโอกาสที่ดิฉันไม่มีโอกาสไปเยือนทางการที่ประเทศจีนเป็นปีความสัมพันธ์ทางการพูดระหว่างประเทศไทยกับประเทศจีนครบ 50 ปี  เพราะฉะนั้นไม่มีเทปพิเศษไม่ได้ ก็อยากจะมาเล่าให้ฟังว่าทริปที่ไปเมืองจีนทั้งหมดนี้เป็นยังไงบ้างเกิดอะไรขึ้นบ้างติดตามชมกันได้ในเทปนี้
เยือนสาธารณรัฐประชาชนจีนอย่างเป็นทางการ ระหว่างวันที่ 5 - 8 กุมภาพันธ์ 2568
เยือนทางการคืออะไร  official visit จะเป็นในเรื่องของการที่ว่าจะได้เห็นตัวดิฉัน เดินตรวจแถวทหารของแต่ละประเทศจะมีการเดินพรมแดนคู่กับผู้นำประเทศนั้น ๆ อย่างเช่นที่เคยได้ไปมา ก็มีของลาวที่มาแล้ว ของมาเลเซีย และของประเทศจีน ดิฉันถือว่าประเทศจีนครั้งนี้ให้เกียรติกับประเทศไทยอย่างมาก เพราะว่าดิฉันได้พบกับผู้นำใน 3 ระดับเลย ไม่ว่าจะเป็นท่านประธานฯ สี จิ้นผิงเอง ประธานสภาของจีน แล้วก็มีท่านนายกหลี่ เฉียง ก็ได้พบเจอทั้ง 3 ระดับ รู้สึกภูมิใจมากที่ได้เจอ 3 ระดับในการประชุม การเยือน 1 ครั้ง เป็นเรื่องที่ไม่ได้เกิดขึ้นทุกครั้ง ถือว่าเป็นความภาคภูมิใจของประเทศเรา พอเข้าไปได้คุยถึงความสัมพันธ์ก่อนเลยว่าจะมีการให้ยืมแพนด้ายักษ์มานะคะ ซึ่งก็ 2 ตัว ตอนนี้กำลังดำเนินการอยู่แล้ว ประเทศไทยเตรียมสถานที่ให้เรียบร้อย เป็นเรื่องที่น่าตื่นเต้นอีกเรื่องนึงนะคะแล้วก็เป็นเรื่องที่เบา ๆ สบาย ๆ เวลาที่คนมาเจอหน้าตามีความสุข แล้วก็อีกเรื่องเป็นเรื่องที่ประเทศจีนก็รู้สึกตื่นเต้นกับเราด้วย ก็คือในเรื่องของการครบรอบ 50 ปีความสัมพันธ์ทางการพูดไทย จีน 50 ปี มีการทำซุ้มคือซุ้มประตูเฉลิมพระเกียรติเนื่องใน 72 พรรษาของในหลวง เขาก็ถามว่าเป็นยังไงสวยงามตั้งขึ้นอะไรอย่างนี้  ซึ่งดิฉันก็เชิญชวนเรียบร้อยว่าให้มาดูกันเยอะ ๆ  เพราะว่าก็สวยงามมาก โดยเฉพาะอย่างยิ่งช่วงเมษายนก็เป็นช่วงสงกรานต์ด้วย เผื่อพี่น้องคนจีนจะมาเที่ยวกัน แล้วก็ย้ำเตือนเรื่องความปลอดภัย ว่าเราเน้นย้ำเรื่องนี้มาก ตัวดิฉันเองให้ความสำคัญในเรื่องนี้ แล้วก็บอกว่าทั้งตำรวจของเราตำรวจท่องเที่ยว ทำงานหนักเพื่อจะดูแลพี่น้องประชาชนให้ดีที่สุด อันนี้คือสิ่งที่ดิฉันก็ไปย้ำเตือนในเรื่องนี้ แล้วก็มีในเรื่องของพระเขี้ยวแก้ว ที่ทางจีนให้มาเป็นประดิษฐานที่ประเทศไทย ซึ่งชาวจีนก็ถาม ดิฉันได้ไปเจอกับพวกสื่อ สื่อก็ถามว่าเป็นยังไงคนไทยได้เข้าไปสักการะไหม บอกหรือเปล่าว่าเป็นสิ่งที่เป็นมงคลมาก ดิฉันก็ได้เล่าตั้งแต่แรก คนไทยเข้าไปสักการบูชา พอมีการแลกเปลี่ยนกันตรงนี้ เกิดความสบายใจเกิดความชื่นชมในสิ่งที่แต่ละประเทศทำ ความสัมพันธ์อันนี้ เราแพลนยังไงให้อีก 50 ปีต่อไปจากนี้ ประเทศทั้ง 2 ประเทศเกิดความสัมพันธ์ที่ดี แล้วก็ช่วยเหลือก็คุยกันแบบนี้ไปอีก 50 ปีข้างหน้า นี่ก็คือที่ 2 ประเทศคุยกัน
ความร่วมมือเพื่อปราบปรามอาชญากรรมไซเบอร์
ตอนแรกที่คิดเมื่อไปถึง ทุกท่านน่าจะได้เห็นภาพแล้วว่าที่นั่งกันสองฝั่งเป็นไทยกับจีนจริงจังมาก ก็ไปคุยประโยคแรกเลย ท่านประธานาธิดีก็ชื่นชมที่ประเทศไทยได้มีการจัดการเรื่อง คอลเซ็นเตอร์อย่างเด็ดขาด แล้วก็บอกว่าเราควรจะเซตที่ทำงานขึ้นมา 2 ทีมจะได้มาช่วยกันในเรื่องนี้ จริง ๆ จีนอยากจะช่วยมากกว่านี้ด้วยซ้ำ ซึ่งเราก็เลยคิดว่าขอแค่เป็นทีมทำงาน เพื่อจะได้ขยับเขยื้อนได้เร็ว แล้วก็สั่งการได้เร็วด้วย ทางรัฐมนตรีฯต่างประเทศ ก็กำกับดูแลในเรื่องของการพูดคุยของทั้งสองทีม ซึ่งไม่ว่าจะเป็นปัญหาอะไร ไม่ว่าเรื่องของอาชญากรรมข้ามชาติต่าง ๆ  เรื่องของการที่มีการโกงกันอะไรเกิดขึ้น สามารถพูดคุยแล้วหาข้อสรุปได้ในวง 2 วงนี้ที่คุยกัน นับว่าเป็นเรื่องที่ได้ประโยชน์มาก ๆ แล้วก็มีในเรื่องของซอฟต์พาวเวอร์ ที่จะสามารถแชร์กันได้ว่าอย่างเช่น มวยไทย ร้านอาหารไทย สามารถจะไปจอยอะไรกับจีนได้บ้าง อันนี้เดี๋ยวจะมีทีมทำงาน Working Team มาติดต่อกัน แล้วก็มีการพูดถึงเรื่องสินค้าเกษตรของไทยต่าง ๆ เราก็ได้รับข้อ concern ต่าง ๆ ว่าเวลาขายสินค้าออกไปที่ประเทศจีน บางทีก็จะมีปัญหาว่ากรรมการเช็ก QC การทำให้ล่าช้าผู้ประกอบการมีต้นทุนที่สูงมากขึ้น แต่อันนี้เราก็คุยกันเลยว่าให้จีนกับไทยมากำหนดมาตรฐานเดียวกันเลยว่ามีข้อ concern เรื่องอะไรบ้าง ข้อที่เป็นเงื่อนไขอะไรบ้างมาคุยกันเลยเพื่อ Standard จะได้เท่ากันเหมือนกัน ไม่งั้นเราก็จะเกิดปัญหาว่าไทยให้ผ่านแล้วจีนยังไม่ให้ผ่าน จีนให้ผ่านไทยไม่ให้ผ่าน อะไรพวกนี้  ก็จะหมดไปเพราะว่าเรามาตกลง ทางกระทรวงเกษตรฯ ที่จะรับเรื่องนี้ไปแล้วก็พูดคุยกันต่อ และคิดว่าเรื่องนี้ดำเนินการอยู่แล้ว แล้วเราก็ไปคุยเรื่องนี้เพื่อจะให้ solid มากขึ้นว่าเรื่องนี้ต้องเกิดขึ้นและการให้ผู้ประกอบการ ต้องเสียในเรื่องของต้นทุนให้น้อยที่สุด เพื่อเราก็จะได้เกิดกำไรมากขึ้นเกิดความสะดวกมากขึ้น เป็นการเปิดช่องทางของสินค้าเกษตรไทย ท่านสี จิ้นผิง ก็ได้พูดขึ้นมาว่าท่านชอบทุเรียนหมอนทอง อันนี้ก็เป็นสิ่งที่ ท่าน mention ขึ้นมา แล้วก็ชอบมะม่วงด้วย พอได้ยินท่านพูดอย่างนั้นเราเป็นคนไทยก็ดีใจ
โอกาสภูมิภาครถไฟฟ้าความเร็วสูง และ Landbridge
นอกจากนั้น ก็ยังคุยในเรื่องของรถไฟ ระยะที่ 1 กับระยะที่ 2 ที่ยังอยู่ใน Under construction ตอนนี้ที่กำลังก่อสร้างอยู่ ถ้าเกิดขึ้น ทั้งจีน ทั้งลาว ทั้งไทย ทั้งสามประเทศ จะสามารถส่งสินค้าหากันได้อย่างง่ายดายแล้วก็รวดเร็ว อันนี้เราก็จะสามารถส่งหมอนทองไปให้ท่านสี จิ้นผิงได้ด้วย ก็จะเป็นหนึ่งในสิ่งที่ดิฉันอยากจะทำ แน่นอนและลดต้นทุนไปเพิ่มโอกาสให้กับ SME เพิ่มโอกาสให้เกษตรกรได้ส่งสินค้าไปอีกหน่อยคนจะทำธุรกิจอะไรก็ตาม ก็เป็นช่องทางที่สามารถสะดวกสบายมากยิ่งขึ้นประหยัดเวลามากยิ่งขึ้นประหยัดต้นทุนมากยิ่งขึ้น ที่สำคัญเพราะเรื่องนี้ จีนก็ให้ความสำคัญมาก ๆ ว่าอยากให้เรารีบทำ จะได้ทำเรื่องนี้ให้เกิดขึ้นเร็ว ๆ ดิฉันได้สั่งการ ครม. เรียบร้อยว่ากระทรวงที่เกี่ยวข้องขอให้เร่งรัดเรื่องนี้ นอกจากนั้นก็มีเรื่องของ Landbridge ที่ทางจีนให้ความสนใจมากเช่นกันเขาอยากให้เกิดเพราะว่าถ้าเกิดแน่นอนมี Landbridge มีการเชื่อมกัน เขาพูดด้วยซ้ำว่าขอข้อมูลเพิ่ม วันนี้รู้สึกดีใจว่าทางจีนขอข้อมูลเพิ่มในเรื่องนี้ว่าเรา study ไปถึงไหนเป็นยังไงบ้างแล้ว เพราะความรู้สึกว่า Landbridge จะเป็นประโยชน์ต่อประเทศเขาด้วยแน่นอน แล้วก็ประเทศเพื่อนบ้านเพื่อจะส่งสินค้าไปมาหากัน เพราะฉะนั้น เดี๋ยวก็จะให้ทางทีมเอา study ที่ทำส่งไปให้ก็อาจจะชวนเข้ามาลงทุนหรืออะไรเดี๋ยวดู next step ต่อไป ถือว่าเป็นนิมิตหมายที่ดีที่เขา mention เรื่องนี้ก่อนแล้วก็ขอข้อมูลเราเพิ่ม การมี Language นะคะ เวลาการส่งของส่งออกไปประเทศอื่นลดเวลาที่จะส่งลงได้ 4 วันแปลว่าอะไร แปลว่าเราส่งของให้ expire เร็ว ๆหมดอายุเร็ว ๆ มันประหยัดไป 4 วันซึ่งจริง ๆ มันก็ยังไม่อธิบายด้วยซ้ำแต่ส่งถึงแล้วเราก็เพิ่มโอกาสในการส่ง product ต่าง ๆ เหล่านี้ไปให้ต่างชาติได้ดีขึ้น และนอกจากนี้ ก็เป็นการประหยัดต้นทุนให้กับผู้ประกอบการไปถึง 15% ด้วยกัน แน่นอนว่าพอมันถึงเร็วขึ้นก็ใช้น้ำมันน้อยลง การประหยัดน้ำมันก็เกิดขึ้น ต้นทุนถูกลงผู้บริโภคซื้อของก็ซื้อในราคาที่ถูกลง อันนี้ก็จะได้ทั้งระบบได้ทำวงจรนี้ แล้วเวลาเราส่งของถึง พอประหยัดน้ำมันประหยัดอะไร เราก็กำลังทำเรื่อง green energy อยู่ green energy  อีกหน่อยไม่ว่าจะเป็น AI เซมิคอนดักเตอร์อุตสาหกรรมในอนาคตต่าง ๆ จะต้องใช้พลังงานเยอะ การประหยัดพลังงานเหล่านี้ การทำสร้างเรื่อง green energy ตรงนั้นตรงนี้เล็ก ๆ น้อย ๆ มาประกอบกันก็จะเกิดพลังที่ยิ่งใหญ่ มากไปกว่านั้น เราก็อยากจะเป็น hub ของ logistic ด้วย เพราะเราอยู่ตรงกลาง ทุกคนก็จะมาผ่านที่เรา ไม่ใช่ผ่านมาแล้วก็ผ่านไปเฉย ๆ คือพอผ่านมาเกิดการจ้างงานมากขึ้น เขาใช้เส้นทางเรา เขาก็มีซื้ออาหารของเราอุดหนุนผู้ประกอบการเราแล้วก็ไปต่อ ทั้ง 2 ทางผ่านมาที่เราหมดทั้งคู่ เพราะฉะนั้นการจ้างงานเกิดขึ้นแน่นอนสินค้าเราเพิ่ม traffic ของคนที่เข้ามา เพราะฉะนั้นโอกาสในการซื้อขายสินค้าเพิ่มมากขึ้นแน่นอน อันนี้แหละก็จะเห็นผลอย่างเป็นระบบแล้วก็ครบวงจรมากยิ่งขึ้น
ความร่วมมือด้านเศรษฐกิจ การค้า และการลงทุน
ได้พูดถึงเรื่องของอุตสาหกรรมอนาคต  EV เซมิคอนดักเตอร์เป็นสิ่งที่เขาก็ทำด้วย เขาก็อยากให้เราทำเพิ่มแล้วก็ที่ได้คุยกับจีนในระดับของรัฐบาล แต่ข้างนอกคุยกับ ไฮเซน แล้วก็ของที่คนไทยออกเสียงว่าเสี่ยวมี่ ก็คือ เสี่ยวมี่ เขาก็ทำรถขึ้นมาซึ่งตอนนี้รถเขาผลิตแค่ในประเทศจีนเท่านั้นหน้าตาสวย เป็นรถที่เป็นรถ EV  ผลิตออกมา 100,000 คันหมดอย่างรวดเร็ว แล้วตอนนี้เขาก็กำลังหาในเรื่องของโรงงานการผลิตเพิ่ม ดิฉันก็ชวนทันทีว่าเรามาตั้งโรงงานการผลิตในประเทศไทยไหมเพื่อจะขายในเมืองไทยต่อ เขาก็บอกว่าต้องรออีกแป๊บนึง เพราะว่าตอนนี้ของเขาเอง ยังผลิตให้กับความต้องการของคนในประเทศจีนไม่พอเลย ฟังแล้วก็รู้สึกตาวาวว่าแบบมาเถอะ เราจะได้เกิดการลงทุนเกิดขึ้น แล้วก็เพิ่มโอกาสในการจ้างงานเพิ่มมากขึ้น เราก็ย่อมอยากได้นะ ซึ่งเราก็ชวนเพราะว่าถ้าเขาจะลงทุนนอกจากในจีน ก็ขอให้มาเป็นที่ประเทศไทยเพื่อจะได้สร้างโรงงานเหล่านี้ขึ้นที่ประเทศไทย เพราะฉะนั้นการที่เรามีบทบาทในเวทีของอาเซียนจะทำให้เราสามารถ convince  หรือว่าให้ข้อมูลประเทศในอาเซียนได้ว่าสินค้าชิ้นนั้นชิ้นนี้ดีอย่างไร ประเทศไทยใช้แล้วเป็นยังไง พอเราสามารถมีพลังตรงนี้ได้ แน่นอนว่าธุรกิจเอกชนต่าง ๆ  ของประเทศจีนหรือประเทศใดก็ตาม เขาก็จะมองเราว่า โอเคประเทศไทยนอกจากตัวของประเทศเองมี potential แล้ว เรายังมีความสัมพันธ์ที่ดีกับประเทศเพื่อนบ้านอีก ซึ่งอันนี้จะทำให้เป็นพลัสของแพ็กเกจประเทศไทย แล้วนอกจากนั้นเรื่องของการค้าการลงทุนต่าง  ๆ ก็ได้มีการเซ็น  MOU 14 ฉบับ ด้วยกันที่ประเทศจีนเลย ก็ให้หน่วยงานที่เกี่ยวข้อง เป็นคนเซ็นกับฝ่ายจีนแล้วก็แลกกันแล้วก็เช็กแฮนด์ ก็ถือว่าเป็นพิธีเล็ก ๆ การเซ็นจบไปเยอะพอสมควร ก็ค่อนข้างเป็นสิ่งที่ทางสื่อจีนเอง เขาก็ลงรายละเอียดว่าเราไปเซ็นอะไรกันบ้างทางของไทยก็เหมือนกันถือว่าเป็นโอกาสอันดีที่นอกจากเยือนแล้ว ก็ยังมีการเซ็นตกลงร่วมกัน อีกหลาย ๆ เรื่องที่เป็นประโยชน์ของทั้งสองประเทศ บางคนก็อาจจะถามว่า MOU เซ็นแล้วได้อะไรบ้าง จริง ๆ แล้วได้เยอะมาก ข้อมูลออนไลน์ต่าง ๆ ที่เราจะสามารถแชร์กันได้ระหว่างไทยกับจีนไม่ว่าจะเป็น พวกในเรื่องของ scammer  อะไรต่าง ๆ เราก็แชร์ข้อมูลกันได้ หรือข้อมูลที่เป็นประโยชน์ก็สามารถพัฒนาอะไรในประเทศไทยได้ ไม่ว่าจะเป็นเครื่องมือที่ช่วยเรื่องการเกษตร เครื่องมือที่จะช่วยลด pollution ต่าง ๆ  อะไรพวกนี้ เป็นข้อมูลที่สามารถแชร์กันได้ สามารถเอาไปพัฒนาต่อยอดกันได้ นี่ก็เป็นสิ่งที่เซ็นไป และในเรื่องของการเกษตร ก็มีการในเซ็นเรียบร้อยแล้วว่า มีการพัฒนา QC อย่างนั้นอย่างนี้ ทำให้ประหยัดต้นทุนอย่างไร  พวกสินค้าเกษตรต่าง ๆ ก็ได้เซ็นและตกลงร่วมกันว่า จะเกิดประโยชน์ขึ้นกับทั้งสองประเทศ อย่างที่บอกไปว่าเรามีความสัมพันธ์อันดีในประเทศอาเซียนอยู่แล้ว ท่านประธานสีเอง ก็อยากให้เราเปิดเรื่องของ FTA ของ ASEAN กับ CHINA อันนี้ก็จะเป็นการเปิดประตูการค้าเสรีเพิ่มมากขึ้น แล้วก็จะเพิ่มโอกาสให้กับประเทศในอาเซียนด้วย ก็เป็นสิ่งที่เราก็กำลังดำเนินการต่อเนื่องอยู่
พบภาคเอกชนและสื่อมวลชนจีนสนับสนุนการท่องเที่ยวไทย
นอกจากที่จะพูดกับระดับของผู้นำแล้ว ดิฉันก็มีโอกาสได้เจอ influencer ของประเทศจีนด้วย ไม่ว่าจะเป็น Pop Mart Xiaohongshu Meitu Dianping เขาก็จะมา merge กับเรานี่แหละ ว่าเขาจะสามารถเอาร้านอาหารต่าง ๆ ของเราไปแนะนำบนแพลตฟอร์มเขาได้ เอาสถานที่เที่ยวของเราไปแนะนำบนแพลตฟอร์มเขาได้ แล้วก็ได้บอกเขาไป ว่าจริง ๆ แล้ว มีแอปพลิเคชันสำหรับนักท่องเที่ยวโดยเฉพาะเลยทางตำรวจเขาก็ทำขึ้นมา เพื่อที่จะให้ช่วยกันแนะนำแอป ถ้าเกิดเหตุการณ์ใด ๆ ที่ไม่ปลอดภัยหรือต้องการที่จะ Alert ให้เจ้าหน้าที่รู้ ก็จะสามารถลิงก์กับแอปพลิเคชันของคนไทยได้อย่างไร เบอร์ยังไง อะไรอย่างนี้ ก็เป็นการให้ข้อมูลเขาไปแล้วเขาก็พร้อมที่จะช่วยว่าเอาข้อมูลเหล่านั้นมารวมกันในแพลตฟอร์มของเขาแล้วก็ให้เราติดต่อได้ง่ายขึ้นอะไรแบบนี้ ก็ต้องขอขอบคุณมา ณ ที่นี้ ที่จะช่วยเราในการสื่อสารกับพี่น้องประชาชน
เอเชียนเกมส์ ฤดูหนาว ครั้งที่ 9 ณ นครฮาร์บิน
ต่อไป เรามาถึงฮาร์บินกันแล้วนะคะ จริง ๆ ที่ฮาร์บินสนุกสนานมาก หนาวมาก ไปถึงก็ได้รับการต้อนรับอย่างดีเช่นเคย ก็ได้มีโอกาสที่ดีมาก รัฐมนตรีท่องเที่ยวแล้วก็ผู้ว่าของการกีฬาฯ ก็ได้พาไปเจอกับนักกีฬาไทย จริง ๆ ดีใจมากเพราะว่าเราเป็นคนไทย พอเราเป็นคนไทยแล้วสังเกตว่าเจอคนไทยที่เมืองนอก เราจะดีใจความเป็นพวกพ้องเกิดขึ้น ท่านรองนายกก็ไปท่านรัฐมนตรีก็ไปหมด ไปนั่งเชียร์ฮอกกี้ สนุกสนานมากคนไทยของเรา เล่นสุดพลังมาก เขาทุ่มเทมาก แล้วก็ทุกคนก็ตะโกน ท่านโฆษกรัฐบาล พี่ยุก็ตะโกนแบบ Thailand ดังมาก เราก็คิดในใจแล้วทำไมเราไม่เอาคนเชียร์พกมาสัก 1 แบบว่ากองสัก 1 แมตช์เลยคราวหน้าจะไม่พลาดแล้ว ก็สนุกสนาน ได้ให้กำลังใจทั้งฮอกกี้ชายแล้วก็ฮอกกี้หญิง ได้คุยกันทักทาย แล้วก็กำลังจะแข่งกับฮ่องกง จะแข่งกับเกาหลีใต้ เขาก็เล่าให้ฟังว่าฝึกฝนกันมานาน ก็ได้ให้กำลังใจนักกีฬาด้วย แล้วก็มีส่วนนึงที่เป็นโค้ชมารอต้อนรับที่โรงแรม ก็มีโอกาสได้เจอก็เลยพูดให้กำลังใจไป หลังจากนั้น ตอนช่วงก่อนที่จะเข้าพิธีเปิด ก็ไปเดินชมงานนิทรรศการน้ำแข็งสวยมาก ใครที่ดูรายการที่อยู่ Google ด่วน สวยมาก แล้วก็จะได้ไปกัน อันนี้พูดถึงว่ามีโอกาสได้ไปครั้งนี้ คือมันหนาวมากเพราะมันเป็นที่เปิดมันสวนสาธารณะใหญ่ ๆ แต่ว่าเขาก็สร้างเป็นน้ำแข็งใส่ไฟเข้าไปแบบมีของประเทศไทย ของบรูไน ของเมียนมา ของแต่ละประเทศทำเป็นน้ำแข็งของตัวเอง สวยมาก ๆ ในทีมงานก็มีโอกาสสั้น ๆ ได้พักผ่อนเดินสะหน่อยแล้ว ก็เข้าพิธีตอนเย็นซึ่งพิธีตอนเย็นก็อย่างที่บอก ต้อนรับที่ละประเทศ แต่ละประเทศเดินเข้ามา รู้สึกประทับใจมากว่าวิธีที่เขาพรีเซนต์แต่ละประเทศมันสวยงามแล้ว ก็ให้เกียรติทุกประเทศ จะมากี่คนก็ตาม บางประเทศก็นักกีฬาส่งมาน้อย บางประเทศก็ส่งเยอะซึ่งสวยงามเป็นเสียงแรงเชียร์อะไรที่ที่ดูเป็นบรรยากาศดี ๆ เขามีกล้องส่องทางไกลให้ด้วย เพราะว่านั่งอยู่ข้างบนเผื่อไม่เห็นอะไรเลยก็รู้สึกว่าดีใจ ที่ได้เป็นส่วนเล็ก ๆ ในการให้กำลังใจนักกีฬาของเราที่ฝึกฝนมาตลอด แล้วก็น่าจะต้องเหนื่อยมาก ๆ ก็ให้กำลังใจอีกรอบผ่านทางนี้ด้วย ที่สำคัญรอบนี้ ในวันที่ฉันดิฉันอัดรายการวันนี้ ก็เพิ่งได้ทราบมาว่าคนไทยได้รับเหรียญทองแดงเป็นครั้งแรก ในสาขาของสกีฟรีสไตล์ เมื่อกี้ได้โทรยินดีไปแล้ว ก็ดีใจเห็นบอกว่าเป็นลูกครึ่งฝรั่งเศสก็พูดไทยได้นิดหน่อยพูดภาษาอังกฤษด้วย ก็ยินดีกับเขาไปเป็นความภาคภูมิใจคิดว่าเดี๋ยวในอาทิตย์นี้ก็น่าจะมีข่าวเรื่องนี้ออกมา ก็ทุกคนอย่างประเทศไทยของเราไม่มีหิมะ อาจจะกีฬาแบบนี้ก็ไม่ค่อยได้ดูอะไรอย่างนี้คะ พอมีคนไทยชนะนี่ดิฉันคิดว่าทุกคนคงอยากรู้แล้ว ว่ากีฬานี้เป็นยังไงบ้าง ก็เป็นเรื่องดี ๆ
ช่วงเล่าจากภาพ
จะเป็นช่วงของการเล่าจากภาพ คืออะไรงงไปหมดเลยจริง ๆ ทีมงานก็ถาม ว่าท่านนายกฯ ถ่ายรูป เวลาเดินถ่ายรูปไม่ได้ถ่ายตลอดเวลานะ อย่าเพิ่งดราม่า เดี๋ยวก่อน คือสมมุติว่ามีโอกาสแล้วเราหยิบอะไรขึ้นมาถ่ายช่วงที่เราเดินเล่นหรือทำอะไร ถ่ายอะไรบ้าง แล้วก็อยากจะแนะนำอะไรบ้าง อันนี้แหละรูปจากมือถือเราเอง รูปแรกก็จะเป็นรูปห้องพักที่ไปอยู่ที่เตี้ยวหยูว์ไถ ชื่อเตี้ยวหยูว์ไถ เป็นที่เป็นเรือนรับรองของรัฐบาลเป็นบ้านรับรองของรัฐบาล รัฐบาลจีน ซึ่งอันนี้เนี่ยเป็นเป็นหนึ่งในความภูมิใจ ที่รู้สึกว่า ได้ไปอยู่ในบ้านรับรองหลังนี้เพราะว่าการมาอยู่บ้านหลังนี้อย่างที่บอกไม่ไม่ใช่เรื่องง่าย มันก็จะมีโรงแรมชื่อเดียวกัน แต่เป็นโรงแรมมันก็จะ Public แต่อันนี้เป็นบ้านรับรอง ซึ่งให้กับรัฐบาลไทยแบบนี้ ก็ถือว่าเราเป็นมีความสัมพันธ์ที่ดีต่อกันแนบแน่นมาตลอดเป็นพี่น้องกันอะไรอย่างนี้ ซึ่งน่าภูมิใจ แล้วก็รูปเซลฟี่กับท่านนายกหลีเฉียง เป็นดินเนอร์ของวันที่ 6 ที่หลังจาก official Visit ที่มาเดินตรวจแถวทหารแล้วได้มีโอกาสมานั่งทานข้าวกับท่าน ท่านใจดีน่ารักมาก ๆ แล้วก็นั่งคุยกันเรื่องลูก มีลูกท่านบอกว่าท่านมีหลานแล้วอะไรอย่างนี้ กี่คนกี่คนตามใจหลานหรือไม่อะไรอย่างนี้ รูปนี้เกิดจากตอนที่ทานข้าวเสร็จแล้ว ก็เดินไปข้างหลัง แต่ทีนี้ดิฉันก็เรียกรัฐมนตรีเรียกรองนายกฯ มาให้ถ่ายรูปคู่กับท่าน ตอนนั้นช่างกล้องยังไม่อยู่ตรงนั้น เพราะเหมือนกับทานกันเอง ก็เป็นธงข้างหลังดิฉันก็รีบถ่ายรูปให้ทุก ๆ ท่าน ก็บอกบอกท่านหลีเฉียง ขออนุญาตนะ ท่านก็โอเค เราจะถ่ายเองเลยหรอ เขาหัวเราะ แล้วก็เช็กแฮนด์ กับรัฐมนตรีรองนายกฯ ของเรา ดิฉันก็ถ่าย ๆ ถ่ายเสร็จปุ๊บ ไม่มีใครถ่ายให้เลย ทุกคนก็เดินกระจายตัวหมดแล้ว ดิฉันก็บอกว่า ท่านหลี เฉียง ขออนุญาตเซลฟี่ เขาก็เดินยื่นหน้ามาเลย ดิฉันเลยเซลฟี่ไปอย่างรวดเร็ว กดไปสองที ก็รีบทำ เกรงใจท่านเช่นกัน แต่ว่าท่านก็น่ารักมากก็เลยได้รูปประทับใจมาค่ะ รูปแบบไม่เป็นทางการ รูปต่อไปที่เป็นรูปพวงกุญแจน้องเสือน้อย ที่ถ่ายไว้ในมือนี้ คือทุกท่านที่นั่ง ไอ้เจ้าตัวเสือนี้ก็วาง สมมุติดิฉันเป็นผู้หญิง ก็จะวางเสือผู้หญิงไว้ให้ เสือผู้หญิง แล้วก็ผู้ชายก็วางเสือผู้ชาย แล้วเจ้าเสือสองตัวนี้ เขาก็แนะนำเป็นภาษาจีนมาว่า ตัวผู้ชายชื่อ Binbin ถ้าดิฉันออกเสียงผิดต้องขอโทษด้วยนะคะ แล้วตัวผู้หญิงชื่อ Nini แล้วสองตัวนี้ก็ยังเป็นมาสคอตของกีฬาอันนี้ทั้งหมด ไปที่ไหน อย่างไปดูฮอกกี้อย่างนี้คะ เจ้าสองตัวเต้นดุ๊กดิก ๆ อยู่น่ารักมากนะคะ แล้วก็คุย ๆ กัน ท่านภรรยาของท่านสี ก็ถามดิฉันว่า you มีลูกกี่คนเหรอ you อายุเท่าไหร่ มีลูกกี่คน ก็บอกว่ามีลูก 2 คนผู้หญิงคนนึง ผู้ชายคนนึง และรัฐมนตรีข้าง ๆ มั่นคงก็หันมาว่า เอ้ามีลูก 2 คนเหรอ งั้นก็เอาตัวนี้ไปสองตัว เขาจะได้ไม่แย่งกัน เขาก็หยิบตัวของเขามาให้ดิฉันอีกตัวหนึ่ง ก็เป็นผู้ชายกับผู้หญิง ดิฉันก็เลยถ่ายความประทับใจนี้ว่า น่ารักดี ที่เขาแค่ได้ยินเรา conversation เรามีลูก 2 คน เหมือนจะรู้จริง ถ้าเอาไปอันเดียวอาจจะหยุมหัวกันได้นะคะ มาถึงรูป บอดี้การ์ดของเรา ก็คนนี้ เห็นทุกคนพูดถึงเยอะ วันแรกที่ไป เขาเท่มากเขาใส่ชุดเครื่องแบบ วันต่อ ๆ ไป เขาก็ใส่เสื้อเชิ้ตกับสูท พอไปถึง เดี๋ยวนี้ประเทศต่าง ๆ เริ่มให้คนเป็นบอดี้การ์ดติดตัวดิฉัน เป็นผู้หญิง ตอนไปเดินทางแรก ๆ เป็นผู้ชายอยู่ ก็คงจะรู้สึกว่าน่าจะสะดวกกว่าที่จะตามนายกฯ ผู้หญิง อะไรอย่างนี้ ก่อนหน้านี้ที่ไปดาวอสก็เป็นผู้หญิงเหมือนกัน ทริปนี้เป็นน้องคนนี้ไป ก็นั่งไปกับคนรถ ดิฉันก็คุยกับเขาในรถว่า โทษนะ อีกกี่นาทีถึงเหรอ เขาก็หันมา ถาม ๆ คนรถ แล้วก็หันมาตอบว่า อีก 40 นาทีเดินทาง หลังจากนั้นทุกครั้งที่ขึ้นรถเขาจะหันมาว่า prime minister 12 minute แล้วก็ minister 18 minute คือเขาแบบ ไม่ใช่อีก 10 นาที 20 นาที เขา 12 นาที 18 นาที อะไรอย่างเนี้ย เขาเป๊ะมาก ดิฉันก็ขอบคุณมาก ๆ เสร็จแล้วดิฉันก็นั่งดูข่าวใน IG อยู่ เฮ้ย you สะกิด ก็คุยกับเขาด้วย you เป็นข่าวแล้วนะ เขาก็ยิ้ม เขาก็ ใช่ ๆ เขาก็เห็นเหมือนกันในข่าวจีนของเขาด้วย ก็น่ารักดีคะ แล้วก็เวลาไปพบภาคเอกชนก็จะมีของขวัญทางของไทยติดไปด้วย ส่วนใหญ่ดิฉันจะเลือกให้เป็นผ้า เป็นพวกอะไรที่ค่อนข้าง น้ำหนักไม่หนักเกินไป บางคนมาจากหลายประเทศ แต่ครั้งนี้ทราบว่าเป็นคนจีน เลยให้ผ้าครามลายขอ กับบริษัทจีนที่มาเจอ เขาก็ชอบมาก เพราะว่าเขาก็เป็นผู้ชาย ก็เลยเลือกสีที่ค่อนข้างน้ำเงินเข้ม ๆ หน่อยเผื่อเขาจะไปได้ตัดชุดได้ตัดเสื้อ ก็บอกว่าเป็นผ้าของประเทศไทย เป็นลายพระราชทาน ก็บอกเขาไป เขาก็ดูตื่นเต้น แล้วก็ประทับใจสิ่งที่ติดไม้ติดมือ เอาสิ่งที่เป็นซอฟต์พาวเวอร์ของเราหิ้วไปด้วย ไปให้เขาเห็นของจริง ก็ถือว่าเป็นโอกาสด้วยค่ะ
สรุปการเยือนจีนครั้งนี้
การเยือนจีนครั้งนี้คนไทยได้อะไรบ้างประเทศเราได้อะไรบ้างเอาแบบง่ายๆภาษาที่ไม่ต้องแปลเยอะ เรื่องแรกเลยความมั่นคง Call Center เรื่อง Scam ต่าง ๆ ที่เกิดขึ้นมากมายอาชญากรรมข้ามชาติ ได้ความร่วมมือจากจีนอย่างเต็มที่ set group ทำงานเรียบร้อย เพราะฉะนั้น คิดว่าเรื่องนี้จะต้องลดลงแล้วก็เห็นผลอย่างรวดเร็วแน่นอน เรื่องที่ 2  เป็นเรื่องของการค้า แน่นอนเราพูดถึงเรื่อง Land Bridge ในเรื่องของการ QC สินค้าที่จะส่งออก เพราะฉะนั้นก็เพิ่มการที่ส่งออกได้เร็วขึ้น รวดเร็วขึ้น ไม่เสียต้นทุนที่มาก ไม่เสียเวลาที่มากเกินไป  แล้วก็โอกาสในอนาคต ก็คือเรื่อง  Land Bridge  นี่ละคะ เมื่อเกิดขึ้น ประหยัดพลังงาน เกิดเส้นทาง เพิ่ม traffic คนเข้ามาซื้อจับจ่ายใช้สอย เพิ่มการที่เราจะสามารถ มีการจ้างงานเกิดขึ้น มากมาย เพิ่ม taffic การซื้อของสินค้าเกษตรที่ล้นตลาดก็จะไม่ล้น อันนี้คือสิ่งที่ได้อย่างแน่นอน  3. people to people คนจีนกับคนไทย พระเขี้ยวแก้ว หมีแพนด้า ความร่วมมือต่าง ๆ ที่เกิดขึ้นอันนี้ละคะ  คือความสัมพันธ์ของไทยจีน ที่เกิดขึ้นมาอย่างต่อเนื่อง 50 ปี  และก็จะทำอย่างไร ให้ดีต่อไปอีก 50 ปีข้างหน้า เรื่องนี้เป็นเรื่อง คุยกันแล้ว แล้วก็เห็นพ้องต้องกันว่า เราก็จะเสริมสร้างความสัมพันธ์แบบนี้ ให้ยาวนานต่อไป  ไม่ว่าจะเป็นการช่วยเหลือกันในด้านของความมั่นคง ด้านของสินค้าการค้าขาย   หรือด้านของคน people to people ก็จะ carry on สิ่งเหล่านี้ ต่อไปให้เกิดความมั่นคง แล้วก็ความสัมพันธ์อันดีของทั้งสองประเทศ ต่อไปอีกนานแสนนาน
ก็ดำเนินการมาถึงท้ายรายการ ก็ต้องขอขอบคุณทุกท่าน ที่ติดตามกันมาตั้งแต่เทปแรกจนถึงเทปนี้   แล้วก็อย่าลืมติดตามอีกเทปนึงตอนช่วงประมาณต้นเดือนหน้า จริง ๆ แล้วก็ยังออกเดือนละครั้งอยู่ แต่ว่าอันนี้ มีเหตุการณ์พิเศษ ก็เลยอยากจะมาเล่าให้พี่น้องประชาชนฟัง ตอนที่ยังสด ๆ ร้อน ๆ จะได้ไม่ลืมด้วย แล้วก็พี่น้องประชาชนไม่ได้พลาดอะไรไป  ก็ดีใจมาก  ๆ ที่ได้มีโอกาสไปเยือนจีนอย่างเป็นทางการ แล้วก็ดีใจมาก ๆ ที่มีโอกาสมาเล่าให้พี่น้องประชาชนฟังในเวอร์ชัน ของตัวดิฉันเอง ขอบคุณมาก ๆ เจอกันใหม่เทปหน้า สวัสดีค่ะ
*****

ที่มา : https://www.thaigov.go.th/news/contents/details/93787