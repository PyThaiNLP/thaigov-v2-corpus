รัฐบาลไทย-ข่าวทำเนียบรัฐบาล-พม. จัดแคมเปญ "ทุกแคลมีคุณค่า ชวนพี่น้อง พม. มารวมทีมฟิต 2025" ส่งเสริมสุขภาพ เติมพลังในการทำงาน


วันอังคารที่ 25 กุมภาพันธ์ 2568
พม. จัดแคมเปญ "ทุกแคลมีคุณค่า ชวนพี่น้อง พม. มารวมทีมฟิต 2025" ส่งเสริมสุขภาพ เติมพลังในการทำงาน
พม. จัดแคมเปญ "ทุกแคลมีคุณค่า ชวนพี่น้อง พม. มารวมทีมฟิต 2025" ส่งเสริมสุขภาพ เติมพลังในการทำงาน
วันที่ 24 กุมภาพันธ์ 2568 เวลา 14.30 น. นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานในพิธีเปิดงานประกาศความสำเร็จการส่งเสริมการออกกำลังกายของบุคลากร กระทรวง พม. และ Kick Off การจัดกิจกรรมส่งเสริมสุขภาพและการออกกำลังกาย ประจำปีงบประมาณ พ.ศ. 2568 ภายใต้แคมเปญ "ทุกแคลมีคุณค่า ชวนพี่น้อง พม. มารวมทีมฟิต 2025" โดยมี คณะผู้บริหาร ข้าราชการ และเจ้าหน้าที่กระทรวง พม. เข้าร่วม ณ ห้องประชุมปกรณ์ อังศุสิงห์ ชั้น 2 อาคารกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
กระทรวงการพัฒนาสังคมและความมั่นคงของมนุษย์ (พม.) ให้ความสำคัญกับการมีสุขภาพที่ดีของบุคลากรในการช่วยให้สามารถดำเนินชีวิตได้อย่างมีความสุข ไปพร้อมกับการมีพลังในการทำงาน โดยการส่งเสริมให้บุคลากร พม. ตระหนักรู้และให้ความสำคัญกับการส่งเสริมสุขภาพและการออกกำลังกายอย่างสม่ำเสมอ โดยกำหนดให้เป็นส่วนหนึ่งของแผนการส่งเสริมความผาสุกและความผูกพันต่อองค์กร อาทิ การกำหนดให้ทุกวันพุธของสัปดาห์ ระหว่างเวลา 15.00 - 16.30 น. เป็น "ชั่วโมงออกกำลังกาย" ประจำสัปดาห์ การกำหนดโครงการเสริมสร้างสุขภาวะและส่งเสริมสมรรถนะทางร่างกาย (MSO Vital Fit) การจัดกิจกรรมการออกกำลังกาย (การเต้นแอโรบิค) และการให้ความรู้เกี่ยวกับโภชนาการ การออกกำลังกายและการควบคุมอาหารให้แก่บุคลากร
สำหรับงานวันนี้ เป็นความสำเร็จอีกก้าวของกระทรวง พม. ในการส่งเสริมสุขภาพของบุคลากรภายในองค์กร ด้วยการนำเทคโนโลยีมาประยุกต์ใช้ในการส่งเสริมการออกกำลังกายให้บุคลากรผ่านแอพพลิเคชั่น Calories Credit Challenge : CCC ซึ่งเป็นแอปพลิเคชั่นในมือถือสมาร์ทโฟนสำหรับให้ผู้ใช้งานสามารถออกกำลังกายและติดตามการออกกำลังกายได้อย่างเป็นปัจจุบัน โดยมีการมอบโล่เกียรติคุณแก่บุคลากรต้นแบบด้านการออกกำลังกายและการใส่ใจดูแลสุขภาพ "MSO Healthy Idol 2024" จำนวน 20 คน อีกทั้งความสำเร็จครั้งนี้ได้สร้างชื่อเสียงให้แก่องค์กรในการส่งเสริมให้บุคลากรมีส่วนร่วมในการออกกำลังกายและเก็บสะสมเครดิตและแคลอรี่มากที่สุดเป็นอันดับที่ 2 ของประเทศ
#ข่าวพม #พม #ศรส #esshelpme #5x5ฝ่าวิกฤติประชากร #พมหนึ่งเดียว #วราวุธศิลปอาชา #ศบปภ #พันธกิจสำคัญ9ด้าน #ทุกแคลมีคุณค่าชวนพี่น้องพมมารวมทีมฟิต2025 #ออกกำลังกาย #ฟิตหุ่น #ลดพุง

ที่มา : https://www.thaigov.go.th/news/contents/details/93776