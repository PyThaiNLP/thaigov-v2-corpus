รัฐบาลไทย-ข่าวทำเนียบรัฐบาล-รมช.ธีรรัตน์ ร่วมพิธีอัญเชิญพระบรมสารีริกธาตุ (พระเขี้ยวแก้ว) กลับสาธารณรัฐประชาชนจีน


วันเสาร์ที่ 15 กุมภาพันธ์ 2568
15/02/2568
พิมพ์
รมช.ธีรรัตน์ ร่วมพิธีอัญเชิญพระบรมสารีริกธาตุ (พระเขี้ยวแก้ว) กลับสาธารณรัฐประชาชนจีน
รมช.ธีรรัตน์ ร่วมพิธีอัญเชิญพระบรมสารีริกธาตุ (พระเขี้ยวแก้ว) กลับสาธารณรัฐประชาชนจีน
วันที่ 15 กุมภาพันธ์ 2568 นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ได้ถวายพวงมาลัยสักการะพระบรมสารีริกธาตุ (พระเขี้ยวแก้ว) และเข้าร่วมขบวนเกียรติยศอัญเชิญพระบรมสารีริกธาตุ (พระเขี้ยวแก้ว) ออกจากมณฑปประดิษฐานพระบรมสารีริกธาตุ เพื่อไปขึ้นเครื่องบิน ณ กองบิน 6 ดอนเมือง โดยมี นายสุริยะ จึงรุ่งเรืองกิจ รองนายกรัฐมนตรี และรัฐมนตรีว่าการกระทรวงคมนาคม เป็นประธานในพิธี
พระบรมสารีริกธาตุ (พระเขี้ยวแก้ว) ถูกอัญเชิญมาจากสาธารณรัฐประชาชนจีน เพื่อให้พุทธศาสนิกชนชาวไทย ชาวจีน และนักท่องเที่ยวต่างชาติ ได้มีโอกาสกราบสักการะในประเทศไทย ตั้งแต่วันที่ 4 ธันวาคม 2567 จนถึงวันที่ 14 กุมภาพันธ์ 2568 รวมระยะเวลา 73 วัน ซึ่งเป็นส่วนหนึ่งของการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
นอกจากนี้ การอัญเชิญพระบรมสารีริกธาตุในครั้งนี้ ยังเป็นการเฉลิมฉลองวาระครบรอบ 50 ปี แห่งการสถาปนาความสัมพันธ์ทางการทูตไทย-จีน ซึ่งถือเป็นสัญลักษณ์แห่งมิตรภาพและความร่วมมือทางศาสนาและวัฒนธรรมระหว่างสองประเทศ หลังเสร็จสิ้นพิธีอัญเชิญ พระบรมสารีริกธาตุ (พระเขี้ยวแก้ว) ได้ถูกอัญเชิญขึ้นเครื่องบินเพื่อเดินทางกลับสู่ประเทศจีน ท่ามกลางความศรัทธาและความปลื้มปีติของพุทธศาสนิกชนที่มาร่วมส่งเสด็จ

ที่มา : https://www.thaigov.go.th/news/contents/details/93426