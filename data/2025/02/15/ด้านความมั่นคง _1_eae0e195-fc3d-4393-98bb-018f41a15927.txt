รัฐบาลไทย-ข่าวทำเนียบรัฐบาล-​“เฉลิมชัย” รมว.ทส. ลงพื้นที่ติดตามสถานการณ์ไฟป่า หมอกควัน ฝุ่น PM2.5 จ.สุพรรณบุรี พร้อมมอบสิ่งของบำรุงขวัญกำลังใจเจ้าหน้าที่ดับไฟป่า กำชับเข้มงวดพื้นที่ป่า ป่าอนุรักษ์ ต้องไฟไหม้น


วันศุกร์ที่ 14 กุมภาพันธ์ 2568
​“เฉลิมชัย” รมว.ทส. ลงพื้นที่ติดตามสถานการณ์ไฟป่า หมอกควัน ฝุ่น PM2.5 จ.สุพรรณบุรี พร้อมมอบสิ่งของบำรุงขวัญกำลังใจเจ้าหน้าที่ดับไฟป่า กำชับเข้มงวดพื้นที่ป่า ป่าอนุรักษ์ ต้องไฟไหม้น
​“เฉลิมชัย” รมว.ทส. ลงพื้นที่ติดตามสถานการณ์ไฟป่า หมอกควัน ฝุ่น PM2.5 จ.สุพรรณบุรี พร้อมมอบสิ่งของบำรุงขวัญกำลังใจเจ้าหน้าที่ดับไฟป่า กำชับเข้มงวดพื้นที่ป่า ป่าอนุรักษ์ ต้องไฟไหม้น้อยที่สุด
“เฉลิมชัย” รมว.ทส. ลงพื้นที่ติดตามสถานการณ์ไฟป่า หมอกควัน ฝุ่น PM2.5 จ.สุพรรณบุรี พร้อมมอบสิ่งของบำรุงขวัญกำลังใจเจ้าหน้าที่ดับไฟป่า กำชับเข้มงวดพื้นที่ป่า ป่าอนุรักษ์ ต้องไฟไหม้น้อยที่สุด
วันที่ 14 กุมภาพันธ์ 2568 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงฯ และคณะผู้บริหารระดับสูงหน่วยงานในสังกัดกระทรวงฯ ลงพื้นที่ติดตามสถานการณ์ไฟป่า หมอกควัน และฝุ่นละอองขนาดเล็ก PM2.5 จังหวัดสุพรรณบุรี พร้อมมอบสิ่งของบำรุงกำลังสร้างขวัญและกำลังใจให้กับเจ้าหน้าที่ดับไฟป่าอุทยานแห่งชาติพุเตย จังหวัดสุพรรณบุรี ที่ได้ทุ่มเทเสียสละทั้งแรงกาย แรงใจ ระดมสรรพกำลังเข้าดำเนินการดับไฟและทำแนวควบคุมไฟป่าในพื้นที่ความรับผิดชอบอย่างต่อเนื่อง รวมถึงส่งกำลังใจไปถึงเจ้าหน้าที่ดับไฟป่าในพื้นที่ใกล้เคียง ทั้งอุทยานแห่งชาติเขาแหลม จังหวัดกาญจนบุรี อุทยานแห่งชาติลำคลองงู จังหวัดกาญจนบุรี ที่ยังคงมีจำนวนจุดความร้อนมากที่สุด ทั้งในพื้นที่ป่าอนุรักษ์และพื้นที่ป่าสงวนแห่งชาติ
โดย รมว.ทส. ได้กำชับสั่งการ “ขอให้ทุกพื้นที่เฝ้าระวังไฟป่าอย่างเข้มงวด ไม่ให้เกิดไฟป่าในพื้นที่ป่าอย่างเด็ดขาด ทั้งนี้ เพื่อป้องกันไฟ ปกป้องชีวิต ลดความเสี่ยงภัยพิบัติ และรักษาทรัพยากรธรรมชาติที่มีค่าไว้ให้คนรุ่นหลังได้อย่างยั่งยืน โดยจะเฝ้าติดตามสถานการณ์อย่างใกล้ชิด และหลังจากประชุมคณะรัฐมนตรีนอกสถานที่ที่จังหวัดสงขลาเรียบร้อยแล้ว จะลงพื้นที่ตรวจติดตามสถานการณ์ไฟป่า หมอกควัน และฝุ่น PM2.5 อีกครั้ง พร้อมทั้งจะเชิญหัวหน้าส่วนราชการในพื้นที่ ตลอดจนผู้นำชุมชน มาร่วมกันหารือถึงแนวทางการป้องกัน เฝ้าระวัง ไม่ให้เกิดไฟไหม้ในพื้นที่ป่าอย่างจริงจังอีกครั้ง”

ที่มา : https://www.thaigov.go.th/news/contents/details/93408