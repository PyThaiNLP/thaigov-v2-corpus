รัฐบาลไทย-ข่าวทำเนียบรัฐบาล-ดีอี-ยูเนสโก ประธานร่วม ประชุมคกก.เตรียมจัดประชุมจริยธรรม AI ระดับโลก


วันเสาร์ที่ 15 กุมภาพันธ์ 2568
ดีอี-ยูเนสโก ประธานร่วม ประชุมคกก.เตรียมจัดประชุมจริยธรรม AI ระดับโลก
ดีอี-ยูเนสโก ประธานร่วม ประชุมคกก.เตรียมจัดประชุมจริยธรรม AI ระดับโลก
วันที่ 14 กุมภาพันธ์ 2568 นางปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) ในฐานะประธานกรรมการร่วมไทยและยูเนสโกด้านสารัตถะ เพื่อเตรียมการจัดการประชุม “The Global Forum on the Ethics of Artificial Intelligence in 2025” (Program Committee) ได้เข้าร่วมการประชุมคณะกรรมการฯ และทำหน้าที่เป็นประธานการประชุมฯ ร่วมกับ Ms. Soohyun Kim ผู้อำนวยการสำนักงานยูเนสโกส่วนภูมิภาค ณ กรุงเทพฯ  โดยมี Ms. Gabriela Ramos ผู้ช่วยผู้อำนวยการใหญ่ด้านสังคมศาสตร์และมนุษยศาสตร์แห่งยูเนสโก ผู้เชี่ยวชาญของยูเนสโก พร้อมด้วย ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (สพธอ.) และผู้ทรงคุณวุฒิจากหน่วยงานที่เกี่ยวข้องของไทย เข้าร่วมการประชุมฯ ณ สำนักงานยูเนสโกส่วนภูมิภาค ถนนสุขุมวิท กรุงเทพฯ และผ่านระบบการประชุมทางไกล
โดยที่ประชุมฯ ได้หารือเกี่ยวกับการเตรียมการด้านสารัตถะ ภาพรวมของการประชุมฯ และกิจกรรมต่าง ๆ ของการประชุม Global Forum on the Ethics of AI ครั้งที่ 3 ในเดือนมิถุนายน 2568 ณ กรุงเทพฯ ซึ่งประเทศไทยร่วมกับ UNESCO จะเป็นเจ้าภาพจัดการประชุมฯ

ที่มา : https://www.thaigov.go.th/news/contents/details/93414