รัฐบาลไทย-ข่าวทำเนียบรัฐบาล-ดีอี ร่วมพิธีอัญเชิญพระเขี้ยวแก้ว กลับสาธารณรัฐประชาชนจีน


วันเสาร์ที่ 15 กุมภาพันธ์ 2568
ดีอี ร่วมพิธีอัญเชิญพระเขี้ยวแก้ว กลับสาธารณรัฐประชาชนจีน
ดีอี ร่วมพิธีอัญเชิญพระเขี้ยวแก้ว กลับสาธารณรัฐประชาชนจีน
วันที่ 15 กุมภาพันธ์ 2568 นายเอกพงษ์ หริ่มเจริญ ผู้ตรวจราชการ กระทรวงดิจิทัลเพื่อเศรษฐกิจและสังคม (ดีอี) เข้าร่วมพิธีอัญเชิญพระบรมสารีริกธาตุ (พระเขี้ยวแก้ว) กลับสาธารณรัฐประชาชนจีน โดยมี นายสุริยะ จึงรุ่งเรืองกิจ รองนายกรัฐมนตรี และรัฐมนตรีว่าการกระทรวงคมนาคม เป็นประธานในพิธี พร้อมด้วยผู้ที่เกี่ยวข้อง และประชาชนเข้าร่วมเป็นจำนวนมาก ณ มณฑลพิธีท้องสนามหลวง
สำหรับ พระบรมสารีริกธาตุ (พระเขี้ยวแก้ว) จากสาธารณรัฐประชาชนจีน รัฐบาลได้ดำเนินโครงการอัญเชิญมาประดิษฐานในประเทศไทยเป็นการชั่วคราว เพื่อเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และในโอกาสครบรอบ 50 ปี แห่งการสถาปนาความสัมพันธ์ทางการทูตไทย-จีนในปี 2568

ที่มา : https://www.thaigov.go.th/news/contents/details/93412