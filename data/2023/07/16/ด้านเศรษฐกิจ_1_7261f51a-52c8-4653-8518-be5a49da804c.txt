รัฐบาลไทย-ข่าวทำเนียบรัฐบาล-​รองปลัดเกษตรฯ ร่วมกิจกรรมมอบต้นไม้เพื่อเฉลิมพระเกียรติฯ


วันอาทิตย์ที่ 16 กรกฎาคม 2566
​รองปลัดเกษตรฯ ร่วมกิจกรรมมอบต้นไม้เพื่อเฉลิมพระเกียรติฯ
​รองปลัดเกษตรฯ ร่วมกิจกรรมมอบต้นไม้เพื่อเฉลิมพระเกียรติฯ
วันที่ 16 กรกฎาคม 2566 เวลา 8:30 น. รองปลัดกระทรวงเกษตรและสหกรณ์ (นายพีรพันธ์ คอทอง) ได้รับมอบหมายเป็นผู้แทนกระทรวงเกษตรและสหกรณ์ เข้าร่วมกิจกรรมมอบต้นไม้เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2566   ณ ชุมชนประชาร่วมใจ 1 เขตจตุจักร กรุงเทพมหานคร โดยมีนายจรัลธาดา กรรณสูต องคมนตรี และประธานกรรมการมูลนิธิสวนสมเด็จพระนางเจ้าสิริกิติ์ฯ เป็นประธานในพิธี
โดยภายในงานมีกิจกรรมดังนี้ 1. การชมนิทรรศการ พัฒนาพื้นที่ ภายใต้แนวคิด “สวนหน้าบ้าน” ของชุมชนที่สะท้อนวิถีริมคลอง 2. การมอบอุปกรณ์กีฬาให้แก่ชุมชนฯ และ 3. การปลูกต้นไม้ในกระถางสวนครัว และการบำรุงดิน เพื่อมอบให้แก่ชุมชนฯ

ที่มา : https://www.thaigov.go.th/news/contents/details/70373