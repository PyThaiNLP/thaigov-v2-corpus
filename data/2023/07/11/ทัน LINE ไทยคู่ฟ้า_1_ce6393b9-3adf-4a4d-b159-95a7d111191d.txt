รัฐบาลไทย-ข่าวทำเนียบรัฐบาล-ไทยส่ง “โคเนื้อ” ไปเวียดนามครั้งแรก เริ่มต้น 180 ตัว สร้างจุดเชื่อมโยงความสัมพันธ์สองประเทศ


วันอังคารที่ 11 กรกฎาคม 2566
ไทยส่ง “โคเนื้อ” ไปเวียดนามครั้งแรก เริ่มต้น 180 ตัว สร้างจุดเชื่อมโยงความสัมพันธ์สองประเทศ
.....
สินค้าปศุสัตว์อย่าง “โคเนื้อไทย” ประเทศเวียดนามให้ความสนใจเป็นอย่างมาก ส่งผลให้คณะกรมสุขภาพสัตว์ (Department of Animal Health: DAH) กระทรวงการเกษตรและพัฒนาชนบทเวียดนามส่งหนังสือแจ้งความสนใจ “นำเข้าโค – กระบือ” จากประเทศไทย และได้เดินทางมาดูงานด้านโคเนื้อไทย
.
ล่าสุด กระทรวงเกษตรและสหกรณ์เผยความคืบหน้าหน่วยงานดังกล่าวได้ส่งหนังสือ “แจ้งข้อกำหนดและระเบียบการส่งออกโค – กระบือของไทย” ไปยังประเทศเวียดนาม รวมทั้งแจ้งอนุมัติให้ฟาร์มโค - กระบือ 14 ฟาร์มของไทยส่งออกโคเนื้อไปยังเวียดนาม โดยกำหนดจำนวนโคเนื้อที่ 7,000 ตัว ซึ่งมีผลตั้งแต่วันที่ 23 มิ.ย. - 28 ก.ย. 66
.
ทั้งนี้ การส่งออกโคเนื้อเริ่มต้นที่ 180 ตัวก่อน ซึ่งเป็นครั้งแรกที่มีการส่งออกโคเนื้อจากประเทศไทยไปยังประเทศเวียดนาม ถือว่าเป็นจุดเชื่อมโยงความสัมพันธ์อันดีระหว่างสองประเทศ
.
อ่านเพิ่มเติม คลิก https://www.thaigov.go.th/news/contents/details/70119
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70204