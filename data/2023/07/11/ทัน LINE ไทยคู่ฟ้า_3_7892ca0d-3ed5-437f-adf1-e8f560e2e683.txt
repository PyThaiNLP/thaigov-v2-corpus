รัฐบาลไทย-ข่าวทำเนียบรัฐบาล-ต่ออายุความร่วมมือ “ติดแผ่นใสอักษรเบรลล์ในหนังสือเดินทาง” สำหรับผู้พิการทางสายตา


วันอังคารที่ 11 กรกฎาคม 2566
ต่ออายุความร่วมมือ “ติดแผ่นใสอักษรเบรลล์ในหนังสือเดินทาง” สำหรับผู้พิการทางสายตา
......
กรมการกงสุลและมูลนิธิช่วยคนตาบอดแห่งประเทศไทย ลงนามในบันทึกข้อตกลงว่าด้วยความร่วมมือดำเนินการออกแบบ การผลิต และการติดแผ่นใสพิมพ์อักษรเบรลล์ข้อมูลหนังสือเดินทางฉบับใหม่
.
บันทึกฉบับดังกล่าว มีวัตถุประสงค์เพื่อ “ต่ออายุความร่วมมือ” ในการติดแผ่นใสพิมพ์อักษรเบรลล์ข้อมูลหนังสือเดินทาง สำหรับผู้พิการทางสายตาให้มีผลบังคับใช้ต่อเนื่อง โดย“ไม่กำหนดวันสิ้นสุดการมีผลบังคับใช้”
.
ทั้งนี้ มาตรการติดแผ่นใสอักษรเบรลล์ข้อมูลหนังสือเดินทาง ดำเนินการมาตั้งแต่ปี 63 เพื่ออำนวยความสะดวกให้แก่ผู้พิการทางสายตา ให้สามารถอ่านข้อมูลบนหนังสือเดินทางของตนเองได้ ประกอบด้วย
.
• เลขที่หนังสือเดินทาง
• คำนำหน้าชื่อ
• ชื่อ-นามสกุล (ภาษาอังกฤษ)
• วันที่ออกหนังสือเดินทาง และวันที่หมดอายุ
.
สำหรับขั้นตอนการดำเนินงาน :
• กรมการกงสุลรับ “คำร้องจากผู้พิการทางสายตา” ที่ประสงค์จะติดแผ่นใสดังกล่าว
• ประสานงานกับศูนย์เทคโนโลยีการศึกษาเพื่อคนตาบอด ดำเนินการออกแบบและผลิตแผ่นใสที่พิมพ์อักษรเบรลล์ข้อมูลหนังสือเดินทางของผู้ร้อง
• ดำเนินการติดบน “ปกหน้าด้านใน” ของหนังสือเดินทางก่อนการจัดส่ง
.
ที่ผ่านมา กรมการกงสุลได้ดำเนินการติดแผ่นใสแล้วรวม 16 ราย และใช้เวลาในการออกแบบและผลิตไม่เกิน 48 ชั่วโมง นับเป็นความก้าวหน้าประการหนึ่งของหนังสือเดินทางไทย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70206