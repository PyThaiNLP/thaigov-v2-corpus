รัฐบาลไทย-ข่าวทำเนียบรัฐบาล-ก.เกษตรฯ เตรียมความพร้อมสำหรับการจัดงาน Sustainability Expo 2023 (SX) ภายใต้หัวข้อหลัก "พอเพียง ยั่งยืน เพื่อโลก"


วันอังคารที่ 11 กรกฎาคม 2566
ก.เกษตรฯ เตรียมความพร้อมสำหรับการจัดงาน Sustainability Expo 2023 (SX) ภายใต้หัวข้อหลัก "พอเพียง ยั่งยืน เพื่อโลก"
ก.เกษตรฯ เตรียมความพร้อมสำหรับการจัดงาน Sustainability Expo 2023 (SX) ภายใต้หัวข้อหลัก "พอเพียง ยั่งยืน เพื่อโลก"
วันที่ 11 กรกฎาคม 2566 นายพีรพันธ์ คอทอง รองปลัดกระทรวงเกษตรและสหกรณ์ อนุญาตให้นางภาวินี ไชยสิทธิ์ ผู้อำนวยการสำนักสื่อสารองค์กร  นางสาวมนุรดา พรชนะรักษ์ ผู้อำนวยการฝ่ายสร้างสรรค์และการสื่อสาร  พร้อมด้วยผู้แทนจาก บริษัท ไทยเบฟเวอเรจ จำกัด (มหาชน) เข้าพบ เพื่อขอเชิญกระทรวงเกษตรและสหกรณ์ เข้าร่วมเป็นส่วนหนึ่งของงาน Sustainability Expo 2023 (SX 2023) ณ ห้องประชุม 134 กระทรวงเกษตรและสหกรณ์ สำหรับการจัดงาน Sustainability Expo 2023 (SX) ภายใต้หัวข้อหลัก "พอเพียง ยั่งยืน เพื่อโลก" ระหว่างวันที่ 29 กันยายน - 8 ตุลาคม 2566 ณ ศูนย์การประชุมแห่งชาติสิริกิติ์ โดยงาน SX 2023 คาดว่าจะมีผู้เข้าร่วมงาน ประมาณ 320,000 คน โดยมีกิจกรรมที่น่าสนใจ ได้แก่ การจัดนิทรรศการ กิจกรรมบนเวทีเพื่อแลกเปลี่ยนมุมมอง การเรียนรู้ การจำหน่ายอาหารและสินค้า Workshop สวนสนุกสำหรับเด็ก และกิจกรรมที่เชื่อมโยงระหว่างพื้นที่จัดงานกับสวนป่า โดยมีเป้าหมายเพื่อให้กลุ่มคนรุ่นใหม่มีกิจกรรมร่วมกันมุ่งเน้นสู่ความยั่งยืน ทั้งนี้ กระทรวงเกษตรและสหกรณ์เตรียมความพร้อมที่จะนำเสนอหัวข้อต่าง ๆในภาคเกษตรเพื่อไปแสดงในงานดังกล่าว ต่อไป

ที่มา : https://www.thaigov.go.th/news/contents/details/70237