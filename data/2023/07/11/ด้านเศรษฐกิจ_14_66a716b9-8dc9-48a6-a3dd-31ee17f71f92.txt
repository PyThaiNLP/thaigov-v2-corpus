รัฐบาลไทย-ข่าวทำเนียบรัฐบาล-ธ.ก.ส. จับมือ ซีอาร์ซี ไทวัสดุ มอบส่วนลดสูงสุด 500 บาท สำหรับลูกค้าบัตรเดบิต ธ.ก.ส.


วันอังคารที่ 11 กรกฎาคม 2566
11/07/2566
พิมพ์
ธ.ก.ส. จับมือ ซีอาร์ซี ไทวัสดุ มอบส่วนลดสูงสุด 500 บาท สำหรับลูกค้าบัตรเดบิต ธ.ก.ส.
ธ.ก.ส. ร่วมมือกับซีอาร์ซี ไทวัสดุ มอบสิทธิพิเศษให้ลูกค้าผู้ถือบัตรเดบิต ธ.ก.ส. ทุกประเภท และชำระผ่านบัตรเดบิต ธ.ก.ส. มอบส่วนลดสูงสุด 500 บาท ตั้งแต่วันนี้จนถึง 30 มิถุนายน 2567
ธนาคารเพื่อการเกษตรและสหกรณ์การเกษตร (ธ.ก.ส.) ร่วมมือกับ บริษัท ซีอาร์ซี ไทวัสดุ จำกัด (มหาชน) มอบสิทธิพิเศษให้ลูกค้าผู้ถือบัตรเดบิต ธ.ก.ส. ทุกประเภท เพียงซื้อสินค้าที่เข้าร่วมรายการตามยอดที่กำหนด กดรับสิทธิ์ผ่าน Line Official Accounts BAAC Family และ Facebook Page: ธกส BAAC Thailand ณ ร้านไทวัสดุ และร้าน บีเอ็นบี โฮม สาขาที่เข้าร่วมรายการ และชำระผ่านบัตรเดบิต ธ.ก.ส. โดยเมื่อซื้อครบทุก 3,000 บาทขึ้นไป รับส่วนลดทันที 100 บาท ต่อใบเสร็จ (จำกัด 10,000 สิทธิ์/เดือน) เมื่อซื้อครบทุก 5,000 บาทขึ้นไป รับส่วนลดทันที 200 บาท ต่อใบเสร็จ (จำกัด 10,000 สิทธิ์/เดือน) และเมื่อซื้อครบทุก 10,000 บาทขึ้นไป รับส่วนลดทันที 500 บาท ต่อใบเสร็จ (จำกัด 10,000 สิทธิ์/เดือน) ส่วนลดนี้ไม่สามารถเปลี่ยนเป็นเงินสด และไม่สามารถใช้ร่วมกับส่วนลด หรือรายการส่งเสริมการขายอื่นได้ ตั้งแต่วันนี้จนถึง 30 มิถุนายน 2567

ที่มา : https://www.thaigov.go.th/news/contents/details/70240