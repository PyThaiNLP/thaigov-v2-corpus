รัฐบาลไทย-ข่าวทำเนียบรัฐบาล-ปลัดฯ ณัฐพล นำทีม MIND ลงพื้นที่ร้อยเอ็ด และอำนาจเจริญ ถกประเด็นการบริหารจัดการอาคารสำนักงาน


วันจันทร์ที่ 10 กรกฎาคม 2566
10/07/2566
พิมพ์
ปลัดฯ ณัฐพล นำทีม MIND ลงพื้นที่ร้อยเอ็ด และอำนาจเจริญ ถกประเด็นการบริหารจัดการอาคารสำนักงาน
ปลัดฯ ณัฐพล นำทีม MIND ลงพื้นที่ร้อยเอ็ด และอำนาจเจริญ ถกประเด็นการบริหารจัดการอาคารสำนักงาน
วันที่ 8 กรกฎาคม 2566 เวลา 10.00 น. ดร.ณัฐพล รังสิตพล ปลัดกระทรวงอุตสาหกรรม พร้อมด้วย นางสาวณัฏฐิญา เนตยสุภา รองปลัดกระทรวงอุตสาหกรรม (รปอ.) นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) นายภาสกร ชัยรัตน์ ผู้ตรวจราชการกระทรวงอุตสาหกรรม (ผตร.อก.) นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม (ชปอ.) นางสุชาดา โพธิ์เจริญ รองอธิบดีกรมส่งเสริมอุตสาหกรรม (รสอ.) และผู้บริหารจากหน่วยงานส่วนกลาง ลงพื้นที่ตรวจเยี่ยมสำนักงานอุตสาหกรรมจังหวัดร้อยเอ็ด (สอจ.ร้อยเอ็ด) โดยมี นางสาวรัชฎา เมธาวีกุลชัย อุตสาหกรรมจังหวัดร้อยเอ็ด พร้อมด้วย ข้าราชการ พนักงาน และเจ้าหน้าที่ ให้การต้อนรับ ณ อุตสาหกรรมจังหวัดร้อยเอ็ด
สอจ.ร้อยเอ็ด ปัจจุบันตั้งอยู่ใกล้กับบริเวณโรงพยาบาลร้อยเอ็ดที่มีความประสงค์จะขยายพื้นที่ของโรงพยาบาลเพื่อรองรับการรักษาพยาบาลที่เพิ่มมากขึ้น ทำให้ สอจ.ร้อยเอ็ด และหน่วยงานราชการหลายแห่งในบริเวณใกล้เคียง มีความจำเป็นจะต้องย้ายสถานที่ตั้งของหน่วยงาน เพื่อให้เกิดความสะดวกของประชาชนและผู้ประกอบการในการเดินทางมาติดต่อรับบริการ รวมถึงปัจจุบันตัวอาคาร สอจ.ร้อยเอ็ด เริ่มมีสภาพทรุดโทรมและพื้นที่คับแคบ ควรมีการขยับขยายที่ตั้งไปยังพื้นที่อื่น ทั้งนี้ ปกอ. พร้อมคณะผู้บริหาร ได้รับฟังแนวทางบริหารจัดการพื้นที่ดังกล่าว พร้อมได้สำรวจบริเวณโดยรอบ สอจ.ร้อยเอ็ด เพื่อนำข้อมูลมาประกอบการพิจารณาตามความเหมาะสม และหาแนวทางในการแก้ไขปัญหาต่อไป
จากนั้น ปกอ. พร้อมคณะผู้บริหาร ได้เดินทางไปตรวจเยี่ยมการดำเนินงาน ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) สาขาร้อยเอ็ด พร้อมให้กำลังใจเจ้าหน้าที่ ณ ธพว.สาขาร้อยเอ็ด โดยมี นายธนกร เงินงอก ผู้จัดการสาขาร้อยเอ็ด ให้การต้อนรับและนำเยี่ยมชมพื้นที่ในหน่วยงาน
เวลา 14.00 น. ปลัดกระทรวงอุตสาหกรรม พร้อมคณะผู้บริหาร ลงพื้นที่ตรวจเยี่ยมสำนักงานอุตสาหกรรมจังหวัดอำนาจเจริญ (สอจ.อำนาจเจริญ) โดยมีนายบัณฑิต ศรีเพชรพงษ์ นักวิเคราะห์นโยบายและแผนชำนาญการพิเศษ พร้อมด้วย ข้าราชการ พนักงาน และเจ้าหน้าที่ ให้การต้อนรับ ณ สำนักงานอุตสาหกรรมจังหวัดอำนาจเจริญ
สอจ.อำนาจเจริญ มีความประสงค์จะขอย้ายที่ทำการใหม่ด้วยเช่นกัน โดยปัจจุบัน ตั้งอยู่ในพื้นที่อาคารศูนย์ราชการจังหวัดอำนาจเจริญ เนื่องด้วยประสบปัญหาจากการเปิด-ปิดอาคารเป็นเวลา ทำให้เกิดความไม่สะดวกในการเข้าไปปฏิบัติงานนอกเวลาราชการ และห้องน้ำมีการชำรุดทรุดโทรมขาดการบำรุงรักษา โดยขณะนี้ได้รับการจัดสรรพื้นที่เพื่อก่อสร้างอาคารสำนักงานแห่งใหม่แล้ว ภายในพื้นที่บริเวณศูนย์ราชการ ห่างจากที่ตั้งเดิมประมาณ 300 เมตร บนพื้นที่ประมาณ 2.3.55 ไร่ แต่ยังประสบปัญหาด้านการออกแบบแปลนอาคาร และพื้นที่ใช้สอยภายในอาคารสำนักงานที่ยังมีขนาดไม่ต่างจากที่เดิมมากนัก ทั้งนี้ ปกอ. และคณะผู้บริหาร ได้รับฟังข้อมูล พร้อมให้ข้อแนะนำว่าหากมีการสร้างอาคารสำนักงานใหม่ ต้องคำนึงถึงเหตุผลความจำเป็น ความคุ้มค่า และประโยชน์การใช้สอยพื้นที่อย่างเต็มประสิทธิภาพ รวมถึงค่าใช้จ่ายในการก่อสร้าง การดูแลและบำรุงรักษาต่าง ๆ ในอนาคตด้วย
จากนั้น ปกอ. พร้อมคณะผู้บริหาร ได้เดินทางไปตรวจเยี่ยมการดำเนินงาน ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) สาขาอำนาจเจริญ พร้อมให้กำลังใจและกล่าวชื่นชมเจ้าหน้าที่ทุกท่าน ที่สามารถบริหารจัดการลูกค้าของธนาคารได้เป็นอย่างดี ทั้งที่เป็นจังหวัดขนาดเล็ก มีผู้ประกอบการไม่มาก และมีจำนวนบุคลากรน้อย แต่สามารถหาลูกค้าและดูแลลูกค้าได้อย่างดีเยี่ยม โดยมี นางสาวคำปิ่น พิมพ์พร ผู้จัดการสาขาอำนาจเจริญ ให้การต้อนรับ

ที่มา : https://www.thaigov.go.th/news/contents/details/70198