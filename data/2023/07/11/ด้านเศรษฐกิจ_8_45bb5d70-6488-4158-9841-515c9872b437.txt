รัฐบาลไทย-ข่าวทำเนียบรัฐบาล-​กระทรวงเกษตรและสหกรณ์ ร่วมงานเผยแพร่ผลการศึกษาและเกณฑ์การประเมิน BCG สำหรับ MSME 


วันอังคารที่ 11 กรกฎาคม 2566
​กระทรวงเกษตรและสหกรณ์ ร่วมงานเผยแพร่ผลการศึกษาและเกณฑ์การประเมิน BCG สำหรับ MSME
ภายใต้โครงการขับเคลื่อนระบบการส่งเสริมธุรกิจ MSME ด้วย BCG (BIO-CIRCULAR-GREEN-ECONOMY)
นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เข้าร่วมงานเผยแพร่ผลการศึกษาและเกณฑ์การประเมิน BCG สำหรับ MSME ภายใต้โครงการขับเคลื่อนระบบการส่งเสริมธุรกิจ MSME ด้วย BCG (BIO-CIRCULAR-GREEN-ECONOMY) ประจำปี 2566 โดยมีส่วนราชการ รัฐวิสาหกิจในสังกัด องค์การมหาชนในกำกับของกระทรวงเกษตรและสหกรณ์ เข้าร่วม ณ ห้อง Mayfair Ballroom A ชั้น 11 โรงแรมเดอะ เบอร์เคลีย์ ประตูน้ำ กรุงเทพมหานคร ซึ่งจัดโดย สำนักงานส่งเสริมวิสาหกิจขนาดกลางและขนาดย่อม (สสว.) ร่วมกับสำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (สอวช.) โดยมี รศ.ดร.วีระพงษ์ มาลัย ผู้อำนวยการสำนักงานส่งเสริมวิสาหกิจขนาดกลางและขนาดย่อม (สสว.) และ ดร.กิติพงค์ พร้อมวงค์ ผู้อำนวยการสำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (สอวช.) เป็นผู้เปิดงาน

ที่มา : https://www.thaigov.go.th/news/contents/details/70215