รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ติวเข้มสายเลือดใหม่กระทรวงอุตสาหกรรม แนะแนวทางการเป็นข้าราชการที่ดี การเสริมสมรรถนะและทักษะที่จำเป็นในการปฏิบัติงาน พร้อมการขับเคลื่อนนโยบาย MIND ใช้ “หัว และ ใจ” 


วันจันทร์ที่ 10 กรกฎาคม 2566
10/07/2566
พิมพ์
รองปลัดฯ ณัฏฐิญา ติวเข้มสายเลือดใหม่กระทรวงอุตสาหกรรม แนะแนวทางการเป็นข้าราชการที่ดี การเสริมสมรรถนะและทักษะที่จำเป็นในการปฏิบัติงาน พร้อมการขับเคลื่อนนโยบาย MIND ใช้ “หัว และ ใจ”
รองปลัดฯ ณัฏฐิญา ติวเข้มสายเลือดใหม่กระทรวงอุตสาหกรรม แนะแนวทางการเป็นข้าราชการที่ดี การเสริมสมรรถนะและทักษะที่จำเป็นในการปฏิบัติงาน พร้อมการขับเคลื่อนนโยบาย MIND ใช้ “หัว และ ใจ” ปั้นอุตสาหกรรมคู่ชุมชน
วันที่ 10 กรกฎาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม (รปอ.) เป็นประธานฝึกอบรมหลักสูตร “การเป็นข้าราชการที่ดี” รุ่นที่ 21 โดยมี นางสาวสุนีย์ โสภณ ผู้อำนวยการกองบริหารทรัพยากรบุคคล กล่าวรายงาน พร้อมด้วยข้าราชการใหม่ กว่า 70 คน เข้าร่วมการอบรม ณ ห้องประชุม อก. 3 ชั้น 3 อาคารสำนักงานปลัดกระทรวงอุตสาหกรรม และผ่านระบบ Zoom Meeting
ทั้งนี้ รปอ.ณัฏฐิญา ได้กล่าวแสดงความยินดีกับผู้เข้ารับการฝึกอบรมทุกท่านที่กำลังจะเป็นข้าราชการโดยสมบูรณ์ ตามกระบวนการที่สำนักงาน ก.พ. กำหนด โดยการจัดอบรมในวันนี้มีวัตถุประสงค์เพื่อปลูกฝังปรัชญาการเป็นข้าราชการที่ดี การส่งเสริมคุณธรรมจริยธรรม การเสริมสร้างสมรรถนะและทักษะที่จำเป็นสำหรับการปฏิบัติราชการเพื่อองค์กร รวมทั้งการพัฒนาเครือข่าย การสร้างความสัมพันธ์ที่ดีในการปฏิบัติงานระหว่างส่วนราชการในสังกัดกระทรวงอุตสาหกรรม ในการนี้ รปอ. ได้มอบนโยบายให้น้อง ๆ สายเลือดใหม่ทุกท่าน ทราบถึงนโยบายของกระทรวงอุตสาหกรรม ในปี พ.ศ. 2566 โดยมุ่งพัฒนาอุตสาหกรรมสู่วิถีใหม่ ภายใต้แนวคิด อุตสาหกรรมดีอยู่คู่กับชุมชนอย่างยั่งยืน ผ่านนโยบาย 4 มิติ ได้แก่ ความสำเร็จทางธุรกิจ การดูแลสังคมและชุมชน การรักษาสิ่งแวดล้อม และการกระจายรายได้สู่ชุมชน มุ่งเน้นการทำงานด้วย MIND ใช้ “หัว” และ “ใจ” ในการปฏิบัติงาน เพื่อมุ่งยกระดับภาคอุตสาหกรรมให้เกิดความสมดุลอย่างยั่งยืนต่อไป

ที่มา : https://www.thaigov.go.th/news/contents/details/70199