รัฐบาลไทย-ข่าวทำเนียบรัฐบาล-​กระทรวงเกษตรฯ จัดประชุมคณะอนุกรรมการพัฒนาบุคลากรด้านการวิจัยการเกษตร


วันอังคารที่ 11 กรกฎาคม 2566
​กระทรวงเกษตรฯ จัดประชุมคณะอนุกรรมการพัฒนาบุคลากรด้านการวิจัยการเกษตร
​กระทรวงเกษตรฯ จัดประชุมคณะอนุกรรมการพัฒนาบุคลากรด้านการวิจัยการเกษตร
นายอภัย สุทธิสังข์ รองปลัดกระทรวงเกษตรและสหกรณ์ เข้าร่วมประชุมคณะอนุกรรมการพัฒนาบุคลากรด้านการวิจัยการเกษตร ครั้งที่ 7/2565 ผ่านระบบ Zoom Meeting โดยที่ประชุมได้มีการพิจารณาประเด็นต่าง ๆ ดังนี้ 1) การดำเนินงานสำนักพัฒนาบุคลากรวิจัยที่สำคัญในเดือนมิถุนายน 2566 ได้แก่ การจัดหลักสูตร วกส. การสอบคัดเลือกโครงการทุนปริญญาตรี (Smart Farmer) การติดตามความก้าวหน้านักเรียนทุนระดับ ป.เอก และการหารือความร่วมมือทางวิชาการร่วมกับสาธารณรัฐประชาชนจีนและ 2) การดำเนินโครงการทุนปริญญาตรีเพื่อพัฒนาเกษตรกรรุ่น โดยเป็นการทำงานร่วมกับ 3 สถาบันการศึกษา ได้แก่ มหาวิทยาลัยเกษตรศาสตร์ จำนวน 14 ทุน มหาวิทยาลัยแม่โจ้ จำนวน 23 ทุน และสถาบันเทคโนโลยีพระจอมเกล้าคุณทหารลาดกระบัง วิทยาเขตชุมพรเขตอุดมศักดิ์ จังหวัดชุมพร จำนวน 5 ทุน รวม 42 ทุน ภายใต้ชื่อโครงการ  “เพิ่มทักษะการทำงานวิจัยเชิงธุรกิจในภาคเกษตรอย่างยั่งยืน”

ที่มา : https://www.thaigov.go.th/news/contents/details/70253