รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างและยกระดับมาตรฐานทาง ถนนสาย บร.5024 จังหวัดบุรีรัมย์ เสร็จสมบูรณ์


วันอังคารที่ 11 กรกฎาคม 2566
กรมทางหลวงชนบท ก่อสร้างและยกระดับมาตรฐานทาง ถนนสาย บร.5024 จังหวัดบุรีรัมย์ เสร็จสมบูรณ์
เสริมสร้างคุณภาพชีวิตที่ดีให้ประชาชนสามารถเดินทางและขนส่งสินค้าได้อย่างมีประสิทธิภาพ สะดวกและปลอดภัยมากยิ่งขึ้น
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 5 (นครราชสีมา) ดำเนินโครงการก่อสร้างและยกระดับมาตรฐานทาง ถนนทางหลวงชนบทสาย บร.5024 อำเภอนาโพธิ์ - บ้านหนองบัวลอง อำเภอนาโพธิ์ จังหวัดบุรีรัมย์ เสร็จสมบูรณ์ เพื่อยกระดับการเดินทางของประชาชนให้สามารถสัญจรไป - มา ได้อย่างสะดวกปลอดภัยมากยิ่งขึ้น ถนนสายดังกล่าวเป็นพื้นที่ชุมชนและเส้นทางเชื่อมระหว่างจังหวัดบุรีรัมย์ กับจังหวัดขอนแก่น รวมถึงเป็นเส้นทางที่ประชาชนใช้ในการขนส่งสินค้าทางการเกษตร โดยดำเนินการขยายความกว้างถนนเป็น 4 ช่องจราจร พร้อมระบบระบายน้ำ ติดตั้งไฟฟ้าแสงสว่าง และป้ายอำนวยความปลอดภัย ช่วง กม. ที่ 9+000 - 10+000 ระยะทางดำเนินการ 1.000 กิโลเมตร ใช้งบประมาณในการดำเนินงาน 29.970 ล้านบาท

ที่มา : https://www.thaigov.go.th/news/contents/details/70238