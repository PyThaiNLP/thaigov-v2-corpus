รัฐบาลไทย-ข่าวทำเนียบรัฐบาล-Fitch Ratings คงความน่าเชื่อถือไทย “BBB+” และมุมมองความน่าเชื่อถือ “ระดับมีเสถียรภาพ”


วันพุธที่ 12 กรกฎาคม 2566
Fitch Ratings คงความน่าเชื่อถือไทย “BBB+” และมุมมองความน่าเชื่อถือ “ระดับมีเสถียรภาพ”
.....
บริษัท Fitch Ratings (Fitch) ซึ่งเป็นบริษัท “จัดอันดับความน่าเชื่อถือ” ชั้นนำของโลก ได้คงอันดับความน่าเชื่อถือของประเทศไทย (Sovereign Credit Rating) ที่ BBB+ และคงมุมมองความน่าเชื่อถือของประเทศไทย (Outlook) อยู่ในระดับมีเสถียรภาพ (Stable Outlook)
.
ทั้งนี้ Fitch ได้คาดการณ์สถานการณ์ต่าง ๆ สรุปได้ดังนี้ :
.
• เศรษฐกิจไทยจะเติบโตอย่างต่อเนื่องจากร้อยละ 2.6 ในปี 65 เป็นร้อยละ 3.7 และร้อยละ 3.8 ในปี 66 และปี 67 ตามลำดับ โดยได้รับแรงสนับสนุนจากการฟื้นตัวของภาคการท่องเที่ยว, การบริโภคภาคเอกชนที่แข็งแกร่ง ตลอดจนการฟื้นตัวของตลาดแรงงานอย่างต่อเนื่อง
• การขาดดุลการคลังของไทยลดลงอย่างต่อเนื่องจากร้อยละ 4.4 ในปี 65 เป็นร้อยละ 3.4 ในปี 66 คาดว่าปี 67 จะขาดดุลที่ร้อยละ 3.2 ทั้งนี้ “การขาดดุลที่ลดลง” สะท้อนถึงรายได้ภาษีที่แข็งแกร่งขึ้นและการสิ้นสุดของมาตรการที่เกี่ยวข้องโรคโควิด 19
• การเงินต่างประเทศมีความ “แข็งแกร่งและยืดหยุ่น” คาดว่า ปี 66 ดุลบัญชีเดินสะพัดจะกลับมาเกินดุลที่ร้อยละ 2.0 ของ GDP และจะเพิ่มขึ้นเป็นร้อยละ 3.9 ในปี 67 อีกทั้งปี 66 คาดว่าประเทศไทยจะมี “ทุนสำรองระหว่างประเทศสูงมาก” คือ 7.3 เดือน
• ปัจจัยสำคัญที่จะทำให้ Fitch ปรับเพิ่มอันดับความน่าเชื่อถือ (Credit Rating) ของประเทศไทย คือ การลดลงของสัดส่วนหนี้ภาครัฐบาลต่อ GDP, การลดการขาดดุลตลอดจนการเติบโตทางเศรษฐกิจและสังคมอย่างมีศักยภาพในระยะปานกลาง
อ่านเพิ่มเติม คลิก
1. https://www.thaigov.go.th/news/contents/details/70200
2. https://www.thaigov.go.th/news/contents/details/70228
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70260