รัฐบาลไทย-ข่าวทำเนียบรัฐบาล-ปลดล็อก 14 อุทยานฯ-เขตรักษาพันธุ์สัตว์ป่า ให้ ปชช. อยู่ทำกิน สร้างสมดุลอนุรักษ์-ใช้ประโยชน์


วันพุธที่ 12 กรกฎาคม 2566
ปลดล็อก 14 อุทยานฯ-เขตรักษาพันธุ์สัตว์ป่า ให้ ปชช. อยู่ทำกิน สร้างสมดุลอนุรักษ์-ใช้ประโยชน์
.....
ครม.อนุมัติหลักการ ร่าง พ.ร.ฎ.กำหนดโครงการอนุรักษ์และดูแลรักษาทรัพยากรธรรมชาติภายในอุทยานแห่งชาติ พ.ศ. ... และ ร่าง พ.ร.ฎ.กำหนดโครงการอนุรักษ์และดูแลรักษาทรัพยากรธรรมชาติภายในเขตรักษาพันธุ์สัตว์ป่าหรือเขตห้ามล่าสัตว์ป่า พ.ศ. ... เพื่อให้ประชาชนที่มีภูมิลำเนาในพื้นที่โครงการ เช่น อยู่มาก่อนประกาศเป็นพื้นที่อุทยานฯ ก่อนวันที่ พ.ร.บ.สงวนและคุ้มครองสัตว์ป่าฯ ใช้บังคับ และผู้ยากไร้ที่อยู่ก่อนวันที่ 17 มิ.ย.57 สามารถอยู่อาศัยและทำกินได้อย่างถูกกฎหมาย
.
เงื่อนไข คือ เป็นบุคคลสัญชาติไทยหรืออยู่ระหว่างพิจารณาคำขอสัญชาติ ครอบครองและใช้ประโยชน์ด้วยตนเอง ไม่มีกรรมสิทธิ์หรือสิทธิครอบครองในที่ดิน ครอบครัวละไม่เกิน 20 ไร่ ทำประโยชน์และอยู่อาศัยต่อเนื่อง ไม่อนุญาตให้ซื้อขาย แลกเปลี่ยน ให้เช่า ให้ยืม หรือโอนการครอบครองให้บุคคลอื่น ไม่บุกรุกขยายพื้นที่เพิ่ม ต้องมีส่วนร่วมในการอนุรักษ์ ฟื้นฟู ดูแลทรัพยากรธรรมชาติ ระบบนิเวศ และความหลากหลายทางชีวภาพในพื้นที่โครงการ
.
ระยะเวลาโครงการ 20 ปี ครอบคลุม 14 พื้นที่ แบ่งเป็น 7 อุทยานแห่งชาติ ได้แก่ 1.เขาคิชฌกูฏ จ.จันทบุรี 2.เขาสิบห้าชั้น จ.จันทบุรี 3.เฉลิมรัตนโกสินทร์ จ.กาญจนบุรี 4.ต้นสักใหญ่ จ.อุตรดิตถ์ 5.ตาดหมอก จ.เพชรบูรณ์ 6.น้ำหนาว จ.เพชรบูรณ์ 7.ลานสาง จ.ตาก และ 7 เขตรักษาพันธุ์สัตว์ป่าหรือเขตห้ามล่าสัตว์ป่า ได้แก่ 1.ถ้ำผาท่าพล จ.พิษณุโลก 2.เขื่อนป่าสักชลสิทธิ์ จ.ลพบุรี 3.ทับพญาลอ จ.เชียงราย 4.ถ้ำประทุน จ.อุทัยธานี 5.ภูผาแดง จ.เพชรบูรณ์ 6.ห้วยขาแข้ง จ.อุทัยธานี และ 7.ลำน้ำน่านฝั่งขวา จ.อุตรดิตถ์
.
อ่านเพิ่มเติม คลิก >> https://www.thaigov.go.th/news/contents/details/70224
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70285