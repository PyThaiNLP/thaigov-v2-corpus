รัฐบาลไทย-ข่าวทำเนียบรัฐบาล-เคาะ! ใช้มาตรการกองทุนน้ำมันฯ รักษาเสถียรภาพราคาดีเซล หลังมาตรการลดภาษีน้ำมันดีเซล สิ้นสุด 20 ก.ค. นี้


วันพุธที่ 12 กรกฎาคม 2566
เคาะ! ใช้มาตรการกองทุนน้ำมันฯ รักษาเสถียรภาพราคาดีเซล หลังมาตรการลดภาษีน้ำมันดีเซล สิ้นสุด 20 ก.ค. นี้
.....
ที่ประชุม ครม. (11 ก.ค. 66) แนวทางการดำเนินมาตรภาษีสรรพสามิตเพื่อรักษาเสถียรภาพระดับราคาดีเซล ซึ่งจากที่รัฐบาลได้ดำเนินมาตรการทางภาษี เพื่อช่วยบรรเทาความเดือดร้อนให้แก่ประชาชนจากสถานการณ์ราคาพลังงานที่ปรับตัวสูงขึ้นอย่างต่อเนื่อง โดยได้รักษาระดับราคาน้ำมันดีเซลไม่ให้เกินลิตรละ 35 บาท ด้วยการลดภาษีสรรพสามิตน้ำมันดีเซลลงลิตรละ 5 บาทมาอย่างต่อเนื่องตั้งแต่ ก.พ. 65 ซึ่งมาตรการดังกล่าว จะสิ้นสุดในวันที่ 20 ก.ค. 66 ซึ่งจะส่งผลให้อัตราภาษีจะกลับสู่ระดับปกตินั้น
.
ขณะเดียวกัน หากใช้มาตรการลดอัตราภาษีน้ำมันดีเซลนี้ต่อไป จะก่อให้เกิดผลผูกพันรัฐบาลในอนาคต ซึ่ง ครม. รักษาการ ไม่อาจกระทำการได้ เพราะจะมีผลต่อการสร้างความผูกพันต่อ ครม. ชุดต่อไป อีกทั้งปัจจุบันสถานการณ์ราคาน้ำมันดิบในตลาดโลกมีแนวโน้มลดลงอย่างต่อเนื่อง ส่งผลให้ราคาน้ำมันดีเซล ณ โรงกลั่น ในประเทศลดลงตามไปด้วย
.
ดังนั้น จึงเห็นชอบให้ใช้มาตรการของกองทุนน้ำมัน ทำหน้าที่ดูแลเสถียรภาพราคาน้ำมันดีเซลเพื่อช่วยลดภาระค่าใช้จ่ายของประชาชน โดยกระทรวงการคลังและกระทรวงพลังงานจะติดตามสถานการณ์ราคาน้ำมันอย่างใกล้ชิดต่อไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70271