รัฐบาลไทย-ข่าวทำเนียบรัฐบาล-เตือน ปชช. สังเกต “ไข้เลือดออก” ไข้สูงเฉียบพลัน และ สูงลอยกว่า 2 วัน รีบพบแพทย์


วันพุธที่ 12 กรกฎาคม 2566
เตือน ปชช. สังเกต “ไข้เลือดออก” ไข้สูงเฉียบพลัน และ สูงลอยกว่า 2 วัน รีบพบแพทย์
.....
กระทรวงสาธารณสุข เผยสถานการณ์ระบาดของโรคไข้เลือดออกในปีนี้ มีแนวโน้มเพิ่มขึ้นเกือบ 3 เท่า และพบการป่วยและเสียชีวิตมากที่สุดในผู้ใหญ่ จากเดิมพบบ่อยในเด็ก โดยตั้งแต่ 1 ม.ค. – 28 มิ.ย.66 มีผู้ป่วยสะสม 27,377 ราย ผู้เสียชีวิต 33 ราย ตั้งแต่เดือน มิ.ย. พบผู้ป่วยสัปดาห์ละ 1,500 – 2,400 ราย เสียชีวิตสัปดาห์ละ 1-3 ราย ส่วนใหญ่อายุ 5 – 14 ปี รองลงมาคือกลุ่มอายุ 15 – 24 ปี
.
ที่สำคัญ คือ รูปแบบอาการไม่เหมือนที่เคยพบมาและมีอาการคล้ายโรคอื่น การวินิจฉัยในระยะแรกจึงค่อนข้างยาก หากไม่ติดตามสังเกตใกล้ชิดจะทำให้การรักษาล่าช้า และอาจเกิดความรุนแรงจนถึงเสียชีวิตได้ ประชาชนที่พบว่าตนเองหรือคนใกล้ชิดมีไข้สูงเฉียบพลันและสูงลอยมากกว่า 2 วัน ควรรีบพบแพทย์ ห้ามซื้อยากินเอง
.
อ่านเพิ่มเติม คลิก >> https://www.thaigov.go.th/news/contents/details/70175
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70262