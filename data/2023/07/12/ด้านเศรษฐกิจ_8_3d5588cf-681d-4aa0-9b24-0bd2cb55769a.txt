รัฐบาลไทย-ข่าวทำเนียบรัฐบาล-กระทรวงเกษตรฯ ร่วมกับมูลนิธิเกษตราธิการและสำนักงานพัฒนาการวิจัยการเกษตร (องค์การมหาชน)จัดหลักสูตรวิทยาการเกษตรระดับสูง(วกส.) รุ่นที่ 4 


วันพุธที่ 12 กรกฎาคม 2566
กระทรวงเกษตรฯ ร่วมกับมูลนิธิเกษตราธิการและสำนักงานพัฒนาการวิจัยการเกษตร (องค์การมหาชน)จัดหลักสูตรวิทยาการเกษตรระดับสูง(วกส.) รุ่นที่ 4
กระทรวงเกษตรฯ ร่วมกับมูลนิธิเกษตราธิการและสำนักงานพัฒนาการวิจัยการเกษตร (องค์การมหาชน)จัดหลักสูตรวิทยาการเกษตรระดับสูง(วกส.) รุ่นที่ 4 เพื่อขับเคลื่อนภาคการเกษตรไทยให้เป็นผู้นำด้านการเกษตรและอาหารในระดับนานาชาติ
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เป็นประธานงานแถลงข่าวหลักสูตรวิทยาการเกษตรระดับสูง(วกส.) รุ่นที่ 4 โดยมี นายอลงกรณ์พลบุตรที่ปรึกษารัฐมนตรีว่าการกระทรวงเกษตรและสหกรณ์ นายประยูร อินสกุล ปลัดกระทรวงเกษตรและสหกรณ์ นายอนันต์ สุวรรณรัตน์ ประธานกรรมการมูลนิธิเกษตราธิการ ดร.วิชาญอิงศรีสว่าง ผู้อำนวยการสำนักงานพัฒนาการวิจัยการเกษตร (องค์การมหาชน)ผู้บริหารกระทรวงเกษตรและสหกรณ์และคณะกรรมการอำนวยการและคณะกรรมการบริหารหลักสูตรวิทยาการเกษตรระดับสูง เข้าร่วม ณ ห้องประชุมกระทรวงเกษตรและสหกรณ์ ซึ่งหลักสูตร วกส. จัดขึ้นโดยความร่วมมือระหว่างกระทรวงเกษตรและสหกรณ์มูลนิธิเกษตราธิการและสำนักงานพัฒนาการวิจัยการเกษตร (องค์การมหาชน)มีวัตถุประสงค์ในการขับเคลื่อนภาคการเกษตรไทยให้เป็นผู้นำด้านการเกษตรและอาหารในระดับนานาชาติ ที่จะส่งผลในการสร้างรายได้เพิ่มให้กับประเทศมีความมั่นคง มั่งคั่ง และยั่งยืน ซึ่งหลักสูตรมีเนื้อหาครอบคลุมใน 6 ด้าน ได้แก่1) Agriculture and Cooperatives Landscape2) Agricultural Market Mechanisms3)Technology and Innovation4) Current Issues for Agriculture Development5) Research for the Future และ 6) Leadership and Sustainabilityซึ่งเนื้อหาหลักสูตรจะครอบคลุมและเชื่อมโยงในทุกมิติที่เกี่ยวข้องกับการพัฒนาภาคการเกษตรรวมทั้งสอดคล้องกับนโยบายของกระทรวงเกษตรและสหกรณ์เพื่อให้ผู้เข้าร่วมการฝึกอบรมจะได้แลกเปลี่ยนเรียนรู้ และนำมาซึ่งแนวทางการขับเคลื่อนภาคการเกษตรที่เป็น Agri Challengeเพื่อรองรับความปกติใหม่ (New Normal to Next Normal) ที่จะเกิดขึ้น และสำหรับหลักสูตร วกส. รุ่นที่ 4 นี้ กำหนดจัดขึ้นระหว่างวันที่ 14 กรกฎาคม - 1 ธันวาคม 2566มีผู้บริหารระดับสูงจากองค์กรภาครัฐภาคเอกชน ภาคประชาสังคม และผู้แทนเกษตรกรที่ผ่านการคัดเลือกเข้าร่วมการฝึกอบรม จำนวน 96 คน รวม 3 รุ่น จำนวน 288 คน
รัฐมนตรีว่าการกระทรวงเกษตรและสหกรณ์ กล่าวว่า กระทรวงเกษตรและสหกรณ์ได้เล็งเห็นโอกาสและให้ความสำคัญในการพัฒนาภาคการเกษตรไทย โดยอาศัยกลไกความร่วมมือจากหน่วยงานทุกภาคส่วน จึงได้จัดทำหลักสูตรเพื่อเป็นกลไกในการขับเคลื่อนภาคการเกษตรไทยให้เป็นผู้นำในระดับนานาชาติ ด้วยวิทยาการเกษตร เทคโนโลยี และนวัตกรรมสมัยใหม่ ภายใต้หลักการตลาดนำการผลิตและเศรษฐกิจพอเพียงเพื่อสร้างความสมดุล มั่นคง และยั่งยืน โดยมีเป้าหมายในการพัฒนาศักยภาพและสร้างผู้นำระดับสูงให้มีความรู้ความสามารถในการพัฒนาการเกษตร รวมทั้งก่อให้เกิดการแลกเปลี่ยนองค์ความรู้ วิสัยทัศน์ และประสบการณ์ระหว่างผู้นำภาครัฐ ภาคเอกชน และภาคประชาชนในรูปแบบ “ประชารัฐ” เพื่อมุ่งสู่การทำเกษตรวิถีใหม่
สำหรับหลักสูตรวิทยาการเกษตรระดับสูง หรือ วกส. ถือเป็นเวทีแลกเปลี่ยนข้อคิดเห็นร่วมกันระหว่างผู้บริหารองค์กรชั้นนำ โดยมีเป้าหมายร่วมกันคือการยกระดับและพัฒนาชีวิตความเป็นอยู่ของพี่น้องเกษตรกรให้ดียิ่งขึ้น รวมทั้งกระตุ้นการสร้างเศรษฐกิจรากฐานให้มีความเข้มแข็งพร้อมทั้งส่งเสริมบทบาทของประเทศไทยในฐานะผู้ผลิตและส่งออกสินค้าเกษตรและอาหารชั้นนำ ส่งผลต่อผลิตภัณฑ์มวลรวมด้านการเกษตรของประเทศ หรือ GDP เกษตรในภาพรวม ซึ่งการขับเคลื่อนดังกล่าวจำเป็นต้องอาศัยเครือข่ายความร่วมมือและการประสานงานร่วมกันระหว่างภาคีหน่วยงานภาครัฐ ภาคเอกชน และเกษตรกรทั้งนี้ หลักสูตร วกส. ได้กำหนดให้ผู้เข้าร่วมการฝึกอบรมจะต้องจัดทำข้อเสนอเชิงนโยบายในการพัฒนาภาคการเกษตร ซึ่งผลการจัดทำข้อเสนอเชิงนโยบายของหลักสูตร วกส. ทั้ง 3 รุ่นที่ผ่านมา ได้นำเสนอข้อเสนอเชิงนโยบายที่เป็นประโยชน์ และสามารถต่อยอดนำไปสู่การปฏิบัติได้ต่อไป

ที่มา : https://www.thaigov.go.th/news/contents/details/70281