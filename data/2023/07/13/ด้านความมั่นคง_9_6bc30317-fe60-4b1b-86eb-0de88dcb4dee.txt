รัฐบาลไทย-ข่าวทำเนียบรัฐบาล-ปลัดมหาดไทย เชิญชวนผู้สนใจร่วมสมัครแข่งขันงานวิ่ง “ปางปูเลาะเทรล Phayao Hill Tribe Trail Run 2023" ที่อำเภอแม่ใจ จังหวัดพะเยา ได้ตั้งแต่วันนี้ - 30 ก.ค. 66


วันพฤหัสบดีที่ 13 กรกฎาคม 2566
13/07/2566
พิมพ์
ปลัดมหาดไทย เชิญชวนผู้สนใจร่วมสมัครแข่งขันงานวิ่ง “ปางปูเลาะเทรล Phayao Hill Tribe Trail Run 2023" ที่อำเภอแม่ใจ จังหวัดพะเยา ได้ตั้งแต่วันนี้ - 30 ก.ค. 66
ปลัดมหาดไทย เชิญชวนผู้สนใจร่วมสมัครแข่งขันงานวิ่ง “ปางปูเลาะเทรล Phayao Hill Tribe Trail Run 2023" ที่อำเภอแม่ใจ จังหวัดพะเยา เต็มอิ่มกับบรรยากาศรื่นรมย์ตลอดเส้นทางธรรมชาติ ตอกย้ำแนวคิด อาหารก่อกำเนิดเกิดจากดิน คืนความสมบูรณ์ให้แก่ดินและธรรมชาติ
ปลัดมหาดไทย เชิญชวนผู้สนใจร่วมสมัครแข่งขันงานวิ่ง “ปางปูเลาะเทรล Phayao Hill Tribe Trail Run 2023" ที่อำเภอแม่ใจ จังหวัดพะเยา เต็มอิ่มกับบรรยากาศรื่นรมย์ตลอดเส้นทางธรรมชาติ ตอกย้ำแนวคิด อาหารก่อกำเนิดเกิดจากดิน คืนความสมบูรณ์ให้แก่ดินและธรรมชาติ เติมเต็มความรักความสุขให้คนในชุมชน ได้ตั้งแต่วันนี้ - 30 ก.ค. 66
วันนี้ (13 ก.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยถึงการจัดกิจกรรมงานวิ่ง “PANG PU LOH TRAIL” (ปางปูเลาะเทรล) ที่อำเภอแม่ใจ จังหวัดพะเยา ที่เป็นการจัดกิจกรรมโดยจังหวัดพะเยา เพื่อสร้างความตระหนักรู้ในทรัพยากรป่าไม้และธรรมชาติอันงดงามของประเทศไทย โดยเฉพาะการให้ความสำคัญในทรัพยากรดิน ซึ่งตลอดระยะเวลาที่ผ่านมากระทรวงมหาดไทยได้ให้ความสำคัญในการขจัดความยากจนทุกช่วงวัย ด้วยการสร้างความมั่นคงทางอาหารและส่งเสริมให้ประชาชนมีสุขภาพที่ดี มีการรวมกลุ่มในลักษณะ คุ้มบ้าน หย่อมบ้าน หรือป๊อกบ้าน เพื่อดูแลซึ่งกันและกัน ให้ทุกครัวเรือนในหมู่บ้าน/ชุมชนเป็นพื้นที่แห่งความสุข โดยในโอกาสวันดินโลกประจำปี พ.ศ. 2565 กระทรวงมหาดไทยได้เน้นย้ำให้ทุกพื้นที่ร่วมกันขับเคลื่อนการสร้างความมั่นคงทางอาหารด้วยแนวคิด “Soils, where food begins หรือ อาหารก่อกำเนิดเกิดจากดิน” เพื่อมุ่งหวังให้เกิดการอนุรักษ์และฟื้นฟูดินอย่างเป็นรูปธรรม
นายสุทธิพงษ์ จุลเจริญ ปลัดกระทรวงมหาดไทย กล่าวว่า กระทรวงมหาดไทย ได้กำหนดให้เดือนมิถุนายน และเดือนกรกฎาคม 2566 เป็นเดือนแห่งการสร้างการตระหนักรู้ในทรัพยากรดิน ด้วยแนวคิด "Great food from good soil for better life หรือ ดินดี อาหารดี สุขภาพดี ชีวิตมีสุข" ซึ่งที่ผ่านมาโดยกระทรวงมหาดไทย ร่วมกับทุกภาคีเครือข่าย นำหลักการ บวร บรม ครบ มาใช้ และได้มีการจัดกิจกรรมดี ๆ เกิดขึ้นในหลายพื้นที่ อาทิ พิธีบรรจุพระบรมสารีริกธาตุที่พระเศียร "พระพุทธบารมีรักษาป่า รักษาธรรม รักษาชีวิตสัตว์" ตามโครงการปลูกป่าเฉลิมพระเกียรติสมเด็จพระนางเจ้า ฯ พระบรมราชินี "ป่านี้มีผล ผู้คนรักกัน" เขตพัฒนาเศรษฐกิจพอเพียง (SEDZ) ต้นน้ำ กลางน้ำ ปลายน้ำ แก้ปัญหาหมอกควันไฟป่าที่เหตุแห่งปัญหา ส่งเสริมให้ทุก ๆ ภาคส่วนมีส่วนร่วมด้วยช่วยกันด้วย "ความสามัคคีเป็นพลังค้ำจุนแผ่นดินไทย" ในโครงการ "บวร" จังหวัดเชียงราย ซึ่งเป็นส่วนหนึ่งของการเฉลิมฉลองเนื่องในการจัดงานวันดินโลก ปี 2565 (World Soil Day 2022) ที่วัดพุทธอุทยานดอยอินทรีย์ ในพื้นที่เขตห้ามล่าสัตว์ป่าดอยอินทรีย์ หมู่ที่ 3 ต.ดอยฮาง อ.เมืองเชียงราย จ.เชียงราย เพื่อแสดงออกถึงความตั้งใจในการอนุรักษ์และฟื้นฟูทรัพยากรธรรมชาติให้เกิดขึ้นอย่างเป็นรูปธรรม
นายสุทธิพงษ์ จุลเจริญ ปลัดกระทรวงมหาดไทย กล่าวต่อว่า กิจกรรมงานวิ่ง "ปางปูเลาะเทรล Phayao Hill Tribe Trail Run 2023" ในครั้งนี้ ไม่ใช่แค่ "การวิ่ง" ผู้เข้าร่วมกิจกรรมจะได้มีโอกาสสัมผัสวิถีชีวิต อัตลักษณ์ วัฒนธรรม ของพี่น้องชนเผ่า ผ่านเส้นทางทางธรรมชาติ ทั้งจุดชมวิวป่าสน จุดชมวิวบ้านปางปูเลาะ เส้นทางศึกษาธรรมชาติ ปางปูเลาะ- ผาแดง -ป่าเมี้ยง - และจุดชมวิวผาแดง และกิจกรรมปลูกป่าพญาเสือโคร่ง สร้างระบบนิเวศที่สมบูรณ์คืนดินดีให้ผืนแผ่นดินไทย ซึ่งจะเป็นส่วนหนึ่งในการสนับสนุนหรือโปรโมทการท่องเที่ยวของประเทศไทย สู่การยกระดับการท่องเที่ยวชุมชนบนพื้นที่สูง ซึ่งจะมีการจัดกิจกรรมงานวิ่งในวันอาทิตย์ที่ 6 สิงหาคม 2566 ณ บริเวณเขตพัฒนาราษฎรบนพื้นที่สูงปางปูเลาะ อำเภอแม่ใจ จังหวัดพะเยา (พิกัด Google Map : https://goo.gl/maps/uP7YxSAqCwAcg5xC7) โดยเปิดรับสมัครผู้เข้าร่วมแข่งขันจนถึง 30 กรกฎาคม 2566 จำกัดเพียง 500 คน ประกอบไปด้วยการแข่งขัน 3 เส้นทาง ได้แก่ 1.ระยะ 20 กิโลเมตร ค่าสมัคร 990 บาท ความชันสะสม +1,008 เมตร เวลาปล่อยตัว 05.30 น. เวลาตัดตัว (Cut-Off) 6 ชั่วโมง 30 นาที เวลาสิ้นสุด 11.30 น. 2. ระยะ 10 กิโลเมตร ค่าสมัคร 590 บาท ความชันสะสม +386 เมตร เวลาปล่อยตัว 06.00 น. เวลาตัดตัว (Cut-Off) 3 ชั่วโมง เวลาสิ้นสุด 09.00 น. และ 3. ระยะ 5 กิโลเมตร ค่าสมัคร 390 บาทความชันสะสม + 191 เมตร เวลาปล่อยตัว 06.30 น. เวลาตัดตัว (Cut-Off) 1 ชั่วโมง 30 นาที เวลาสิ้นสุด 08.00 น.สำหรับประเภทการแข่งขันแบบ Overall 1 - 10 จะได้รับของที่ระลึกพิเศษจากชุมชน รวม 60 รางวัล ประกอบด้วย 10 คนแรก ระยะ 20 กิโลเมตร 20 รางวัล 10 คนแรก ระยะ 10 กิโลเมตร 20 รางวัล และ 10 คนแรก ระยะ 5 กิโลเมตร 20 รางวัล ซึ่งผู้สนใจสามารถสมัครเข้าร่วมการแข่งขันได้ที่ https://forms.gle/2Nw95NE2rwAqKW8d6 นอกจากนี้ ผู้สนใจสามารถติดตามข้อมูลข่าวสารได้ที่ แฟนเพจ Facebook “PANG PU LOH TRAIL”
“ขอเชิญชวนผู้สนใจเข้าร่วมสมัครเป็นผู้แข่งขันในกิจกรรมงานวิ่ง "ปางปูเลาะเทรล Phayao Hill Tribe Trail Run 2023" สมัครได้ตั้งแต่วันนี้จนถึง 30 กรกฎาคม 2566 ทาง https://forms.gle/2Nw95NE2rwAqKW8d6 เพื่อร่วมเป็นส่วนหนึ่งในการสนับสนุนกิจกรรมดี ๆ ที่เกิดจากความตั้งใจของท่านผู้ว่าราชการจังหวัดพะเยา ท่านนายอำเภอ และภาคีเครือข่ายที่เกี่ยวข้อง นอกจากจะเป็นการแสดงออกถึงการให้ความสำคัญในทรัพยากรดิน เพื่อขยายผลการสร้างความมั่นคงทางด้านอาหารจากบ้านสู่ชุมชน จากชุมชนสู่ธรรมชาติ เพื่อคืนความอุดมสมบูรณ์ให้แก่พื้นที่สูง ส่งเสริมการสร้างรายได้ให้แก่คนในชุมชนให้เกิดเศรษฐกิจหมุนเวียนตลอดทั้งปี ป่าที่สมบูรณ์จะนำมาซึ่งสภาพอากาศที่เป็นปกติทำให้ฝนตกต้องตามฤดูกาล พืชผลทางการเกษตรก็ได้รับสารอาหารที่ครบถ้วน คนที่กินก็ได้รับสุขภาพที่ดี คนที่ให้ก็มีความสุข ฉะนั้นจะเห็นว่าการจัดกิจกรรมการวิ่งไม่ใช้เป็นเพียงการวิ่งเพียงอย่างเดียว แต่เป็นการเติมเต็มความรักความสุขให้คนในชุมชนชาวอำเภอแม่ใจ ดินแดนมหัศจรรย์ พื้นที่ปลูกชาและกาแฟ และตอกย้ำว่าประเทศไทยเป็นพื้นที่แห่งความยั่งยืนอย่างแท้จริง” ปลัดกระทรวงมหาดไทย กล่าวทิ้งท้าย
#WorldSoilDay #วันดินโลก #soilswherefoodbegins #Soils4Nutrition #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SDGsforAll #ChangeforGood

ที่มา : https://www.thaigov.go.th/news/contents/details/70310