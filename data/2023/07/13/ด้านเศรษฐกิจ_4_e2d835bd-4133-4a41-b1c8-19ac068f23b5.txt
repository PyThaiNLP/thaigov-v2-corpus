รัฐบาลไทย-ข่าวทำเนียบรัฐบาล-กรมทางหลวงชนบท สร้างถนนสาย พจ.4058 อำเภอตะพานหิน จังหวัดพิจิตร เสร็จสมบูรณ์ 


วันพฤหัสบดีที่ 13 กรกฎาคม 2566
กรมทางหลวงชนบท สร้างถนนสาย พจ.4058 อำเภอตะพานหิน จังหวัดพิจิตร เสร็จสมบูรณ์
เชื่อมการเดินทางระหว่างหมู่บ้าน พัฒนาการคมนาคมขนส่งพืชผลทางการเกษตรในพื้นที่ เพื่อความสะดวกปลอดภัยของประชาชน
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 8 (นครสวรรค์) ดำเนินโครงการก่อสร้างถนนและยกระดับชั้นทางถนนทางหลวงชนบทสาย พจ.4058 แยก ทล.1070 - บ้านท่าบัว อำเภอตะพานหิน จังหวัดพิจิตร บริเวณช่วง กม. ที่ 81+825 - 27+450 รวมระยะทาง 5.625 กิโลเมตร เสร็จสมบูรณ์ เพื่อยกระดับคุณภาพชีวิตที่ดี เพิ่มความปลอดภัยในการเดินทางให้กับประชาชนในพื้นที่ ใช้สัญจรระหว่างหมู่บ้านเป็นหลัก และเป็นเส้นทางขนส่งพืชผลทางการเกษตร อาทิ ข้าว ส้มโอ และมะนาว โดยดำเนินการซ่อมสร้างผิวทางแอสฟัลท์ติกคอนกรีต ด้วยวิธี Pavement In-Place Recycling ผิวจราจรกว้าง 7 เมตร ไหล่ทางกว้างข้างละ 1 เมตร พร้อมติดตั้งอุปกรณ์อำนวยความปลอดภัย ใช้งบประมาณรวม 38.330 ล้านบาท

ที่มา : https://www.thaigov.go.th/news/contents/details/70307