รัฐบาลไทย-ข่าวทำเนียบรัฐบาล-รองปลัดฯ ณัฏฐิญา แนะกลุ่มตรวจราชการ 1-6 ร่วมบูรณาการโครงการ Flagship เน้นการพัฒนาในพื้นที่ตอบโจทย์ 11 แผนแม่บท สู่การส่งเสริมผู้ประกอบการที่ดี 


วันพฤหัสบดีที่ 13 กรกฎาคม 2566
13/07/2566
พิมพ์
รองปลัดฯ ณัฏฐิญา แนะกลุ่มตรวจราชการ 1-6 ร่วมบูรณาการโครงการ Flagship เน้นการพัฒนาในพื้นที่ตอบโจทย์ 11 แผนแม่บท สู่การส่งเสริมผู้ประกอบการที่ดี
รองปลัดฯ ณัฏฐิญา แนะกลุ่มตรวจราชการ 1-6 ร่วมบูรณาการโครงการ Flagship เน้นการพัฒนาในพื้นที่ตอบโจทย์ 11 แผนแม่บท สู่การส่งเสริมผู้ประกอบการที่ดี
วันที่ 10 กรกฎาคม 2566 เวลา 13.30 น. นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการนำเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ พ.ศ.2568 โดยมีนายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) นายเดชา จาตุธนานันท์ นายวีระกิตติ์ รันกิจธนวิชญ์ นายภาสกร ชัยรัตน์ ผู้ตรวจราชการกระทรวงอุตสาหกรรม (ผตร.อก.) นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ผู้อำนวยการกองต่าง ๆ ของสำนักงานปลัดกระทรวงอุตสาหกรรม (สปอ.) และสำนักงานอุตสาหกรรมจังหวัดเชียงราย ระยอง อุบลราชธานี นครราชสีมา นครสวรรค์ จันทบุรี สมุทรสาคร เชียงใหม่ อุดรธานี ปทุมธานี พิษณุโลก ยะลา ราชบุรี กระบี่ มุกดาหาร พระนครศรีอยุธยา ขอนแก่น สุราษฎร์ธานี นราธิวาส ปัตตานี อุทัยธานี แพร่ น่าน พัทลุง ตาก พะเยา สิงห์บุรี สมุทรปราการ นครศรีธรรมราช สุโขทัย เพชรบูรณ์ อุตรดิตถ์ สมุทรสงคราม สงขลา สุรินทร์ บุรีรัมย์ สตูล นครปฐม ชัยภูมิ นนทบุรี เข้าร่วมประชุม ณ ห้องประชุม อก.1 ชั้น 3 อาคารสำนักงานปลัดกระทรวงอุตสาหกรรม และผ่านระบบ Zoom Meeting
นายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรม ได้แจ้งให้ที่ประชุมทราบถึงการดำเนินการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ปี 2568 โดยสำนักงานสภาพัฒนาการเศรษฐกิจและสังคมแห่งชาติ (สคช.)ขอให้ทุกหน่วยงานพิจารณาความเกี่ยวข้องตามเป้าหมายแผนแม่บทย่อย (Y1) ทั้ง 140 เป้าหมาย และเปิดให้หน่วยงานต่าง ๆ จัดทำข้อเสนอโครงการฯ (X) และนำเข้าในระบบ eMENSCR ภายในเดือนสิงหาคม 2566 และนำเสนอโครงการ Flagship 2568 ของสำนักงานปลัดกระทรวงอุตสาหกรรม ภายใต้ 11 แผนแม่บท 17 แผนแม่บทย่อย 18 เป้าหมาย สู่การส่งเสริมผู้ประกอบการที่ดี
รองปลัดฯ ณัฏฐิญา กล่าวว่า การนำเสนอโครงการ (Flagship) เพื่อขับเคลื่อนให้บรรลุเป้าหมายตามยุทธศาสตร์ชาติ ประจำปีงบประมาณ พ.ศ.2568 สปอ.มีการเสนอ Flagship ปี 2568 จำนวน 74 โครงการ ภายใต้นโยบาย MIND ใช้หัวและใจ ปั้นอุตสาหกรรมคู่ชุมชน สู่อุตสาหกรรมดี อยู่คู่กับชุมชนอย่างยั่งยืน ชุมชนรักโรงงาน โรงงานรัก ชุมชน และสร้างการกระจายรายได้สู่ชุมชน โดยปลัดกระทรวงอุตสาหกรรม มีนโยบายให้นำเสนอโครงการตามประเภทของโครงการในแต่ละพื้นที่ เช่น อุตสาหกรรมชีวภาพ อุตสาหกรรมแห่งอนาคต BCG เป็นต้น
ทั้งนี้ ได้มอบหมายให้ ผตร.อก. ที่กำกับดูแลกลุ่มตรวจที่ 1-6 เข้าไปบูรณาการโครงการฯ โดยเน้นการพัฒนาในพื้นที่และการจัดกลุ่มโครงการฯ ที่มีแนวทางการพัฒนาใกล้เคียงกันไว้ในกลุ่มเดียวกัน เพื่อให้เกิดการบริหารงบประมาณอย่างมีประสิทธิภาพเพิ่มขึ้นต่อไป

ที่มา : https://www.thaigov.go.th/news/contents/details/70297