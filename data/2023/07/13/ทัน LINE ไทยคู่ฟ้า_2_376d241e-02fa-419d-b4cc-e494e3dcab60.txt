รัฐบาลไทย-ข่าวทำเนียบรัฐบาล-วางมาตรการแก้ปัญหา “ประชากรวัยแรงงานลดลง” รณรงค์ให้ครอบครัว “ที่มีความพร้อม” มีบุตรไม่น้อยกว่า 2 คน


วันพฤหัสบดีที่ 13 กรกฎาคม 2566
วางมาตรการแก้ปัญหา “ประชากรวัยแรงงานลดลง” รณรงค์ให้ครอบครัว “ที่มีความพร้อม” มีบุตรไม่น้อยกว่า 2 คน
.....
ประเทศไทยก้าวเข้าสู่สังคมสูงอายุ “แบบสมบูรณ์” เมื่อปี 2564 ทำให้มีประชากรที่อายุ 60 ปีขึ้นไป ร้อยละ 20 และในปี 2579 ก็จะเข้าสู่สังคมสูงอายุ “ระดับสุดยอด” คือ มีประชากรที่อายุตั้งแต่ 60 ปี ขึ้นไป ร้อยละ 30
.
ส่งผลให้ปี 2566 เป็นปีแรกที่จำนวนประชากรเข้าสู่วัยแรงงาน อายุ 20-24 ปี ไม่สามารถชดเชยจำนวนประชากรที่ออกจากวัยแรงงานอายุ 60-64 ปีได้ ทั้งนี้เป็นผลสืบเนื่องจาก “เด็กเกิดใหม่มีแนวโน้มลดต่ำลงอย่างต่อเนื่อง”
.
จากสถิติเดิมเมื่อปี 2506 - 2526 จะพบว่ามีเด็กเกิดใหม่ไม่ต่ำกว่าปีละ 1 ล้านคน และลดลงเหลือ 502,107 คนในปี 2565 และอาจจะต่ำกว่า 500,000 คน ในปี 2566
.
ช่วงที่ผ่านมา กรมอนามัย กระทรวงสาธารณสุข เร่งขับเคลื่อนนโยบายและยุทธศาสตร์การพัฒนาอนามัยการเจริญพันธุ์แห่งชาติ ฉบับที่ 2 ฯ (มติ ครม. 18 ต.ค. 59) มาอย่างต่อเนื่อง แต่พบว่า “จำนวนการเกิดยังไม่มีแนวโน้มเพิ่มขึ้นได้” ดังนั้น
.
ทั้งนี้ เข้าสู่ระยะครึ่งแผนหลัง กรมอนามัยจึงได้เสนอ “มาตรการทางเลือก” ในการแก้ไขปัญหา :
.
• ส่งเสริมการจัดตั้งสถานพัฒนาเด็กปฐมวัยอายุต่ำกว่า 2 ปี
• เพิ่มสิทธิการลาในการเลี้ยงดูบุตรของพ่อแม่
• มาตรการ work from home / ยืดหยุ่นเวลางาน
• ลาคลอดได้ 6 เดือนโดยได้รับค่าจ้าง
• สิทธิการรักษาและสิทธิการลาเพื่อรักษาภาวะมีบุตรยาก
• การใช้ AI เข้ามาทดแทนการใช้มนุษย์ในสาขาที่มีความขาดแคลน
• เลื่อนการเกษียณอายุให้สูงขึ้น
• ส่งเสริมการออมสำหรับการเกษียณ
• ส่งเสริมการสร้างอาชีพรอง เพื่อเพิ่มรายได้ให้กับประชาชน
.
นอกจากนี้ ได้กำหนดนโยบายด้านประชากรด้วยการ “รณรงค์ให้ครอบครัวที่มีความพร้อม มีบุตรครอบครัวละไม่น้อยกว่า 2 คน”
.
สำหรับการมีบุตรนั้น จะต้องเป็นไปด้วยความสมัครใจ มีการวางแผน และมีการเตรียมความพร้อมตั้งแต่ก่อนตั้งครรภ์ รวมถึงมีการช่วยเหลือคู่ที่ประสบภาวะมีบุตรยากให้เข้าถึงบริการได้เร็วขึ้น เป็นต้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70312