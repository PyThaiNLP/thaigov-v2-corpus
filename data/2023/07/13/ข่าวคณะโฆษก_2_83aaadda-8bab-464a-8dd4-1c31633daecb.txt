รัฐบาลไทย-ข่าวทำเนียบรัฐบาล- “ทิพานัน” โชว์ผลงาน “พล.อ.ประยุทธ์”หลังนิตยสารอินเตอร์เนชันแนลลีฟวิง จัดอันดับไทยให้ติดกลุ่มท็อป 9 ประเทศค่าครองชีพเหมาะแก่การใช้ชีวิตหลังเกษียณปี 2023 


วันพฤหัสบดีที่ 13 กรกฎาคม 2566
13/07/2566
พิมพ์
“ทิพานัน” โชว์ผลงาน “พล.อ.ประยุทธ์”หลังนิตยสารอินเตอร์เนชันแนลลีฟวิง จัดอันดับไทยให้ติดกลุ่มท็อป 9 ประเทศค่าครองชีพเหมาะแก่การใช้ชีวิตหลังเกษียณปี 2023
“ทิพานัน” โชว์ผลงาน “พล.อ.ประยุทธ์”หลังนิตยสารอินเตอร์เนชันแนลลีฟวิง จัดอันดับไทยให้ติดกลุ่มท็อป 9 ประเทศค่าครองชีพเหมาะแก่การใช้ชีวิตหลังเกษียณปี 2023 ชี้ไทยหนึ่งเดียวในทวีปเอเชีย พร้อมกางผลการจัดอันดับดัชนีค่าครองชีพกรุงเทพฯถูกสุดเทียบ5เมืองหลวง
วันที่ 13 กรกฎาคม 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม รับทราบและยินดีที่นิตยสารอินเตอร์เนชันแนลลีฟวิง ที่เผยแพร่ดัชนีการเกษียณอายุทั่วโลกประจำปี ของประเทศเกษียณอายุชั้นนำจัดอันดับ ประเทศไทยติดกลุ่ม 9 ประเทศที่มีค่าครองชีพถูกเหมาะแก่การใช้ชีวิตหลังเกษียณปี 2023 ดังนี้ 1.โปรตุเกส 2.เม็กซิโก 3.ปานามา 4.เอกวาดอร์ 5.คอสตาริกา 6.สเปน 7.กรีซ 8.ฝรั่งเศส 9.อิตาลีและประเทศไทย โดยประเทศไทยเป็นหนึ่งเดียวในทวีปเอเชีย เคียงคู่กับประเทศอิตาลี
ทั้งนี้อินเตอร์เนชันแนลลีฟวิง ระบุว่าประเทศไทยไม่ได้เหมาะสมแค่กลุ่มวัยเกษียณเท่านั้น แต่ยังรวมถึงกลุ่มคนที่อยากหาเมืองที่ถูกที่สุดเพื่ออยู่อาศัย แม้ไม่ต้องทำงานก็สามารถอยู่ได้สบายด้วย และยิ่งในปัจจุบันเศรษฐกิจไทยกำลังอยู่ในช่วงขาขึ้น อันเนื่องมาจากแรงหนุนทั้งจากภาคการผลิตและบริการที่เติบโตอย่างต่อเนื่อง บวกกับการที่ประเทศมีทำเลที่ตั้งอยู่บริเวณใจกลางภูมิภาค จึงยิ่งเอื้อให้ไทยเป็นศูนย์กลางธุรกิจระหว่างประเทศมากขึ้นไปอีก
น.ส.ทิพานัน  กล่าวว่า ขณะที่เว็บไซต์ numbeo.com ซึ่งเป็นฐานข้อมูลค่าครองชีพระดับโลก เช่น ดัชนีที่อยู่อาศัย ได้จัดทำข้อมูลเปรียบเทียบ ดัชนีค่าครองชีพ 5 เมืองใหญ่ในอาเซียน พบว่า กรุงเทพฯ ประเทศไทย มีดัชนีค่าครองชีพอยู่ที่ 44.29  สาธารณรัฐสิงคโปร์ ประเทศสิงโปร์ 85.87  นครโฮจิมินห์ ประเทศเวียดนาม 36.47 จาการ์ตา ประเทศอินโดนีเซีย 35.25 และกัวลาลัมเปอร์ ประเทศมาเลเซีย 35.71 อีกด้วย
“พล.อ.ประยุทธ์ ได้ออกมาตรการส่งเสริมการลงทุน พร้อมกับเร่งขับเคลื่อนเพิ่มขีดความสามารถการแข่งขันให้กับประเทศไทย  เชื่อมโยงโครงข่ายคมนาคมสะดวกสบายทั้งภายในประเทศ และเชื่อมโยงไทยสู่ภูมิภาค ควบคู่ไปกับการส่งเสริมเศรษฐกิจสร้างสรรค์ ผลักดันซอฟต์พาวเวอร์ การท่องเที่ยวเชิงวัฒนธรรม นอกจากช่วยดึงดูดเม็ดเงินของชาวต่างชาติซื้อที่อยู่อาศัย นักลงทุนและนักท่องเที่ยว สร้างงาน สร้างรายได้ให้กับประขาชน ”น.ส.ทิพานัน กล่าว

ที่มา : https://www.thaigov.go.th/news/contents/details/70298