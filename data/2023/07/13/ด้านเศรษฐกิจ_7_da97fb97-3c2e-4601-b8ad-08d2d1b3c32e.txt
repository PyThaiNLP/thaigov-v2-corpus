รัฐบาลไทย-ข่าวทำเนียบรัฐบาล-รองปลัด กษ. ร่วมการประชุมคณะทำงานร่วมด้านการเกษตรไทย – ฟิลิปปินส์ ครั้งที่ 2


วันพฤหัสบดีที่ 13 กรกฎาคม 2566
รองปลัด กษ. ร่วมการประชุมคณะทำงานร่วมด้านการเกษตรไทย – ฟิลิปปินส์ ครั้งที่ 2
รองปลัด กษ. ร่วมการประชุมคณะทำงานร่วมด้านการเกษตรไทย – ฟิลิปปินส์ ครั้งที่ 2
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นหัวหน้าคณะผู้แทนไทยเข้าร่วมการประชุมคณะทำงานร่วมด้านการเกษตรไทย – ฟิลิปปินส์ ครั้งที่ 2 (The 2nd Thailand – Philippines Joint Agriculture Working Group (JAWG) Meeting) พร้อมด้วย ดร. วนิดา กำเนิดเพ็ชร์ ผู้อำนวยการสำนักการเกษตรต่างประเทศ และผู้แทนหน่วยงานในสังกัดกระทรวงเกษตรและสหกรณ์ ได้แก่ ผู้แทนกรมการข้าว กรมชลประทาน กรมประมง กรมปศุสัตว์ กรมพัฒนาที่ดิน กรมวิชาการเกษตร กรมส่งเสริมการเกษตร กรมส่งเสริมสหกรณ์ สำนักงานมาตรฐานสินค้าเกษตรและอาหารแห่งชาติ และสำนักงานเศรษฐกิจการเกษตร โดยการประชุมทางไกลผ่านทางจอภาพ (Video Conference)
สำหรับการประชุมในวันนี้ได้มีการติดตามความก้าวหน้าของโครงการซึ่งเป็นผลจากการประชุมคณะทำงานร่วมฯ ครั้งที่ 1 โดยมีโครงการที่ดำเนินการแล้วเสร็จ ได้แก่ 1) โครงการ Project on Promotion and Development of Coconut Supply Chain Management โดยกรมส่งเสริมการเกษตร 2) โครงการ Application of Geographic Information System (GIS) Technology for Sustainable Soil and Water Conservation โดยกรมพัฒนาที่ดิน และ 3) โครงการ The Study Exchange Programme on Potential Development of Farm Women โดยกรมส่งเสริมการเกษตร และมีโครงการของไทยที่ฝ่ายฟิลิปปินส์สนใจจะดำเนินการต่อในระยะที่ 2 คือ โครงการ Knowledge Exchange Project on “Participatory Irrigation Management” (PIM) ของกรมชลประทาน
นอกจากนี้ ยังรับทราบข้อเสนอโครงการใหม่ จำนวน 6 โครงการ ที่เสนอโดยฝ่ายไทย 3 โครงการ ได้แก่ 1) โครงการ Cultivation of Seahorses for Release into the Wild โดยกรมประมง 2) โครงการ Knowledge Exchange to Develop Soil and Water Conservation Information Technology for Farmers and Networks โดยกรมพัฒนาที่ดิน และ 3) โครงการ Project on Seed Weevil Management Best Practices in Mango โดยกรมส่งเสริมการเกษตร และเสนอโดยฝ่ายฟิลิปปินส์ 3 โครงการ ได้แก่ 1) โครงการ Knowledge Sharing on Quality and Safety along the Production, Processing and Distribution of Milk and Milk Products โดย National Dairy Authority 2) โครงการ Capacity Enhancement on Integrated Soil Fertility Management (ISFM) โดย Bureau of Soils and Water Management และ 3) โครงการ Capacity Building on Nanotechnology โดย Biotech Program โดยให้หน่วยงานที่เกี่ยวข้องของทั้งสองฝ่ายหารือและพัฒนาโครงการร่วมกันต่อไป ซึ่งฝ่ายฟิลิปปินส์แจ้งความประสงค์ให้มีการต่ออายุข้อตกลง Implementing Arrangement (IA) on Specific Areas of Cooperation between the Department of Fisheries of the Kingdom of Thailand and the Department of Agriculture Bureau of Fisheries and Aquatic Resources (BFAR) of the Republic of the Philippines เพื่อเป็นกลไกในการดำเนินการพัฒนาความร่วมมือด้านการป้องกัน ยับยั้ง และขจัดการทำประมงผิดกฎหมาย โดยที่ประชุมขอให้ทั้งสองฝ่ายหารือกันในรายละเอียดต่อไป
ทั้งนี้ ในที่ประชุมยังเห็นชอบให้จัดการประชุมหารือระหว่างเจ้าหน้าที่ผู้เกี่ยวข้องของทั้งสองฝ่าย เกี่ยวกับ (1) ข้อตกลงเพื่อการดำเนินการความร่วมมือทางวิชาการที่มีความสนใจเฉพาะร่วมกัน ระหว่างศูนย์กระบือฟิลิปปินส์ สาธารณรัฐฟิลิปปินส์ กับกรมปศุสัตว์ กระทรวงเกษตรและสหกรณ์ ราชอาณาจักรไทย ในด้านการผลิตกระบือปลักและกระบือนม (2) การขอเปิดตลาดสินค้าพืชจากฟิลิปปินส์มายังประเทศไทย และ (3) ความเป็นไปได้ในการปรับปรุงบันทึกความเข้าใจระหว่างรัฐบาลแห่งราชอาณาจักรไทยและรัฐบาลแห่งสาธารณรัฐฟิลิปปินส์ว่าด้วยความร่วมมือด้านการเกษตร

ที่มา : https://www.thaigov.go.th/news/contents/details/70314