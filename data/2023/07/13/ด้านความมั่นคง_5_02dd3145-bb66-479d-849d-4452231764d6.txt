รัฐบาลไทย-ข่าวทำเนียบรัฐบาล-นายอำเภอเชียงของ จังหวัดเชียงราย น้อมนำพระราชดำริกรมสมเด็จพระเทพรัตนราชสุดา ฯ สยามบรมราชกุมารี Kick off ประกวด “ทางนี้มีผล ผู้คนรักกัน”


วันพฤหัสบดีที่ 13 กรกฎาคม 2566
13/07/2566
พิมพ์
นายอำเภอเชียงของ จังหวัดเชียงราย น้อมนำพระราชดำริกรมสมเด็จพระเทพรัตนราชสุดา ฯ สยามบรมราชกุมารี Kick off ประกวด “ทางนี้มีผล ผู้คนรักกัน”
นายอำเภอเชียงของ จังหวัดเชียงราย น้อมนำพระราชดำริกรมสมเด็จพระเทพรัตนราชสุดา ฯ สยามบรมราชกุมารี Kick off ประกวด “ทางนี้มีผล ผู้คนรักกัน”
เมื่อวันที่ 12 ก.ค. 66 นายวิรุฬห์ สิทธิวงศ์ นายอำเภอเชียงของ เผยว่า อำเภอเชียงของน้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เพื่อสร้างความมั่นคงทางอาหาร ผ่านโครงการ "ทางนี้มีผล ผู้คนรักกัน" ภายใต้แนวคิด อาหารก่อกำเนิดเกิดจากดิน หรือ Soils, where food begins จึงได้บูรณาการภาคีเครือข่าย ลงพื้นที่ Kick off การประกวดโครงการ "ทางนี้มีผล ผู้คนรักกัน" ณ โรงเรียนบ้านน้ำม้า ม.3 ต.สถาน อ.เชียงของ จ.เชียงราย โดยมี สำนักงานพัฒนาชุมชนอำเภอเชียงของ สำนักงานเกษตรอำเภอเชียงของ ศูนย์ส่งเสริมการเรียนรู้อำเภอเชียงของ ชุดปฏิบัติการกิจการพลเรือนที่ 314 กองร้อยทหารพรานที่ 3101 หน่วยเฉพาะกิจ กรมทหารพรานที่ 31 เทศมนตรีตำบลสถาน กำนันตำบลสถาน ผู้ใหญ่บ้าน ผู้อำนวยการโรงเรียนบ้านน้ำม้า ครู นักเรียน ประชาชน และภาคเอกชนในพื้นที่เข้าร่วมกิจกรรม
นายวิรุฬห์ สิทธิวงศ์ นายอำเภอเชียงของ กล่าวว่า พันธกิจสำคัญของกระทรวงมหาดไทย คือการ ”บำบัดทุกข์ บำรุงสุข” ให้กับพี่น้องประชาชนทุกพื้นที่ให้มีความสุขที่ยั่งยืน ซึ่งแนวคิด Change for Good เป็นจุดเริ่มต้นสำคัญที่ทำให้ “ผู้นำต้องทำก่อน” ด้วย “Passion” ที่มุ่งมั่นตั้งใจที่จะขับเคลื่อนเป้าหมายการพัฒนาที่ยั่งยืน (SDGs) ผ่านการสร้างความมั่นคงทางอาหารให้เกิดขึ้น และกระทรวงมหาดไทยยังมุ่งเน้นให้นายอำเภอในฐานะนายกรัฐมนตรีของอำเภอ สร้างทีมงานทุกระดับในพื้นที่ ได้แก่ ทีมจังหวัด ทีมอำเภอ ทีมตำบล และทีมหมู่บ้าน ซึ่งในทีมงานแต่ละระดับจะต้องมีทีมงานคู่ขนาน ทั้งทีมงานที่เป็นทางการตามกฎหมาย เช่น คณะกรรมการอำเภอ คณะกรรมการตำบล คณะกรรมการหมู่บ้าน และทีมงานที่ไม่เป็นทางการหรือทีมงานจิตอาสา ประกอบไปด้วย 7 ภาคีเครือข่าย อันได้แก่ ภาครัฐ ภาคเอกชน ภาคประชาชน ภาคประชาสังคม ภาคศาสนา ภาควิชาการ และภาคสื่อสารมวลชน โดยทุกภาคส่วนมาร่วมกันขับเคลื่อนงานบำบัดทุกข์ บำรุงสุขให้กับประชาชนในพื้นที่ ให้รับรู้ มีส่วนร่วมและเกิดการแก้ไขปัญหาอย่างเป็นรูปธรรม พร้อมที่จะเป็นผู้นำการขับเคลื่อนมาสู่พื้นที่ และพร้อมที่จะ Change for Good สร้างสิ่งที่ดีให้เกิดขึ้นกับพี่น้องประชาชน ซึ่งนำมาสู่การทำงานที่มาจากการร่วมมือกันของทุกฝ่ายในพื้นที่ สร้างการพัฒนาร่วมกัน ก่อให้เกิดผลลัพธ์ที่ดีของการทำงานอย่างเป็นรูปธรรมและยั่งยืน
นายวิรุฬห์ สิทธิวงศ์ นายอำเภอเชียงของ กล่าวต่ออีกว่า กิจกรรมการประกวดโครงการ “ทางนี้มีผล ผู้คนรักกัน” มีการจัดประกวดในตำบลสถานทั้ง 16 หมู่บ้าน โดยมีการปลูกผักสวนครัว สมุนไพร ไม้ผล มากกว่า 30 ชนิด บนพื้นที่สาธารณะของหมู่บ้าน ซึ่งจะทำการตัดสินการประกวดในช่วงต้นเดือนกันยายน และทั้ง 16 หมู่บ้านจะนำผลผลิตในการปลูกครั้งนี้ ไปจำหน่าย ณ ตลาดสีเขียว สนามข่วงวัฒนธรรม อำเภอเชียงของ การจัดกิจกรรมประกวดในครั้งนี้ ได้น้อมนำและเจริญรอยตามแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี โครงการ "ทางนี้มีผล ผู้คนรักกัน" ช่วยสร้างความมั่นคงด้านอาหารอย่างยั่งยืน สร้างความรักความสามัคคีให้เกิดขึ้นในครัวเรือน ชุมชน สังคม ทำให้ประชาชนสามารถพึ่งพาตนเองได้ ตามหลักปรัชญาของเศรษฐกิจพอเพียง ต่อยอดไปสู่การนำไปขาย เป็นการสร้างรายได้ลดรายจ่าย ช่วยส่งเสริมและสนับสนุนการพัฒนาคุณภาพชีวิตของประชาชนในหมู่บ้านให้มีความเป็นอยู่ที่ดีขึ้น ลดความเหลื่อมล้ำ ด้วยการบูรณาการภาคีเครือข่ายร่วมกัน “บำบัดทุกข์ บำรุงสุข” นำไปสู่การเป็น “หมู่บ้านยั่งยืน (Sustainable Village)” ช่วยขับเคลื่อนเป้าหมายการพัฒนาที่ยั่งยืน (Sustainable Development Goals: SDGs) และยังทำให้พี่น้องประชาชนและทุกคนได้ตระหนักรู้ถึงความสำคัญของความมั่นคงด้านอาหาร ความสำคัญของดิน ตามแนวคิด “อาหารก่อกำเนิดเกิดจากดิน” เนื่องในวันดินโลก (World Soil Day) อีกด้วย
นายวิรุฬห์ สิทธิวงศ์ นายอำเภอเชียงของ กล่าวทิ้งท้ายว่า ในช่วงกรกฎาคม 2566 นี้ กระทรวงมหาดไทยได้กำหนดเป็นเดือนแห่งการสร้างความตระหนักรู้ Great food from good soils for better life awareness months ซึ่งทุกพื้นที่ทั่วประเทศจะมีการจัดกิจกรรมร่วมสร้างความตระหนักรู้ในทรัพยากรดินอย่างต่อเนื่อง จึงขอเชิญชวนพี่น้องประชาชน ร่วมกันตระหนักถึงความสำคัญของดิน หันมาอนุรักษ์ทรัพยากรดิน ฟื้นฟูดินให้กลับมาอุดมสมบูรณ์ เพื่อที่จะช่วยสร้างความมั่นคงทางอาหารอย่างยั่งยืน ภายใต้แนวคิด “Soils, where food begins: อาหาร ก่อกำเนิด เกิดจากดิน” และช่วยกันดูแลรักษาสิ่งแวดล้อม อันจะเป็นการช่วยกันยืดอายุและรักษาสภาพแวดล้อมของโลกให้ยั่งยืนตลอดไป
#WorldSoilDay #วันดินโลก #soilswherefoodbegins #Soils4Nutrition #FAO #MOI #กระทรวงมหาดไทย #บำบัดทุกข์บำรุงสุข #SDGsforAll #ChangeforGood

ที่มา : https://www.thaigov.go.th/news/contents/details/70301