รัฐบาลไทย-ข่าวทำเนียบรัฐบาล-ปลัด ทส. เยี่ยมชมและหารือทางวิชาการด้านไม้กับคณะวนศาสตร์ ม.เกษตรฯ ประกอบการจัดสร้างพิพิธภัณฑ์ไม้มีค่าฯ


วันพฤหัสบดีที่ 13 กรกฎาคม 2566
ปลัด ทส. เยี่ยมชมและหารือทางวิชาการด้านไม้กับคณะวนศาสตร์ ม.เกษตรฯ ประกอบการจัดสร้างพิพิธภัณฑ์ไม้มีค่าฯ
ปลัด ทส. เยี่ยมชมและหารือทางวิชาการด้านไม้กับคณะวนศาสตร์ ม.เกษตรฯ ประกอบการจัดสร้างพิพิธภัณฑ์ไม้มีค่าฯ
ปลัด ทส. เยี่ยมชมและหารือทางวิชาการด้านไม้กับคณะวนศาสตร์ ม.เกษตรฯ ประกอบการจัดสร้างพิพิธภัณฑ์ไม้มีค่าฯ
วันที่ 12 กรกฎาคม 2566 เวลา 13.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เข้าเยี่ยมชมและหารือทางวิชาการเกี่ยวกับไม้มีค่า ณ คณะวนศาสตร์ มหาวิทยาลัยเกษตรศาสตร์ เพื่อนำข้อมูลที่ได้ไปประกอบการพิจารณาดำเนินโครงการจัดสร้างพิพิธภัณฑ์องค์ความรู้เรื่องไม้มีค่าเพื่อประโยชน์ของแผ่นดิน เฉลิมพระเกียรติฯ รวมทั้งการพัฒนาการวิจัยและใช้ประโยชน์ไม้มีค่าในประเทศต่อไป โดยมี ผศ.ดร.ขวัญชัย ดวงสถาพร ผศ.ดร.กฤษฎาพันธุ์ ผลากิจ  ผศ.ดร.พิชิต ลำใย  นิสิตปริญญาเอกและนิสิตปริญญาโท จากภาควิชาการจัดการป่าไม้ คณะวนศาสตร์ บรรยายสรุปและร่วมหารือ
โอกาสนี้ ปกท.ทส. และคณะ ยังได้เข้าเยี่ยมชมไม้ทรงคุณค่าพิเศษและไม้ทรงคุณค่าต่าง ๆ บริเวณตึกภาควิชาการจัดการป่าไม้ และห้องปฏิบัติการรุกขกาลวิทยาเขตร้อน มากกว่า 100 ชนิด และชมการสาธิตเทคโนโลยีการศึกษาวิจัยเชิงลึกกับชิ้นไม้ทรงคุณค่าพิเศษในประเทศไทย พร้อมชมการแสดงตัวอย่างการสื่อความหมายต่อสาธารณะจากผลการวิจัย ซึ่งจะเกิดประโยชน์ต่อการยกระดับและพัฒนาโครงการจัดสร้างพิพิธภัณฑ์องค์ความรู้เรื่องไม้มีค่าฯ ให้สมบูรณ์ยิ่งขึ้น พร้อมทั้งได้ให้ข้อเสนอแนะถึงการพัฒนางานวิจัยไม้มีค่าเพื่อนำไปใช้ประโยชน์อย่างจริงจังในรูปแบบต่าง ๆ เช่น การพัฒนาป่าเศรษฐกิจแบบครบวงจร การอนุรักษ์และฟื้นฟูป่าไม้ และการจัดการคาร์บอนในต้นไม้ เป็นต้น

ที่มา : https://www.thaigov.go.th/news/contents/details/70296