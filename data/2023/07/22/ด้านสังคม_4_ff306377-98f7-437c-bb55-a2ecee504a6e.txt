รัฐบาลไทย-ข่าวทำเนียบรัฐบาล-“เอกพงษ์” ผู้ตรวจราชการดีอีเอส ลงพื้นที่ตรวจโครงการจังหวัดบุรีรัมย์


วันเสาร์ที่ 22 กรกฎาคม 2566
“เอกพงษ์” ผู้ตรวจราชการดีอีเอส ลงพื้นที่ตรวจโครงการจังหวัดบุรีรัมย์
“เอกพงษ์” ผู้ตรวจราชการดีอีเอส ลงพื้นที่ตรวจโครงการจังหวัดบุรีรัมย์
นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) พร้อมคณะ   ลงพื้นที่ติดตามความคืบหน้าการดำเนินงานโครงการต่างๆ ภายใต้แผนการตรวจราชการของผู้ตรวจราชการกระทรวงฯ ประจำปีพ.ศ.2566 ระหว่างวันที่ 19 - 21 ก.ค. 66 จังหวัดบุรีรัมย์ และประชุมกับหน่วยงาน อาทิ สำนักงานสถิติจังหวัดบุรีรัมย์สถานีอุตุนิยมวิทยาบุรีรัมย์ โทรคมนาคมจังหวัดบุรีรัมย์ สำนักงานไปรษณีย์ไทยบุรีรัมย์ และสำนักงานส่งเสริมเศรษฐกิจดิจิทัล สาขาภาคอีสานตอนล่าง เพื่อรับฟังสรุปผลการดำเนินงานสำคัญรวมถึงปัญหา/อุปสรรค ข้อเสนอแนะ/แนวทางแก้ไขปัญหาตามความเหมาะสม  จากนั้นได้ตรวจเยี่ยม สถานีอุตุนิยมวิทยาบุรีรัมย์ โครงการศูนย์ดิจิทัลชุมชน(โรงเรียนบ้านโคกกลาง อำเภอประโคนชัย) โครงการพัฒนาศักยภาพกลุ่มวิสาหกิจและเพิ่มคุณภาพสำหรับการปลูกผักอินทรีย์ด้วยระบบควบคุมปัจจัยการเจริญเติบโตของพืชอัตโนมัติ ด้วยเทคโนโลยี IoT ของวิสาหกิจชุมชนหนองหว้าสามัคคี บ้านหนองหว้า อำเภอห้วยราช รวมทั้งได้ตรวจเยี่ยมโครงการโค้ดดิ้งพัฒนา STEM (โรงเรียนบุรีรัมย์พิทยาคม)
นอกจากนี้ยังได้เข้าพบ นายไชยวัฒน์ จุนถิระพงศ์ ผู้ว่าราชการจังหวัดบุรีรัมย์ เพื่อหารือข้อราชการพร้อมทั้งขอความอนุเคราะห์ในการสนับสนุนการปฏิบัติภารกิจต่างๆ ของทุกหน่วยงานภายใต้สังกัด ดศ. ในพื้นที่จังหวัดบุรีรัมย์เพื่อช่วยสนับสนุนการพัฒนาจังหวัดบุรีรัมย์ในอนาคต
____________

ที่มา : https://www.thaigov.go.th/news/contents/details/70610