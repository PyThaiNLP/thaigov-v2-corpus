รัฐบาลไทย-ข่าวทำเนียบรัฐบาล-ผู้ว่าฯ พังงา ติดตามผลกระทบจากสถานการณ์อุทกภัย กำชับเจ้าหน้าที่เร่งช่วยเหลือและให้กำลังใจแก่พี่น้องประชาชนที่ประสบภัย น้อมนำพระราโชบาย ทำให้พี่น้องประชาชนกลับมาใช้ชีวิตได้เป็นปกติ


วันเสาร์ที่ 1 กรกฎาคม 2566
01/07/2566
พิมพ์
ผู้ว่าฯ พังงา ติดตามผลกระทบจากสถานการณ์อุทกภัย กำชับเจ้าหน้าที่เร่งช่วยเหลือและให้กำลังใจแก่พี่น้องประชาชนที่ประสบภัย น้อมนำพระราโชบาย ทำให้พี่น้องประชาชนกลับมาใช้ชีวิตได้เป็นปกติ
ผู้ว่าฯ พังงา ติดตามผลกระทบจากสถานการณ์อุทกภัย กำชับเจ้าหน้าที่เร่งช่วยเหลือและให้กำลังใจแก่พี่น้องประชาชนที่ประสบภัยน้ำท่วม น้อมนำพระราโชบาย ทำให้พี่น้องประชาชนกลับมาใช้ชีวิตได้เป็นปกติสุขโดยเร็ว พร้อมเน้นย้ำสายด่วนนิรภัย 1784 พร้อมให้ความช่วยเหลือ
ผู้ว่าฯ พังงา ติดตามผลกระทบจากสถานการณ์อุทกภัย กำชับเจ้าหน้าที่เร่งช่วยเหลือและให้กำลังใจแก่พี่น้องประชาชนที่ประสบภัยน้ำท่วม น้อมนำพระราโชบาย ทำให้พี่น้องประชาชนกลับมาใช้ชีวิตได้เป็นปกติสุขโดยเร็ว พร้อมเน้นย้ำสายด่วนนิรภัย 1784 พร้อมให้ความช่วยเหลือตลอด 24 ชั่วโมง
วันนี้ (1 กรกฎาคม 2566) นายเอกรัฐ หลีเส็น ผู้ว่าราชการจังหวัดพังงา เผยว่า จังหวัดพังงาเร่งให้การช่วยเหลือพี่น้องประชาชนที่ได้รับผลกระทบจากภัยน้ำท่วม โดยได้มอบหมายให้นายเถลิงศักดิ์ นุชประหาร รองผู้ว่าราชการจังหวัดพังงา พร้อมด้วยหัวหน้าสำนักงานป้องกันและบรรเทาสาธารณภัยจังหวัดพังงา นายอำเภอเมืองพังงา ผู้นำท้องถิ่น และเจ้าหน้าที่ผู้ปฏิบัติงาน ลงพื้นที่ติดตามสถานการณ์น้ำท่วมและให้กำลังใจแก่พี่น้องประชาชนผู้ประสบภัย
"ได้กำชับให้เจ้าหน้าที่ที่เกี่ยวข้อง น้อมนำพระราโชบายของพระบาทสมเด็จพระเจ้าอยู่หัว ในการเร่งให้ความช่วยเหลือพี่น้องประชาชนผู้ประสบภัย และทำให้พี่น้องประชาชนได้กลับมาใช้ชีวิตได้อย่างเป็นปกติสุขโดยเร็ว ซึ่งหน่วยงานที่เกี่ยวข้อง ได้มีการแนะนำวิธีการดูแลตัวเองและแก้ไขปัญหาเบื้องต้น รวมทั้งได้แจกจ่ายอาหารและน้ำดื่มให้กับผู้ประสบภัยน้ำท่วมบริเวณหมู่บ้านหลังสถานีอนามัยทุ่งคาโงก และที่ทำการองค์การบริหารส่วนตำบลทุ่งคาโงก โดยในด้านการสัญจรจะมีเจ้าหน้าที่ประจำพื้นที่เพื่อรับ-ส่งผู้ประสบภัยที่จะต้องอพยพออกจากบ้านชั่วคราว" ผู้ว่าฯ พังงา กล่าว
นายเอกรัฐ หลีเส็น ผู้ว่าราชการจังหวัดพังงา กล่าวอีกว่า สาเหตุของการเกิดอุทกภัยในครั้งนี้ เนื่องจากปริมาณฝนที่ตกต่อเนื่อง ตั้งแต่คืนวันที่ 30 มิถุนายน 2566 มาจนถึงช่วงเที่ยงของวันนี้ (1 กรกฎาคม 2566) ทำให้เกิดน้ำป่าไหลหลาก น้ำล้นตลิ่ง และเกิดดินสไลด์ทับเส้นทางบางส่วน ซึ่งหากไม่มีมีปริมาณฝนตกมาเพิ่มอย่างต่อเนื่อง คาดว่าสถานการณ์จะคลี่คลายทั้งหมดได้ในวันพรุ่งนี้ ทั้งนี้ ยังคงต้องเฝ้าระวังอย่างต่อเนื่องต่อไป โดยตนยังได้กำชับให้หน่วยงานที่เกี่ยวข้อง ติดตามสถานการณ์และบูรณาการภาคีเครือข่าย ดำเนินการตามแผนเผชิญเหตุอย่างเคร่งครัด ซึ่งได้มีผู้นำท้องถิ่นท้องที่ ฝ่ายปกครอง องค์กรปกครองส่วนท้องถิ่น อำเภอ แขวงทางหลวง การไฟฟ้าส่วนภูมิภาค อาสาสมัครจิตอาสา และ สำนักงานปภ.จังหวัดพังงา เข้าช่วยเหลือพี่น้องประชาชนในเบื้องต้น ทั้งการจัดอาหารปรุงสุก น้ำดื่ม ตามวงรอบ การเร่งระบายน้ำออกจากพื้นที่ การอำนวยความสะดวกด้านการจราจร และการขนย้ายสิ่งของขึ้นสู่ที่สูง โดยได้เน้นย้ำและประสานภาคีเครือข่าย อาสาสมัคร อปพร. มิสเตอร์เตือนภัย ในพื้นที่ ให้ติดตาม เฝ้าระวังสถานการณ์ และรายงานให้สำนักงาน ปภ.จังหวัดพังงา ทราบเป็นระยะจนกว่าสถานการณ์จะเข้าสู่ภาวะปกติ
นายเอกรัฐ หลีเส็น ผู้ว่าราชการจังหวัดพังงา กล่าวเพิ่มเติมว่า สำหรับผลกระทบจากสถานการณ์อุทกภัยในพื้นที่ (ข้อมูล ณ วันที่ 1 กรกฎาคม 2566 เวลา 18.15 น.) มีพื้นที่ได้รับผลกระทบ จำนวน 4 อำเภอ ได้แก่ 1) อำเภอตะกั่วป่า ที่เทศบาลตำบลคึกคัก หมู่ที่ 1 3 4 5 และ 6 เกิดน้ำท่วมขังผิวจราจร และบ้านเรือนประชาชน ปัจจุบันสถานการณ์คลี่คลายแล้ว ที่ตำบลเกาะคอเขา หมู่ที่ 4 เกิดน้ำท่วมขังบ้านเรือนราษฎรจำนวน 1 หลังคาเรือน ปัจจุบันสถานการณ์คลี่คลายแล้ว ที่ตำบลบางม่วง หมู่ที่ 7 บริเวณหน้า อบต.บางม่วง เกิดน้ำระบายไม่ทันทำให้น้ำท่วมผิวจราจรฝั่งสำนักงาน อบต.บางม่วง รถใหญ่ยังคงสามารถผ่านไปได้ รถเล็กสามารถใช้ทางเบี่ยงออกทางด้านข้างสำนักงาน อบต.บางม่วงได้ ที่ตำบลบางไทร หมู่ที่ 2 เกิดน้ำท่วมขังเส้นทางจราจร ปัจจุบันสถานการณ์คลี่คลายแล้ว 2) อำเภอเมืองพังงา ที่ตำบลทุ่งคาโงก หมู่ที่ 1 2 3 4 และ 5 เกิดน้ำล้นตลิ่งท่วมบ้านเรือนประชาชน จำนวน 65 หลังคาเรือน ทั้งนี้ได้มีการเคลื่อนย้ายผู้ป่วยติดเตียง ผู้พิการไปยังจุดปลอดภัย และให้การดูแลช่วยเหลือ ณ ที่ทำการ อบต.ทุ่งคาโงกแล้ว 3) อำเภอกะปง ที่ตำบลเหมาะ หมู่ที่ 1 เกิดน้ำท่วมถนนสาย 4090 หน้าโรงพยาบาลกะปงชัยพัฒน์ ทำให้การสัญจรไม่สะดวก หมู่ที่ 3 เกิดน้ำท่วมบ้านเรือนประชาชน จำนวน 3 หลังเรือน และมีผู้ป่วยจำนวน 1 หลังคาเรือน ขณะนี้ได้เคลื่อนย้ายผู้ป่วยไปในที่ปลอดภัยเรียบร้อยแล้ว หมู่ที่ 4 เกิดน้ำท่วมเส้นทางการจราจรไม่สะดวกและน้ำท่วมบ้านเรือนประชาชนบางส่วน ที่ตำบลกะปง หมู่ที่ 2 เกิดน้ำท่วมบ้านเรือนประชาชน จำนวน 1 หลังคาเรือน ขณะนี้ได้เคลื่อนย้ายขึ้นที่สูงเรียบร้อยแล้ว หมู่ที่ 3 เกิดน้ำท่วมบ้านเรือนประชาชน จำนวน 3 หลังคาเรือน และเกิดดินสไลด์ ไฟฟ้าในหมู่บ้านใช้การไม่ได้ ทั้งนี้ ผู้ใหญ่บ้านได้ดำเนินการและประสานไฟฟ้ากลับมาใช้ได้ปกติแล้ว ที่ตำบลท่านา หมู่ที่ 2 เกิดน้ำท่วมบ้านเรือนประชาชน จำนวน 7 หลังคาเรือน ซึ่งกำนัน ผู้ใหญ่บ้าน และนายกองค์การบริหารส่วนตำบลท่านาได้ขุดลอกทางน้ำและอพยพประชาชนเข้าสู่ที่ปลอดภัยแล้ว ที่เขตเทศบาลตำบลท่านา เกิดน้ำท่วมบ้านเรือนประชาชน จำนวน 3 หลังคาเรือน ที่ตำบลเหล หมู่ที่ 6 เกิดน้ำท่วมบ้านเรือนประชาชน จำนวน 2 หลังคาเรือน ได้มีอพยพไปสู่ที่ปลอดภัยเรียบร้อยแล้ว ที่ตำบลรมณีย์ หมู่ที่ 1 เกิดน้ำท่วมบ้านเรือนประชาชน จำนวน 2 หลังคาเรือน ได้มีการช่วยเหลือเป็นที่เรียบร้อยแล้ว หมู่ที่ 4 มีต้นไม้ล้มทับสายไฟฟ้า น้ำท่วมบ้านเรือนประชาชนบางส่วน นายก อบต.รมณีย์ได้เข้าช่วยเหลือในเบื้องต้นแล้ว 4) อำเภอท้ายเหมือง ที่ตำบลลำภี เกิดน้ำท่วมขังบ้านเรือนประชาชน หมู่ที่ 4 จำนวน 7 หลังคาเรือน หมู่ที่ 5 จำนวน 50 หลังคาเรือน หมู่ที่ 6 จำนวน 25 หลังคาเรือน ที่ตำบลทุ่งมะพร้าว เกิดน้ำท่วมขังบ้านเรือนประชาชน หมู่ที่ 8 จำนวน 5 หลังคาเรือน หมู่ที่ 10 จำนวน 5 หลังคาเรือน
"หากพี่น้องประชาชนในพื้นที่ได้รับความเดือดร้อนและยังไม่ได้รับความช่วยเหลือ สามารถติดต่อสายด่วนนิรภัย โทร. 1784 ตลอด 24 ชั่วโมง เพื่อเจ้าหน้าที่จะได้เข้าให้ความช่วยเหลือโดยทันที" ผู้ว่าฯ พังงา กล่าวในช่วงท้าย

ที่มา : https://www.thaigov.go.th/news/contents/details/69886