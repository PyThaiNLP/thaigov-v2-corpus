รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมบรรยายโครงการฝึกอบรม หลักสูตร “เสริมสร้างความรู้และพัฒนาศักยภาพด้านการร่างกฎหมายและการให้ความเห็นทางกฎหมาย”


วันจันทร์ที่ 10 กรกฎาคม 2566
10/07/2566
พิมพ์
ปลัดกระทรวงยุติธรรม ร่วมบรรยายโครงการฝึกอบรม หลักสูตร “เสริมสร้างความรู้และพัฒนาศักยภาพด้านการร่างกฎหมายและการให้ความเห็นทางกฎหมาย”
ปลัดกระทรวงยุติธรรม ร่วมบรรยายโครงการฝึกอบรม หลักสูตร “เสริมสร้างความรู้และพัฒนาศักยภาพด้านการร่างกฎหมายและการให้ความเห็นทางกฎหมาย”
ในวันจันทร์ที่ ๑๐ กรกฎาคม ๒๕๖๖ เวลา ๑๓.๓๐ น. นางพงษ์สวาท นีละโยธิน ปลัดกระทรวงยุติธรรม ร่วมบรรยายโครงการฝึกอบรม หลักสูตร “เสริมสร้างความรู้และพัฒนาศักยภาพด้านการร่างกฎหมายและการให้ความเห็นทางกฎหมาย” หัวข้อ  "ความรู้ทั่วไปเกี่ยวกับการร่างกฎหมาย" ผ่านสื่ออิเล็กทรอนิกส์ระบบ Zoom Cloud Meetings โดยถ่ายทอดสัญญาณ ณ ห้องประชุม ๗๐๑ ชั้น ๗ สำนักงานอัยการสูงสุด อาคารราชบุรีดิเรกฤทธิ์ ถนนแจ้งวัฒนะ กรุงเทพมหานคร
สำหรับโครงการฝึกอบรม หลักสูตร “เสริมสร้างความรู้และพัฒนาศักยภาพด้านการร่างกฎหมายและการให้ความเห็นทางกฎหมาย” จัดขึ้นระหว่างวันที่ ๑๐ - ๑๓ กรกฎาคม ๒๕๖๖ ผ่านสื่ออิเล็กทรอนิกส์ระบบ Zoom Cloud Meetings และฝึกปฏิบัติ  ณ ห้องประชุม ๓๐๓ ชั้น ๓ สำนักงานอัยการสูงสุด อาคารราชบุรีดิเรกฤทธิ์ ถนนแจ้งวัฒนะ กรุงเทพมหานคร โดยมีวัตถุประสงค์เพื่อให้ผู้เข้ารับการฝึกอบรมมีความรู้พื้นฐานเกี่ยวกับกระบวนการจัดทำและยกร่างกฎหมาย การตรวจพิจารณาร่างกฎหมาย สามารถร่างกฎหมายได้อย่างถูกต้องและมีประสิทธิภาพตามรูปแบบของกฎหมาย โครงสร้างกฎหมาย และภาษาทางกฎหมาย การตีความกฎหมาย ตลอดจนหลักการและวิธีการของการให้ความเห็นทางกฎหมาย รวมทั้งสามารถนำความรู้ที่ได้ไปปรับใช้กับข้อเท็จจริงที่เกิดขึ้นโดยสามารถให้ความเห็นทางกฎหมายได้อย่างถูกต้อง โดยมีข้าราชการธุรการที่ปฏิบัติงานเกี่ยวกับการร่างกฎหมายและการให้ความเห็นทางกฎหมาย เข้าร่วมฝึกอบรม จำนวน ๖๐ คน

ที่มา : https://www.thaigov.go.th/news/contents/details/70193