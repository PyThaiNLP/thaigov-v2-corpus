รัฐบาลไทย-ข่าวทำเนียบรัฐบาล-กลับมาอีกครั้ง ธอส. เปิดจำหน่ายสลากออมทรัพย์ “ขาลเพิ่มพูน ปี 2566” หน่วยละ 1,000 บ. อัตราดอกเบี้ยหน้าสลากสูงสุดถึง 1.15% ต่อปี พร้อมโอกาสลุ้นรางวัลสูงสุด 2 ล้านบาททุกเดือน 36 ครั้ง


วันจันทร์ที่ 10 กรกฎาคม 2566
10/07/2566
พิมพ์
กลับมาอีกครั้ง ธอส. เปิดจำหน่ายสลากออมทรัพย์ “ขาลเพิ่มพูน ปี 2566” หน่วยละ 1,000 บ. อัตราดอกเบี้ยหน้าสลากสูงสุดถึง 1.15% ต่อปี พร้อมโอกาสลุ้นรางวัลสูงสุด 2 ล้านบาททุกเดือน 36 ครั้ง
ธอส. เปิดจำหน่ายสลากออมทรัพย์ ชุด “ขาลเพิ่มพูน ปี 2566” จำหน่ายราคาหน่วยละ 1,000 บาท อายุสลาก 3 ปี ผลตอบแทนหน้าสลาก 1.00% ต่อปี บวกเพิ่มผลตอบแทนผันแปรตามคุณภาพสินเชื่อที่ดีที่สุดของธนาคาร 0.15% ต่อปี รวมผลตอบแทนเป็น 1.15% ต่อปี เมื่อฝากครบ 3 ปี
ธนาคารอาคารสงเคราะห์ เปิดจำหน่ายสลากออมทรัพย์ ชุด “ขาลเพิ่มพูน ปี 2566” จำหน่ายราคาหน่วยละ 1,000 บาท อายุสลาก 3 ปี ผลตอบแทนหน้าสลาก 1.00% ต่อปี บวกเพิ่มผลตอบแทนผันแปรตามคุณภาพสินเชื่อที่ดีที่สุดของธนาคาร 0.15% ต่อปี รวมผลตอบแทนเป็น 1.15% ต่อปี เมื่อฝากครบ 3 ปี (เงื่อนไขเป็นไปตามที่ธนาคารกำหนด) พร้อมลุ้นรับเงินรางวัลมูลค่าสูงสุด 2 ล้านบาท ตลอด 36 งวด เริ่มซื้อสลากได้ตั้งแต่วันที่ 17 กรกฎาคม 2566 ผ่านช่องทาง Mobile Application : GHB ALL GEN และ ธอส. ทุกสาขาทั่วประเทศ
นายกฤษณ์ เสสะเวช กรรมการธนาคาร และรักษาการกรรมการผู้จัดการ ธนาคารอาคารสงเคราะห์ (ธอส.) เปิดเผยว่าเพื่อสนับสนุนและเพิ่มโอกาสให้กับประชาชนทุกคนได้มีทางเลือกในการลงทุนที่มีความมั่นคงให้ผลตอบแทนดี อีกทั้งเป็นส่วนหนึ่งในการช่วยทำให้คนไทยมีบ้าน ธอส.ในฐานะสถาบันการเงินของรัฐ ที่มีพันธกิจ ทำให้คนไทยมีบ้าน จึงได้จัดทำ “สลากออมทรัพย์ ชุด “ขาลเพิ่มพูน ปี 2566” กรอบวงเงินรวม 10,000 ล้านบาท ออมเงินแถมลุ้นรับโชคได้ง่ายๆ เพียงหน่วยละ 1,000 บาท อายุสลาก 3 ปี ให้ผลตอบแทนหน้าสลาก 1.00% ต่อปี และรับผลตอบแทนผันแปร 0.15% ต่อปี รวมรับผลตอบแทนสูงสุด 1.15% ต่อปี โดยเงื่อนไขรับผลตอบแทนผันแปรเป็นไปตามที่ธนาคารกำหนดจากคุณภาพสินเชื่อที่ดีที่สุดของธนาคาร ที่นำเงินสลากออมทรัพย์ดังกล่าวไปปล่อยสินเชื่อ ณ วันที่ 30 ธันวาคม 2568 พร้อมกันนี้ ยังมีโอกาสถูกรางวัลทุกเดือนรวม 36 ครั้ง ประกอบด้วย รางวัลที่ 1  มูลค่ารางวัลสูงถึง 2 ล้านบาท จำนวน 1 รางวัล รางวัลที่ 2  มูลค่ารางวัลละ 20,000 บาท จำนวน 4  รางวัล รางวัลที่ 3 มูลค่ารางวัลละ 2,000 บาท จำนวน 40 รางวัล รางวัลเลขท้าย 3 ตัว หมุน 1 ครั้ง รางวัลละ 90 บาท และรางวัลเลขท้าย 2 ตัว หมุน 1 ครั้ง รางวัลละ 40 บาท โดยโอกาสในการถูกรางวัลใหญ่สูงถึง 0.00045% และหากฝากตั้งแต่ 100,000 บาทขึ้นไป การันตีถูกรางวัลเลขท้าย 2 ตัวทุกงวดรับผลตอบแทน 1.630% ต่อปี ฝากตั้งแต่ 1,000,000 บาทขึ้นไป การันตีถูกรางวัลเลขท้าย 2 ตัว และรางวัลเลขท้าย 3 ตัวทุกงวด รับผลตอบแทน 1.738% ต่อปี
ผู้ที่สนใจสามารถซื้อสลากออมทรัพย์ ธอส. ชุด”ขาลเพิ่มพูน ปี 2566” ได้ที่ Mobile Application : GHB ALL GEN หรือที่ ธอส. ทุกสาขาทั่วประเทศ ตั้งแต่วันจันทร์ที่ 17 กรกฎาคม – 30 ธันวาคม 2566 หรือจนกว่าจะเต็มกรอบวงเงิน โดยจะเริ่มออกรางวัลครั้งแรกวันพุธที่ 16 สิงหาคม 2566 สอบถามรายละเอียดเพิ่มเติมได้ที่ ธอส. ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/70185