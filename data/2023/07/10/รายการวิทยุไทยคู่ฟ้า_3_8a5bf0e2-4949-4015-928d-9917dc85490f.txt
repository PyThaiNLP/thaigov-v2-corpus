รัฐบาลไทย-ข่าวทำเนียบรัฐบาล-เตือนผู้ประกอบการโรงงานแจ้งข้อมูลการจัดการของเสีย ภายใน 30 มิ.ย.66


วันจันทร์ที่ 10 กรกฎาคม 2566
10/07/2566
พิมพ์
เตือนผู้ประกอบการโรงงานแจ้งข้อมูลการจัดการของเสีย ภายใน 30 มิ.ย.66
วันที่ 24 มิถุนายน 2566
ต่อจากนี้ไป ขอเชิญรับฟังไทยคู่ฟ้า
กระทรวงอุตสาหกรรม เตือนผู้ประกอบกิจการโรงงานที่ก่อกำเนิดของเสียทุกโรงงาน
ให้รายงานข้อมูลการจัดการสิ่งปฏิกูลหรือวัสดุไม่ใช้แล้วผ่านระบบข้อมูลกลางของกระทรวงอุตสาหกรรม หรือ
iSingle Form ภายในวันที่ 30 มิ.ย.2566 หากฝ่าฝืนไม่รายงาน หรือ รายงานล่าช้ามีโทษปรับสูงสุด 20,000
บาท ทั้งนี้ เพื่อกำกับดูแลการบริหารจัดการกากอุตสาหกรรมอย่างเข้มงวด
ป้องกันไม่ให้ของเสียจากภาคอุตสาหกรรมหลุดออกจากระบบ
ซึ่งอาจส่งผลกระทบกับชุมชนและสิ่งแวดล้อมในวงกว้าง
โดยนำหลักการผู้ก่อมลพิษเป็นผู้รับผิดชอบมาใช้อย่างเต็มรูปแบบ ตามประกาศกระทรวง
เรื่องการจัดการสิ่งปฏิกูลหรือวัสดุที่ไม่ใช้แล้ว พ.ศ.2566 สอบถามเพิ่มเติมได้ที่ กรมโรงงานอุตสาหกรรม
โทร.0-2430-6307 ต่อ 1609
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/70137