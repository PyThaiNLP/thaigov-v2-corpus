รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ติวเข้มหลักสูตรการวิเคราะห์ต้นทุนกิจกรรม (ABB) พร้อมเติมทักษะด้านการบริหารจัดการทางการเงินที่ดี นำร่อง สอจ.5 จังหวัด 


วันจันทร์ที่ 10 กรกฎาคม 2566
10/07/2566
พิมพ์
รองปลัดฯ ณัฏฐิญา ติวเข้มหลักสูตรการวิเคราะห์ต้นทุนกิจกรรม (ABB) พร้อมเติมทักษะด้านการบริหารจัดการทางการเงินที่ดี นำร่อง สอจ.5 จังหวัด
รองปลัดฯ ณัฏฐิญา ติวเข้มหลักสูตรการวิเคราะห์ต้นทุนกิจกรรม (ABB) พร้อมเติมทักษะด้านการบริหารจัดการทางการเงินที่ดี นำร่อง สอจ.5 จังหวัด ได้แก่ สมุทรสงคราม ปทุมธานี  สระบุรี ชลบุรี และสงขลา
วันนี้ (7 กรกฎาคม 2566) นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานเปิดการประชุมหลักสูตรการวิเคราะห์ต้นทุนกิจกรรม (Activities Base Budget: ABB) เพื่อให้ความรู้เพิ่มทักษะด้านการบริหารจัดการทางการเงินที่ดี ในการเตรียมความพร้อมสำหรับการจัดทำคำของบประมาณปี พ.ศ. 2567 ตลอดจนแนวทางการลดปัญหาค่าใช้จ่ายรายกิจกรรมในปัจจุบัน อาทิ ค่ากิจกรรมการออกตรวจโรงงาน ค่าวัสดุและอุปกรณ์ ค่าสาธารณูปโภค และปัญหาอื่น ๆ ที่พบในแต่ละหน่วยงาน ทั้งส่วนกลางและส่วนภูมิภาคของสำนักงานปลัดกระทรวงอุตสาหกรรม ให้สามารถนำไปใช้ประโยชน์ในการบริหารทรัพยากรได้อย่างมีประสิทธิภาพของหน่วยงานต่อไป
โดยมี นางสาวสุนีย์ โสภณ ผู้อำนวยการกองบริหารทรัพยากรบุคคล นางอรวรรณ อัศวพันธ์ หัวหน้ากลุ่มพัฒนาทรัพยากรบุคคล นางสาวลัดดาวัลย์ สันติภิญโญเลิศ อุตสาหกรรมจังหวัดสมุทรสงคราม นางสาวศิริรัตน์ กองทอง นักวิเคราะห์นโยบายและแผนชำนาญการพิเศษ สอจ.สมุทรสงคราม นายสราวุธ  พรทิพย์ นักวิเคราะห์นโยบายและแผนชำนาญการพิเศษ สอจ.ปทุมธานี นายณฤพนธ์  ซี่โฮ่ นักวิเคราะห์นโยบายและแผนชำนาญการพิเศษ  สอจ. สงขลา นายตรีพงษ์ กลันทปุระ นักวิเคราะห์นโยบายและแผนชำนาญการพิเศษ สอจ.สระบุรี นางณัฏฐนิช  ทรงแสงธรรม นักวิเคราะห์นโยบายและแผนชำนาญการ สอจ.ชลบุรี  เข้าร่วมประชุมฯ ผ่านรูปแบบการประชุมผ่านสื่ออิเล็กทรอนิกส์ (Zoom Meeting) ณ ห้องประชุมจิตอาสา ชั้น 5 สำนักงานปลัดกระทรวงอุตสาหกรรม
ทั้งนี้ ได้รับเกียรติจาก รศ.ดร.เกรียงไกร บุญเลิศอุทัย รองคณบดีฝ่ายวางแผนและพัฒนา ประธานหลักสูตรวิทยาศาสตรมหาบัณฑิต สาขาวิชาธุรกิจ จุฬาลงกรณ์มหาวิทยาลัย เป็นวิทยากรบรรยายหลักสูตรดังกล่าว

ที่มา : https://www.thaigov.go.th/news/contents/details/70150