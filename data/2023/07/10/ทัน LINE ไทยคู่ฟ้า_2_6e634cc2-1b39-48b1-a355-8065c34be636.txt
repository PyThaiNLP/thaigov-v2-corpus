รัฐบาลไทย-ข่าวทำเนียบรัฐบาล-หนุนหญิงไทย “ตรวจภายใน” สม่ำเสมอเป็นประจำทุกปี ป้องกัน “มะเร็งรังไข่”


วันจันทร์ที่ 10 กรกฎาคม 2566
หนุนหญิงไทย “ตรวจภายใน” สม่ำเสมอเป็นประจำทุกปี ป้องกัน “มะเร็งรังไข่”
.....
มะเร็งรังไข่เป็นมะเร็งของอวัยวะสืบพันธุ์สตรีที่พบได้บ่อย และเป็นอันดับ 3 รองจากมะเร็งปากมดลูกและมะเร็งมดลูก
.
จากสถิติจากข้อมูล Cancer In Thailand Vol.X ปี 2016–2018 ของสถาบันมะเร็งแห่งชาติพบว่าคนไทยป่วยเป็น “มะเร็งรังไข่รายใหม่” ปีละประมาณ 2,900 ราย
.
“ระยะแรก” ผู้ป่วยมักจะไม่มีอาการผิดปกติ หรือมีอาการที่ไม่เฉพาะเจาะจง เช่น ท้องอืด อึดอัดแน่นท้อง ทานอาหารได้น้อยลง เป็นต้น ส่งผลให้ผู้ป่วยมากกว่า 2 ใน 3 ของผู้ป่วยมะเร็งรังไข่ทั้งหมดมาพบแพทย์เมื่อมีอาการมากและตรวจพบว่าอยู่ในระยะลุกลามแล้ว ทําให้ผลการรักษาไม่ดีอาจเป็น “โรคซ้ำหลังการรักษาสูง” และมีอัตราการรอดชีพต่ำ
.
ปัจจัยเสี่ยงที่ทำให้มีโอกาสเป็นมะเร็งรังไข่ได้สูงขึ้น :
.
• มีภาวะอ้วน
• มีบุตรยาก
• รับประทานอาหารที่มีเส้นใยต่ำ
• มีภาวะขาดวิตามินเอ
• ทาแป้งฝุ่นบริเวณอวัยวะเพศ
• การกลายพันธุ์ของยีน BRCA ทำให้เสี่ยงต่อการเป็นมะเร็งรังไข่สูงถึง 20-40 %
.
ปัจจุบันยังไม่มีการตรวจคัดกรองที่มีความเฉพาะเจาะจงและประสิทธิภาพสูงพอในการตรวจคัดกรองมะเร็งรังไข่สำหรับสตรีปกติทั่วไป ดังนั้น สถาบันมะเร็งแห่งชาติ แนะนำว่าสตรีทุกคนควรได้รับการตรวจภายในประจำปีอย่างสม่ำเสมอ
.
ประชาชนสามารถตรวจอาการเบื้องต้น / แนวปฏิบัติ :
.
• ปวดท้องน้อย
• เลือดออกทางช่องคลอดผิดปกติ
• ท้องโตผิดปกติหรือคลำก้อนได้ในท้อง
• หากพบการผิดปกติ รีบเข้ารับคำปรึกษาและตรวจเพิ่มเติมจากแพทย์เฉพาะทางด้านนรีเวช
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70143