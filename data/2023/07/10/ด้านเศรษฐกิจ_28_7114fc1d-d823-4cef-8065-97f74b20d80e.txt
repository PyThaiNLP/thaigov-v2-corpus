รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมหน่วยงานที่เกี่ยวข้อง หารือแนวทางการทำประกันภัยผลผลิตมันสำปะหลัง


วันจันทร์ที่ 10 กรกฎาคม 2566
กระทรวงเกษตรฯ จัดประชุมหน่วยงานที่เกี่ยวข้อง หารือแนวทางการทำประกันภัยผลผลิตมันสำปะหลัง
หารือแนวทางการทำประกันภัยผลผลิตมันสำปะหลัง
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมหารือแนวทางการทำประกันภัยผลผลิตมันสำปะหลัง ร่วมกับธนาคารเพื่อการเกษตรและสหกรณ์การเกษตร (ธ.ก.ส.) สำนักงานคณะกรรมการกำกับและส่งเสริมการประกอบธุรกิจประกันภัย และสมาคมประกันวินาศภัยไทย ผ่านระบบ Zoom Meeting
โดยที่ประชุมได้หารือถึงความเหมาะสมของงบประมาณการให้ความช่วยเหลือด้านการเกษตรผู้ประสบภัยกรณีฉุกเฉินตามระเบียบกระทรวงการคลังฯ และงบประมาณอุดหนุนค่าเบี้ยประกันภัยของโครงการประกันภัยการเกษตร เพื่อให้เกิดประสิทธิภาพในการใช้จ่ายงบประมาณของภาครัฐต่อไป

ที่มา : https://www.thaigov.go.th/news/contents/details/70189