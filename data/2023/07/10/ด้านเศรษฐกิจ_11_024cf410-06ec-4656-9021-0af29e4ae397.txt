รัฐบาลไทย-ข่าวทำเนียบรัฐบาล-กรมทางหลวงชนบท บำรุงถนนสาย นม.1015 จังหวัดนครราชสีมา เสร็จสมบูรณ์


วันจันทร์ที่ 10 กรกฎาคม 2566
กรมทางหลวงชนบท บำรุงถนนสาย นม.1015 จังหวัดนครราชสีมา เสร็จสมบูรณ์
เพิ่มประสิทธิภาพการคมนาคมขนส่งระหว่างตำบล อำเภอ เพิ่มความปลอดภัย และยกระดับการเดินทางให้กับประชาชนอย่างเป็นรูปธรรม
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการงานบำรุงถนนทางหลวงชนบทสาย นม.1015 แยก ทล.2 - บ้านหนองหัวฟาน อำเภอโนนสูง และขามสะแกแสง จังหวัดนครราชสีมา ช่วง กม. ที่ 1+000 - 3+375 รวมระยะทาง 2.375 กิโลเมตร เป็นโครงการซ่อมฟื้นฟูทางหลวงชนบทอันเนื่องมาจากเหตุภัยพิบัติ ทช. จึงได้ดำเนินการซ่อมสร้างผิวทางแบบแอสฟัลท์คอนกรีต มีผิวจราจรกว้าง 8 - 12 เมตร ไหล่ทางกว้างข้างละ 1 - 2 เมตร พร้อมก่อสร้างท่อระบายน้ำคอนกรีตเสริมเหล็ก ติดตั้งไฟฟ้าแสงสว่าง และป้ายอำนวยความปลอดภัย ใช้งบประมาณ 24.975 ล้านบาท ปัจจุบันได้ดำเนินการเสร็จสมบูรณ์ จะช่วยเพิ่มประสิทธิภาพการเดินทางระหว่างตำบล อำเภอ สนับสนุนการคมนาคมขนส่งในพื้นที่ ให้ประชาชนสัญจรได้อย่างสะดวกปลอดภัยมากยิ่งขึ้น

ที่มา : https://www.thaigov.go.th/news/contents/details/70157