รัฐบาลไทย-ข่าวทำเนียบรัฐบาล-วันเดียวพร้อมกันทั่วประเทศ!! ธอส. จัดงานประมูลขายบ้านมือสอง ขนบ้านเด่น ทำเลดี มาจำหน่ายกว่า 5,000 รายการ ลดราคาสูงสุดถึง 50% วันเสาร์ที่ 15 กรกฎาคม 2566 เวลา 10.00 - 16.00 น.  


วันจันทร์ที่ 10 กรกฎาคม 2566
10/07/2566
พิมพ์
วันเดียวพร้อมกันทั่วประเทศ!! ธอส. จัดงานประมูลขายบ้านมือสอง ขนบ้านเด่น ทำเลดี มาจำหน่ายกว่า 5,000 รายการ ลดราคาสูงสุดถึง 50% วันเสาร์ที่ 15 กรกฎาคม 2566 เวลา 10.00 - 16.00 น.
ธอส. จัดงานประมูลขายบ้านมือสอง ธอส. ประจำปี ครั้งที่ 2/2566 ในวันเสาร์ที่ 15 กรกฎาคม 2566 เวลา 10.00 - 16.00 น. ด้วยการคัดบ้านมือสอง ธอส. ทำเลดี มากกว่า 5,000 รายการทั่วประเทศ มาประมูลขายในราคาลดพิเศษสูงสุดถึง 50% จากราคาประเมิน
ธนาคารอาคารสงเคราะห์ เพิ่มทางเลือกให้คนอยากมีบ้าน จัดงานประมูลขายบ้านมือสอง ธอส. ประจำปี ครั้งที่ 2/2566 ในวันเสาร์ที่ 15 กรกฎาคม 2566 เวลา 10.00 - 16.00 น. ด้วยการคัดบ้านมือสอง ธอส. ทำเลดี มากกว่า 5,000 รายการทั่วประเทศ มาประมูลขายในราคาลดพิเศษสูงสุดถึง 50% จากราคาประเมิน เปิดประมูลในราคาต่ำสุดเพียง 65,000 บาท เท่านั้น พิเศษ!! ผู้ชนะการประมูลรับสิทธิ์สินเชื่อบ้านอัตราดอกเบี้ยต่ำสุด นานสูงสุด 24 เดือน ผู้ที่สนใจสามารถลงทะเบียนเข้าร่วมประมูลล่วงหน้า ผ่านช่องทางออนไลน์ https://crm.ghbank.co.th/survey/bitnpa ตั้งแต่วันนี้ - 13 กรกฎาคม 2566 พร้อมรับของที่ระลึกได้ในวันประมูล
นายกฤษณ์ เสสะเวช กรรมการธนาคาร และรักษาการกรรมการผู้จัดการ ธนาคารอาคารสงเคราะห์ (ธอส.) เปิดเผยว่า ในงานประมูลบ้านมือสอง ธอส. ตั้งแต่ต้นปี 2566 ธนาคารสามารถจำหน่ายบ้านมือสองในทุกช่องทางได้มากกว่า 2,334 ล้านบาท สะท้อนถึงการจัดโปรโมชันสินเชื่อบ้านอัตราดอกเบี้ยต่ำ พร้อมส่วนลดสูงสุด และสิทธิพิเศษในการประมูลมากมายที่สามารถตอบโจทย์ความต้องการของลูกค้าที่อยากมีที่อยู่อาศัยคุณภาพดีเป็นของตนเองในราคาที่คุ้มค่า ดังนั้น ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” จึงได้จัดงานประมูลขายบ้านมือสอง ธอส. ประจำปี ครั้งที่ 2/2566 ในวันเสาร์ที่ 15 กรกฎาคม 2566 เวลา 10.00 - 16.00 น. โดยคัดบ้านมือสอง คุณภาพดี ทำเลเด่นทั่วประเทศ จำนวนมากกว่า 5,000 รายการ ทั้งประเภทบ้านเดี่ยว ทาวน์เฮาส์ ห้องชุด (คอนโดมิเนียม) อาคารพาณิชย์ และที่ดินเปล่า มาเปิดประมูลในราคาพิเศษ ด้วยส่วนลดสูงสุดถึง 50% จากราคาประเมิน แบ่งเป็นทรัพย์ในกรุงเทพฯ และปริมณฑล จำนวน 1,274 รายการ ราคาเริ่มต้นประมูลต่ำสุดเพียง 65,000 บาท เท่านั้น ได้แก่ ทรัพย์ประเภทห้องชุด ขนาดเนื้อที่ 26.25 ตารางเมตร ใน อ.เมืองปทุมธานี จ.ปทุมธานี ขณะที่ทรัพย์เด่นราคาดีที่น่าสนใจ ได้แก่ ทรัพย์ประเภททาวน์เฮ้าส์ 2 ชั้น ขนาดเนื้อที่ 20.30 ตารางวา ในโครงการเจซิตี้รัตนาธิเบศร์-บางบัวทอง อ.บางบัวทอง จ.นนทบุรี ราคาเริ่มต้นประมูลอยู่ที่ 2.09 ล้านบาท ซึ่งเป็นทรัพย์ที่ตั้งอยู่บนเส้นทางคมนาคมหลัก และมีแหล่งอำนวยความสะดวกมากมาย อาทิ ห้างสรรพสินค้าชั้นนำ โรงพยาบาล และโรงเรียนชื่อดัง
ส่วนทรัพย์ในภูมิภาคนำออกประมูลมากกว่า 4,000 รายการ โดยมีราคาเริ่มต้นประมูลต่ำสุดเพียง 98,000 บาท ได้แก่ ทรัพย์ประเภทที่ดินเปล่า ขนาดเนื้อที่ 163 ตารางวา อ.บาเจาะ จ.นราธิวาส ขณะที่ทรัพย์เด่นที่น่าสนใจ ได้แก่ ทรัพย์ประเภทบ้านเดี่ยว 2 ชั้น ขนาดเนื้อที่ 55 ตารางวา อ.เมืองอุดรธานี จ.อุดรธานี ราคาเริ่มต้นประมูลอยู่ที่ 3.54 ล้านบาท ซึ่งเป็นทรัพย์ที่ตั้งอยู่ติดถนนเลี่ยงเมืองอุดรธานี ใกล้วิทยาลัยพละอุดรธานี
สำหรับผู้ที่สนใจเข้าร่วมประมูลบ้านมือสอง ธอส. สามารถลงทะเบียนออนไลน์เพื่อร่วมประมูลได้ทาง https://crm.ghbank.co.th/survey/bitnpa ตั้งแต่วันนี้ถึงวันที่ 13 กรกฎาคม 2566 โดยในวันประมูลผู้ชนะการประมูลจะต้องวางเงินประกันการซื้อทรัพย์ 10,000 บาททุกรายการ ยกเว้นทรัพย์ที่มีราคาประมูลตั้งแต่ 10 ล้านบาท ขึ้นไป วางเงินประกันซื้อทรัพย์ 100,000 บาท ทำสัญญาจะซื้อจะขายตั้งแต่วันที่ 17 - 31 กรกฎาคม 2566 นอกจากนี้ ผู้ชนะการประมูลยังมีสิทธิ์รับสินเชื่อบ้านดอกเบี้ยต่ำสุด นานสูงสุด 24 เดือนอีกด้วย (เงื่อนไขเป็นไปตามที่ธนาคารกำหนด) ทั้งนี้ ผู้ที่ประมูลทรัพย์ในเขตกรุงเทพฯ และปริมณฑล สามารถร่วมประมูลได้ที่ห้องพิมานมาศ ชั้น 11 อาคารจอดรถ ธนาคารอาคารสงเคราะห์ สำนักงานใหญ่ ส่วนทรัพย์ในเขตภูมิภาค จัดประมูลในสาขาที่ตั้งทรัพย์ ผู้ที่สนใจสามารถลงทะเบียนเข้าร่วมงานประมูลได้ตั้งแต่เวลา 08.00 น. และเริ่มประมูลตั้งแต่เวลา 10.00 น. สอบถามข้อมูลเพิ่มเติมได้ที่ G H Bank Call Center โทร. 0-2645-9000 กด 5 หรือ Facebook Fanpage ธนาคารอาคารสงเคราะห์ หรือ ดูข้อมูลบ้านมือสอง ธอส. ได้ที่ www.ghbhomecenter.com และ Mobile Application : GHB ALL HOME

ที่มา : https://www.thaigov.go.th/news/contents/details/70149