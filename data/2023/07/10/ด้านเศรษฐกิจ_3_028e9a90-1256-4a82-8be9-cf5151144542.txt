รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ตรวจติดตามโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ฯ และโครงการแปรรูปสินค้าเกษตรอุตสาหกรรม 1 จังหวัด 1 ชุมชน


วันจันทร์ที่ 10 กรกฎาคม 2566
10/07/2566
พิมพ์
ผู้ตรวจฯ วีระกิตติ์ ลงพื้นที่ตรวจติดตามโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ฯ และโครงการแปรรูปสินค้าเกษตรอุตสาหกรรม 1 จังหวัด 1 ชุมชน
ผู้ตรวจฯ วีระกิตติ์ ลงพื้นที่ตรวจติดตามโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ฯ และโครงการแปรรูปสินค้าเกษตรอุตสาหกรรม 1 จังหวัด 1 ชุมชน
จ.เพชรบูรณ์ : วันที่ 5 กรกฎาคม 2566 นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่จังหวัดเพชรบูรณ์ ตรวจเยี่ยมและติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ตามแนวอุตสาหกรรมวิถีใหม่ "เหมืองแร่ดี คู่ชุมชน" และตรวจราชการ ณ ห้องประชุมสำนักงานอุตสาหกรรมจังหวัดเพชรบูรณ์ โดยมี นายพสุ สุครีวก อุตสาหกรรมจังหวัดเพชรบูรณ์ และเจ้าหน้าที่เข้าร่วมและรายงานผลการดำเนินโครงการฯ ทั้งนี้ ผู้ตรวจฯ วีระกิตติ์ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะในการทำงาน อาทิ การแจ้งข้อมูลการประกอบกิจการโรงงานรายเดือนตามกฎหมาย ตามแบบ iSingleForm และระบบ i-Industry ทุกโรงงาน เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. เร่งรัดการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% เน้นย้ำให้มีการป้องกันการลักลอบเผาอ้อยและการบริหารการขนส่งอ้อยเข้าโรงงานในปีต่อไป การดำเนินงานตามนโยบาย MIND ของกระทรวงอุตสาหกรรม รวมถึงการดำเนินงานเกี่ยวกับโครงการต่าง ๆ ที่ได้รับงบประมาณให้เป็นไปตามเป้าหมายที่กำหนดไว้
ทั้งนี้ ผู้ตรวจฯ วีระกิตติ์ ได้ลงพื้นที่ตรวจเยี่ยม บริษัท ฟู้ด ฟอร์ เดอะเวิลด์ จำกัด ประกอบกิจการเกี่ยวกับการแปรรูปไก่สำเร็จรูป ตั้งอยู่เลขที่ 99/88 หมู่ที่ 4 ถนนนครสวรรค์-ชัยภูมิ ตำบลกันจุ อำเภอบึงสามพัน จังหวัดเพชร์บูรณ์ และกลุ่มทอเสื่อกกบ้านเนินเสรี ตำบลกันจุ อำเภอบึงสามพัน จังหวัดเพชรบูรณ์ ผู้เข้าร่วมโครงการแปรรูปสินค้าเกษตรอุตสาหกรรม 1 จังหวัด 1 ชุมชน (One Province One Agro-Industrial Community: OPOAI-C)

ที่มา : https://www.thaigov.go.th/news/contents/details/70140