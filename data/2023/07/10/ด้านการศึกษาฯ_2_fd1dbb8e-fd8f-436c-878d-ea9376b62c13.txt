รัฐบาลไทย-ข่าวทำเนียบรัฐบาล-เลขานุการ รมว.อว. ลงพื้นที่ประชุมเชิงปฏิบัติการ “การพัฒนาศักยภาพและการส่งเสริมการมีงานทำของนักศึกษาพิการ”


วันจันทร์ที่ 10 กรกฎาคม 2566
เลขานุการ รมว.อว. ลงพื้นที่ประชุมเชิงปฏิบัติการ “การพัฒนาศักยภาพและการส่งเสริมการมีงานทำของนักศึกษาพิการ”
เลขานุการ รมว.อว. ลงพื้นที่ประชุมเชิงปฏิบัติการ “การพัฒนาศักยภาพและการส่งเสริมการมีงานทำของนักศึกษาพิการ”
เมื่อวันที่ 26 มิ.ย. ดร.ดนุช ตันเทอดทิตย์ เลขานุการรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) ลงพื้นที่ประชุมเชิงปฏิบัติการการพัฒนาศักยภาพและการส่งเสริมการมีงานทำของนักศึกษาพิการ โดยได้รับการต้อนรับจาก บาทหลวงสุขุม ธนะสิงห์ ประธานมูลนิธิพระมหาไถ่เพื่อการพัฒนาคนพิการ นายสุภรธรรม มงคลสวัสดิ์ เลขาธิการมูลนิธิฯ และผู้เข้าร่วมโครงการกว่า 90 ราย ณ มูลนิธิพระมหาไถ่เพื่อการพัฒนาคนพิการ จังหวัดชลบุรี
การประชุมเชิงปฏิบัติการ ภายใต้หัวข้อการพัฒนาศักยภาพและการส่งเสริมการมีงานทำของนักศึกษาพิการ ประกอบด้วยการบรรยาย/การอภิปราย การมอบนโยบายการทำงาน การแบ่งกลุ่มระดมความคิดเห็น และการศึกษาดูงานการสร้างงานคนพิการ โดยมีวัตถุประสงค์เพื่อสร้างความเข้มแข็งด้านการพัฒนาศักยภาพนักศึกษาพิการให้แก่บุคลากรที่ปฏิบัติงานให้บริการนักศึกษาพิการ สร้างเครือข่ายการทำงานร่วมกันระหว่างองค์กรคนพิการ ศูนย์บริการนักศึกษาพิการ (DSS Center) ให้มีประสิทธิภาพมากยิ่งขึ้น รวมถึงแลกเปลี่ยนความคิดเห็นต่อการสร้างโอกาสและเสริมศักยภาพนักศึกษาพิการสู่การมีงานทำอย่างยั่งยืนต่อไป
ทั้งนี้ ผู้เข้าร่วมโครงการจะได้รับความรู้และมีแนวทางในการพัฒนาศักยภาพนักศึกษาพิการ และสามารถนำความรู้ที่ได้ไปประยุกต์ใช้ในการจัดบริการให้ความช่วยเหลือแก่นักศึกษาพิการที่ถูกต้อง เหมาะสม มีเครือข่ายการทำงานร่วมกันระหว่างองค์กรคนพิการและศูนย์บริการนักศึกษาพิการ (DSS Center) ตลอดจนเสริมสร้างให้นักศึกษาพิการมีโอกาสและมีแนวทางในการหางานทำเมื่อสำเร็จการศึกษาต่อไป

ที่มา : https://www.thaigov.go.th/news/contents/details/70177