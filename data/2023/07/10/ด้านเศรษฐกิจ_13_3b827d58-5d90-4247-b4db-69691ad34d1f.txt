รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ฯ ลงพื้นที่พิษณุโลก ตรวจเยี่ยมโครงการ OPOAI-C กลุ่มแม่บ้านเกษตรกรแปรรูปจากกล้วย พร้อมแนะการพัฒนากิจการทั้งด้านผลิตภัณฑ์และมาตรฐาน


วันจันทร์ที่ 10 กรกฎาคม 2566
10/07/2566
พิมพ์
ผู้ตรวจฯ วีระกิตติ์ฯ ลงพื้นที่พิษณุโลก ตรวจเยี่ยมโครงการ OPOAI-C กลุ่มแม่บ้านเกษตรกรแปรรูปจากกล้วย พร้อมแนะการพัฒนากิจการทั้งด้านผลิตภัณฑ์และมาตรฐาน
ผู้ตรวจฯ วีระกิตติ์ฯ ลงพื้นที่พิษณุโลก ตรวจเยี่ยมโครงการ OPOAI-C กลุ่มแม่บ้านเกษตรกรแปรรูปจากกล้วย พร้อมแนะการพัฒนากิจการทั้งด้านผลิตภัณฑ์และมาตรฐาน
วันที่ 7 กรกฎาคม 2566 นายวีระกิตติ์ รันทกิจธรวิชญ์ ผู้ตรวจราชการกระทรวงอุตสาหกรรม ลงพื้นที่พิษณุโลก ตรวจเยี่ยมการดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ประจำปีงบประมาณ พ.ศ. 2566 ณ กลุ่มแม่บ้านเกษตรกรตะโม่สร้างสรรค์ ต.บางระกำ อ.บางระกำ จ.พิษณุโลก ประกอบกิจการทำผลิตภัณฑ์แปรรูปจากกล้วย โดยผู้ตรวจราชการฯ ได้ให้คำแนะนำในการพัฒนากิจการทั้งด้านผลิตภัณฑ์ มาตรฐาน และด้านการตลาด
พร้อมทั้งได้เยี่ยมชมนิทรรศการโซนนวัตกรรมและงานวิจัย ในงานเกษตรนเรศวร EXPO และให้กำลังใจเจ้าหน้าที่ศูนย์ส่งเสริมอุตสาหกรรมภาคที่ 2 และศูนย์ส่งเสริมอุตสาหกรรมภาคที่ 3 ร่วมกิจกรรมออกบูธ Workshop ส่งเสริมอาชีพเบเกอรี่ และน้ำหอม D.I.Y ภายในงาน.
นอกจากนี้ ยังได้ตรวจติดตามการดำเนินงานของสำนักงานอุตสาหกรรมจังหวัดพิษณุโลก ณ ห้องประชุมสำนักงานอุตสาหกรรมจังหวัดพิษณุโลก
โดยมี นายธงชัย เมืองสนธิ์ อุตสาหกรรมจังหวัดพิษณุโลกและเจ้าหน้าที่เข้าร่วม และรายงานผลการดำเนินโครงการฯ ทั้งนี้ ผตร.อก. (นายวีระกิตติ์ รันทกิจธนวิชญ์) ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย ตามแบบ iSingleForm และระบบ i-Industry ทุกโรงงาน เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. เร่งรัดการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% เน้นย้ำให้มีการป้องกันการลักลอบเผาอ้อยและการบริหารการขนส่งอ้อยเข้าโรงงานในปีต่อไป การดำเนินงานตามนโยบาย MIND ของกระทรวงอุตสาหกรรม และดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนดไว้

ที่มา : https://www.thaigov.go.th/news/contents/details/70160