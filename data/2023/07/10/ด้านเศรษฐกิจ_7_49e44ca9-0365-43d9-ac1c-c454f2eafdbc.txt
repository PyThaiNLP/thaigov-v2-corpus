รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ธีระยุทธ เป็นประธานเปิดงาน Smart SME EXPO 2023 ครั้งที่ 9 อิมแพ็ค เมืองทองธานี


วันจันทร์ที่ 10 กรกฎาคม 2566
10/07/2566
พิมพ์
ผู้ช่วยรัฐมนตรีฯ ธีระยุทธ เป็นประธานเปิดงาน Smart SME EXPO 2023 ครั้งที่ 9 อิมแพ็ค เมืองทองธานี
ผู้ช่วยรัฐมนตรีฯ ธีระยุทธ เป็นประธานเปิดงาน Smart SME EXPO 2023 ครั้งที่ 9 อิมแพ็ค เมืองทองธานี
เมื่อวันที่ 6 กรกฎาคม 2566 นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นประธานเปิดงาน Smart SME EXPO 2023  ครั้งที่ 9 โดยมี นางสาวณรินณ์ทิพ วิริยะบัณฑิตกุล ประธานเจ้าหน้าที่บริหาร บริษัท พีเอ็มจี คอร์ปอเรชั่น จำกัด ผู้จัดงาน Smart SME EXPO 2023 ให้การต้อนรับ ณ ฮอลล์ 7 – 8 ศูนย์แสดงสินค้าและการประชุมอิมแพ็ค เมืองทองธานี
สำหรับงานแฟรนไชส์ธุรกิจแห่งปี Smart SME EXPO 2023 ครั้งที่ 9 จัดภายใต้แนวคิด 9 Mega Trend รวม 9 เทรนด์ธุรกิจสุดฮิต แบ่งเป็น 7 โซนธุรกิจ กว่า 250 บูธ ได้แก่ โซนแฟรนไชส์ โซนหน่วยงานภาครัฐและสถาบันการเงิน โซนความงามและสุขภาพ โซนนวัตกรรมและเทคโนโลยี โซนอาหาร และพิเศษปีนี้มีโซนสตรีทฟู้ด รวมถึงโซนคาเฟ่ พร้อมการเสวนาให้ความรู้อบรมอาชีพฟรี การเจรจาจับคู่ธุรกิจทั้งในและต่างประเทศ โดยงานจัดต่อเนื่องระหว่างวันที่ 6-9 กรกฎาคม 2566 ณ ฮอลล์ 7-8 ศูนย์แสดงสินค้าและการประชุมอิมแพ็ค เมืองทองธานี

ที่มา : https://www.thaigov.go.th/news/contents/details/70152