รัฐบาลไทย-ข่าวทำเนียบรัฐบาล-ตรวจฯ วีระกิตติ์ฯ ลงพื้นที่พิษณุโลก ตรวจเยี่ยมและติดตามโครงการ"เหมืองแร่ดี คู่ชุมชน"พร้อมแนะสถานประกอบการดำเนินกิจการสอดคล้องกับนโยบายกระทรวงอุตสาหกรรม MIND 4 มิติ 


วันจันทร์ที่ 10 กรกฎาคม 2566
10/07/2566
พิมพ์
ตรวจฯ วีระกิตติ์ฯ ลงพื้นที่พิษณุโลก ตรวจเยี่ยมและติดตามโครงการ"เหมืองแร่ดี คู่ชุมชน"พร้อมแนะสถานประกอบการดำเนินกิจการสอดคล้องกับนโยบายกระทรวงอุตสาหกรรม MIND 4 มิติ
ตรวจฯ วีระกิตติ์ฯ ลงพื้นที่พิษณุโลก ตรวจเยี่ยมและติดตามโครงการ"เหมืองแร่ดี คู่ชุมชน"พร้อมแนะสถานประกอบการดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้น
วันที่ 6 กรกฎาคม 2566 นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ได้ลงพื้นที่ตรวจเยี่ยมและติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" ณ จ.พิษณุโลก โดยมี นายธงชัย เมืองสนธิ์ อุตสาหกรรมจังหวัดพิษณุโลก และเจ้าหน้าที่ เข้าร่วม
โดยได้ลงพื้นที่ ห้างหุ้นส่วนจำกัด ดาวศุภกิจ ตำบลบ้านมุง อำเภอเนินมะปราง จังหวัดพิษณุโลก ประกอบกิจการทำเหมืองหินปูน (เพื่อการก่อสร้าง) เพื่อติดตามผลการดำเนินงานตามโครงการเพิ่มประสิทธิภาพการกำกับดูแลและส่งเสริมการประกอบการเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” รวมทั้งรับฟังข้อเสนอและปัญหาอุปสรรคในการประกอบกิจการ ทั้งนี้ ผู้ตรวจราชการฯ ได้แนะนำสถานประกอบการให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/70155