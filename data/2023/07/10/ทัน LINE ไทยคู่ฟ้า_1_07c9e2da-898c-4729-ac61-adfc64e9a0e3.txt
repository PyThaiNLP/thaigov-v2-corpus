รัฐบาลไทย-ข่าวทำเนียบรัฐบาล-ยกระดับการคัดแยกผู้เสียหายจากการค้ามนุษย์ ตามข้อเสนอแนะ TIP Report 2023 เพื่อผลสำเร็จที่ชัดเจนขึ้น


วันจันทร์ที่ 10 กรกฎาคม 2566
ยกระดับการคัดแยกผู้เสียหายจากการค้ามนุษย์ ตามข้อเสนอแนะ TIP Report 2023 เพื่อผลสำเร็จที่ชัดเจนขึ้น
.....
กระทรวงแรงงาน ขับเคลื่อนการป้องกันการค้ามนุษย์ด้านแรงงาน ผ่านการฝึกอบรมเพื่อพัฒนาทักษะการคัดแยกผู้เสียหายจากการค้ามนุษย์ ตามนโยบายของรัฐบาลที่ได้กำหนดให้การป้องกันการค้ามนุษย์เป็นวาระแห่งชาติ
.
รวมทั้งเป็นไปตามข้อเสนอแนะจากรายงานสถานการณ์การค้ามนุษย์ ประจำปี 2566 (TIP Report 2023) ซึ่งมีข้อเสนอแนะให้ฝึกอบรมเจ้าหน้าที่ในการคัดแยกผู้เสียหายอย่างมีประสิทธิภาพ กำหนดให้ทีมสหวิชาชีพ ประกอบด้วย เจ้าหน้าที่ที่ผ่านการฝึกอบรมและมีประสบการณ์เพียงพอในการปฏิบัติงานด้านการค้ามนุษย์ เพื่อปรับปรุงประสิทธิภาพในการคัดแยกผู้เสียหาย และเสริมสร้างความตระหนักรู้ให้แก่เจ้าหน้าที่ที่เกี่ยวข้องให้เข้าใจข้อบ่งชี้ของการค้ามนุษย์ เช่น การบังคับทำงานใช้หนี้ การทำงานเกินเวลามากเกินจำเป็น การยึดเอกสารของลูกจ้างและการทำงานโดยไม่จ่ายผลตอบแทน เป็นต้น
.
พร้อมมอบหมายให้หน่วยงานในสังกัดทั้งส่วนกลางและส่วนภูมิภาค นำมาตรฐานการปฏิบัติงานในการคัดกรองผู้เสียหายจากการค้ามนุษย์ด้านแรงงาน และการบังคับใช้แรงงาน และแผนปฏิบัติการว่าด้วยกลไกการส่งต่อระดับชาติ ไปใช้เป็นแนวทางปฏิบัติงาน เพื่อขจัดการบังคับใช้แรงงานและการค้ามนุษย์ในประเทศไทย ให้สามารถปฏิบัติตามมาตรฐานขั้นต่ำของสหรัฐฯ และไทยได้รับการจัดอันดับในรายงานการค้ามนุษย์ให้อยู่ในระดับที่สูงขึ้นต่อไป
.
อ่านเพิ่มเติม คลิก https://www.thaigov.go.th/news/contents/details/69952
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70142