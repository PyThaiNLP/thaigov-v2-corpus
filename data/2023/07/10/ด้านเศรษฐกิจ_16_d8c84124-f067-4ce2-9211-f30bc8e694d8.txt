รัฐบาลไทย-ข่าวทำเนียบรัฐบาล-ผู้ตรวจฯ เดชา ลงพื้นที่สมุทรสาคร มอบสอจ.เร่งประสานงาน กำกับติดตามให้สถานประกอบการในพื้นที่ลงทะเบียนในระบบ i-industry และรายงานข้อมูลในระบบ iSingleform


วันจันทร์ที่ 10 กรกฎาคม 2566
10/07/2566
พิมพ์
ผู้ตรวจฯ เดชา ลงพื้นที่สมุทรสาคร มอบสอจ.เร่งประสานงาน กำกับติดตามให้สถานประกอบการในพื้นที่ลงทะเบียนในระบบ i-industry และรายงานข้อมูลในระบบ iSingleform
ผู้ตรวจฯ เดชา ลงพื้นที่สมุทรสาคร มอบสอจ.เร่งประสานงาน กำกับติดตามให้สถานประกอบการในพื้นที่ลงทะเบียนในระบบ i-industry และรายงานข้อมูลในระบบ iSingleform
วันที่ 7 กรกฎาคม 2566 นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่ตรวจราชการ รอบที่ 2 โดยเร่งกำกับติดตามการดำเนินงานสำนักงานอุตสาหกรรมจังหวัดสมุทรสาคร (สอจ.สมุทรสาคร) โดยมี นายพิทักษ์ บุญคงแก้ว อุตสาหกรรมจังหวัดสมุทรสาคร นายเทวัญ บุภักดี ผู้ช่วยอุตสาหกรรมจังหวัดสมุทรสาคร หัวหน้ากลุ่มงานและเจ้าหน้าที่สำนักงานอุตสาหกรรมจังหวัดสมุทรสาคร ให้การต้อนรับและรายงานผลการดำเนินงาน
โดย ผตร.อก. ได้มอบนโยบายให้เจ้าหน้าที่ สอจ.ทุกคนเร่งประสานงานและกำกับติดตามให้สถานประกอบการภายในจังหวัดที่มีจำนวน 5,722 ราย ลงทะเบียนในระบบ i-industry และรายงานข้อมูลในระบบ iSingleform ให้ครบถ้วน และเนื่องจากสถานประกอบการภายในจังหวัดสมุทรสาครมีจำนวนมาก
ผตร.อก. จึงได้กำหนดให้รายงานความก้าวหน้าเพื่อติดตามการดำเนินงานอย่างใกล้ชิดทุกวัน ทั้งนี้ ผตร.อก. ได้ลงพื้นที่ บริษัท เซี้ยะ จื้อ เอ็นเตอร์ไพรส์ จำกัด ซึ่งประกอบกิจการที่เกี่ยวข้องกับ Waste Processing เพื่อติดตามการแก้ไขปัญหาข้อร้องเรียน และรับทราบข้อเสนอแนะการบันทึกข้อมูลในระบบ iSingleform

ที่มา : https://www.thaigov.go.th/news/contents/details/70167