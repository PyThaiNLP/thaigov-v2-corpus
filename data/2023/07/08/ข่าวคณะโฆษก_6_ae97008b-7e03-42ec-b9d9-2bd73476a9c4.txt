รัฐบาลไทย-ข่าวทำเนียบรัฐบาล-​โฆษกรัฐบาลเผย อัตราเงินเฟ้อของไทย เมื่อเทียบกับเงินเฟ้อของเขตเศรษฐกิจต่างๆ (เดือน พ.ค. 2566 เทียบกับ พ.ค. 2565) พบว่าเงินเฟ้อของประเทศไทยสูงขึ้น 0.53% (YoY) 


วันเสาร์ที่ 8 กรกฎาคม 2566
08/07/2566
พิมพ์
​โฆษกรัฐบาลเผย อัตราเงินเฟ้อของไทย เมื่อเทียบกับเงินเฟ้อของเขตเศรษฐกิจต่างๆ (เดือน พ.ค. 2566 เทียบกับ พ.ค. 2565) พบว่าเงินเฟ้อของประเทศไทยสูงขึ้น 0.53% (YoY)
​โฆษกรัฐบาลเผย อัตราเงินเฟ้อของไทย เมื่อเทียบกับเงินเฟ้อของเขตเศรษฐกิจต่างๆ (เดือน พ.ค. 2566 เทียบกับ พ.ค. 2565) พบว่าเงินเฟ้อของประเทศไทยสูงขึ้น 0.53% (YoY) อยู่ต่ำเป็นอันดับที่ 6 จาก 134 เขตเศรษฐกิจที่มีการประกาศตัวเลข
วันนี้ (8 กรกฎาคม 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฎิบัติหน้าที่โฆษกประจำสำนักนายกรัฐมนตรี เปิดเผยผลการจัดอันดับอัตราเงินเฟ้อ เดือนพฤษภาคม 2566 ว่าอัตราเงินเฟ้อของไทย เมื่อเทียบกับเงินเฟ้อของเขตเศรษฐกิจต่างๆ (เดือน พ.ค. 2566 เทียบกับ พ.ค. 2565) พบว่าเงินเฟ้อของประเทศไทยสูงขึ้น 0.53% (YoY) อยู่ต่ำเป็นอันดับที่ 6 จาก 134 เขตเศรษฐกิจที่มีการประกาศตัวเลข โดยเรียงจากเงินเฟ้อต่ำสุดไปเงินเฟ้อสูงสุด (ข้อมูล ณ วันที่ 26 มิถุนายน 2566 อ้างอิง เว็บไซต์ tradingeconomics) ซึ่งหากพิจารณาแล้ว เงินเฟ้อไทยถือว่าอ่อนตัวในระดับเหมาะสม และยังอยู่ในภาวะที่สอดคล้องกับสถานการณ์ ทั้งราคาเชื้อเพลิง ราคาอาหารสด-เนื้อสัตว์ และฐานเงินเฟ้อในปีก่อนหน้าค่อนข้างสูงมากผลจากราคาน้ำมันปีก่อน เคลื่อนไหวเกิน 95 เหรียญสหรัฐต่อบาร์เรล แต่ขณะนี้เคลื่อนไหว 74-75 เหรียญสหรัฐต่อบาร์เรล จึงมีผลต่อสินค้าและบริการสูงกว่าปีนี้ และมีผลต่อเงินเฟ้อสูง
“พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม สั่งการอย่างต่อเนื่อง ให้หน่วยงานที่เกี่ยวข้อง พิจารณาสถานการณ์และดำเนินนโยบายประเทศ อย่างสอดคล้องกับสภาวการณ์ โดยประเมินความท้าทายจากกระแสโลกควบคู่กันไป เพื่อประโยชน์สูงสุดของประเทศไทย” นายอนุชาฯ กล่าว

ที่มา : https://www.thaigov.go.th/news/contents/details/70117