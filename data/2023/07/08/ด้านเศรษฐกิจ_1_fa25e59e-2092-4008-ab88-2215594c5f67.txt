รัฐบาลไทย-ข่าวทำเนียบรัฐบาล-เปิดแล้ว!! มหกรรมอร่อยปักหมุด สตรีทฟู้ดไทย จ.เชียงใหม่ ปั้นผู้ประกอบการ หนุนท่องเที่ยว


วันศุกร์ที่ 7 กรกฎาคม 2566
07/07/2566
พิมพ์
เปิดแล้ว!! มหกรรมอร่อยปักหมุด สตรีทฟู้ดไทย จ.เชียงใหม่ ปั้นผู้ประกอบการ หนุนท่องเที่ยว
เปิดแล้ว!! มหกรรมอร่อยปักหมุด สตรีทฟู้ดไทย จ.เชียงใหม่ ปั้นผู้ประกอบการ หนุนท่องเที่ยว
วันที่ 7 กรกฎาคม 2566 นายบุญชอบ สุทธมนัสวงษ์ ปลัดกระทรวงแรงงาน มอบหมายให้ นางต้องใจ สุทัศน์ ณ อยุธยา ผู้ตรวจราชการกระทรวงแรงงาน เป็นประธานกล่าวเปิดงาน “IT Tastes Good อร่อยปักหมุด สตรีทฟู้ดไทย จังหวัดเชียงใหม่” ภายใต้โครงการพัฒนาส่งเสริมอาชีพผู้ประกอบการร้านสตรีทฟู้ด (Street Food) กระทรวงแรงงาน โดยมี หัวหน้าส่วนราชการหน่วยงานสังกัดกระทรวงแรงงานจังหวัดเชียงใหม่ ผู้บริหารระดับสูงกระทรวงแรงงาน ผู้ประกอบการร้านค้าสตรีทฟู้ด และประชาชนที่มาร่วมงาน ร่วมให้การต้อนรับ นางนภวรรณ โกละกะ แรงงานจังหวัดเชียงใหม่ กล่าวรายงานวัตถุประสงค์การจัดงาน ณ ศูนย์การค้าบิ๊กซี เชียงใหม่ 1 ดอนจั่นอำเภอเมือง จังหวัดเชียงใหม่
นางต้องใจ กล่าวว่า ตามที่กระทรวงแรงงาน ได้จัดทำโครงการพัฒนาส่งเสริมอาชีพผู้ประกอบการร้านสตรีทฟู้ด (Street Food) กระทรวงแรงงาน โดยมีกิจกรรมประกอบด้วย การเปิดตัวโครงการ การจัดฝึกอบรมผู้สนใจประกอบอาชีพสตรีทฟู้ดรายใหม่ และผู้ประกอบอาชีพสตรีทฟู้ดรายเดิม จำนวนกว่า 30,000 ราย รวมทั้ง การจัดกิจกรรมแสดงร้านค้าสตรีทฟู้ดในวันนี้ ซึ่งเป็นส่วนหนึ่งของโครงการมีวัตถุประสงค์เพื่อสร้างโอกาสในการประกอบอาชีพสตรีทฟู้ด สร้างรายได้ และกระตุ้นเศรษฐกิจในชุมชน เป็นการประชาสัมพันธ์อาหารในท้องถิ่นและร้านอาหารต่างๆ ให้เป็นที่รู้จักของนักท่องเที่ยวและประชาชนทั่วไป อีกทั้งยังเป็นการยกระดับผู้ประกอบอาชีพสตรีทฟู้ดของจังหวัด ให้มีโอกาสนำเสนอรูปแบบการขายใหม่ เช่น รูปแบบฟู้ดทรัค (Food Truck) ซึ่งถือเป็นทางเลือกสำหรับผู้ต้องการเริ่มต้นธุรกิจสตรีทฟู้ดในรูปแบบต่าง ๆ
นางต้องใจ กล่าวต่อว่า กระทรวงแรงงาน ขอขอบคุณจังหวัดเชียงใหม่ที่ให้ความสำคัญกับโครงการพัฒนาส่งเสริมอาชีพผู้ประกอบการร้านสตรีทฟู้ด (Street Food) โดยคัดเลือกร้านค้าสตรีทฟู้ดที่มีชื่อเสียงของจังหวัดกว่า 60 ร้านมาร่วมกิจกรรมแสดงร้านค้าสตรีทฟู้ดในครั้งนี้ และขอเชิญชวนผู้ที่ประกอบอาชีพสตรีทฟู้ดอยู่เดิม ประชาชนผู้สนใจที่จะประกอบอาชีพสตรีทฟู้ด ตลอดจนพี่น้องประชาชนชาวเชียงใหม่และจังหวัดใกล้เคียงมาเที่ยวชมงาน “It Tastes Good อร่อยปักหมุด สตรีทฟู้ดไทย จังหวัดเชียงใหม่” ณ ศูนย์การค้าบิ๊กซี เชียงใหม่ 1 ดอนจั่น ระหว่างวันที่ 7 - 9 กรกฎาคมนี้ ซึ่งกิจกรรมภายในงาน ประกอบด้วย การออกบูธจําหน่ายอาหารจากผู้ประกอบการร้านสตรีทฟู้ดจํานวนกว่า 60 ร้านค้า กิจกรรม Workshop พัฒนาอาชีพ กิจกรรมอบรมให้ความรู้เกี่ยวกับการประกอบอาชีพร้านค้าอาหาร และกิจกรรมความสนุกความบันเทิงอีกมากมายซึ่งนอกจากจะได้รับทั้งความรู้เกี่ยวกับการประกอบอาชีพสตรีทฟู้ดแล้วยังได้เลือกชิมเลือกซื้ออาหารสตรีทฟู้ดที่มีคุณภาพของจังหวัดเชียงใหม่จากงานนี้ด้วย
+++++++++++++++++++
กองเผยแพร่และประชาสัมพันธ์
7 กรกฎาคม 2566

ที่มา : https://www.thaigov.go.th/news/contents/details/70106