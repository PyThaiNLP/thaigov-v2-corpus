รัฐบาลไทย-ข่าวทำเนียบรัฐบาล-DAD ชวนร่วมกิจกรรมติดปีกอาวุธให้ผู้ประกอบการในยุคดิจิทัล


วันศุกร์ที่ 7 กรกฎาคม 2566
07/07/2566
พิมพ์
DAD ชวนร่วมกิจกรรมติดปีกอาวุธให้ผู้ประกอบการในยุคดิจิทัล
ธพส. จัดกิจกรรม “เคล็ด (ไม่) ลับ เราจะรอดไปด้วยกันกับศูนย์ราชการฯ ปี 2566” เปิดอบรม 5 หลักสูตรให้ความรู้และเทคนิคในการสร้างธุรกิจออนไลน์ในยุคดิจิทัลให้ประสบความสำเร็จ ผ่าน 5 กูรูชื่อดัง ในวันเสาร์ที่ 8 กรกฎาคมนี้ เวลา 09.00-16.30 น.
บริษัท ธนารักษ์พัฒนาสินทรัพย์ จำกัด หรือ DAD Asset Development ผู้บริหารศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐ จัดกิจกรรม “เคล็ด (ไม่) ลับ เราจะรอดไปด้วยกันกับศูนย์ราชการฯ ปี 2566” เปิดอบรม 5 หลักสูตรให้ความรู้และเทคนิคในการสร้างธุรกิจออนไลน์ในยุคดิจิทัลให้ประสบความสำเร็จ ผ่าน 5 กูรูชื่อดัง ในวันเสาร์ที่ 8 กรกฎาคมนี้ เวลา 09.00-16.30 น.
ดร.นาฬิกอติภัค แสงสนิท กรรมการผู้จัดการ บริษัท ธนารักษ์พัฒนาสินทรัพย์ จำกัด เปิดเผยว่า DAD ในฐานะผู้บริหารศูนย์ราชการเฉลิมพระเกียรติฯ แจ้งวัฒนะ เล็งเห็นถึงผลกระทบจากการแพร่ระบาดของโควิด-19 ในช่วงที่ผ่านมา ทำให้ผู้ประกอบการรายย่อยมีรายได้ลดลง เนื่องจากไม่สามารถเปิดร้านขายของได้ตามปกติ ประกอบกับกระแสพฤติกรรมของผู้บริโภคที่เปลี่ยนแปลงไปจากการซื้อของตามร้านค้าทั่วไปสู่ออนไลน์มากขึ้น ทำให้ธุรกิจออนไลน์เติบโตขึ้นอย่างรวดเร็ว ด้วยเหตุนี้เพื่อเป็นการช่วยเหลือผู้ประกอบการให้สามารถปรับตัวเข้ากับสถานการณ์ในยุคดิจิทัล DAD จึงได้จัดกิจกรรม “เคล็ด (ไม่) ลับ เราจะรอดไปด้วยกันกับศูนย์ราชการฯ ปี 2566” ต่อเนื่องเป็นปีที่ 2 โดยผู้เข้าร่วมกิจกรรมจะได้เรียนรู้ทักษะในการสร้างธุรกิจให้เติบโตพร้อมกับสร้างรายได้มากยิ่งขึ้นผ่าน 5 หลักสูตรออนไลน์จาก 5 กูรูชื่อดังที่จะมาถ่ายทอดองค์ความรู้และเคล็ดลับการทำธุรกิจบนโลกออนไลน์ให้ประสบความสำเร็จ
โครงการ “เคล็ด (ไม่) ลับ เราจะรอดไปด้วยกันกับศูนย์ราชการฯ ปี 2566” ประกอบด้วย 5 หลักสูตร ได้แก่ 1. หลักสูตรเคล็ดลับการสร้างธุรกิจบนโลกออนไลน์ โดย ดร.ธนะโรจน์ ธิติจริยะวัชร์ หรือ อาจารย์อ๊อฟ IT Expert
2. หลักสูตรการสร้างตัวตนบนโลกออนไลน์ สื่อสารอย่างไรให้มีแครักเตอร์ โดย ผศ.วรวุฒิ อ่อนน่วม หรือ อาจารย์เอ้ นิเทศ เจ้าของแบรนด์ Sphere’s 3. หลักสูตรเทคนิคการถ่ายภาพและตัดต่อคลิปวีดีโอให้น่าสนใจด้วยโทรศัพท์มือถือ โดย คุณปธานิน จันทร์วิเศษ หรือ คุณฟรองซ์ เจ้าของเพจ เที่ยวไหมเล่า 4. หลักสูตร Into Metaverse Era เข้าสู่ยุคโลกเสมือน โดย คุณปกรณ์ ศุภศักดิ์สุทัศน์ หรือ คุณโจ CEO Ascend Co., Ltd. และ 5. หลักสูตรการพัฒนาบุคลิกภาพและทักษะการสื่อสารแบบมีเสน่ห์ โดย ดร.วิจิตรา บุญแล วิทยากรพัฒนาบุคลิกภาพ
ผู้ที่สนใจสามารถเข้าร่วมกิจกรรมได้ในวันเสาร์ที่ 8 กรกฎาคม 2566 ตั้งแต่เวลา 09.00-16.30 น. โดยลงทะเบียนหรือสอบถามข้อมูลเพิ่มเติมได้ที่ LINE ID @dadkledmailub2566

ที่มา : https://www.thaigov.go.th/news/contents/details/70096