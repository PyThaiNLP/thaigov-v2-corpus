รัฐบาลไทย-ข่าวทำเนียบรัฐบาล-​กระทรวงยุติธรรม ประชุมคณะกรรมการบริหารจัดการกองทุนสวัสดิการสํานักงานปลัดกระทรวงยุติธรรม 


วันศุกร์ที่ 7 กรกฎาคม 2566
07/07/2566
พิมพ์
​กระทรวงยุติธรรม ประชุมคณะกรรมการบริหารจัดการกองทุนสวัสดิการสํานักงานปลัดกระทรวงยุติธรรม
​กระทรวงยุติธรรม ประชุมคณะกรรมการบริหารจัดการกองทุนสวัสดิการสํานักงานปลัดกระทรวงยุติธรรม
ในวันพฤหัสบดีที่ ๖ กรกฎาคม ๒๕๖๖ เวลา ๑๐.๐๐ น. นายวัลลภ นาคบัว รองปลัดกระทรวงยุติธรรม เป็นประธานการประชุมคณะกรรมการบริหารจัดการกองทุนสวัสดิการสํานักงานปลัดกระทรวงยุติธรรม ครั้งที่ ๑/๒๕๖๖ โดยมีนางสาววราภรณ์ พรประสาทศิลป์ ผู้อำนวยการกองคลัง กรรมการ นางสาวแสงนภา ศรสิทธิ์ ผู้อำนวยการสถาบันพัฒนาบุคลากรกระทรวงยุติธรรม รักษาราชการแทน ผู้อำนวยการกองบริหารทรัพยากรบุคคล กรรมการและเลขานุการ นางสาวจินตวลัย จาตุรนต์ นักทรัพยากรบุคคลชำนาญการพิเศษ กรรมการ นางสาวเปรมมิศา หนูเรืองงาม นิติกรชำนาญการพิเศษ กรรมการ นางสาวปานหทัย  ศรีสมุทร นิติกรชำนาญการ กรรมการ  และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๗-๐๑ อาคารกระทรวงยุติธรรม และผ่านระบบการประชุมทางไกล (Video Conference)
โดยที่ประชุมได้รับทราบการยกเลิกสัญญากับบริษัทเดิมที่ดำเนินการบริหารจัดการศูนย์อาหารกระทรวงยุติธรรม และรายงานผลการจัดจําหน่ายสินค้าร้านค้าสวัสดิการสํานักงานปลัดกระทรวงยุติธรรม ระหว่างวันที่ ๑ มกราคม - ๓๐ มิถุนายน ๒๕๖๖ และรายงานแผนการผลิตและการจัดจําหน่ายสินค้าสวัสดิการตั้งแต่เดือนกุมภาพันธ์ - ธันวาคม ๒๕๖๖ นอกจากนี้ที่ประชุมฯ ได้ร่วมพิจารณารายละเอียดการจัดจ้างผู้บริหารงานศูนย์อาหารกระทรวงยุติธรรม (บุคคล หรือนิติบุคคล) ทั้งในส่วนข้อกําหนดขอบเขตของงาน (Terms of Reference:TOR) ผู้เสนองานบริหารงานศูนย์อาหารฯ และวิธีการจัดจ้างผู้บริหารศูนย์อาหารฯ รวมถึงได้พิจารณาการเสนอแต่งตั้งคณะอนุกรรมการบริหารจัดการศูนย์อาหารฯ

ที่มา : https://www.thaigov.go.th/news/contents/details/70099