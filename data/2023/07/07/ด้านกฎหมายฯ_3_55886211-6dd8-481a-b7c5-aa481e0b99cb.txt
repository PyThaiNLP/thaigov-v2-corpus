รัฐบาลไทย-ข่าวทำเนียบรัฐบาล-​กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานครและที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๗/๒๕๖๖


วันศุกร์ที่ 7 กรกฎาคม 2566
07/07/2566
พิมพ์
​กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานครและที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๗/๒๕๖๖
​กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานครและที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๗/๒๕๖๖
ในวันศุกร์ที่ ๗ กรกฎาคม ๒๕๖๖ เวลา ๑๓.๐๐ น. นายวัลลภ นาคบัว รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานครและที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๗/๒๕๖๖ (ครั้งที่ ๙ ของปีงบประมาณ พ.ศ. ๒๕๖๖) โดยมีคณะอนุกรรมการฯ และเจ้าหน้าที่ที่เกี่ยวข้อง เข้าร่วมประชุมฯ ณ ห้องประชุมกระทรวงยุติธรรม ๔-๐๑ ชั้น ๔ อาคารกระทรวงยุติธรรม และผ่านระบบการประชุมทางไกล (Video Conference)
โดยที่ประชุมได้รับทราบสถิติการให้ความช่วยเหลือจากสำนักงานกองทุนยุติธรรมประจำปีงบประมาณ ๒๕๖๖ ช่วงวันที่ ๑ ตุลาคม ๒๕๖๕ ถึงวันที่ ๕ กรกฎาคม ๒๕๖๖ พร้อมทั้งได้พิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๒ จำนวน ๖ คำขอ เพื่อให้การพิจารณาให้ความช่วยเหลือประชาชนเป็นไปอย่างมีประสิทธิภาพ บรรลุวัตถุประสงค์และเป้าหมายของกองทุนยุติธรรมอย่างแท้จริงในการเป็นแหล่งเงินทุนให้ความช่วยเหลือประชาชนที่เข้าสู่กระบวนการยุติธรรมสามารถเข้าถึงความยุติธรรม และได้รับการคุ้มครองสิทธิและเสรีภาพขั้นพื้นฐานตามกฎหมายได้อย่างรวดเร็ว เสมอภาค และเท่าเทียม

ที่มา : https://www.thaigov.go.th/news/contents/details/70101