รัฐบาลไทย-ข่าวทำเนียบรัฐบาล-นายดอน ฯ รองนายกรัฐมนตรี เป็นประธานการประชุมคณะกรรมการ ฝ่ายโครงการและกิจกรรม งานฉลองพระชนมายุ 8 รอบ  สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ครั้งที่ 2/2566


วันศุกร์ที่ 7 กรกฎาคม 2566
07/07/2566
พิมพ์
นายดอน ฯ รองนายกรัฐมนตรี เป็นประธานการประชุมคณะกรรมการ ฝ่ายโครงการและกิจกรรม งานฉลองพระชนมายุ 8 รอบ  สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ครั้งที่ 2/2566
นายดอน ฯ รองนายกรัฐมนตรี เป็นประธานการประชุมคณะกรรมการ
ฝ่ายโครงการและกิจกรรม งานฉลองพระชนมายุ 8 รอบ
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ครั้งที่ 2/2566
นายดอน ปรมัตถ์วินัย รองนายกรัฐมนตรี เป็นประธานกรรมการฝ่ายโครงการและกิจกรรม
งานฉลองพระชนมายุ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก
เป็นประธานการประชุมคณะกรรมการฝ่ายโครงการและกิจกรรมฯ ครั้งที่ 2/2566 วันศุกร์ที่ 7 กรกฎาคม 2566 เวลา 09.30 น. ณ ห้องประชุม 301 ตึกบัญชาการ ทำเนียบรัฐบาล
โดยมีสาระสำคัญดังนี้
1. รองนายกรัฐมนตรีกล่าวขอบคุณหน่วยงานทุกภาคส่วน ทั้งในและต่างประเทศ ที่ได้มีส่วนร่วมในการดำเนินโครงการและกิจกรรมร่วมเฉลิมพระเกียรติ งานฉลองพระชนมายุ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก 26 มิถุนายน 2566 จนสำเร็จลุล่วงด้วยดี เป็นไปด้วยความเรียบร้อยและสมพระเกียรติ และได้มอบนโยบายเพิ่มเติมในส่วนของโครงการและกิจกรรมของหน่วยงานต่าง ๆ ที่ยังอยู่ระหว่างการดำเนินงาน โดยเน้นย้ำให้ดำเนินกิจกรรมที่สร้างสรรค์ พร้อมทั้งน้อมนำพระดำริในเรื่องการยังประโยชน์แก่ส่วนรวมเป็นสำคัญและคำนึงถึงความสำเร็จที่ยั่งยืน
2. ที่ประชุมรับทราบรายงานการดำเนินโครงการและกิจกรรมจำนวน 9 โครงการ ดังนี้
1) การจัดทำแผนแม่บทการพัฒนาพื้นที่บริเวณกระทรวงมหาดไทยเดิม เพื่อเป็นแหล่งเรียนรู้ด้านภูมิประวัติและการเผยแผ่พระพุทธศาสนา และเป็นถาวรสถานเนื่องในมงคลสมัยฉลองพระชนมายุ 8 รอบฯ โดยมีคณะทำงาน ฯ รับผิดชอบโดย ศ. ธงทอง จันทรางศุ
2) การส่งเสริมให้พุทธศาสนิกชนสมาทานศีลด้วยตนเอง โดยสำนักงานพระพุทธศาสนาแห่งชาติจะเสนอมหาเถรสมาคมเพื่อพิจารณามีมติแจ้งให้สาธารณะได้รับทราบต่อไป
3) โครงการสถาบันกรรมฐานศึกษาสมเด็จพระสังฆราช (อมฺพรมหาเถร) ซึ่งจะเป็นสถานปฏิบัติธรรมด้านวิปัสสนาธุระ สําหรับพระภิกษุและสามเณร ตลอดจนนักเรียน นิสิต นักศึกษา และผู้สนใจทั้งชาวไทยและชาวต่างชาติ อีกทั้งบูรณาการศาสตร์สมัยใหม่และการส่งเสริมการวิจัยทางการแพทย์ และจะมีการให้ทุนการศึกษาสมเด็จพระสังฆราช (อมฺพรมหาเถร) ในพระสังฆราชูปถัมภ์ ซึ่งจะช่วยสนับสนุนให้พระภิกษุและสามเณรไปศึกษาต่อในต่างประเทศในระดับปริญญาโทและปริญญาเอก เพื่อสร้างศาสนทายาทที่มีความรู้และสามารถรับภารกิจในการสืบทอดพระพุทธศาสนาในอนาคต โดยกระทรวงการอุดมศึกษา วิทยาศาสตร์ วิจัยและนวัตกรรม ได้จัดสรรงบประมาณรายจ่ายประจำปี 2566 ในเบื้องต้นจำนวน 10 ล้านบาท เพื่อเป็นทุนการศึกษา และจะให้ต่อเนื่องเป็นประจำทุกปีจำนวนอย่างน้อย ๓ ทุนต่อปี
4) โครงการเสริมสร้างความรู้เกี่ยวกับสมเด็จพระอริยวงศาคตญาณฯ โดย ก. ศึกษาธิการร่วมกับ ก. อุดมศึกษาฯ จัดทำสื่อการสอนทั้งในรูปแบบหนังสือและเอกสารอิเล็คทรอนิกส์เผยแพร่ต่อไป
5) โครงการ “ธรรมะ สานใจ สูงวัยพลังบวก” ภายใต้แนวคิด “บวร” โดย ก. พัฒนาสังคมและความมั่นคงของมนุษย์ซึ่งดำเนินการเสร็จสิ้นแล้ว
6) โครงการอบรม “พระบริบาลภิกษุไข้” ประจำวัด 1 วัด 1 รูป โดยมีเป้าหมายอบรมพระภิกษุบริบาล ได้ดำเนินการแล้วจำนวน 9,788 รูป ใน 77 จังหวัด
7) โครงการพัฒนาวัดต้นแบบ 3 แห่ง ประกอบด้วย โครงการ “คืนธรรมชาติสู่ธรรม”
ณ วัดถ้ำสุขเกษมสวรรค์ อำเภอเถิน จังหวัดลำปาง โครงการพัฒนาพื้นที่วัดเขาไกรลาศ อำเภอหัวหิน จังหวัดประจวบคีรีขันธ์ และโครงการพัฒนาพื้นที่วัดแสงธรรมสุทธาราม อำเภอชุมแสง จังหวัดนครสวรรค์ โดยจะน้อมนำหลักธรรมและการพัฒนาพื้นที่สีเขียวเพื่อความยั่งยืน ซึ่งที่ประชุมมอบหมายสำนักงานพระพุทธศาสนาแห่งชาติประสานกับทางวัดและเชิญชวนหน่วยงานต่าง ๆ เข้ามามีส่วนร่วมสนับสนุนการดำเนินโครงการให้เป็นรูปธรรม เพื่อเป็นต้นแบบในการพัฒนาวัดและสถานที่สำคัญต่าง ๆ
8) โครงการจัดสร้างสิ่งสะสมพิเศษ เพื่อเป็นที่ระลึกงานฉลองพระชนมายุ 8 รอบฯ โดย บริษัท ไปรษณีย์ไทย จำกัด ซึ่งได้เปิดจองชุดตราไปรษณียากรและบัตรภาพเฉลิมพระเกียรติเป็นที่ระลึก พร้อมพระประวัติ และพระกรณียกิจ ราคา 196 บาท จำนวนจำกัดเพียง 3,000 ชุด โดยสามารถสั่งจองผ่านช่องทางของไปรษณีย์ไทย
9) โครงการจัดทำเหรียญที่ระลึกงานฉลองพระชนมายุ 8 รอบ ซึ่งกรมธนารักษ์ได้นำขึ้นถวายสมเด็จพระสังฆราชแล้วเมื่อ 9 มิ.ย. 2566
3. ที่ประชุมยังได้เห็นชอบตามที่คณะอนุกรรมการกลั่นกรองโครงการฯ เสนอโครงการและกิจกรรมร่วมเฉลิมพระเกียรติฯ เพิ่มเติม ของหน่วยงานต่าง ๆ อีกจำนวน 7 หน่วยงาน 31 โครงการ ประกอบด้วย
1) สำนักงานปลัดสำนักนายกรัฐมนตรี จำนวน 1 โครงการ
2) กระทรวงการต่างประเทศ จำนวน 1 โครงการ
3) กระทรวงวัฒนธรรม จำนวน 2 โครงการ
4) กระทรวงการอุดมศึกษา วิทยาศาสตร์ วิจัยและนวัตกรรม จำนวน 24 โครงการ
5) กองบัญชาการกองทัพไทย จำนวน 1 โครงการ
6) คณะแพทยศาสตร์ศิริราชพยาบาล มหาวิทยาลัยมหิดล จำนวน 1 โครงการ
7) สำนักงานคณะกรรมการกฤษฎีกา จำนวน 1 โครงการ
4. เพื่อให้กิจกรรมต่าง ๆ สำเร็จตามวัตถุประสงค์และความยั่งยืนในอนาคต ที่ประชุมมีมติเห็นชอบให้มีกลไกการตรวจติดตามการดำเนินโครงการ/กิจกรรม และขับเคลื่อนโครงการให้บรรลุวัตถุประสงค์และเป็นรูปธรรม และขอความร่วมมือสนับสนุนจากหน่วยงานต่าง ๆ เพื่อเป็นเครือข่ายในการขับเคลื่อนโครงการให้เกิดประโยชน์ในวงกว้าง
5. รายละเอียดเกี่ยวกับกิจกรรมต่าง ๆ สามารถเข้าชมได้จากเว็บไซด์ของกรมประชาสัมพันธ์ที่ https://www.prd.go.th/th/content/category/index/id/2114

ที่มา : https://www.thaigov.go.th/news/contents/details/70085