รัฐบาลไทย-ข่าวทำเนียบรัฐบาล-ธ.ก.ส. จัดแคมเปญ ธกส รักคุณ Easy Life – Easy Cash Back รับเงินคืนสูงสุด 10%


วันศุกร์ที่ 7 กรกฎาคม 2566
07/07/2566
พิมพ์
ธ.ก.ส. จัดแคมเปญ ธกส รักคุณ Easy Life – Easy Cash Back รับเงินคืนสูงสุด 10%
ธ.ก.ส.จัดแคมเปญ ธกส รักคุณ Easy Life - Easy Cash Back ส่งเสริมการสร้างภูมิคุ้มกันทางการเงินด้วยการคืนกำไรให้กับลูกค้า ขอเชิญชวนเกษตรกรลูกค้าและครอบครัว ที่มีอายุ 20 - 70 ปี มีสุขภาพร่างกายแข็งแรงสมบูรณ์ สมัครกรมธรรม์ “ธกส รักคุณ Easy Life แบบ 2”
​นายมานพ จินาไหม ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส.ได้จัดแคมเปญ ธกส รักคุณ Easy Life - Easy Cash Back เพื่อส่งเสริมการสร้างภูมิคุ้มกันทางการเงินด้วยการคืนกำไรให้กับลูกค้า จึงขอเชิญชวนเกษตรกรลูกค้าและครอบครัว ที่มีอายุ 20 - 70 ปี มีสุขภาพร่างกายแข็งแรงสมบูรณ์ สมัครกรมธรรม์ “ธกส รักคุณ Easy Life แบบ 2” เพื่อรับความคุ้มครองการประสบภัยจากอุบัติเหตุส่วนบุคคล ทุกที่ ทุกเวลา 24 ชั่วโมง ทั่วโลก หมดความกังวลใจ เมื่อภัยมาถึง มีเงินชดเชยรายได้รายวันจากการพักรักษาตัว ในโรงพยาบาลเนื่องจากอุบัติเหตุสูงสุดถึง 900 บาท ต่อวัน/ไม่เกิน 30 วันต่อปีกรมธรรม์ จ่ายเริ่มต้นเพียงปีละ 399 บาท หรือเพียงวันละ 1.093 บาท เท่านั้น รับความคุ้มครองสูง 100,000 บาท โดยสามารถเลือกรับความคุ้มครองได้สูงสุดถึง 300,000 บาทต่อราย (1,197 บาท/ปี)
พิเศษ!! ตั้งแต่วันนี้จนถึงวันที่ 31 ธันวาคม 2566 เมื่อสมัคร “ธกส รักคุณ Easy Life แบบ 2” ได้ง่าย ๆ ทุกที่ ทุกเวลา ผ่านแอปพลิเคชั่น A Insure หรือ BAACLife Online ที่ www.baac.or.th รับความคุ้มครองดี ๆ จาก ธ.ก.ส. พร้อมรับ Cash Back สูงสุด 10% (โดยจะได้รับเงินคืนผ่านบัญชีออมทรัพย์ ธ.ก.ส. ภายใน 30 วัน หลังจากการชำระเงิน) ทั้งนี้ เงื่อนไขความคุ้มครองและการรับเงิน Cash Back เป็นไปตามที่ธนาคารกำหนด สามารถสอบถามรายละเอียดเพิ่มเติมได้ที่ ธ.ก.ส. ทุกสาขาทั่วประเทศ หรือศูนย์บริการลูกค้า 1593 ในวันและเวลาทำการ และ Call center 02 555 0555 ตลอด 24 ชั่วโมง

ที่มา : https://www.thaigov.go.th/news/contents/details/70090