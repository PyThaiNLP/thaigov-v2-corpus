รัฐบาลไทย-ข่าวทำเนียบรัฐบาล-เตือน! แนวโน้มผู้ป่วย “โรคฝีดาษวานร” เพิ่มขึ้น ป้องกันได้ “ไม่สัมผัสแนบชิดผิวหนัง” ผู้ที่สงสัย/ผู้ป่วย


วันศุกร์ที่ 7 กรกฎาคม 2566
เตือน! แนวโน้มผู้ป่วย “โรคฝีดาษวานร” เพิ่มขึ้น ป้องกันได้ “ไม่สัมผัสแนบชิดผิวหนัง” ผู้ที่สงสัย/ผู้ป่วย
.....
กระทรวงสาธารณสุขเผยจำนวนผู้ป่วย ““โรคฝีดาษวานร” เดือนมิถุนายนพบว่ามีจำนวน 48 ราย (คนไทย 41 ราย ชาวต่างชาติ 7 ราย) สูงกว่าเดือนพฤษภาคมที่ได้รับรายงาน 21 ราย หรือจำนวนเพิ่มขึ้น 2.3 เท่า ส่งผลให้ปัจจุบันมีรายงานผู้ป่วยรวม 91 รายในประเทศไทย
.
สาเหตุสำคัญคือ การมีเพศสัมพันธ์โดยไม่ได้ป้องกัน หรือมีเพศสัมพันธ์กับคนแปลกหน้าที่ไม่รู้จักก่อนป่วย ส่วนใหญ่เป็นกลุ่มชายที่มีเพศสัมพันธ์กับชาย และมีประวัติติดเชื้อเอชไอวี ทั้งนี้ ยังไม่พบผู้ป่วยที่มีอาการรุนแรงหรือเสียชีวิตจากโรคดังกล่าว
.
วิธีป้องกันโรคฝีดาษวานร :
• งดการสัมผัสแนบชิดกับผิวหนัง “ผู้ที่สงสัย-ผู้ป่วย”
• ไม่ใช้สิ่งของร่วมกัน
• สวมถุงยางอนามัยเมื่อมีเพศสัมพันธ์ / งดเพศสัมพันธ์กับคนแปลกหน้าที่ไม่รู้จัก
• ให้สังเกตผื่นตุ่มหนองในบริเวณที่มีโอกาสสัมผัสแนบเนื้อ
.
กรณี “มีความเสี่ยง” สามารถตรวจสอบอาการเบื้องต้น/ปฏิบัติตน :
• มีผื่น/ตุ่มขึ้นบริเวณอวัยวะเพศ ทวารหนัก ปาก หรือตามร่างกาย
• มีประวัติสัมผัสใกล้ชิด สัมผัสแนบชิด หรือมีเพศสัมพันธ์กับ “ผู้ที่สงสัย-ผู้ป่วย” ฝีดาษวานร
• รีบรับการตรวจที่สถานบริการสุขภาพ หรือโรงพยาบาล โดยแจ้งอาการและประวัติเสี่ยงทันที
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70084