รัฐบาลไทย-ข่าวทำเนียบรัฐบาล-“ในหลวง – พระราชินี” พระราชทานสิ่งของแก่ควาญช้างชาวศรีลังกา ที่ร่วมดูแล พลายศักดิ์สุรินทร์ ระหว่างเดินทางกลับประเทศไทย 


วันศุกร์ที่ 7 กรกฎาคม 2566
“ในหลวง – พระราชินี” พระราชทานสิ่งของแก่ควาญช้างชาวศรีลังกา ที่ร่วมดูแล พลายศักดิ์สุรินทร์ ระหว่างเดินทางกลับประเทศไทย
“ในหลวง – พระราชินี” พระราชทานสิ่งของแก่ควาญช้างชาวศรีลังกา ที่ร่วมดูแล พลายศักดิ์สุรินทร์ ระหว่างเดินทางกลับประเทศไทย
“ในหลวง – พระราชินี” พระราชทานสิ่งของแก่ควาญช้างชาวศรีลังกา ที่ร่วมดูแล พลายศักดิ์สุรินทร์ ระหว่างเดินทางกลับประเทศไทย
วันที่ 6 กรกฎาคม 2566 เวลา 16.00 น. พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงพระกรุณาโปรดเกล้าฯ ให้ พลอากาศโท ภักดี แสง-ชูโต ผู้ช่วยราชเลขานุการในพระองค์ พระบาทสมเด็จพระเจ้าอยู่หัว เป็นผู้แทนพระองค์อัญเชิญสิ่งของเพื่อมอบให้แก่ Mr. Don Upul Jayarathna Denelpitiyage ควาญช้างชาวศรีลังกา จากสวนสัตว์ Dehiwala ที่ช่วยปฏิบัติหน้าที่ดูแลช้างพลายศักดิ์สุรินทร์ระหว่างเดินทางกลับจากประเทศศรีลังกา มาทำการรักษาอาการป่วย ณ สถาบันคชบาลแห่งชาติ ในพระอุปถัมภ์ฯ อำเภอห้างฉัตร จังหวัดลำปาง ประเทศไทย ซึ่งควาญช้างมีกำหนดจะเดินทางกลับประเทศศรีลังกาในวันที่ 7 กรกฎาคม 2566 นี้ โดยพิธีรับพระราชทานสิ่งของได้จัดขึ้น ณ ห้องแถลงข่าว ชั้น 1 กระทรวงทรัพยากรธรรมชาติและสิ่งแวดล้อม โดยมี นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายณัฐพล ขันธหิรัญ รองปลัดกระทรวงการต่างประเทศ คณะผู้บริหารระดับสูง ผู้แทนจากกรมอุทยานแห่งชาติ สัตว์ป่า และพันธุ์พืช และผู้แทนจากองค์การอุตสาหกรรมป่าไม้ เข้าร่วมในพิธี นับเป็นพระมหากรุณาธิคุณอย่างหาที่สุดมิได้ และยังความปลาบปลื้มใจแก่คณะผู้บริหาร ข้าราชการ และเจ้าหน้าที่ของกระทรวงทรัพยากรธรรมชาติและสิ่งแวดล้อม ตลอดจนทุกฝ่ายที่เกี่ยวข้องเป็นล้นพ้น

ที่มา : https://www.thaigov.go.th/news/contents/details/70078