รัฐบาลไทย-ข่าวทำเนียบรัฐบาล-ธอส.จัดทำผลิตภัณฑ์เงินฝากออมทรัพย์ Welcome Savings เพิ่มทางเลือกให้กับคนรักการออม ผลตอบแทนอัตราดอกเบี้ยสูงถึง 2.10% ต่อปี


วันศุกร์ที่ 7 กรกฎาคม 2566
07/07/2566
พิมพ์
ธอส.จัดทำผลิตภัณฑ์เงินฝากออมทรัพย์ Welcome Savings เพิ่มทางเลือกให้กับคนรักการออม ผลตอบแทนอัตราดอกเบี้ยสูงถึง 2.10% ต่อปี
ธอส. จัดทำผลิตภัณฑ์ ”เงินฝากออมทรัพย์ Welcome Savings” อัตราดอกเบี้ยสูงถึง 2.10 % ต่อปี (ตั้งแต่วันที่เปิดบัญชี ถึงวันที่ 28 กุมภาพันธ์ 2568) ไม่เสียภาษีดอกเบี้ยเงินฝากเทียบเท่ากับอัตราดอกเบี้ยเงินฝากประจำ 2.47% ต่อปี
ธนาคารอาคารสงเคราะห์ (ธอส.) เชิญชวนลูกค้าที่ยังไม่เคยมีบัญชีเงินฝากกับ ธอส. เพื่อเป็นทางเลือกในการออม ด้วยการจัดทำผลิตภัณฑ์ ”เงินฝากออมทรัพย์ Welcome Savings” อัตราดอกเบี้ยสูงถึง 2.10 % ต่อปี (ตั้งแต่วันที่เปิดบัญชี ถึงวันที่ 28 กุมภาพันธ์  2568 ) ไม่เสียภาษีดอกเบี้ยเงินฝากเทียบเท่ากับอัตราดอกเบี้ยเงินฝากประจำ 2.47% ต่อปี เปิดบัญชีได้ ตั้งแต่วันที่ 7 กรกฎาคม - 31 สิงหาคม 2566 หรือจนกว่าจะเต็มกรอบวงเงินโครงการ เปิดบัญชีเงินฝาก   ขั้นต่ำ 10,000 บาทขึ้นไป ทั้งนี้จะมีการจ่ายดอกเบี้ยปีละ 2 ครั้ง (วันที่ 29 มิถุนายน และ 29 ธันวาคม) (เงื่อนไขเป็นไปตามที่ธนาคารกำหนด) สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/70091