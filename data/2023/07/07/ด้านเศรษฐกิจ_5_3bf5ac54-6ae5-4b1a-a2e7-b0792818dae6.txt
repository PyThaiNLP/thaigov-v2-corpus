รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย อด.1079 อำเภอกุมภวาปี จังหวัดอุดรธานี ระยะทาง 7.390 กิโลเมตร เสร็จสมบูรณ์


วันศุกร์ที่ 7 กรกฎาคม 2566
กรมทางหลวงชนบท ซ่อมบำรุงถนนสาย อด.1079 อำเภอกุมภวาปี จังหวัดอุดรธานี ระยะทาง 7.390 กิโลเมตร เสร็จสมบูรณ์
ส่งเสริมเศรษฐกิจการขนส่งในพื้นที่ รองรับปริมาณการจราจรในช่วงเทศกาล ประชาชนเดินทางสะดวกปลอดภัย
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการงานบำรุงถนนทางหลวงชนบทสาย อด.1079 แยก ทล.2 - บ้านสามเหลี่ยม อำเภอกุมภวาปี จังหวัดอุดรธานี โดยซ่อมบำรุงแก้ไขผิวจราจรและพื้นทาง ด้วยวิธี Pavement In - Place Recycling แบ่งการดำเนินงานออกเป็น 3 ช่วง คือ ช่วง กม. ที่ 0+535 - 2+505 ช่วง กม. ที่ 2+535 - 3+800 และช่วง กม. ที่ 5+800 - 8+000 รวมระยะทาง 5.435 กิโลเมตร และเสริมผิวทางโดยวิธี HOT MIX IN - PLACE RECYCLING แบบ RE - PAVING แบ่งการดำเนินงานออกเป็น 2 ช่วง คือ ช่วง กม. ที่ 3+820 - 5+410 และ กม. ที่ 5+435 - 5+800 รวมระยะทาง 1.955 กิโลเมตร รวมระยะทางดำเนินการทั้งสิ้น 7.390 กิโลเมตร ทั้งนี้ เพื่อเป็นการอำนวยความสะดวกปลอดภัยรองรับการเดินทางของประชาชนให้สามารถเดินทางขนส่งผลผลิตทางการเกษตร ขนส่งวัสดุก่อสร้างเข้าสู่โรงงานอุตสาหกรรม ส่งเสริมเศรษฐกิจการขนส่งในพื้นที่ และใช้เป็นเส้นทางเลี่ยงในช่วงเทศกาลได้อีกด้วย ปัจจุบันโครงการได้ดำเนินการซ่อมบำรุงแล้วเสร็จสมบูรณ์ตามแผนที่กำหนดไว้ ใช้งบประมาณในการดำเนินงาน 29.97 ล้านบาท

ที่มา : https://www.thaigov.go.th/news/contents/details/70086