รัฐบาลไทย-ข่าวทำเนียบรัฐบาล-ขับเคลื่อน 3 แนวทางพัฒนาท่าเรือแหลมฉบัง เฟส 3 สู่การเป็น “ท่าเรือสีเขียวของเอเชีย”


วันจันทร์ที่ 24 กรกฎาคม 2566
ขับเคลื่อน 3 แนวทางพัฒนาท่าเรือแหลมฉบัง เฟส 3 สู่การเป็น “ท่าเรือสีเขียวของเอเชีย”
.....
ปัจจุบันโครงการท่าเรือแหลมฉบังก้าวสู่การพัฒนา ระยะที่ 3 มุ่งสู่การเป็น “ท่าเรือสีเขียวของเอเชีย ดำเนินการด้วย 3 แนวทางที่จะช่วยลดการปล่อยคาร์บอน-ใช้เชื้อเพลิงสะอาด ดังนี้
.
1. ใช้รถบรรทุกไฟฟ้าและการพัฒนาเทคโนโลยีสับเปลี่ยนแบตเตอรี่:
- หากท่าเรือแหลมฉบังเปลี่ยนไปใช้รถบรรทุกไฟฟ้าราว 10% (ประมาณ 1,000 คัน/วัน) จะช่วยลดการสิ้นเปลืองของน้ำมันดีเซลสูงถึง 50 ล้านลิตร/ปี
- ประหยัดค่าใช้จ่ายเชื้อเพลิงราว 800 ล้านบาท/ปี
- ช่วยลดการปล่อยก๊าซ CO2 มากถึง 4.8 หมื่นตัน CO2e/ปี
.
2. การใช้พลังงานไฟฟ้าจากแสงอาทิตย์:
- คาดความต้องการใช้ไฟฟ้าจากแสงอาทิตย์ของท่าเรือแหลมฉบัง เพิ่มขึ้นโดยเฉลี่ย 11.1% CAGR ในปี 2579
- ใช้เงินลงทุนในการพัฒนาราว 600 ล้านบาท
- ลดก๊าซ CO2 เฉลี่ยปีละ 4.9 พันตัน CO2e
.
3. การเปลี่ยนระบบการขนส่งตู้สินค้าเป็นทางรถไฟ:
- มีแผนพัฒนา “ศูนย์การขนส่งตู้สินค้าทางรถไฟ” สำหรับรองรับตู้สินค้าเป็น 6 ล้าน TEU/ปี
- ช่วยลดค่าใช้จ่ายในการขนส่งราว 1.2 พันล้านบาท
- ลดการปล่อยก๊าซ CO2 มากถึง 0.79 ล้านตัน CO2e
.
ทั้งนี้ แนวทางการพัฒนาท่าเรือสีเขียวจะช่วยผลักดันให้ท่าเรือแหลมฉบังก้าวสู่การเป็น ”ศูนย์กลางการขนส่งทางทะเลของเอเชีย” ที่ช่วยส่งเสริมการเติบโตและการพัฒนาเศรษฐกิจไทย
.
อ่านเพิ่มเติม คลิก https://www.thaigov.go.th/news/contents/details/70378
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70633