รัฐบาลไทย-ข่าวทำเนียบรัฐบาล-รปอ.ณัฏฐิญา เดินหน้าลงพื้นที่สำรวจแนวคลองบางเสาธง สมุทรปราการ ขานรับนโยบาย “ดิน น้ำ ลม ไฟ” เตรียมความพร้อม Kick off อุตสาหกรรมรวมใจ ปั้นน้ำใส ใส่ใจให้ชุมชน


วันจันทร์ที่ 24 กรกฎาคม 2566
24/07/2566
พิมพ์
รปอ.ณัฏฐิญา เดินหน้าลงพื้นที่สำรวจแนวคลองบางเสาธง สมุทรปราการ ขานรับนโยบาย “ดิน น้ำ ลม ไฟ” เตรียมความพร้อม Kick off อุตสาหกรรมรวมใจ ปั้นน้ำใส ใส่ใจให้ชุมชน
รปอ.ณัฏฐิญา เดินหน้าลงพื้นที่สำรวจแนวคลองบางเสาธง สมุทรปราการ ขานรับนโยบาย “ดิน น้ำ ลม ไฟ” เตรียมความพร้อม Kick off อุตสาหกรรมรวมใจ ปั้นน้ำใส ใส่ใจให้ชุมชน
วันที่ 21 กรกฎาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม (รปอ.) ลงพื้นที่สำรวจแนวคลองสาธารณะในพื้นที่จังหวัดสมุทรปราการ เพื่อเตรียมความพร้อมเปิดโครงการอุตสาหกรรมรวมใจ ปั้นน้ำใส ใส่ใจชุมชน เน้นย้ำการกำกับดูแลตั้งแต่สถานประกอบการต้นทางให้เป็นไปตามข้อกำหนด/หลักเกณฑ์ของกฎระเบียบที่เกี่ยวข้อง ไม่ส่งผลกระทบต่อสิ่งแวดล้อมและชุมชน ตลอดจนการฟื้นฟูคลองสาธารณะ ร่วมกับภาคอุตสาหกรรมในวงรัศมีโดยรอบ ที่รวมใจช่วยดูแลแหล่งน้ำเพื่อความยั่งยืน ร่วมกับภาคีภาคประชนและชุมชน โดยมีนายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ร่วมลงพื้นที่ โดยมี นายอำนวย สุวรรณรักษ์ อุตสาหกรรมจังหวัดสมุทรปราการ ให้การต้อนรับพร้อมบรรยายนำเสนอข้อมูล ณ สถานที่จัดงาน และสำรวจลำน้ำคูคลองบางเสาธง
สำหรับการลงพื้นที่สำรวจแนวคลองสาธารณะ เพื่อเตรียมความพร้อมเปิดโครงการอุตสาหกรรมรวมใจ น้ำใสให้ชุมชน ฟื้นฟูคลองสาธารณะ ในครั้งนี้ สืบเนื่องมาจาก ปลัดกระทรวงอุตสาหกรรม ได้มอบนโยบาย MIND ใช้ “หัว และใจ” ในการทำงาน มุ่งส่งเสริมให้ผู้ประกอบการดำเนินการตามนโยบาย 4 มิติ มุ่งสร้างความสำเร็จให้ภาคธุรกิจ ดูแลสังคมโดยรอบโรงงาน รักษาสิ่งแวดล้อม และกระจายรายได้ให้ประชาชนมีความเป็นอยู่ที่ดีขึ้น โดยกิจกรรมนี้เป็นหนึ่งในกิจกรรมอุตสาหกรรมรวมใจ ดูแลสิ่งแวดล้อมใน 4 ด้าน (ดิน น้ำ ลม ไฟ) ในส่วนของ "น้ำ" โดยกำหนดให้ดำเนินการนำร่องในพื้นที่ จังหวัดปทุมธานี นนทบุรี นครปฐม และสมุทรปราการ

ที่มา : https://www.thaigov.go.th/news/contents/details/70642