รัฐบาลไทย-ข่าวทำเนียบรัฐบาล-ดีอีเอส เปิดประชาพิจารณ์รับฟังความคิดเห็น (ร่าง) กฎกระทรวงฯ เทคโนโลยีดิจิทัล สำหรับคนพิการ


วันจันทร์ที่ 24 กรกฎาคม 2566
ดีอีเอส เปิดประชาพิจารณ์รับฟังความคิดเห็น (ร่าง) กฎกระทรวงฯ เทคโนโลยีดิจิทัล สำหรับคนพิการ
ดีอีเอส เปิดประชาพิจารณ์รับฟังความคิดเห็น (ร่าง) กฎกระทรวงฯ เทคโนโลยีดิจิทัล สำหรับคนพิการ
วันนี้ (24 กรกฎาคม 2566) ศาสตราจารย์พิเศษวิศิษฎ์ วิศิษฎ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมประชาพิจารณ์ต่อ (ร่าง) กฎกระทรวง กำหนดหลักเกณฑ์ วิธีการ และเงื่อนไขการเข้าถึง และใช้ประโยชน์จากข้อมูลข่าวสาร การสื่อสาร บริการโทรคมนาคม เทคโนโลยี สิ่งอำนวยความสะดวกเพื่อการสื่อสาร และบริการสื่อสาธารณะ สำหรับคนพิการ พร้อมเปิดรับฟังความคิดเห็นจากหน่วยงานที่เกี่ยวข้อง และปรับปรุงรูปแบบการให้บริการให้เหมาะสมสำหรับคนพิการ โดยมีนายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) เข้าร่วม ณ โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ
_____________________

ที่มา : https://www.thaigov.go.th/news/contents/details/70646