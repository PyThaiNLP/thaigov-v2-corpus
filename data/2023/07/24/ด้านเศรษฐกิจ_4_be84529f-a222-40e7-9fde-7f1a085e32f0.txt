รัฐบาลไทย-ข่าวทำเนียบรัฐบาล-กระทรวงอุตสาหกรรม บันทึกเทปถวายพระพรเนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2566


วันจันทร์ที่ 24 กรกฎาคม 2566
24/07/2566
พิมพ์
กระทรวงอุตสาหกรรม บันทึกเทปถวายพระพรเนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2566
กระทรวงอุตสาหกรรม บันทึกเทปถวายพระพรเนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2566
เมื่อวันที่ 21 กรกฎาคม 2566 นายอนุชา นาคาศัย รัฐมนตรีประจำสำนักนายกรัฐมนตรี รักษาราชการแทน รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม ร่วมบันทึกเทปถวายพระพรเนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2566 เพื่อแสดงความจงรักภักดีและสำนึกในพระมหากรุณาธิคุณ
โดยมี นายสุรพล ชามาตย์ นายเอกภัทร วังสุวรรณ นายวันชัย พนมชัย นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิจธนวิชญ์ นายทาวัน ทวีถาวรสวัสดิ์ นายภาสกร ชัยรัตน์ ผู้ตรวจราชการกระทรวงอุตสาหกรรม นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม นายภานุวัฒน์ ตริยางกูรศรี เลขาธิการคณะกรรมการอ้อยและน้ำตาลทราย นายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ นายใบน้อย สุวรรณชาตรี อธิบดีกรมส่งเสริมอุตสาหกรรม และนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ร่วมด้วย
โดยกระทรวงอุตสาหกรรม ได้กล่าวคำถวายพระพร ดังนี้
พระบรม  ราชชนนี  ศรีสยาม  เลื่องพระนาม  เกริกไกร  ในทุกหน
เป็นดวงแก้ว  แพรวกระจ่าง  กลางใจคน  ประชาชน  จงรัก  พร้อมภักดี
ทรงส่งเสริม  ศิลปะไทย  ในทุกถิ่น  เป็นงานศิลป์  ทรงสมัย  ในทุกที่
ป่ารักน้ำ  นำคืน  ผืนปฐพี    เขียวขจี  ใสกระจ่าง  ทุกทางธาร
ขอน้อมนำ  ตามรอย  ยุคลบาท  ประยุกต์ศาสตร์  ศิลป์สร้าง  ทางผสาน
เพื่อส่งเสริม  เพิ่มค่า  อุตสาหการ   บริบาล  ดินน้ำ  ธำรงไทย
เฉลิมพระชนม  พรรษา  มาบรรจบ  ประนมนบ  เหนือเกศี  สิริสมัย
ร้อยมะลิ  บุปผา เป็นมาลัย   ร้อยดวงใจ  ถวายพระองค์  ทรงพระเจริญ
ด้วยเกล้าด้วยกระหม่อม ขอเดชะ
ข้าพระพุทธเจ้า นายอนุชา นาคาศัย รัฐมนตรีประจำสำนักนายกรัฐมนตรี
รักษาราชการแทน รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/70640