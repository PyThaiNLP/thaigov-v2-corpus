รัฐบาลไทย-ข่าวทำเนียบรัฐบาล-เปิด 5 ยุทธศาสตร์ พัฒนา AI ไทย คาด สร้างมูลค่าเศรษฐกิจอาเซียน กว่า 1.9 พันล้านล้านบาท ในปี 2573


วันจันทร์ที่ 24 กรกฎาคม 2566
เปิด 5 ยุทธศาสตร์ พัฒนา AI ไทย คาด สร้างมูลค่าเศรษฐกิจอาเซียน กว่า 1.9 พันล้านล้านบาท ในปี 2573
......
ไทยผลักดันการพัฒนาเทคโนโลยีปัญญาประดิษฐ์ ผ่านกลุ่มเป้าหมายการพัฒนา AI Thailand โดยจัดทำแผนปฏิบัติการด้านปัญญาประดิษฐ์แห่งชาติเพื่อการพัฒนาประเทศไทย (พ.ศ.2565 - 2570) ประกอบด้วย 5 ยุทธศาสตร์ ได้แก่
1. เตรียมความพร้อมประเทศด้านสังคม จริยธรรม กฎหมาย/กฎระเบียบ สำหรับการประยุกต์ใช้ AI
2. การพัฒนาโครงสร้างพื้นฐานและระบบสนับสนุนด้าน AI เพื่อการพัฒนาอย่างยั่งยืน
3. เพิ่มศักยภาพบุคลากรและการศึกษา โดยตั้งเป้าพัฒนาบุคลากรที่มีความเชี่ยวชาญ 30,000 คน ใน 5 ปี
4. พัฒนาเทคโนโลยีและนวัตกรรมเพื่อสนับสนุนเทคโนโลยี AI ตั้งเป้า 100 นวัตกรรม สร้างแรงกระตุ้นในภาคธุรกิลและสังคมกว่า 4.4 หมื่นล้านบาท
5. ส่งเสริมการประยุกต์ใช้ AI ในภาครัฐและเอกชน ตั้งเป้ามีหน่วยงานใช้ AI มากขึ้น 10% ต่อปี หรือมากกว่า 600 รายใน 6 ปี
.
โดยมีกลุ่มเป้าหมายที่จะเน้นการพัฒนา AI 10 กลุ่ม คือ 1. การใช้งานและบริการภาครัฐ 2. เกษตรและอาหาร 3. การแพทย์และสุขภาวะ 4. พลังงานและสิ่งแวดล้อม 5. การเงินและการค้า 6. การขนส่ง 7. ความมั่นคงและปลอดภัย 8. ท่องเที่ยวและเศรษฐกิจสร้างสรรค์ 9. การศึกษา และ 10. ภาคอุตสาหกรรมการผลิต
.
คาดว่าจะส่งผลต่อการเติบโตทางการพัฒนาเทคโนโลยี AI ในไทยมากขึ้น สร้างอาชีพใหม่ ๆ สร้างการเติบโตทางเศรษฐกิจ พร้อมทั้งอำนวยความสะดวกในด้านสังคม รวมถึงการจัดการสิ่งแวดล้อมอย่างยั่งยืน นอกจากนี้ จะช่วยส่งเสริมมูลค่าเศรษฐกิจในอาเซียนได้กว่า 1.9 พันล้านล้านบาท ในปี 2573
.
อ่านเพิ่มเติม คลิก https://www.thaigov.go.th/news/contents/details/70522
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
NASA ยกอาหารจากเนื้อไก่ไทย เหมาะเป็นอาหารสำหรับนักบินอวกาศ
ขับเคลื่อน 3 แนวทางพัฒนาท่าเรือแหลมฉบัง เฟส 3 สู่การเป็น “ท่าเรือสีเขียวของเอเชีย”
“เอสเอ็มอี” ส่งสัญญาณฟื้นตัวชัดหลังโควิด ขยายตัวดีทั้งจีดีพีและการจ้างงาน
ครม. อนุมัติ "สถานบริการในเมืองการบิน” เปิดได้ 24 ชม.
สยบข่าวลือ ! ยืนยัน “งบกลางฉุกเฉิน” มีเพียงพอ รัฐดำเนินภารกิจได้ปกติ

ที่มา : https://www.thaigov.go.th/news/contents/details/70634