รัฐบาลไทย-ข่าวทำเนียบรัฐบาล-ดีอีเอส ร่วมพิธีเปิดโครงการ “ร่วมมือ จับปลอมหลอกลงทุน”


วันจันทร์ที่ 24 กรกฎาคม 2566
ดีอีเอส ร่วมพิธีเปิดโครงการ “ร่วมมือ จับปลอมหลอกลงทุน”
ดีอีเอส ร่วมพิธีเปิดโครงการ “ร่วมมือ จับปลอมหลอกลงทุน”
วันนี้ (24 กรกฎาคม 2566) ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เข้าร่วมพิธีเปิดโครงการ “ร่วมมือ จับปลอมหลอกลงทุน” พร้อมเป็นวิทยากรเสวนา “รู้ทันหลอกลงทุน ด้วยภูมิคุ้มกันความลวง” เพื่อแลกเปลี่ยนความคิดเห็นและประสบการณ์เพื่อหาทางออกในการจับปลอมหลอกลงทุน ทั้งนี้ โครงการ “ร่วมมือ จับปลอมหลอกลงทุน” จัดขึ้นโดยตลาดหลักทรัพย์แห่งประเทศไทย ร่วมกับพันธมิตรภาคตลาดทุน องค์กรธุรกิจ และหน่วยงานภาครัฐ แลกเปลี่ยนข้อมูล ตรวจสอบและชี้เป้าข่าวปลอม พร้อมรณรงค์เตือน ตอกย้ำ ประชาชนสร้างภูมิคุ้มกันด้วยสติ เพื่อไม่ตกเป็นเหยื่อมิจฉาชีพหลอกลงทุน ณ หอประชุมศุกรีย์ แก้วเจริญ ชั้น 3 ตลาดหลักทรัพย์แห่งประเทศไทย
________________________

ที่มา : https://www.thaigov.go.th/news/contents/details/70652