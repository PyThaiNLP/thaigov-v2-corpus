รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ร่วมยินดีกับหน่วยงาน สปอ. ที่ได้รับรางวัล “มีวินัย ใส่ใจการเป็นองค์กรคุณธรรม


วันจันทร์ที่ 24 กรกฎาคม 2566
24/07/2566
พิมพ์
รองปลัดฯ ณัฏฐิญา ร่วมยินดีกับหน่วยงาน สปอ. ที่ได้รับรางวัล “มีวินัย ใส่ใจการเป็นองค์กรคุณธรรม
รองปลัดฯ ณัฏฐิญา ร่วมยินดีกับหน่วยงาน สปอ. ที่ได้รับรางวัล “มีวินัย ใส่ใจการเป็นองค์กรคุณธรรม" สู่การขยายผล มุ่งมั่นส่งเสริมบุคลากรให้เป็นคนเก่ง คนดี มีคุณภาพ สร้างประโยชน์ต่อส่วนรวม
วันที่ 20 กรกฎาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม ในฐานะหัวหน้าศูนย์ปฏิบัติการต่อต้านการทุจริต กระทรวงอุตสาหกรรม (ศปท.อก.) เป็นประธานมอบเกียรติบัตรยกย่องเชิดชูแก่หน่วยงานที่ได้รับรางวัล “มีวินัย ใส่ใจการเป็นองค์กรคุณธรรม” โดยมีนางสาวสุนีย์ โสภณ ผู้อำนวยการกองบริหารทรัพยากรบุคคล (ผอ.กบค.) นางสาวชลาริน นิลพิฤกษ์ ผู้อำนวยการกองกลาง นายจักรพันธุ์ เด่นดวงบริพันธ์ ผู้อำนวยการกองยุทธศาสตร์และแผนงาน ผอ.นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต กระทรวงอุตสาหกรรม (ผอ.ศปท.อก.) ข้าราชการ และเจ้าหน้าที่สำนักงานปลัดกระทรวงอุตสาหกรรม (สปอ.) ร่วมงาน ณ ห้อง อก.1 ชั้น 3 อาคารสำนักงานปลัดกระทรวงอุตสาหกรรม
วันที่ 20 กรกฎาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม ในฐานะหัวหน้าศูนย์ปฏิบัติการต่อต้านการทุจริต กระทรวงอุตสาหกรรม (ศปท.อก.) เป็นประธานมอบเกียรติบัตรยกย่องเชิดชูแก่หน่วยงานที่ได้รับรางวัล “มีวินัย ใส่ใจการเป็นองค์กรคุณธรรม” โดยมีนางสาวสุนีย์ โสภณ ผู้อำนวยการกองบริหารทรัพยากรบุคคล (ผอ.กบค.) นางสาวชลาริน นิลพิฤกษ์ ผู้อำนวยการกองกลาง นายจักรพันธุ์ เด่นดวงบริพันธ์ ผู้อำนวยการกองยุทธศาสตร์และแผนงาน ผอ.นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต กระทรวงอุตสาหกรรม (ผอ.ศปท.อก.) ข้าราชการ และเจ้าหน้าที่สำนักงานปลัดกระทรวงอุตสาหกรรม (สปอ.) ร่วมงาน ณ ห้อง อก.1 ชั้น 3 อาคารสำนักงานปลัดกระทรวงอุตสาหกรรม
ผอ.ศปท.อก. กล่าวว่า  ตามแผนปฏิบัติการด้านการส่งเสริมคุณธรรมแห่งชาติ ระยะที่ 2 กำหนดให้องค์กรมีการส่งเสริมให้บุคลากรมีพฤติกรรมที่สะท้อนการมีคุณธรรม ภายใต้หลักธรรมทางศาสนา หลักปรัชญาของเศรษฐกิจพอเพียง วิถีวัฒนธรรมไทยที่ดีงาม และคุณธรรม 5 ประการ ได้แก่ พอเพียง วินัย สุจริต จิตอาสา กตัญญู และได้กำหนดเกณฑ์การประเมินองค์กรคุณธรรม แบ่งออกเป็น 3 ระดับ คือ ระดับที่ 1 องค์กรส่งเสริมคุณธรรม ระดับที่ 2 องค์กรพัฒนาคุณธรรม ระดับที่ 3 องค์กรคุณธรรมต้นแบบ โดยหน่วยงานของ สปอ. ได้ผ่านเกณฑ์การประเมินระดับที่ 2 องค์กรพัฒนาคุณธรรม และส่งผลให้ สปอ. ผ่านเกณฑ์การประเมินระดับที่ 2 องค์กรพัฒนาคุณธรรม
ทั้งนี้มีหน่วยงานที่ดำเนินการได้ครบถ้วนทั้ง 3 องค์ประกอบ คือ 1) เอกสารมีความครบถ้วน ถูกต้อง 2) ผ่านเกณฑ์การประเมินองค์กรคุณธรรมในระดับที่ 2 องค์กรพัฒนาคุณธรรม หรือสูงกว่า 3) จัดส่ง ศปท.อก. ภายในวันและเวลาที่กำหนด รวมทั้งสิ้น จำนวน 3 หน่วยงาน โดยมีผลการประเมินระดับที่ 2 องค์กรพัฒนาคุณธรรม จำนวน 1 หน่วยงาน คือ กลุ่มพัฒนาระบบบริหาร และระดับที่ 3 องค์กรคุณธรรมต้นแบบ จำนวน 2 หน่วยงาน คือ กองยุทธศาสตร์และแผนงาน และกองกลาง
รองปลัดฯ ณัฏฐิญา ได้แสดงกล่าวความยินดีกับหน่วยงานที่ได้รับเกียรติบัตรยกย่องเชิดชูแก่หน่วยงานที่ได้รับรางวัล “มีวินัย ใส่ใจการเป็นองค์กรคุณธรรม” ซึ่งสะท้อนถึงคุณธรรมเป้าหมายด้าน “วินัย”  ตามประกาศเจตนารมณ์ของ ศปท.อก. เพื่อเป็นเครื่องยืนยันให้เห็นถึงความทุ่มเทและความพยายามในการที่จะยกระดับหน่วยงานเข้าสู่ระดับองค์กรพัฒนาคุณธรรม ตลอดจนเพื่อเป็นขวัญกำลังใจและความภาคภูมิใจในการปฏิบัติงาน และขอให้แต่ละกองไปขยายผลเพื่อรวมพลังมุ่งมั่นในการส่งเสริมบุคลากรในหน่วยงานให้เป็นคนเก่ง เป็นคนดี มีคุณภาพ และสามารถทำงานร่วมกันได้อย่างมีความสุข สร้างประโยชน์คุณค่าต่อส่วนรวม ร่วมเป็นส่วนหนึ่งในการสร้างสังคมคุณธรรมต่อไป และขอขอบคุณทุกหน่วยงานที่ร่วมกันผลักดันขับเคลื่อนให้ สปอ. เป็นระดับองค์กรพัฒนาคุณธรรมได้สำเร็จตามเป้าหมาย และจะเป็นพลังผลักดัน เป็นแรงใจจุดประกายให้ทุกหน่วยงานได้เกิดการพัฒนาเพื่อก้าวไปสู่องค์กรคุณธรรมต้นแบบ ร่วมผลักดันให้ สปอ. เป็นองค์กรคุณธรรมต้นแบบ เพื่อเป็นแบบอย่างและร่วมเป็นสังคมคุณธรรมที่มีความยั่งยืนต่อไป
นอกจากนี้ ยังได้กล่าวถึงการคัดเลือกบุคลากร มาปฏิบัติงานใน สปอ. ว่า กบค. ควรนำระบบของคุณธรรม องค์ความรู้ในการทำงาน ทำตนให้มีคุณธรรม มาคัดเลือกบุคลากรเข้ามาร่วมงานใน สปอ. ร่วมทั้งการนำนโยบาย MIND ภายใต้ 4 มิติ เข้ามาปรับใช้ในองค์กร การบูรณาการการทำงานร่วมกัน แลกเปลี่ยนเรียนรู้ หรือส่งต่อข้อมูลซึ่งกันและกันให้เกิดประโยชน์ การนำระบบดิจิทัลเข้ามาใช้งานเพื่อลดต้นทุน ลดพลังงาน ภายใต้มิติด้านสิ่งแวดล้อม การมีจิตอาสาให้กับองค์กร เกิดการขยายผลส่งต่อการทำงานให้สามารถไปด้วยกันได้ พร้อมใส่ใจสู่การเป็นองค์กรคุณธรรมที่ยั่งยืน

ที่มา : https://www.thaigov.go.th/news/contents/details/70644