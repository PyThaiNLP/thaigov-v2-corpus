รัฐบาลไทย-ข่าวทำเนียบรัฐบาล-เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2566


วันพฤหัสบดีที่ 20 กรกฎาคม 2566
เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2566
กรมทางหลวงชนบทสำนึกในพระมหากรุณาธิคุณและเฉลิมพระเกียรติ เปิดไฟประดับสะพานภูมิพล 1, 2 และสะพานมหาเจษฎาบดินทรานุสรณ์
เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2566 กรมทางหลวงชนบท (ทช.) กระทรวงคมนาคม ได้ทำการเปิดไฟประดับสะพานข้ามแม่น้ำเจ้าพระยาในพื้นที่กรุงเทพฯ และปริมณฑล ได้แก่ สะพานภูมิพล 1 สะพานภูมิพล 2 กรุงเทพฯ และจังหวัดสมุทรปราการ และสะพานมหาเจษฎาบดินทรานุสรณ์ จังหวัดนนทบุรี โดยจะทำการเปิดไฟตั้งแต่ในคืนวันที่ 26 - 30 กรกฎาคม 2566 ระหว่างเวลา 19.00 - 22.00 น. และในคืนวันที่ 28 กรกฎาคม 2566 จะทำการเปิดไฟระหว่างเวลา 19.00 - 24.00 น. เพื่อร่วมสำนึกในพระมหากรุณาธิคุณและเฉลิมพระเกียรติ ตลอดจนเป็นการส่งเสริมการท่องเที่ยวในประเทศ แสดงให้เห็นความงดงามของบรรยากาศบริเวณสะพานข้ามแม่น้ำเจ้าพระยายามค่ำคืน โดยประชาชนสามารถร่วมชมทัศนียภาพความสวยงามของสะพานได้ตามวันและเวลาดังกล่าว

ที่มา : https://www.thaigov.go.th/news/contents/details/70537