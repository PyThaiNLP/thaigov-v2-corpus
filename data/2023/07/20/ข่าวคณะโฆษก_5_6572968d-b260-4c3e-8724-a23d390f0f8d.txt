รัฐบาลไทย-ข่าวทำเนียบรัฐบาล-“ทิพานัน”ชี้6เดือนแรกปี 66 ต่างชาติหอบเม็ดเงินลงทุน EEC หมื่นล้าน สะท้อนไทยยังเนื้อหอม และผลสำเร็จของนโยบาย “พล.อ.ประยุทธ์”ปฏิรูปเศรษฐกิจ การค้า การลงทุน ทุกมิติ


วันพฤหัสบดีที่ 20 กรกฎาคม 2566
20/07/2566
พิมพ์
“ทิพานัน”ชี้6เดือนแรกปี 66 ต่างชาติหอบเม็ดเงินลงทุน EEC หมื่นล้าน สะท้อนไทยยังเนื้อหอม และผลสำเร็จของนโยบาย “พล.อ.ประยุทธ์”ปฏิรูปเศรษฐกิจ การค้า การลงทุน ทุกมิติ
“ทิพานัน”ชี้6เดือนแรกปี 66 ต่างชาติหอบเม็ดเงินลงทุน EEC หมื่นล้าน สะท้อนไทยยังเนื้อหอม และผลสำเร็จของนโยบาย “พล.อ.ประยุทธ์”ปฏิรูปเศรษฐกิจ การค้า การลงทุน ทุกมิติ
วันที่ 20 กรกฎาคม 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรีพและรัฐมนตรีว่าการกระทรวงกลาโหม ในฐานะ ประธานคณะกรรมการนโยบายเขตพัฒนาพิเศษภาคตะวันออก(กพอ.)  หรือ EEC พอใจผลสำเร็จและความก้าวหน้าของโครงการ ที่เป็นไปตามเป้าหมายของรัฐบาล  โดยมีสามารถดึงดูดการค้า การลงทุน การถ่ายทอดเทคโนโลยีและประโยชน์อื่น ให้กับในพื้นที่และเศรษฐกิจภาพรวมของประเทศ โดยล่าสุด รับทราบและยินดีรายงานกรมพัฒนาธุรกิจการค้า ระบุว่า ช่วงมกราคม-มิถุนายน 2566 มีนักลงทุนต่างชาติสนใจลงทุนในพื้นที่ EEC จำนวน 61 ราย คิดเป็นร้อยละ 19 ของจำนวนนักลงทุนทั้งหมด มีมูลค่าการลงทุนในพื้นที่ EEC 10,771 ล้านบาท คิดเป็นร้อยละ 22 ของเงินลงทุนทั้งหมด เป็นนักลงทุนจากประเทศญี่ปุ่น 26 ราย ลงทุน 4,344 ล้านบาท จีน 9 ราย ลงทุน 752 ล้านบาท เกาหลีใต้ 5 ราย ลงทุน 286 ล้านบาท และประเทศอื่น ๆ อีก 21 ราย ลงทุน 5,388 ล้านบาท
น.ส.ทิพานัน กล่าวว่า สำหรับธุรกิจที่ลงทุน เช่น 1.บริการให้คำปรึกษาแนะนำด้านการบริหารจัดการกระบวนการผลิตในอุตสาหกรรมต่าง ๆ 2.บริการทางวิศวกรรมและเทคนิค เช่น การออกแบบเครื่องจักร เครื่องกล เครื่องมือ และอุปกรณ์ 3.บริการรับจ้างผลิตเครื่องจักร และชิ้นส่วนของเครื่องจักรสำหรับอุตสาหกรรม 4.บริการรับจ้างผลิตชิ้นส่วนยานพาหนะ และ 5.การค้าระหว่างประเทศ โดยเป็นการจัดซื้อสินค้า วัตถุดิบ และชิ้นส่วนสำหรับอุตสาหกรรมต่าง ๆ เช่น อุตสาหกรรมยานยนต์ เป็นต้น เพื่อค้าส่งในประเทศ
“สะท้อนว่าพื้นที่ EEC เป็นที่ยอมรับของนักลงทุนว่ามีศักยภาพและตอบสนองต่อตลาด ซึ่งเป็นผลสำเร็จของนโยบายและการทำงานอย่างหนักของพล.อ.ประยุทธ์ ที่มุ่งปฏิรูปประเทศทั้งด้านเศรษฐกิจ การค้าและการลงทุนในทุกมิติ โดยโครงการ EEC ถือเป็นหนึ่งในโครงการสำคัญที่พล.อ.ประยุทธ์เร่งขับเคลื่อน เพิ่มการจ้างงาน ทำใหประชาชนมีรายได้เพิ่มขึ้น  เพิ่มมูลค่าการค้าการลงทุนระหว่างประเทศไทยกับต่างประเทศรวมทั้งเพิ่มขีดความสามารถในการแข่งขันของประเทศ ที่จะส่งผลดีต่อเศรษฐกิจ GDP และเศรษฐกิจโดยรวมของประเทศ เพื่อคุณภาพชีวิตที่ดีของประชาชนในวันนี้และรองรับโลกยุคใหม่”น.ส.ทิพานัน

ที่มา : https://www.thaigov.go.th/news/contents/details/70523