รัฐบาลไทย-ข่าวทำเนียบรัฐบาล-คืบหน้า! แก้ไขหนี้สิน ปชช.รายย่อย ช่วยลูกหนี้ กยศ. และผู้ค้ำประกันกว่า 7.4 ล้านราย


วันพฤหัสบดีที่ 20 กรกฎาคม 2566
คืบหน้า! แก้ไขหนี้สิน ปชช.รายย่อย ช่วยลูกหนี้ กยศ. และผู้ค้ำประกันกว่า 7.4 ล้านราย
.....
ที่ประชุม ครม. (18 ก.ค. 66) รับทราบสรุปผลการดำเนินการคณะกรรมการกำกับการแก้ไขหนี้สินของประชาชนรายย่อย (ก.ค. 64 – มี.ค. 66) พบว่า มีความคืบหน้าทั้ง 3 ด้าน ดังนี้
.
• ช่วยเหลือลูกหนี้ให้เข้าถึงกลไกการแก้ไขหนี้สิน เช่น
- ช่วยเหลือลูกหนี้ กยศ. 4.6 ล้านราย และผู้ค้ำประกัน 2.8 ล้านราย
- ช่วยเหลือข้าราชการในกลุ่มข้าราชการครูและตำรวจ 18,362 ราย
- จัดมหกรรมการแก้ไขหนี้สิน เพื่อให้ประชาชนทั่วประเทศสามารถเข้าถึงกลไกการไกล่เกลี่ยและการปรับโครงสร้างหนี้ได้อย่างทั่วถึง
.
• ปรับปรุงกฎหมายและระเบียบที่สำคัญ รวม 13 ฉบับ แบ่งออกเป็น 3 กลุ่ม
- กลุ่มที่ 1 กฎหมายเพื่อกำกับธุรกิจดูแลที่เกี่ยวข้องกับสินเชื่อ 5 ฉบับ มุ่งให้ความสำคัญกับสินเชื่อเช่าซื้อรถยนต์ การให้สินเชื่อของสหกรณ์ออมทรัพย์ และการทวงถามหนี้ให้เป็นธรรมยิ่งขึ้น
- กลุ่มที่ 2 กฎหมายเพื่อสร้างสภาพแวดล้อมที่เอื้อต่อการแก้ไขปัญหาหนี้สินและลดภาระที่จะเกิดขึ้นต่อกระบวนการยุติธรรม 5 ฉบับ
- กลุ่มที่ 3 กฎหมายเพื่อบรรเทาปัญหาสำหรับประชาชนในภาวะวิกฤต 3 ฉบับ เน้นผู้ได้รับผลกระทบจากการแพร่ระบาดของโควิด-19
.
• เพิ่มเติมแหล่งสินเชื่อที่เป็นธรรมให้กับประชาชน เช่น
- จัดตั้งบริษัท มีที่ มีเงิน จำกัด เพื่อให้ประชาชนและผู้ประกอบการรายย่อยให้สามารถนำที่ดินที่เป็นหลักประกันการกู้เงิน ในแบบจำนองหรือขายฝาก
.
อ่านเพิ่มเติม คลิก https://www.thaigov.go.th/news/contents/details/70455
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70545