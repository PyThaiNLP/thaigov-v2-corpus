รัฐบาลไทย-ข่าวทำเนียบรัฐบาล-ชาวภาคตะวันออกเฮ!! ธอส.ขนทรัพย์กว่า 2,700 รายการ ลดราคาสูงสุด 50% ร่วมงานมหกรรมบ้านธนาคาร 66 ครั้งที่ 2 จ.ชลบุรี วันที่ 21 - 23 ก.ค. 2566 ณ เซ็นทรัล พัทยา


วันพฤหัสบดีที่ 20 กรกฎาคม 2566
20/07/2566
พิมพ์
ชาวภาคตะวันออกเฮ!! ธอส.ขนทรัพย์กว่า 2,700 รายการ ลดราคาสูงสุด 50% ร่วมงานมหกรรมบ้านธนาคาร 66 ครั้งที่ 2 จ.ชลบุรี วันที่ 21 - 23 ก.ค. 2566 ณ เซ็นทรัล พัทยา
ธอส. ร่วมงาน “มหกรรมบ้านธนาคาร 66 ครั้งที่ 2 จ.ชลบุรี” ระหว่างวันที่ 21 - 23 กรกฎาคม 2566 เวลา 10.00 - 20.00 น. ณ เซ็นทรัล พัทยา โดยจะได้พบกับบ้านมือสอง ธอส. คุณภาพดี ทำเลเด่น และราคาคุ้มค่า
ธนาคารอาคารสงเคราะห์ (ธอส.) เอาใจชาวภาคตะวันออกที่อยากมีบ้านเป็นของตนเอง ด้วยการร่วมงาน “มหกรรมบ้านธนาคาร 66 ครั้งที่ 2 จ.ชลบุรี” ระหว่างวันที่ 21 - 23 กรกฎาคม 2566 เวลา 10.00 - 20.00 น. ณ เซ็นทรัล พัทยา โดยจะได้พบกับบ้านมือสอง ธอส. คุณภาพดี ทำเลเด่น และราคาคุ้มค่า ทั้งประเภทบ้านเดี่ยว บ้านแฝด ทาวน์เฮ้าส์ คอนโดมิเนียม และที่ดินเปล่า ที่ตั้งอยู่ในพื้นที่ภาคตะวันออกมาจำหน่ายกว่า 2,700 รายการ พร้อมส่วนลดสูงสุด 50% จากราคาประเมิน โดยทรัพย์ที่ราคาต่ำสุดมีราคาเพียง 150,000 บาท เท่านั้น!! ได้แก่ ห้องชุด ขนาดเนื้อที่ 29.25 ตารางเมตร ในโครงการเมืองใหม่คอนโดโฮม บี อ.เมือง จ.ชลบุรี สำหรับผู้ที่สนใจซื้อทรัพย์ในเขตกรุงเทพฯ และปริมณฑล ติดต่อขอซื้อได้ระหว่างวันที่ 21 กรกฎาคม - 2 สิงหาคม 2566 ที่เคาน์เตอร์รับลูกค้า ฝ่ายบริหาร NPA ชั้น 2 อาคาร 2 พิเศษ!! ซื้อทรัพย์ภายในงานยังได้รับสิทธิ์สินเชื่ออัตราดอกเบี้ยต่ำสุด นานสูงสุด 24 เดือน โดยผู้ที่สนใจสามารถวางเงินประกันซื้อทรัพย์ 5,000 บาท ทุกรายการ  (เงื่อนไขเป็นไปตามที่ธนาคารกำหนด) ดูข้อมูลทรัพย์หรือสอบถามข้อมูลเพิ่มเติมได้ที่ G H Bank Call Center   โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/70544