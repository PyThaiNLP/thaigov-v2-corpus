รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ ในฐานะ ค.ต.ป.อก. ลงพื้นที่เยี่ยมชมการดำเนินงานศูนย์ส่งเสริมอุตสาหกรรมภาคที่ 8 จ.สุพรรณบุรี


วันพฤหัสบดีที่ 20 กรกฎาคม 2566
20/07/2566
พิมพ์
หัวหน้าผู้ตรวจฯ วิษณุ ในฐานะ ค.ต.ป.อก. ลงพื้นที่เยี่ยมชมการดำเนินงานศูนย์ส่งเสริมอุตสาหกรรมภาคที่ 8 จ.สุพรรณบุรี
หัวหน้าผู้ตรวจฯ วิษณุ ในฐานะ ค.ต.ป.อก. ลงพื้นที่เยี่ยมชมการดำเนินงานศูนย์ส่งเสริมอุตสาหกรรมภาคที่ 8 จ.สุพรรณบุรี
วันที่ 19 กรกฎาคม 2566 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ในฐานะกรรมการและเลขานุการ คณะกรรมตรวจสอบและประเมินผลประจำกระทรวงอุตสาหกรรม (ค.ต.ป.อก.) เข้าเยี่ยมชมการดำเนินงานศูนย์ส่งเสริมอุตสาหกรรมภาคที่ 8 จ.สุพรรณบุรี โดยมี ดร.วิฑูรย์ สิมะโชคดี ประธาน ค.ต.ป.อก. และคณะกรรมการ ร่วมลงพื้นที่ และมี นางสาวอัญชลีย์พร เขียวเกษม ผู้อำนวยการศูนย์ส่งเสริมอุตสาหกรรมภาคที่ 8 และข้าราชการศูนย์ส่งเสริมอุตสาหกรรมภาคที่ 8 จ.สุพรรณบุรี ให้การต้อนรับ ณ ห้องประกายทอง ชั้น 3 อาคารอำนวยการศูนย์ส่งเสริมอุตสาหกรรมภาคที่ 8 จ.สุพรรณบุรี
ทั้งนี้ คณะ ค.ต.ป.อก. ได้ร่วมประชุมรับฟังความก้าวหน้าการดำเนินโครงการของกรมส่งเสริมอุตสาหกรรม ได้แก่ โครงการทำธุรกิจให้รองรับการเปลี่ยนแปลง (กิจกรรมการพัฒนาองค์ความรู้และศักยภาพด้านการบริหารจัดการ) โครงการยกระดับธุรกิจอุตสาหกรรมและวิสาหกิจชุมชน (กิจกรรมการพัฒนาผลิตภัณฑ์และบรรจุภัณฑ์ : พัฒนาผลิตภัณฑ์และบรรจุภัณฑ์ให้มีความแตกต่างหลากหลาย สร้างสรรค์) โครงการยกระดับศูนย์ปฏิรูปอุตสาหกรรมสู่ความยั่งยืน ประจำปีงบประมาณ 2566 (กิจกรรมพัฒนาต่อยอดผลิตภัณฑ์ผ่านกลไกศูนย์ปฏิรูปอุตสาหกรรม) โครงการการสร้างและพัฒนาธุรกิจอุตสาหกรรมสร้างสรรค์ประจำปีงบประมาณ 2566 (กิจกรรมดีพร้อมพัฒนาศักยภาพด้านการออกแบบและพัฒนาผลิตภัณฑ์ / กิจกรรมสมาร์ทดีพร้อมแพค : บรรจุภัณฑ์อัจฉริยะสร้างสรรค์วิถีใหม่) โครงการสืบสานสร้างสรรค์ผสานอัตลักษณ์ ภูมิปัญญา เพื่อเพิ่มมูลค่าผลิตภัณฑ์ Premium Ptoduct
นอกจากนี้ทางคณะฯ ได้ลงพื้นที่สำรวจทรัพย์สินที่มีการจัดซื้อจัดจ้างแล้ว แต่ไม่มีการใช้งานตามวัตถุประสงค์หรือมีการใช้งานตามวัตถุประสงค์แต่ไม่มีหน่วยปกครองดูแลบำรุงรักษา เพื่อจัดส่งผลการสำรวจ รายงานต่อ ค.ต.ป. ให้ทราบต่อไป ซึ่งเป็นไปตามการตรวจสอบประเมินผลภาคราชการ ประจำปี พ.ศ. 2566 ประเด็น การบริหารสินทรัพย์ของส่วนราชการ ตามที่ ค.ต.ป. ในคราวประชุมครั้งที่ 2/2565 เมื่อวันที่ 8 กันยายน 2565 ได้พิจารณา รายงานผลการตรวจสอบและประเมินความเสี่ยงเพื่อส่งสัญญาณเตือนล่วงหน้า (Early Warning) ให้มีการติดตามการบริหารทรัพย์สินระดับกระทรวง ซึ่งมีจำนวนมากยังไม่ได้มีการติดตามและตรวจสอบ

ที่มา : https://www.thaigov.go.th/news/contents/details/70526