รัฐบาลไทย-ข่าวทำเนียบรัฐบาล-ครม. เคาะ ร่าง กม. เด็กใช้ กระท่อม-กัญชา-กัญชง เพื่อสันทนาการ ถือว่าเสี่ยงกระทำผิด


วันพฤหัสบดีที่ 20 กรกฎาคม 2566
ครม. เคาะ ร่าง กม. เด็กใช้ กระท่อม-กัญชา-กัญชง เพื่อสันทนาการ ถือว่าเสี่ยงกระทำผิด
.....
ครม. อนุมัติหลักการ ร่างกฎกระทรวงกำหนดเด็กที่เสี่ยงต่อการกระทำผิด (ฉบับที่ ... ) พ.ศ. ... โดยเพิ่มพฤติกรรมเด็กที่ใช้พืชใบกระท่อม กัญชา กัญชง หรือผลิตภัณฑ์ที่มีส่วนผสม ในลักษณะเพื่อสันทนาการ ให้ถือเป็น “เด็กที่เสี่ยงต่อการกระทำผิด” ด้วย เพื่อป้องกันและคุ้มครองสวัสดิภาพเด็ก ไม่ให้ได้รับผลกระทบต่อการพัฒนาด้านสติปัญญาและการเจริญเติบโตของร่างกายจากการใช้พืชกระท่อม กัญชา กัญชง หรือผลิตภัณฑ์ที่มีส่วนผสม
.
พนักงานเจ้าหน้าที่ตาม พ.ร.บ.คุ้มครองเด็ก พ.ศ.2546 มีหน้าที่และอำนาจในการคุ้มครองสวัสดิภาพเด็กที่เสี่ยงต่อการกระทำผิด ได้แก่ ส่งเด็กเข้าสถานคุ้มครองสวัสดิภาพ หรือ สถานพัฒนาและฟื้นฟู หรือ มอบเด็กแก่ผู้ปกครอง หรือ บุคคลที่ยินยอมรับเด็กไปปกครองดูแล โดยอาจแต่งตั้งผู้คุ้มครองสวัสดิภาพแก่เด็กหรือไม่ก็ได้ และวางข้อกำหนดเพื่อป้องกันไม่ให้เด็กมีความประพฤติเสียหาย หรือ เสี่ยงต่อการกระทำผิด
.
อ่านเพิ่มเติม คลิก >> https://www.thaigov.go.th/news/contents/details/70470
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70546