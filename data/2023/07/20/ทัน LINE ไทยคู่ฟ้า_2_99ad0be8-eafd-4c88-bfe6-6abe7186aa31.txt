รัฐบาลไทย-ข่าวทำเนียบรัฐบาล-ปลื้ม! สถานที่เที่ยวไทยปรากฏในซีรีย์เกาหลี หนุน “Soft Power” ของไทยสู่สายตานานาชาติ


วันพฤหัสบดีที่ 20 กรกฎาคม 2566
ปลื้ม! สถานที่เที่ยวไทยปรากฏในซีรีย์เกาหลี หนุน “Soft Power” ของไทยสู่สายตานานาชาติ
.....
กระทรวงวัฒนธรรมเผยเรื่องราวที่น่าภูมิใจสำหรับคนไทย กรณีซีรีย์เกาหลี King The Land ตอนที่ 10 ออกอากาศเมื่อวันที่ 16 ก.ค. 66 ที่ผ่านมา ได้ปรากฏสถานที่ท่องเที่ยวเด่น ๆ ของประเทศไทยทั้งในกรุงเทพฯ และต่างจังหวัด ครบใน 1 ตอน ใช้เวลากว่า 1 ชั่วโมง
.
สถานที่ท่องเที่ยวสำคัญ ๆ เช่น วัดอรุณราชวราราม, โลหะปราสาท วัดราชนัดดาราม, วัดสุทัศนเทพวราราม, เมืองโบราณ จ.สมุทรปราการ เป็นต้น นอกจากนี้ ยังนำเสนออาหารไทยทั้งแบบสตรีทฟู้ด ไปจนถึงอาหารสุดหรู
.
ทั้งนี้ การปรากฏเรื่องราวประเทศไทยในซีรีย์ต่างประเทศนั้น สะท้อนให้เห็นว่า “Soft Power” ความเป็นไทยเป็นสิ่งที่อยู่ในสายตาชาวต่างชาติมาโดยตลอด
.
นอกจากประเทศเกาหลีใต้แล้ว ยังมีอีกหลาย ๆ ประเทศที่จะเข้ามาถ่ายทำภาพยนตร์หรือซีรีย์ต่าง ๆ ในประเทศไทย ซึ่งเป็นผลมาจากมติ ครม. ได้อนุมัติการส่งเสริมการถ่ายทำภาพยนตร์จากต่างประเทศในประเทศไทย “ยกเว้นภาษีเงินได้บุคคลธรรมดา” ให้แก่นักแสดงชาวต่างชาติที่ถ่ายทำภาพยนตร์ในประเทศไทย เป็นระยะเวลา 5 ปี รวมทั้งมาตรการคืนเงินในการลงทุนที่มีเนื้อหาส่งเสริมภาพลักษณ์ ส่งเสริมศิลปวัฒนธรรมไทย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70530