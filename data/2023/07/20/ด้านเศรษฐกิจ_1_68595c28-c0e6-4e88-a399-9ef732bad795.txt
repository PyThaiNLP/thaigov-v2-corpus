รัฐบาลไทย-ข่าวทำเนียบรัฐบาล-ธอส. เตือนภัย!! มิจฉาชีพส่งจดหมายปลอม แอบอ้างใช้โลโก้ธนาคารโดยไม่ได้รับอนุญาต เพื่อหลอกให้ลูกค้าโอนเงิน วอนลูกค้าอย่าหลงเชื่อข้อมูลดังกล่าว


วันพฤหัสบดีที่ 20 กรกฎาคม 2566
20/07/2566
พิมพ์
ธอส. เตือนภัย!! มิจฉาชีพส่งจดหมายปลอม แอบอ้างใช้โลโก้ธนาคารโดยไม่ได้รับอนุญาต เพื่อหลอกให้ลูกค้าโอนเงิน วอนลูกค้าอย่าหลงเชื่อข้อมูลดังกล่าว
ธอส. แจ้งเตือนภัย กรณีมีมิจฉาชีพส่งจดหมายปลอมที่มีโลโก้ธนาคารไปยังลูกค้า
ธนาคารอาคารสงเคราะห์ (ธอส.) ขอแจ้งเตือนภัย กรณีมีมิจฉาชีพส่งจดหมายปลอมที่มีโลโก้ธนาคารไปยังลูกค้า โดยธนาคารอาคารสงเคราะห์ขอยืนยันว่า ไม่มีส่วนเกี่ยวข้องกับการดำเนินการต่างๆ ตามจดหมายดังกล่าว ซึ่ง ธอส. อยู่ระหว่างดำเนินการทางกฎหมายกับกลุ่มมิจฉาชีพที่แอบอ้างใช้โลโก้และชื่อธนาคารโดยไม่ได้อนุญาตแล้ว ธนาคารจึงขอเตือนให้ผู้ที่ได้รับจดหมายในลักษณะนี้ อย่าหลงเชื่อข้อมูลจากมิจฉาชีพโดยเด็ดขาด หากต้องการสอบถามข้อมูลกรุณาติดต่อ G H Bank Call Center โทร 0-2645-9000 และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ และเพื่อให้ประชาชนได้รับข้อมูลข่าวสารจากธนาคารอาคารสงเคราะห์ สามารถติดตามได้ที่ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/70524