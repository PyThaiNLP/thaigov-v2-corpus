รัฐบาลไทย-ข่าวทำเนียบรัฐบาล-“บุหรี่ไฟฟ้าต้องไม่มีที่ยืนในเมืองรถม้า” ผู้ว่าฯ ลำปางเผยฝ่ายปกครองอำเภอเมือง สนธิกำลังเจ้าหน้าที่ตำรวจ และเจ้าหน้าที่สาธารณสุข ลุยกวาดล้างจับกุมร้านจำหน่ายบุหรี่ไฟฟ้า 


วันเสาร์ที่ 1 กรกฎาคม 2566
01/07/2566
พิมพ์
“บุหรี่ไฟฟ้าต้องไม่มีที่ยืนในเมืองรถม้า” ผู้ว่าฯ ลำปางเผยฝ่ายปกครองอำเภอเมือง สนธิกำลังเจ้าหน้าที่ตำรวจ และเจ้าหน้าที่สาธารณสุข ลุยกวาดล้างจับกุมร้านจำหน่ายบุหรี่ไฟฟ้า
“บุหรี่ไฟฟ้าต้องไม่มีที่ยืนในเมืองรถม้า” ผู้ว่าฯ ลำปางเผยฝ่ายปกครองอำเภอเมือง สนธิกำลังเจ้าหน้าที่ตำรวจ และเจ้าหน้าที่สาธารณสุข ลุยกวาดล้างจับกุมร้านจำหน่ายบุหรี่ไฟฟ้า เน้นย้ำ ดำเนินการอย่างต่อเนื่องจริงจัง และหากพบเห็นการกระทำผิด แจ้งสายด่วน 1567
“บุหรี่ไฟฟ้าต้องไม่มีที่ยืนในเมืองรถม้า” ผู้ว่าฯ ลำปางเผยฝ่ายปกครองอำเภอเมือง สนธิกำลังเจ้าหน้าที่ตำรวจ และเจ้าหน้าที่สาธารณสุข ลุยกวาดล้างจับกุมร้านจำหน่ายบุหรี่ไฟฟ้า เน้นย้ำ ดำเนินการอย่างต่อเนื่องจริงจัง และหากประชาชนพบเห็นการกระทำผิด แจ้งสายด่วนศูนย์ดำรงธรรม 1567 ตลอด 24 ชั่วโมง
วันนี้ (1 ก.ค. 66) นายชัชวาลย์ ฉายะบุตร ผู้ว่าราชการจังหวัดลำปาง เปิดเผยว่า ที่ทำการปกครองอำเภอเมืองลำปางบูรณาการร่วมกับหน่วยงานที่เกี่ยวข้อง ลงพื้นที่จับกุมร้านค้าบุหรี่ไฟฟ้า น้ำยาบุหรี่ไฟฟ้า และอะไหล่ตัวเครื่องสำหรับสูบ ตามเบาะแสที่ได้รับแจ้ง โดยยึดของกลางได้เป็นจำนวนมากและกำชับให้ดำเนินคดีตามกฏหมายอย่างเคร่งครัด
“เมื่อวานนี้ (30 มิ.ย. 66) ที่ทำการปกครองอำเภอเมืองลำปาง ภายใต้การนำของนายธนารักษ์ สายเทพ นายอำเภอเมืองลำปาง มอบหมายให้นายสุทธิพันธ์ เครือสุข ปลัดอำเภอฝ่ายความมั่นคง สมาชิก อส.ร้อย อส.อ.เมืองลำปางที่ 1 เจ้าหน้าที่สาธารณสุข สนง.สาธารณสุขจังหวัดลำปาง เจ้าหน้าที่ตำรวจ สภ.เมืองลำปาง เข้าตรวจสอบ การจำหน่ายบุหรี่ไฟฟ้า ตามที่ได้รับแจ้ง ณ อาคารเลขที่ 199 ถนนทิพย์วรรณ ตำบลหัวเวียง อำเภอเมืองลำปาง จังหวัดลำปาง พบการจำหน่ายบุหรี่ไฟฟ้าและน้ำยาเติมบุหรี่ไฟฟ้า ดังนี้ 1) บุหรี่ไฟฟ้า จำนวน 52 ตัว 2) บุหรี่ไฟฟ้า (ชนิดใช้แล้วทิ้ง) จำนวน 347 ตัว 3) น้ำยาบุหรี่ไฟฟ้าจำนวน 244 ขวด
4) อะไหล่ตัวเครื่องบรรจุอยู่ในกล่องจำนวน 552 ชิ้น 5) หัวสำหรับสูบกับตัวเครื่อง จำนวน 1,260 ชิ้น ซึ่งร้านค้านี้ตั้งอยู่ในแหล่งชุมชน ใกล้กับสถานศึกษา โดยพบว่ามีพฤติการณ์ลักลอบจำหน่ายบุหรี่ไฟฟ้าซึ่งเป็นสินค้าผิดกฎหมายและต้องห้ามจำหน่ายโดยไม่เกรงกลัวต่อกฎหมาย ซึ่งเป็นเรื่องที่ฝ่ายปกครองให้ความสำคัญและดำเนินการกวาดล้างการกระทำความผิดอย่างเอาจริงเอาจัง ต่อเนื่อง เข้มข้น และหากพี่น้องประชาชนมีเบาะแสหรือพบเห็นการลักลอบกระทำความผิดลักษณะนี้ ขอให้ได้ช่วยกันแจ้งมาที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง เพื่อกระทรวงมหาดไทยจะได้บูรณาการกำลังเจ้าหน้าที่เข้าทำการจับกุมผู้กระทำผิด อันเป็นการป้องกันลูกหลานให้ห่างไกลจากอบายมุขทั้งปวง” นายชัชวาลย์ ฉายะบุตร ผู้ว่าราชการจังหวัดลำปาง กล่าวเน้นย้ำ
นายชัชวาลย์ ฉายะบุตร ผู้ว่าราชการจังหวัดลำปาง กล่าวเพิ่มเติมว่า การจำหน่ายบุหรี่ไฟฟ้าเป็นการละเมิดกฎหมาย อันเนื่องด้วยความผิดตามมาตรา 242 ตามมาตรา 246 วรรคแรก แห่งพระราชบัญญัติศุลกากร พ.ศ. 2560 ซ่อนเร้น ช่วยจำหน่าย ช่วยพาเอาไปเสีย ซื้อ รับจำนำ หรือรับไว้โดยประการใด ซึ่งของอันตนพึงรู้ว่าเป็นของ และขายสินค้าบารากู่ บารากู่ไฟฟ้าหรือบุหรี่ไฟฟ้า หรือตัวยาบารากู่ น้ำยาสำหรับเติมบารากู่ไฟฟ้าหรือบุหรี่ไฟฟ้า ฝ่าฝืนคำสั่งคณะกรรมการคุ้มครองผู้บริโภค ที่ 9/2558 เรื่อง ห้ามขายหรือห้ามให้บริการสินค้า บารากู่ บารากู่ไฟฟ้าหรือบุหรี่ไฟฟ้า หรือตัวยาบารากู่ น้ำยาสำหรับเติมบารากู่ไฟฟ้าหรือบุหรี่ไฟฟ้าห้ามขายสินค้า” มีความผิดตาม มาตรา 56 ตาม พ.ร.บ.คุ้มครองผู้บริโภค (ฉบับที่ 4) พ.ศ.2562 มีโทษจำคุกไม่เกิน 3 ปี หรือปรับไม่เกิน 600,000 บาท หรือทั้งจำทั้งปรับ
“กระทรวงมหาดไทย โดยกรมการปกครอง และทุกจังหวัด มุ่งมั่นในการกวาดล้างสิ่งผิดกฎหมายที่ก่อให้เกิดความไม่สงบในบ้านเมือง เพื่อบำบัดทุกข์ บำรุงสุขให้กับพี่น้องประชาชน และขอประชาสัมพันธ์ไปยังพี่น้องประชาชนและทุกคนในสังคมไทย หากพบเห็นเบาะแสการกระทำผิด เช่น ลักลอบจำหน่ายสินค้าผิดกฎหมาย หรือการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง หรือเว็บไซต์ damrongdhama.dopa.go.th หรือแอปพลิเคชั่น Dopa Help ทั้งระบบ Android และ iOS”
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/69878