รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ นั่งหัวโต๊ะชี้แจงหลักเกณฑ์สินเชื่อกองทุนโครงการสินเชื่อลดโลกร้อน (Decarbonize Loan) ให้เจ้าหน้าที่ สอจ.ทั่วประเทศ


วันอังคารที่ 18 กรกฎาคม 2566
18/07/2566
พิมพ์
หัวหน้าผู้ตรวจฯ วิษณุ นั่งหัวโต๊ะชี้แจงหลักเกณฑ์สินเชื่อกองทุนโครงการสินเชื่อลดโลกร้อน (Decarbonize Loan) ให้เจ้าหน้าที่ สอจ.ทั่วประเทศ
หัวหน้าผู้ตรวจฯ วิษณุ นั่งหัวโต๊ะชี้แจงหลักเกณฑ์สินเชื่อกองทุนโครงการสินเชื่อลดโลกร้อน (Decarbonize Loan) ให้เจ้าหน้าที่ สอจ.ทั่วประเทศ
วันที่ 17 กรกฎาคม 2566 เวลา 08.30 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วย นายภาสกร ชัยรัตน์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ร่วมประชุมเชิงปฏิบัติการพัฒนาศักยภาพบุคลากรและชี้แจงหลักเกณฑ์สินเชื่อกองทุนโครงการสินเชื่อลดโลกร้อน (Decarbonize Loan) ปีงบประมาณ พ.ศ. 2566 วงเงินสินเชื่อ 1,500 ล้านบาท โดยมีอุตสาหกรรมจังหวัด พร้อมด้วยเจ้าหน้าที่สำนักงานอุตสาหกรรมจังหวัด 77 จังหวัด เข้าร่วมรับฟังการชี้แจงหลักเกณฑ์สินเชื่อดังกล่าว ผ่านระบบ Zoom Meeting ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม
โดย นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ได้เน้นย้ำให้สำนักงานอุตสาหกรรมจังหวัดดำเนินงานตามนโยบาย MIND และการเข้าร่วมในระบบทะเบียนลูกค้ากระทรวงอุตสาหกรรม (i-Industry) ทั้งนี้ สำนักงานกองทุนพัฒนาเอสเอ็มอีตามแนวประชารัฐ ร่วมกับศูนย์เทคโนโลยีสารสนเทศและการสื่อสาร สำนักงานปลัดกระทรวงอุตสาหกรรม และบริษัท อะจินิกซ์ เทคโนโลยี จำกัด ได้นำเสนอหลักเกณฑ์และขั้นตอนการขอรับบริการโครงการ “สินเชื่อลดโลกร้อน (Decarbonize Loan)” พร้อมทั้งอธิบายและสาธิตขั้นตอนในการเข้าระบบการรับสมัครสินเชื่อผ่านระบบ Online อีกด้วย

ที่มา : https://www.thaigov.go.th/news/contents/details/70447