รัฐบาลไทย-ข่าวทำเนียบรัฐบาล-เตือน ปชช. อาศัยติดกับ “เขตพื้นที่ป่าเขา” ระมัดระวัง “โรคไข้มาลาเรีย” หลังพบจำนวนผู้ป่วยมีแนวโน้มเพิ่ม


วันอังคารที่ 18 กรกฎาคม 2566
เตือน ปชช. อาศัยติดกับ “เขตพื้นที่ป่าเขา” ระมัดระวัง “โรคไข้มาลาเรีย” หลังพบจำนวนผู้ป่วยมีแนวโน้มเพิ่ม
.....
จากรายงานสถานการณ์ “โรคไข้มาลาเรียในประเทศไทย” ในระบบมาลาเรียออนไลน์ของกรมควบคุมโรค (1 ม.ค. 66 – 7 ก.ค. 66) พบว่า มีผู้ป่วยสะสม 9,255 ราย (คนไทย 4,158 ราย และ ต่างชาติ 5,097 ราย)
.
พื้นที่ที่พบผู้ป่วยมากตามลำดับ:
จ.ตาก 5,513 ราย
จ.แม่ฮ่องสอน 1,026 ราย
จ. กาญจนบุรี 945 ราย
.
ทั้งนี้ โรคไข้มาลาเรียเกิดจาก “เชื้อพลาสโมเดียม” โดยมียุงก้นปล่องที่มักอาศัยอยู่ตามป่าเขาเป็นพาหะ ปชช. กลุ่มเสี่ยงตามพื้นที่ป่าเขา รวมถึงพื้นที่แถบชายแดน มีโอกาสเสี่ยงต่อการแพร่ระบาด
.
สำหรับอาการของโรค/การรักษา :
• หลังจากผู้ป่วยถูกยุงก้นปล่องตัวเมียกัด ประมาณ 10 - 14 วัน จะมีไข้ หนาวสั่น ปวดศีรษะเป็นพัก ๆ อาจมีอาการคลื่นไส้ เบื่ออาหาร
• กรณีพบแพทย์ทัน สามารถรักษาให้หายได้ด้วยการรับประทานยาในเวลาไม่นาน
• กรณีพบแพทย์ช้า ผู้ป่วยอาจเกิดภาวะแทรกซ้อน เช่น ภาวะมาลาเรียขึ้นสมอง ภาวะปอดบวมน้ำ ภาวะไตวาย ซึ่งทำให้เสียชีวิตได้
.
ทั้งนี้ ปชช. ในพื้นที่เสี่ยง เช่น เกษตรกรที่มีไร่มีสวนติดกับเขตพื้นที่ป่าเขา เจ้าหน้าที่ป่าไม้ ทหารที่ลาดตระเวนตามแนวชายแดน รวมทั้งนักท่องเที่ยวที่ชอบเดินป่า ควรเฝ้าสังเกตอาการ หากมีอาการตามข้างต้น ควรไปพบแพทย์โดยเร็ว เพื่อทำการเจาะเลือดหาเชื้อ หากพบเชื้อจะได้รับยา และเมื่อกินยาครบตามแพทย์สั่งแล้ว ต้องตรวจเลือดซ้ำตามแพทย์นัดอีกครั้ง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70438