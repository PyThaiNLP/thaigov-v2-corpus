รัฐบาลไทย-ข่าวทำเนียบรัฐบาล-ปลอดบุหรี่ “ทุกโรงเรียน” เพื่อสุขภาพที่ดีของครูและนักเรียน


วันอังคารที่ 18 กรกฎาคม 2566
ปลอดบุหรี่ “ทุกโรงเรียน” เพื่อสุขภาพที่ดีของครูและนักเรียน
.....
กระทรวงสาธารณสุข ออกประกาศ ตาม พ.ร.บ.คุ้มครองสุขภาพของผู้ไม่สูบบุหรี่ พ.ศ.2535 กำหนดให้ โรงเรียน หรือ สถานศึกษา หรือ สถาบันการศึกษา ระดับที่ต่ำกว่าอุดมศึกษา เป็นเขตปลอดบุหรี่ทั้งหมด โดยให้ผู้อำนวยการโรงเรียน ดำเนินการดังนี้
.
1. กำหนดนโยบาย รร. ปลอดบุหรี่ ทำนโยบายเป็นลายลักษณ์อักษร ถ่ายทอดสู่การปฏิบัติ และประชาสัมพันธ์หลายช่องทาง
2. บริหารจัดการเพื่อ รร. ปลอดบุหรี่ ตั้งคณะทำงาน สำรวจข้อมูลการสูบบุหรี่ใน รร. ติดตามผลการดำเนินงาน
3. จัดสภาพแวดล้อม ได้แก่ ติดเครื่องหมายห้ามสูบบุหรี่ให้เห็นชัดเจนบริเวณทางเข้า รร. และทุกอาคาร ไม่มีอุปกรณ์ หรือสิ่งอำนวยความสะดวกในการสูบบุหรี่ เช่น ที่เขี่ยบุหรี่ จัดสภาพแวดล้อมไม่ให้เอื้อต่อการสูบบุหรี่ และเฝ้าระวังไม่ให้มีการสูบบุหรี่ใน รร.
4. สอดแทรกเรื่องบุหรี่ในการจัดการเรียนรู้
5. ให้นักเรียนมีส่วนร่วมในการขับเคลื่อน รร. ปลอดบุหรี่ เช่น ร่วมเฝ้าระวัง ป้องกัน การสูบทั้งในและนอก รร. ร่วมรณรงค์บ้านและชุมชนปลอดบุหรี่ และร่วมประชาสัมพันธ์
6. ดูแลช่วยเหลือนักเรียนไม่ให้สูบบุหรี่ โดยคัดกรอง ติดตาม นักเรียนกลุ่มเสี่ยง พร้อมช่วยเหลือ ส่งต่อ นักเรียนสู่ระบบเลิกบุหรี่ตามความเหมาะสม
7. มีกิจกรรมร่วมระหว่าง รร. กับ ชุมชน จัดกิจกรรมสร้างความตระหนักรู้ ขอความร่วมมือร้านค้าในชุมชนไม่ขายบุหรี่ให้เยาวชน ผลักดันผู้นำชุมชนให้มีนโยบายสนับสนุนชุมชนปลอดบุหรี่
.
พ.ร.บ.คุ้มครองสุขภาพของผู้ไม่สูบบุหรี่ พ.ศ.2535 มีการกำหนดโทษ ได้แก่
ม.11 เจ้าของสถานที่ที่ไม่ดำเนินการจัดสถานที่เป็นเขตปลอดบุหรี่ มีโทษปรับไม่เกิน 20,000 บาท
ม.12 ผู้ใดฝ่าฝืน สูบบุหรี่ในเขตปลอดบุหรี่ มีโทษปรับไม่เกิน 2,000 บาท
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70440