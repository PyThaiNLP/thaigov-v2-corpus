รัฐบาลไทย-ข่าวทำเนียบรัฐบาล-กรมเจ้าท่า จัดประชุมซักซ้อมแนวทางการปฏิบัติตามระเบียบกรมเจ้าท่าว่าด้วยการพิจารณาและการออกใบอนุญาตให้เรือกลเดินประจำทาง พ.ศ. 2566


วันอังคารที่ 18 กรกฎาคม 2566
กรมเจ้าท่า จัดประชุมซักซ้อมแนวทางการปฏิบัติตามระเบียบกรมเจ้าท่าว่าด้วยการพิจารณาและการออกใบอนุญาตให้เรือกลเดินประจำทาง พ.ศ. 2566
...
กรมเจ้าท่า จัดประชุมซักซ้อมแนวทางการปฏิบัติตามระเบียบกรมเจ้าท่าว่าด้วยการพิจารณาและการออกใบอนุญาตให้เรือกลเดินประจำทาง พ.ศ. 2566
วันที่ 17 กรกฎาคม 2566 นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย กระทรวงคมนาคม เป็นประธานการประชุมซักซ้อมแนวทางการปฏิบัติตามระเบียบกรมเจ้าท่าว่าด้วยการพิจารณาและการออกใบอนุญาตให้เรือกลเดินประจำทาง พ.ศ. 2566 ตามที่กรมเจ้าท่าได้มีการออกระเบียบกรมเจ้าท่าว่าด้วยการพิจารณาและการออกใบอนุญาตให้เรือกลเดินประจำทาง พ.ศ. 2566 เพื่อให้การปฏิบัติงาน  (Work Instruction) เป็นไปด้วยความเรียบร้อยและมีประสิทธิภาพ ตามที่ได้มีการปรับปรุงวิธีการปฏิบัติงาน (Work Instruction) การขอรับใบอนุญาตให้เรือกลเดินประจำทางและจัดทำวิธีการปฏิบัติงาน (Work Instruction)  การขอยกเลิกเดินเรือกลเดินประจำทางและการหยุดการเดินเรือประจำทางเป็นการชั่วคราว ให้เป็นไปตามระเบียบของกรมเจ้าท่า โดยมีผู้เข้าร่วมประชุม ประกอบด้วย นายนรินทร์ศักย์ สัทธาประสิทธิ์ ผู้อำนวยการสำนักมาตรฐานทะเบียนเรือ ผู้แทนจากสำนัก/กอง กรมเจ้าท่า ผู้แทนจากสำนักงานเจ้าท่าภูมิภาคและสาขา เข้าร่วมประชุม ณ ห้องประชุมสาครวิสัย ชั้น 4 อาคาร 162 ปี กรมเจ้าท่า และผ่านระบบการประชุมทางไกล
ทั้งนี้ การประชุมซักซ้อมแนวทางการปฏิบัติตามระเบียบกรมเจ้าท่าว่าด้วยการพิจารณาและการออกใบอนุญาตให้เรือกลเดินประจำทาง พ.ศ. 2566 นั้น เป็นการแนะนำวิธีการปฏิบัติงานการออกใบอนุญาตให้เรือกลเดินประจำทาง โดยเริ่มตั้งแต่การรับคำร้อง การตรวจสอบความถูกต้องของเอกสารหลักฐาน การเสนอเรื่องสู่การพิจารณาของคณะทำงานและคณะกรรมการ การพิจารณาอนุญาต การออกใบอนุญาต ตลอดจนการส่งมอบใบอนุญาตให้กับผู้ขออนุญาต และแนะนำวิธีการปฏิบัติงานการขอยกเลิกเดินเรือกลเดินประจำทางหรือหยุดการเดินเรือประจำทางเป็นการชั่วคราว โดยเริ่มตั้งแต่การรับคำร้อง การตรวจสอบความถูกต้องของเอกสารหลักฐาน การเสนอเรื่องสู่การพิจารณาของอธิบดีกรมเจ้าท่าหรือผู้ว่าราชการจังหวัด การพิจารณาอนุญาตออกคำสั่งยกเลิกใบอนุญาตหรือหยุดการเดินเรือประจำทางเป็นการชั่วคราว ตลอดจนการส่งคืนใบอนุญาตให้กับผู้ขออนุญาต

ที่มา : https://www.thaigov.go.th/news/contents/details/70444