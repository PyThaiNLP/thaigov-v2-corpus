รัฐบาลไทย-ข่าวทำเนียบรัฐบาล-ผู้ตรวจฯ ทาวัน ลงพื้นที่มุกดาหาร ตรวจราชการรอบที่ 2 เน้นย้ำนโยบาย MIND ใช้ หัว และ ใจ “ปั้นอุตสาหกรรมคู่ชุมชน”


วันอังคารที่ 18 กรกฎาคม 2566
18/07/2566
พิมพ์
ผู้ตรวจฯ ทาวัน ลงพื้นที่มุกดาหาร ตรวจราชการรอบที่ 2 เน้นย้ำนโยบาย MIND ใช้ หัว และ ใจ “ปั้นอุตสาหกรรมคู่ชุมชน”
ผู้ตรวจฯ ทาวัน ลงพื้นที่มุกดาหาร ตรวจราชการรอบที่ 2 เน้นย้ำนโยบาย MIND ใช้ หัว และ ใจ “ปั้นอุตสาหกรรมคู่ชุมชน”
วันที่ 12 กรกฎาคม 2566 เวลา 08.30 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม พร้อมด้วย นายบุญรวย เลิศวนิชย์ทิพย์ อุตสาหกรรมจังหวัดมุกดาหาร ข้าราชการและเจ้าหน้าที่สำนักงานอุตสาหกรรมจังหวัดมุกดาหาร ลงตรวจเยี่ยมพร้อมให้คำปรึกษาแนะนำการดำเนินงานของกลุ่มวิสาหกิจชุมชนตัดเย็บเสื้อสตรีบ้านซ่ง (บริษัท มุกดาหารอินเตอร์เทรดเดอร์ จำกัด) ด้านการออกแบบให้ทันสมัย สามารถสวมใส่ได้ทุกโอกาส และสามารถเข้าถึงการตลาดทั้งออนไลน์และออฟไลน์ได้ พร้อมมอบนโยบายการขับเคลื่อนอุตสาหกรรมตามนโยบาย MIND ของกระทรวงอุตสาหกรรมให้ครบทั้ง 4 มิติ ทั้งการพัฒนาธุรกิจ และการดูแลชุมโดยรอบ
และใน เวลา 10.30 น คณะผู้ตรวจฯ ทาวัน ได้ตรวจเยี่ยมให้คำปรึกษาแนะนำบริษัท พรีเมียร์ควอลิตี้สตาร์ช จำกัด (มหาชน) ประกอบธุรกิจผลิตแป้งมันสำปะหลัง ส่งจำหน่ายทั้งในและต่างประเทศ พร้อมเน้นย้ำให้สถานประกอบการอุตสาหกรรมดีมี MIND ส่งเสริมให้โรงงานทำถูกกฎหมาย ส่งเสริมด้านความปลอดภัยในโรงงาน การดูแลรักษาสิ่งแวดล้อมในโรงงานและชุมชนโดยรอบให้สามารถอยู่ร่วมกันได้อย่างเกื้อกูลกันและยั่งยืน ทั้งนี้ บริษัทฯ ได้ยื่นขอสมัครรางวัลอุตสาหกรรมดีเด่น ประเภทการรักษาคุณภาพสิ่งแวดล้อมประจำปี พ.ศ. 2566 อีกด้วย

ที่มา : https://www.thaigov.go.th/news/contents/details/70436