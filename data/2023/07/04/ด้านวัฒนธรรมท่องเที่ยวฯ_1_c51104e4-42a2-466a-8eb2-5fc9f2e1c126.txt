รัฐบาลไทย-ข่าวทำเนียบรัฐบาล-ปลัดกระทรวงวัฒนธรรม เป็นประธานพิธีปิดโครงการทบทวนความรู้และเพิ่มความชำนาญการปฏิบัติงานพิธีฯ หลักสูตรการซ่อมแซมบำรุงรักษาวัสดุอุปกรณ์และเครื่องเกียรติยศประกอบศพ


วันอังคารที่ 4 กรกฎาคม 2566
ปลัดกระทรวงวัฒนธรรม เป็นประธานพิธีปิดโครงการทบทวนความรู้และเพิ่มความชำนาญการปฏิบัติงานพิธีฯ หลักสูตรการซ่อมแซมบำรุงรักษาวัสดุอุปกรณ์และเครื่องเกียรติยศประกอบศพ
ปลัดกระทรวงวัฒนธรรม เป็นประธานพิธีปิดโครงการทบทวนความรู้และเพิ่มความชำนาญการปฏิบัติงานพิธีฯ หลักสูตรการซ่อมแซมบำรุงรักษาวัสดุอุปกรณ์และเครื่องเกียรติยศประกอบศพ ประจำปีงบประมาณ พ.ศ. 2566
ปลัดกระทรวงวัฒนธรรม เป็นประธานพิธีปิดโครงการทบทวนความรู้และเพิ่มความชำนาญการปฏิบัติงานพิธีฯ หลักสูตรการซ่อมแซมบำรุงรักษาวัสดุอุปกรณ์และเครื่องเกียรติยศประกอบศพ ประจำปีงบประมาณ พ.ศ. 2566
เมื่อเร็วๆ นี้ นางยุพา ทวีวัฒนะกิจบวร ปลัดกระทรวงวัฒนธรรม เป็นประธานพิธีปิดโครงการทบทวนความรู้และเพิ่มความชำนาญการปฏิบัติงานพิธีฯ หลักสูตรการซ่อมแซมบำรุงรักษาวัสดุอุปกรณ์และเครื่องเกียรติยศประกอบศพ ประจำปีงบประมาณ พ.ศ. 2566 โดยมี นางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม นางสุภัทร กิจเวช ผู้ช่วยปลัดกระทรวงวัฒนธรรม ผู้บริหาร ผู้เชี่ยวชาญเฉพาะด้านช่างศิลปกรรม ข้าราชการ คณะวิทยากรสำนักช่างสิบหมู่ และเจ้าหน้าที่ปฏิบัติงานพิธี กลุ่มอำนวยการพิธีการศพที่ได้รับพระราชทานกรุงเทพมหานคร และกลุ่มอำนวยการพิธีการศพที่ได้รับพระราชทานที่ 1-15 เข้าร่วม ณ สำนักช่างสิบหมู่ ตำบลศาลายา อำเภอพุทธมณฑล จังหวัดนครปฐม
ในการนี้ ปลัดกระทรวงวัฒนธรรม ได้มอบวุฒิบัตรให้กับผู้ผ่านการอบรมในโครงการดังกล่าว จำนวน 72 ราย ซึ่งได้ผ่านการอบรมตามวัตถุประสงค์และสามารถถ่ายทอดองค์ความรู้และทักษะการซ่อมแซม บำรุงรักษาวัสดุอุปกรณ์ และเครื่องเกียรติยศประกอบศพให้กับผู้อื่นได้ มีความภาคภูมิใจและปฏิบัติหน้าที่ได้ถูกต้องตามธรรมเนียมราชประเพณีเพื่อเป็นเกียรติสูงสุดแก่ผู้วายชนม์ต่อไป
นอกจากนี้ ปลัดกระทรวงวัฒนธรรม ได้เข้าเยี่ยมชมการปฏิบัติงานและให้กำลังใจเจ้าหน้าที่ของกลุ่มงานช่างปิดทองประดับกระจก และกลุ่มงานช่างแกะสลักและช่างไม้ประณีต ณ สำนักช่างสิบหมู่ ตำบลศาลายา อำเภอพุทธมณฑล จังหวัดนครปฐม
ทั้งนี้ การฝึกอบรมดังกล่าว ประกอบด้วย การให้ความรู้เชิงปฏิบัติการ เกี่ยวกับทักษะที่จำเป็นในการปฏิบัติงาน ประกอบด้วยการทำแม่พิมพ์ การหล่อ ชิ้นงานนูนต่ำ และชิ้นงาน 3 มิติ การปั้นซ่อมลวดลาย การประกอบติดตั้งชิ้นงาน ตามหลักวิชาการของกรมศิลปากร โดยมีนายช่างผู้ทรงคุณวุฒิ จากสำนักช่างสิบหมู่ กรมศิลปากร เป็นวิทยากร

ที่มา : https://www.thaigov.go.th/news/contents/details/69963