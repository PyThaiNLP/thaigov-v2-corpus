รัฐบาลไทย-ข่าวทำเนียบรัฐบาล-ปลัด ทส. หารือเตรียมจัดประชุม TCAC ครั้งที่ 2 ปลายตุลาคมนี้ 


วันอังคารที่ 4 กรกฎาคม 2566
ปลัด ทส. หารือเตรียมจัดประชุม TCAC ครั้งที่ 2 ปลายตุลาคมนี้
ปลัด ทส. หารือเตรียมจัดประชุม TCAC ครั้งที่ 2 ปลายตุลาคมนี้
ปลัด ทส. หารือเตรียมจัดประชุม TCAC ครั้งที่ 2 ปลายตุลาคมนี้
วันที่ 3 กรกฎาคม 2566 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานการประชุมเตรียมการจัดประชุมภาคีการขับเคลื่อนการปฏิบัติงานด้านการเปลี่ยนแปลงสภาพภูมิอากาศของไทย ครั้งที่ 2 (Thailand Climate Action Conference:TCAC) โดยมีผู้แทนจากหน่วยงานทั้งภายในและภายนอก ทส. เข้าร่วมประชุม ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม
ที่ประชุมฯ ได้ร่วมกันหารือการเตรียมความพร้อมในการจัดการประชุม TCAC ครั้งที่ 2 ที่กำหนดจะจัดขึ้นในช่วงปลายเดือนตุลาคม 2566 นี้ ทั้งเรื่องสถานที่การจัดงาน แนวคิดหลักและรูปแบบการจัดกิจกรรม แผนการดำเนินการ ตลอดจนการบูรณาการระหว่างภาคีเครือข่ายและภาคเอกชนที่มีการดำเนินงานด้านการเปลี่ยนแปลงสภาพภูมิอากาศ เพื่อเผยแพร่องค์ความรู้และความสำคัญด้านการเปลี่ยนแปลงสภาพภูมิอากาศต่อสาธารณชน ให้ร่วมกันขับเคลื่อนการดำเนินงานของประเทศไทยให้เกิดผลเป็นรูปธรรม มุ่งสู่เป้าหมายความเป็นกลางทางคาร์บอน ภายในปี ค.ศ.2050 และการบรรลุเป้าหมายการปล่อยก๊าซเรือนกระจกสุทธิเป็นศูนย์ ภายในปี ค.ศ.2065 และส่งเสริมให้เกิดความร่วมมือระดับอาเซียน ต่อไป

ที่มา : https://www.thaigov.go.th/news/contents/details/69947