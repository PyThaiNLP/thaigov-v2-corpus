รัฐบาลไทย-ข่าวทำเนียบรัฐบาล-กรมเจ้าท่า ขุดลอกร่องน้ำบ้านท่ามะพร้าว จังหวัดกระบี่ เพิ่มประสิทธิภาพในการเดินเรือ


วันอังคารที่ 4 กรกฎาคม 2566
กรมเจ้าท่า ขุดลอกร่องน้ำบ้านท่ามะพร้าว จังหวัดกระบี่ เพิ่มประสิทธิภาพในการเดินเรือ
...
ตามนโยบายรัฐบาลและกระทรวงคมนาคม ได้ให้กรมเจ้าท่าเร่งขุดลอกร่องน้ำทางเรือเดิน เพื่อความสะดวกและปลอดภัย ซึ่งกรมเจ้าท่า โดยสำนักงานพัฒนาและบำรุงรักษาทางน้ำที่ 3 สำนักพัฒนาและบำรุงรักษาทางน้ำ ได้เร่งขุดลอก พัฒนาและบำรุงรักษาร่องน้ำทางเรือเดิน เพิ่มประสิทธิภาพในการเดินเรือ การระบายน้ำโดยมีความคืบหน้าผลการดำเนินงานของสำนักงานพัฒนาและบำรุงรักษาทางน้ำที่ 3 ดังนี้
สำนักงานพัฒนาและบำรุงรักษาทางน้ำที่ 3 หน่วยปฏิบัติงานขุดลอกร่องน้ำบ้านท่ามะพร้าว ตำบลคลองพน  อำเภอคลองท่อม  จังหวัดกระบี่ โดยใช้เรือเจ้าท่า ข.7 และ เรือเจ้าท่า 27  เป็นเครื่องจักรปฏิบัติงาน เพื่อแก้ไขปัญหาความเดือดร้อนให้กับผู้ใช้ร่องน้ำทางเรือเดิน ขุดลอกจาก กม.-2+250 ถึง กม.0+000 รวมระยะทาง 2,250 เมตร ความกว้างที่ก้นร่อง 30 เมตร ปริมาณวัสดุขุดลอก 139,441.25  ลบ.ม. ระยะเวลาปฏิบัติงาน 104 วัน
ผลการปฏิบัติงาน วันที่  2 กรกฏาคม 2566  ปฏิบัติงานขุดลอกได้เนื้อดิน 1,690 ลูกบาศก์เมตร รวมปริมาณสะสม  116,090 ลูกบาศก์เมตร   คิดเป็นร้อยละ  83.25  ผลที่ได้จากการขุดลอกเรือสามารถเข้า – ออกร่องน้ำได้ตลอดเวลา เรือสามารถหลบคลื่นลมมรสุม ส่งเสริมอาชีพประมง   การท่องเที่ยวในพื้นที่และบริเวณใกล้เคียง  บำรุงรักษาร่องน้ำลดสิ่งกีดขวางเพิ่มพื้นที่ระบายน้ำ  ในพื้นที่ตำบลคลองพน  อำเภอคลองท่อม จังหวัดกระบี่  ซึ่งโครงการดังกล่าวจะมีประชาชนได้รับประโยชน์จากการขุดลอกประมาณ 100 ครัวเรือน เรือขนาด 10 ตันกรอสส์ เป็นเรือประมงพื้นบ้านแบบเพลาใบจักรยาว ประมาณ 40 ลำ สามารถเข้าออกร่องน้ำได้สะดวกและปลอดภัยช่วยส่งเสริมเศรษฐกิจชุมชนและการท่องเที่ยว
เจ้าท่าคือผู้ดูแลและบำรุงรักษาร่องน้ำทางเรือเดิน

ที่มา : https://www.thaigov.go.th/news/contents/details/69982