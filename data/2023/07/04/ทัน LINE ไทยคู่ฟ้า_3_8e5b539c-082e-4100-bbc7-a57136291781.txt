รัฐบาลไทย-ข่าวทำเนียบรัฐบาล-ไทย – ไต้หวัน เดินหน้าขับเคลื่อนอุตสาหกรรม “ชิป” ผ่านความร่วมมือมหาวิทยาลัยทั้งสองประเทศ  


วันอังคารที่ 4 กรกฎาคม 2566
ไทย – ไต้หวัน เดินหน้าขับเคลื่อนอุตสาหกรรม “ชิป” ผ่านความร่วมมือมหาวิทยาลัยทั้งสองประเทศ
.....
เซมิคอนดักเตอร์ หรือ ชิป เป็นส่วนประกอบสำคัญที่มีความต้องการในตลาด เพื่อใช้ในอุปกรณ์เทคโนโลยีหลากหลายประเภท และด้วยศักยภาพของประเทศไทย เหมาะสมที่จะเป็น “ฐานการผลิต” เนื่องจากความพร้อมทางด้านทรัพยากรต่อการจัดตั้งภาคอุตสาหกรรม
.
อีกหนึ่งปัจจัยสำคัญในการพัฒนาอุตสาหกรรมเซมิคอนดักเตอร์ของประเทศ คือ “กำลังคน” เมื่อคนพร้อมก็จะสามารถผลักดันให้เกิด “การลงทุน” ในอุตสาหกรรมดังกล่าว ซึ่งจะส่งผลต่อการพัฒนาประเทศอย่างก้าวกระโดด ดังนั้น
.
มหาวิทยาลัยไทย 9 แห่ง ได้ร่วมมือกับมหาวิทยาลัยไต้หวัน 6 แห่ง และบริษัท Taiwan Semiconductor Manufacturing Company(TSMC) ซึ่งเป็นบริษัทผลิตชิปที่ใหญ่ที่สุดในโลก ดำเนินการดังนี้
.
• ขับเคลื่อนการวิจัยและผลิตบุคลากร : จัดทำหลักสูตรในระดับปริญญาตรี-โท ด้านเซมิคอนดักเตอร์
• พัฒนานิสิตนักศึกษาที่มีศักยภาพสูงในโครงการไม่น้อยกว่า 200 คน/ปี
• จัดฝึกอบรมระยะสั้นให้แก่บุคลากรและนิสิตนักศึกษาของมหาวิทยาลัยไทย
.
สำหรับมหาวิทยาลัยไทย 9 แห่งประกอบด้วย :
.
• จุฬาลงกรณ์มหาวิทยาลัย
• มหาวิทยาลัยเกษตรศาสตร์
• มหาวิทยาลัยเชียงใหม่
• มหาวิทยาลัยขอนแก่น
• มหาวิทยาลัยสงขลานครินทร์
• มหาวิทยาลัยเทคโนโลยีพระจอมเกล้าธนบุรี
• มหาวิทยาลัยเทคโนโลยีพระจอมเกล้าพระนครเหนือ
• สถาบันเทคโนโลยีพระจอมเกล้าเจ้าคุณทหารลาดกระบัง
• มหาวิทยาลัยเทคโนโลยีราชมงคลธัญบุรี
.
นับได้ว่าความร่วมมือด้านการศึกษาระหว่างทั้งสองประเทศนั้น จะเป็นกลไกสำคัญต่อการพัฒนาอุตสาหกรรมดังกล่าว บวกกับได้รับแรงสนับสนุนจากภาครัฐ เชื่อว่าประเทศไทยจะกลายเป็นฐานการผลิตอุตสาหกรรมศักยภาพสูงได้
.
อ่านเพิ่มเติม คลิก https://www.thaigov.go.th/news/contents/details/69905
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ข้าวหมกไก่ - ไก่ย่าง ติดอันดับท็อป 50 เมนูจากไก่ที่ดีที่สุดในโลก
13 มหาวิทยาลัยไทยติดโผ! มหาวิทยาลัยที่ดีที่สุดในโลก ประจำปี 67
หน้าฝนระวัง! “ชิคุนกุนยา” โรคร้ายที่มาพร้อมยุงลาย อาการเด่นชัดคือ “ปวดข้อ”
เปิดตัว "รถฟอกไตเคลื่อนที่" คันแรกของไทยและอาเซียน บริการผู้ป่วยไตเชิงรุก
หนุนใช้ศูนย์ Excellence Training Center พัฒนาทักษะดิจิทัลให้แรงงานไทย ลดปัญหาถูกเลิกจ้าง

ที่มา : https://www.thaigov.go.th/news/contents/details/69987