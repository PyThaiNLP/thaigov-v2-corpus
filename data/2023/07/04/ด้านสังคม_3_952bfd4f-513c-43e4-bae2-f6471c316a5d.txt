รัฐบาลไทย-ข่าวทำเนียบรัฐบาล-ดีอีเอส ร่วมหารือการจัดเก็บข้อมูลการบันทึกภาพและเสียง ตามพ.ร.บ.บุคคลสูญหายฯ


วันอังคารที่ 4 กรกฎาคม 2566
ดีอีเอส ร่วมหารือการจัดเก็บข้อมูลการบันทึกภาพและเสียง ตามพ.ร.บ.บุคคลสูญหายฯ
ดีอีเอส ร่วมหารือการจัดเก็บข้อมูลการบันทึกภาพและเสียง ตามพ.ร.บ.บุคคลสูญหายฯ
วันนี้ (4 กรกฎาคม 2566) ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมหารือการจัดเก็บข้อมูลการบันทึกภาพและเสียงตามพระราชบัญญัติป้องกันและปราบปรามการทรมานและกระทำให้บุคคลสูญหาย พ.ศ.2565 เพื่อพิจารณาแนวทางการดำเนินงาน และเตรียมความพร้อม ก่อนมีผลบังคับใช้วันที่ 1 ตุลาคม 2566 โดยมีพลตำรวจเอกวีระพล ใหญ่อรุณ รองผู้บังคับการคดีอาญา พ.ต.อ.หญิง สายฝน สุกัญจนาถ รองผู้บังคับการศูนย์สารสนเทศกลาง และคณะทำงานสำนักงานตำรวจแห่งชาติ พร้อมด้วยผู้แทนบริษัทโทรคมนาคมแห่งชาติ จำกัด มหาชน ผู้แทนกรมคุ้มครองสิทธิและเสรีภาพ และหน่วยงานที่เกี่ยวข้องเข้าร่วม ณ ห้องประชุม 601 ชั้น 6 กระทรวงดิจิทัลเพื่อเศรษฐกิจและสังคม
_________________________

ที่มา : https://www.thaigov.go.th/news/contents/details/69978