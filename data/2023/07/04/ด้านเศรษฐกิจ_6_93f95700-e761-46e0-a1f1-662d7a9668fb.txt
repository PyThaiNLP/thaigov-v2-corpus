รัฐบาลไทย-ข่าวทำเนียบรัฐบาล-“กรุงไทย” จัดโปรเด็ดงาน มหกรรมการเงินหาดใหญ่ ครั้งที่ 13 หนุนลูกค้าภาคใต้ เข้าถึงบริการการเงินครบวงจร


วันอังคารที่ 4 กรกฎาคม 2566
04/07/2566
พิมพ์
“กรุงไทย” จัดโปรเด็ดงาน มหกรรมการเงินหาดใหญ่ ครั้งที่ 13 หนุนลูกค้าภาคใต้ เข้าถึงบริการการเงินครบวงจร
ธ.กรุงไทย ร่วมงานมหกรรมการเงินหาดใหญ่ ครั้งที่ 13 ภายใต้แนวคิด “Growing Together for Sustainability เคียงข้างไทย สู่ความยั่งยืน” ระหว่างวันที่ 7 - 9 ก.ค.2566 ที่ห้างสรรพสินค้าเซ็นทรัล หาดใหญ่
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงินที่ทันสมัย ตอบโจทย์ลูกค้าทุกกลุ่มและยกระดับคุณภาพชีวิตคนไทยให้ดีขึ้นในทุกวัน จัดทัพบริการทางการเงินพร้อมข้อเสนอสุดพิเศษ ร่วมงานมหกรรมการเงินหาดใหญ่ ครั้งที่ 13 ภายใต้แนวคิด “Growing Together for Sustainability เคียงข้างไทย สู่ความยั่งยืน” ระหว่างวันที่ 7 - 9 กรกฎาคม 2566 ที่ห้างสรรพสินค้าเซ็นทรัล หาดใหญ่ เพื่อให้ลูกค้า ประชาชนและผู้ประกอบธุรกิจในสงขลาและพื้นที่ใกล้เคียง เข้าถึงบริการทางการเงินได้อย่างครบวงจร
เพื่อเป็นการตอกย้ำความพร้อมในการยืนเคียงข้างลูกค้าทุกกลุ่ม ในงานนี้ ธนาคารจึงได้คัดสรรผลิตภัณฑ์และบริการเพื่อช่วยเสริมสภาพคล่องลูกค้าธุรกิจ คู่ค้า และซัพพลายเชน ด้วย สินเชื่อ SME ดอกเบี้ยเริ่มต้น 4.5% ต่อปี วงเงินกู้สูงสุด 20 ล้านบาท ผ่อนนานสูงสุด 20 ปี  สินเชื่อ SME วงเงินสูง×3 รับวงเงินสูงสุด 3 เท่าของมูลค่าหลักประกัน สูงสุด 20 ล้านบาท ผ่อนนานสูงสุด 7 ปี
สำหรับผลิตภัณฑ์สนับสนุนลูกค้าบุคคลเข้าถึงแหล่งเงินทุน ธนาคารนำเสนอ สินเชื่อกรุงไทย Smart Money สำหรับผู้มีรายได้ประจำแต่ไม่มีบัญชีเงินเดือนกับธนาคาร วงเงินกู้สูงสุด 5 เท่าของรายได้ ผ่อนนาน 5 ปี ไม่ต้องมีหลักประกัน พิเศษสมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และรับส่วนลดค่าธรรมเนียมรายปี (ปีแรก)
ภายในงาน ยังมีผลิตภัณฑ์ส่งเสริมความมั่นคงในชีวิต ด้วย สินเชื่อบ้านกรุงไทย อนุมัติทันใจ ผ่อนสบาย นานสูงสุด 40 ปี กู้ซื้อบ้านใหม่ บ้านมือสอง ปลูกสร้างบ้านและรีไฟแนนซ์ วงเงินกู้สูงสุด 110 % ฟรีค่าธรรมเนียมยื่นกู้ สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท ผ่อนนานสูงสุด 30 ปี สินเชื่อที่อยู่อาศัย สำหรับผู้ซื้อทรัพย์สินพร้อมขาย (NPA) อัตราดอกเบี้ยต่ำ ฟรีค่าธรรมเนียมการประเมินราคาหลักทรัพย์ค้ำประกัน ผ่อนนานสูงสุด 40 ปี พร้อม Krungthai NPA เหมาเหมา ซื้อทรัพย์ราคาพิเศษ เมื่อซื้อตั้งแต่ 3 รายการขึ้นไป
นอกจากนี้ ธนาคารยังให้ความสำคัญเรื่องการออม ด้วย เงินฝากประจำพิเศษ 7 เดือน 7 ดอกเบี้ยเด็ด ฝากแค่ 7 เดือน อัตราดอกเบี้ย 1.5 % เงินฝากปลอดภาษี Krungthai ZERO TAX MAX อัตราดอกเบี้ย 2.30% ต่อปี เงินฝาก Krungthai NEXT Savings เปิดบัญชีง่ายๆ ผ่านแอปพลิเคชัน Krungthai NEXT สะดวก ปลอดภัย ดอกเบี้ยสูง 1.5% ต่อปี ส่งเสริมการออมให้บุตรหลาน ด้วยบัญชีเงินฝากออมทรัพย์พิเศษสำหรับผู้เยาว์ Krungthai Kids Savings รับดอกเบี้ย 2 เท่า ทุกเดือน  พิเศษสมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และรับส่วนลดค่าธรรมเนียมปีแรก
ภายในงานยังมีคาราวานตรวจสุขภาพกรุงไทย-แอกซ่า ประกันชีวิต สิทธิพิเศษ เมื่อซื้อประกันภัย PA สุขใจชัวร์ ของบมจ.กรุงไทยพานิชประกันภัย รับ Starbucks E-Coupon  มูลค่า 150 บาท ซื้อผลิตภัณฑ์ประกันวินาศภัยของ บมจ.ทิพยประกันภัย เบี้ยประกันตั้งแต่ 2,000 บาทขึ้นไป  รับ TIP Shopping Bag เปิดบัญชีซื้อ-ขายหลักทรัพย์ของ Krungthai XSpring ผ่านแอปฯ Krungthai NEXT และมียอดซื้อขายรวม 50,000 บาท  ภายใน 30 วัน  รับฟรี Tops E-Coupon มูลค่า 200 บาท หรือลงทุน 200,000 บาทขึ้นไป รับฟรีกระเป๋า G2000 สมัครบัตรเครดิต KTC รับบัตรกำนัล Starbucks มูลค่า 200 บาท
สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111 หรือดูรายละเอียดได้ที่  www.krungthai.com

ที่มา : https://www.thaigov.go.th/news/contents/details/69968