รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ เร่งขับเคลื่อน MIND เดินหน้าเสริมสร้างวัฒนธรรมองค์กร สู่การทำงานเชิงรุก


วันอังคารที่ 4 กรกฎาคม 2566
04/07/2566
พิมพ์
หัวหน้าผู้ตรวจฯ วิษณุ เร่งขับเคลื่อน MIND เดินหน้าเสริมสร้างวัฒนธรรมองค์กร สู่การทำงานเชิงรุก
หัวหน้าผู้ตรวจฯ วิษณุ เร่งขับเคลื่อน MIND เดินหน้าเสริมสร้างวัฒนธรรมองค์กร สู่การทำงานเชิงรุก
วันนี้ (4 กรกฎาคม 2566) นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) เป็นประธานเปิดการสัมมนาเชิงปฏิบัติการเรื่อง “การเสริมสร้างวัฒนธรรมองค์กร เพื่อมุ่งเน้นการทำงานแบบ Proactive และ MIND Culture ” โดยมี นางสุนีย์ โสภณ ผู้อำนวยการกองบริหารทรัพยากรบุคคล กล่าวรายงาน ในการนี้ได้รับเกียรติจาก รศ.ดร.ธัญญลักษณ์ วีระสมบัติ และทีมงาน เป็นวิทยากร บรรยายในหัวข้อดังกล่าว พร้อมกิจกรรม workshop ณ ห้องมณฑาทิพย์ โรงแรมโกลเด้น ทิวลิป ซอฟเฟอริน
หน.ผตร.อก. กล่าวว่า ตามที่ปลัดกระทรวงอุตสาหกรรม ได้มอบนโยบายในการขับเคลื่อนการพัฒนาอย่างสมดุลและยั่งยืน ด้วย “หัว” และ “ใจ” ภายใต้หลักการ “อุตสาหกรรมดี ชุมชนดี หน่วยงานดี” เพื่อนำพาหน่วยงานไปสู่เป้าหมายให้อุตสาหกรรมอยู่คู่กับชุมชน ดังนั้น ทุกคนในองค์กรจึงมีความสำคัญ และเป็นกำลังหลักของหน่วยงานในการนำแนวคิดมาปรับใช้กับตนเองและองค์กร โดยจะต้องปรับตัวให้เท่าทันกับความเปลี่ยนแปลงของสังคม สิ่งแวดล้อม และเศรษฐกิจ นำไปสู่การทำงานเชิงรุก เพื่อให้ทันกับสถานการณ์ พร้อมสร้างรูปแบบการทำงานให้เป็นวัฒนธรรมขององค์กร ส่งต่อไปยังบุคลากรรุ่นต่าง ๆ เพื่อให้นโยบายสำเร็จลุล่วงตามเป้าหมายต่อไป

ที่มา : https://www.thaigov.go.th/news/contents/details/69986