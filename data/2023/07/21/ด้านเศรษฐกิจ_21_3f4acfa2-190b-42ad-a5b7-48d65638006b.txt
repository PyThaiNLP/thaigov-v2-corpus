รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ มอบวุฒิบัตรปิดอบรมหลักสูตรการเป็นข้าราชการที่ดี รุ่นที่ 21 แนะแนวทางการทำงานให้มี MIND เพื่อการเป็นข้าราชการยุคใหม่ของกระทรวงอุตสาหกรรม


วันศุกร์ที่ 21 กรกฎาคม 2566
21/07/2566
พิมพ์
หัวหน้าผู้ตรวจฯ วิษณุ มอบวุฒิบัตรปิดอบรมหลักสูตรการเป็นข้าราชการที่ดี รุ่นที่ 21 แนะแนวทางการทำงานให้มี MIND เพื่อการเป็นข้าราชการยุคใหม่ของกระทรวงอุตสาหกรรม
หัวหน้าผู้ตรวจฯ วิษณุ มอบวุฒิบัตรปิดอบรมหลักสูตรการเป็นข้าราชการที่ดี รุ่นที่ 21 แนะแนวทางการทำงานให้มี MIND เพื่อการเป็นข้าราชการยุคใหม่ของกระทรวงอุตสาหกรรม
วันนี้ 21 กรกฎาคม 2566 นายวิษณุ ทับเที่ยง ผู้ตรวจราชการกระทรวงอุตสาหกรรม เป็นประธานมอบวุฒิบัตรและปิดการฝึกอบรมหลักสูตรการเป็นข้าราชการที่ดี รุ่นที่ 21 โดยมี นายวิฤทธิ์ วิเศษสินธุ์ รองเลขาธิการสำนักงานมาตรฐานผลิตภัณฑ์อุตสาหกรรม นางสาวสุนีย์ โสภณ ผู้อำนวยการกองบริหารทรัพยากรบุคคล นางจุฬารัตน์ มณีเสถียรรัตนา เลขานุการกรม กรมโรงงานอุตสาหกรรม นางสลิลา ยรรยงสวัสดิ์ เลขานุการกรม กรมอุตสาหกรรมพื้นฐานและการเหมืองแร่ เข้าร่วมด้วย ณ ห้องปาริชาต โรงแรมโกลเด้น ทิวลิป ซอฟเฟอริน กรุงเทพฯ
หัวหน้าผู้ตรวจราชการฯ กล่าวแสดงความยินดีกับข้าราชการใหม่ทั้ง 71 คน ที่ได้ผ่านกระบวนการพัฒนาและประเมินผล ตามที่สำนักงาน ก.พ. กำหนด และชื่นชมทุกคนที่สอบเข้ามาเป็นข้าราชการได้ แม้ต้องผ่านการทดสอบและแข่งขันจากผู้สมัครจำนวนมาก ดังนั้น ถือว่าทุกคน เป็นผู้ที่มีความสามารถและเป็นคนเก่ง อย่างไรก็ตาม การทำงานให้กับราชการ ซึ่งถือเป็นงานส่วนรวมมีผลเกี่ยวเนื่องถึงประโยชน์ของบ้านเมือง และประชาชนทุกคน นอกจากจะเป็นคนเก่งแล้ว จะต้องเป็นคนดี และมีจิตสาธารณะด้วย การทำงานยุคสมัยนี้เจ้าหน้าที่รัฐซึ่งมีหน้าที่ส่งเสริมพัฒนาและกำกับงานต่าง ๆ จึงต้องเป็นผู้ที่มีความรู้จริง พร้อมประยุกต์และปรับใช้ในการปฏิบัติงาน เพื่อขับเคลื่อนภารกิจของกระทรวงฯ ให้สำเร็จลุล่วง
นอกจากนี้ ข้าราชการต้องมีการพัฒนาตนเองอย่างสม่ำเสมอ เนื่องจากถูกคาดหวังจากผู้ประกอบการ และประชาชน การร่วมมือร่วมใจกันเป็นหนึ่งเดียวของข้าราชการทุกกรมในสังกัด เพื่อให้งานในภารกิจของกระทรวงฯ สำเร็จตามเป้าหมายจึงเป็นสิ่งสำคัญ รวมถึงการสร้างเครือข่ายการทำงานร่วมกัน ตามนโยบาย MIND ที่ต้องการเน้นให้เจ้าหน้าที่ผู้ปฏิบัติงานต้องใช้ “หัว” และ “ใจ” ทำงาน และปั้นอุตสาหกรรมคู่ชุมชน ตามภารกิจของกระทรวงอุตสาหกรรม จึงได้มุ่งเน้นนโยบายส่งเสริมให้รักอุตสาหกรรม การพัฒนาอุตสาหกรรมในสิ่งแวดล้อม การกระจายรายได้ ซึ่งข้าราชการใหม่จะเป็นอีกหนึ่งแรงผลักดันนโยบายของกระทรวงฯ ให้ปฏิบัติงานและตั้งใจทำงานอย่างเต็มที่เพื่อกระทรวงอุตสาหกรรม

ที่มา : https://www.thaigov.go.th/news/contents/details/70594