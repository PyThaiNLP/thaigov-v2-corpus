รัฐบาลไทย-ข่าวทำเนียบรัฐบาล-"ไทยเนื้อหอม" นักธุรกิจจีนกลุ่ม “ยานยนต์ EV” เดินหน้าลงทุนครั้งใหญ่ คาดมูลค่าการลงทุน 1.44 พันล้านดอลลาร์


วันศุกร์ที่ 21 กรกฎาคม 2566
"ไทยเนื้อหอม" นักธุรกิจจีนกลุ่ม “ยานยนต์ EV” เดินหน้าลงทุนครั้งใหญ่ คาดมูลค่าการลงทุน 1.44 พันล้านดอลลาร์
.....
ประเทศไทยยังคงได้รับความสนใจจากนักลงทุนชาวต่างชาติมาโดยตลอด เนื่องจากสำนักงานคณะกรรมการนโยบายเขตพัฒนาพิเศษภาคตะวันออก (สกพอ.) หรือ EEC ได้จัดกิจกรรมและพบปะนักลงทุน ทั้งในและต่างประเทศอย่างต่อเนื่อง
.
ล่าสุด ได้มีการพบปะกับผู้บริหารระดับสูงจากฝรั่งเศส
ในกลุ่มอุตสาหกรรมเป้าหมายที่สำคัญ เช่น กลุ่มอุตสาหกรรมการบินและอวกาศ กลุ่มอุตสาหกรรมพลังงาน กลุ่มอุตสาหกรรมอาหาร อุตสาหกรรมยานยนต์สมัยใหม่ (กลุ่มยานยนต์ไฟฟ้า (EV)) ซึ่งทุกบริษัทได้แสดงความสนใจในการเข้ามาลงทุนในพื้นที่ EEC
.
ส่วนในกลุ่มยานยนต์ไฟฟ้า (EV) นั้น ผู้ผลิตรถยนต์ไฟฟ้าของจีนให้ความสนใจเข้ามาลงทุนในประเทศไทยอย่างมาก คาดว่ามีมูลค่าการลงทุนกว่า 1.44 พันล้านดอลลาร์
.
ทั้งนี้ BOI เผยว่า บริษัท GAC AION New Energy Automobile ซึ่งเป็นบริษัทรถยนต์ไฟฟ้ารายใหญ่อันดับ 3 ของประเทศจีนตอบรับเดินหน้าลงทุนครั้งใหญ่ในประเทศไทย และจะใช้เงินลงทุนในเฟสแรกกว่า 6,000 ล้านบาท
.
รวมทั้งยังพบว่า บริษัท สโฟวล์ท เอเนอจี้ เทคโนโลยี (ไทยแลนด์) จำกัด ผู้ผลิตแบตเตอรี่รถยนต์ไฟฟ้าของจีนไดhเลือกไทย “เป็นฐานและตั้งโรงงานผลิตแบตเตอรี่รถ EV” ซึ่งถือว่าเป็นแห่งแรกในภูมิภาคอาเซียน มีมูลค่าการลงทุนมากกว่า 1,000 ล้านบาท
.
อ่านเพิ่มเติม คลิก https://www.thaigov.go.th/news/contents/details/70371
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70567