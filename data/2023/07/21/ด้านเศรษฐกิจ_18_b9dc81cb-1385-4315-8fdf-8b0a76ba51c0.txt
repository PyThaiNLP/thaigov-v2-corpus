รัฐบาลไทย-ข่าวทำเนียบรัฐบาล-องค์กรความร่วมมือระหว่างประเทศของเยอรมัน (GIZ) เข้าพบรองปลัด กษ. 


วันศุกร์ที่ 21 กรกฎาคม 2566
องค์กรความร่วมมือระหว่างประเทศของเยอรมัน (GIZ) เข้าพบรองปลัด กษ.
เพื่อรายงานความก้าวหน้าการดำเนินงานโครงการ Thai Rice NAMA และหารือแนวทางการขยายผลการดำเนินงาน
นายอภัย สุทธิสังข์ รองปลัดกระทรวงเกษตรและสหกรณ์ อนุญาตให้องค์กรความร่วมมือระหว่างประเทศของเยอรมัน (GIZ) เข้าพบ เพื่อรายงานความก้าวหน้าการดำเนินงานโครงการ Thai Rice NAMA และหารือแนวทางการขยายผลการดำเนินงาน ณ ห้องประชุมกระทรวงเกษตรและสหกรณ์ โดยมีผลการดำเนินงานดังนี้
1) ผู้ให้ทุน ได้อนุมัติ การขยายเวลาการดำเนินงานโครงการ Thai Rice NAMA อีก 1 ปี อย่างเป็นทางการ (1 สิงหาคม 2566 - 31 กรกฎาคม 2567) ขณะนี้อยู่ระหว่างการประสานงานผ่านสถานเอกอัครราชทูต สหพันธ์สาธารณรัฐเยอรมนีประจำประเทศไทย และกระทรวงการต่างประเทศ และดำเนินการแจ้งกรมการข้าว ธ.ก.ส. รวมถึงหน่วยงานภาคความร่วมมือให้ทราบแล้ว
2) ในช่วงระยะเวลาต่อขยาย 1 ปีนี้ โครงการ Thai Rice NAMA มีแผนการขยายพื้นที่ในการพัฒนาและส่งเสริมการผลิตข้าวด้วยเทคโนโลยีลดการปล่อยก๊าซเรือนกระจก รวมถึงมาตรการสนับสนุนทางการเงินสาหรับชาวนาเพิ่มเติมจาก 6 จังหวัด ไปสู่จังหวัดข้างเคียงที่มีศักยภาพ (พื้นที่ขยาย) อาทิเช่น จังหวัดกาแพงเพชร นครสวรรค์ พิจิตร ลพบุรี และนครราชสีมา เป็นต้น เพื่อให้เป็นไปตามตัวชี้วัดของโครงการ Thai Rice NAMA
ทั้งนี้ เพื่อให้เกิดความต่อเนื่องและขยายผลการดาเนินงานไปสู่โครงการเพิ่มศักยภาพการผลิตข้าวที่เท่าทันต่อภูมิอากาศ (Thai Rice GCF) ที่กาลังอยู่ระหว่างการพิจารณาขั้นสุดท้ายจากกองทุนภูมิอากาศสีเขียว (Green Climate Fund: GCF) คาดว่าจะทราบผลภายในไตรมาส 3 ของปี 2566 และเริ่มดาเนินงานภายในปี 2567 ซึ่งโครงการจะมีระยะเวลาดาเนินงาน 5 ปี (2567 - 2571) ครอบคลุมพื้นที่ 21 จังหวัด (รวมถึงจังหวัดพื้นที่ดาเนินการของโครงการ Thai Rice NAMA และพื้นที่ขยายข้างต้น) ต่อไป

ที่มา : https://www.thaigov.go.th/news/contents/details/70590