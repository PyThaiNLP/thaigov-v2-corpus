รัฐบาลไทย-ข่าวทำเนียบรัฐบาล-ดีอีเอส เปิดกิจกรรมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 4 ประจำปี 2566 


วันศุกร์ที่ 21 กรกฎาคม 2566
ดีอีเอส เปิดกิจกรรมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 4 ประจำปี 2566
ดีอีเอส เปิดกิจกรรมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 4 ประจำปี 2566
วันนี้ (21 กรกฎาคม 2566) กระทรวงดิจิทัลเพื่อเศรษฐกิจและสังคม จัดกิจกรรมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 4 ประจำปี 2566 ภายใต้โครงการศูนย์ประสานงานและแก้ไขปัญหาข่าวปลอม (Anti Fake News Center: AFNC) ให้กับกลุ่มบุคลากรทางการศึกษา และทางการแพทย์ จำนวนกว่า 200 คน โดยมีเป้าหมายที่จะสร้างความตระหนักรู้ เพื่อรู้เท่าทันและรับมือกับข่าวปลอมให้กับกลุ่มเป้าหมายจำนวนไม่น้อยกว่า 1,000 คน เพื่อสร้างวัฒนธรรมการรับข้อมูลข่าวสารอย่างมีวิจารณญาณก่อนจะเผยแพร่หรือส่งต่อในอินเทอร์เน็ต และมีส่วนร่วมในการจัดการกับปัญหาข่าวปลอมและการเผยแพร่ข้อมูลที่ถูกต้องต่อไป โดยได้รับเกียรติจากวิทยากรพิเศษ ร่วมบรรยายพิเศษ ในหัวข้อ“การตรวจสอบข่าวปลอมในยุคดิจิทัล” และ “รู้ให้ไว ก้าวให้ทัน กับข่าวลวงบนโลกออนไลน์” ณ ห้องประชุมสามพันโบก โรงแรมเซ็นทารา อ.เมือง จ.อุบลราชธานี
________________

ที่มา : https://www.thaigov.go.th/news/contents/details/70598