รัฐบาลไทย-ข่าวทำเนียบรัฐบาล-ก.อุตฯ ร่วมเป็นเจ้าภาพและรับฟังเทศน์มหาชาติเวสสันดรชาดก เนื่องในสัปดาห์เผยแผ่พระพุทธศาสนา วันอาสาฬหบูชาและวันเข้าพรรษา ปี 2566


วันศุกร์ที่ 21 กรกฎาคม 2566
21/07/2566
พิมพ์
ก.อุตฯ ร่วมเป็นเจ้าภาพและรับฟังเทศน์มหาชาติเวสสันดรชาดก เนื่องในสัปดาห์เผยแผ่พระพุทธศาสนา วันอาสาฬหบูชาและวันเข้าพรรษา ปี 2566
ก.อุตฯ ร่วมเป็นเจ้าภาพและรับฟังเทศน์มหาชาติเวสสันดรชาดก เนื่องในสัปดาห์เผยแผ่พระพุทธศาสนา วันอาสาฬหบูชาและวันเข้าพรรษา ปี 2566
วันที่ 20 กรกฏาคม 2566 กระทรวงอุตสาหกรรม มอบหมายให้ นางสีจันทร์ สายบัวทอง หัวหน้ากลุ่มอำนวยการและบริหารทั่วไป กองกลาง สำนักงานปลัดกระทรวงอุตสาหกรรม เป็นผู้แทนร่วมเป็นเจ้าภาพและรับฟังเทศน์มหาชาติเวสสันดรชาดก เนื่องในสัปดาห์เผยแผ่พระพุทธศาสนาวันอาสาฬหบูชาและวันเข้าพรรษา ประจำปี 2566 ณ พระอุโบสถ วัดมหาธาตุยุวราชรังสฤษฎิ์ (ท่าพระจันทร์) เขตพระนคร กรุงเทพมหานคร
ทั้งนี้ วันอาสาฬหบูชาและวันเข้าพรรษา ได้เวียนมาบรรจบอีกครั้งหนึ่ง วัดมหาธาตุยุวราชรังสฤษฎิ์ พร้อมด้วยหน่วยงานภาครัฐ ภาคเอกชน และพุทธศาสนิกชนทุกหมู่เหล่า ได้พร้อมใจกันจัดกิจกรรมสัปดาห์เผยแผ่พระพุทธศาสนา ประจำปี 2566 ระหว่างวันที่ 19 – 21 กรกฎาคม 2566 เพื่อน้อมถวายเป็นพุทธบูชาในการบำเพ็ญทานบารมีขององค์สมเด็จพระสัมมาสัมพุทธเจ้า ประกอบกับเป็นวันที่พระพุทธเจ้าได้ทรงประกาศพระพุทธศาสนาเป็นครั้งแรก จึงถือว่าเป็นวันที่มีพระรัตนตรัย ครบองค์สามบริบูรณ์ครั้งแรกในโลก คือ มีทั้ง พระพุทธ พระธรรม และพระสงฆ์

ที่มา : https://www.thaigov.go.th/news/contents/details/70580