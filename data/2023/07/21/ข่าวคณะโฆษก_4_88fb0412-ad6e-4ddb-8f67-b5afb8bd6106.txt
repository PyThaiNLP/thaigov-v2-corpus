รัฐบาลไทย-ข่าวทำเนียบรัฐบาล-“ทิพานัน”เผยไทยหนึ่งเดียวอาเซียน ADB ปรับเพิ่มคาดการณ์เศรษฐกิจก.ค.โต 3.5 %  ผลสำเร็จนโยบายพัฒนาเศรษฐกิจ “พล.อ.ประยุทธ์” พาไทยเติบโตอย่างยั่งยืน


วันศุกร์ที่ 21 กรกฎาคม 2566
21/07/2566
พิมพ์
“ทิพานัน”เผยไทยหนึ่งเดียวอาเซียน ADB ปรับเพิ่มคาดการณ์เศรษฐกิจก.ค.โต 3.5 %  ผลสำเร็จนโยบายพัฒนาเศรษฐกิจ “พล.อ.ประยุทธ์” พาไทยเติบโตอย่างยั่งยืน
“ทิพานัน”เผยไทยหนึ่งเดียวอาเซียน ADB ปรับเพิ่มคาดการณ์เศรษฐกิจก.ค.โต 3.5 %  ผลสำเร็จนโยบายพัฒนาเศรษฐกิจ “พล.อ.ประยุทธ์” พาไทยเติบโตอย่างยั่งยืน
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม รับทราบและยินดีกรณีธนาคารเพื่อการพัฒนาเอเชีย (ADB) ระบุในรายงาน Asian Development Outlook (ADO) ประจำเดือนกรกฎาคม 2566 ที่เผยแพร่ในวันนี้ (19 กรกฎาคม2566) โดยเพิ่มคาดการณ์การเติบโตของเศรษฐกิจไทยอยู่ที่ 3.5% จากที่เคยประมาณการไว้ที่ 3.3% ในเดือนเมษายน  หลังขยายตัว 2.6% ในปี 2565 โดยไทยเป็นเพียงประเทศเดียวใน 6 ประเทศอาเซียนที่ ADB ปรับเพิ่มคาดการณ์เศรษฐกิจปีนี้ ขณะเดียวกัน ADB คาดการณ์ว่าเศรษฐกิจไทยจะขยายตัว 3.7% ในปีหน้า ซึ่งไม่เปลี่ยนแปลงไปจากการประมาณการในเดือนเมษายน
น.ส.ทิพานัน กล่าวว่า ส่วนอินโดนีเซีย มาเลเซีย ฟิลิปปินส์นั้น ADB ได้คงคาดการณ์เศรษฐกิจในปีนี้เท่าเดิม ขณะที่สิงคโปร์และเวียดนามถูกลดคาดการณ์เศรษฐกิจในปีนี้ โดย ADB คาดการณ์ว่าเศรษฐกิจสิงคโปร์จะขยายตัว 1.5% ในปีนี้ จากที่เคยคาดการณ์ในเดือนเม.ย.ว่าจะขยายตัว 2.0% และคาดการณ์ว่าเศรษฐกิจเวียดนามจะขยายตัว 5.8% ในปีนี้ จากที่เคยคาดการณ์ในเดือนเมษายนว่าจะขยายตัว 6.5%
“รายงานของ ADB เป็นผลสำเร็จจากผลงานเชิงประจักษ์ของพล.อ.ประยุทธ์ ในการขับเคลื่อนนโยบายเศรษฐกิจ ส่งผลให้ประเทศไทยมีศักยภาพโดดเด่น ตามมาตรฐานสถาบันชั้นนำของโลก ซึ่งเป็นที่น่าเชื่อถือ สะท้อนผลของความทุ่มเท การพัฒนาเศรษฐกิจในทุกมิติ ไม่ว่าจะเป็นมาตรการส่งเสริมการค้า การลงทุน กระตุ้นเศรษฐกิจ พัฒนาโครงสร้างพื้นฐานรองรับการขยายตัวทางด้านเศรษฐกิจ เพิ่มขีดความสามารถการแข่งขัน และนโยบายการเงินการคลังที่มาถูกทาง เพื่อให้ประเทศไทยเติบโตอย่างยั่งยืน”น.ส.ทิพานัน กล่าว

ที่มา : https://www.thaigov.go.th/news/contents/details/70572