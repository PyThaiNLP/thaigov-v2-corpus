รัฐบาลไทย-ข่าวทำเนียบรัฐบาล-กรมเจ้าท่า ขุดลอกแม่น้ำยม จังหวัดแพร่ รองรับฤดูน้ำหลาก


วันศุกร์ที่ 21 กรกฎาคม 2566
กรมเจ้าท่า ขุดลอกแม่น้ำยม จังหวัดแพร่ รองรับฤดูน้ำหลาก
...
กรมเจ้าท่า ขุดลอกแม่น้ำยม จังหวัดแพร่ รองรับฤดูน้ำหลาก
ตามนโยบายรัฐบาลและกระทรวงคมนาคม ได้ให้กรมเจ้าท่าเร่งขุดลอกร่องน้ำทางเรือเดิน เพื่อความสะดวกและปลอดภัย ซึ่งกรมเจ้าท่า โดยสำนักพัฒนาและบำรุงรักษาทางน้ำ สำนักงานพัฒนาและบำรุงรักษาทางน้ำที่ 7 หน่วยปฏิบัติงานขุดลอกแม่น้ำยม ตำบลทุ่งแล้ง อำเภอลอง จังหวัดแพร่ ดำเนินการขุดลอก โดยรถขุด ชม.7 และรถขุด ชม.13 ความกว้างก้นร่องน้ำ 50.00 - 80.00 เมตร ระยะทาง 2,725 เมตร ระดับขุดลอกก้นร่องเท่ากับ 114.922 - 115.840 เมตร (ระดับน้ำทะเลปานกลาง) ปริมาณวัสดุขุดลอก 125,000 ลูกบาศก์เมตร ปัจจุบันดำเนินการปรับสภาพ และขุดลอกตักย้ายดินออกจากร่องน้ำ ช่วง กม. 0+000 - 2+050
ผลที่คาดว่าจะได้รับหลังการขุดลอก เพิ่มพื้นที่หน้าตัดของร่องน้ำ รองรับน้ำในฤดูน้ำหลาก การอุปโภค บริโภค  ลดปัญหาน้ำท่วมพื้นที่ทางการเกษตร การกัดเซาะตลิ่ง โดยมีประชาชนในพื้นที่ได้รับประโยชน์จากการขุดลอก จำนวน 2 หมู่บ้าน ประมาณ 220 ครัวเรือน พื้นที่ทางการเกษตร ประมาณ 1,850 ไร่

ที่มา : https://www.thaigov.go.th/news/contents/details/70591