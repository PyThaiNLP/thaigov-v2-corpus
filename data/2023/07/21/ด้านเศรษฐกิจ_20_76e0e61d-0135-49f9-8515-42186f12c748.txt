รัฐบาลไทย-ข่าวทำเนียบรัฐบาล-การประชุมหารือโครงการ 1 ชุมชน 1 ดิจิทัล “ชุมชนโดรนใจ”


วันศุกร์ที่ 21 กรกฎาคม 2566
การประชุมหารือโครงการ 1 ชุมชน 1 ดิจิทัล “ชุมชนโดรนใจ”
รองปลัดเศรษฐเกียรติฯ เป็นประธานการประชุมหารือโครงการ 1 ชุมชน 1 ดิจิทัล “ชุมชนโดรนใจ”
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์เป็นประธานการประชุมหารือโครงการ 1 ชุมชน 1 ดิจิทัล “ชุมชนโดรนใจ” ร่วมกับผู้แทนจากสำนักงานส่งเสริมเศรษฐกิจดิจิทัล (DEPA)โดยมีผู้แทนหน่วยงานในสังกัดกระทรวงเกษตรและสหกรณ์ อาทิ กรมส่งเสริมการเกษตร กรมวิชาการเกษตร กรมการข้าว กรมพัฒนาที่ดิน สำนักงานการปฏิรูปที่ดินเพื่อเกษตรกรรม สำนักงานเศรษฐกิจการเกษตร การยางแห่งประเทศไทย และเจ้าหน้าที่ที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ (135) สำหรับโครงการ 1 ชุมชน 1 ดิจิทัล “ชุมชนโดรนใจ” ซึ่งเป็นโครงการที่รับผิดชอบโดยสำนักงานส่งเสริมเศรษฐกิจดิจิทัล มีวัตถุประสงค์เพื่อส่งเสริมและสนับสนุนให้เกิดการนำเทคโนโลยีโดรนเพื่อการเกษตรไปใช้ในการทำการเกษตรเพื่อเพิ่มประสิทธิภาพการผลิต การลดต้นทุน จ้างแรงงาน ลดระยะเวลาการทำงาน และสร้างรายได้เพิ่ม รวมทั้งพัฒนาทักษะการบินและควบคุมโดรนเพื่อการเกษตรจนเป็นผู้มีทักษะที่ได้รับใบอนุญาตประกาศนียบัตร รวมถึงเพิ่มขีดความสามารถ พัฒนาทักษะและองค์ความรู้ในการซ่อมบำรุงดูแลรักษาโดรนแก่ช่างในชุมชนมุ่งนำไปสู่การเกิดธุรกิจใหม่ ตลอดจนเชิดชูเกียรติเกษตรกรหรือบุคคลที่ประสบความสำเร็จในการใช้เทคโนโลยีเพื่อการเกษตรและสร้างความตระหนักรู้ให้แก่เกษตรกรและบุคคลทั่วไปในการประยุกต์ใช้งาน

ที่มา : https://www.thaigov.go.th/news/contents/details/70592