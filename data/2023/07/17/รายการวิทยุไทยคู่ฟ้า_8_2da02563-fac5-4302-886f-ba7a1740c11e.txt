รัฐบาลไทย-ข่าวทำเนียบรัฐบาล-ไทย-เกาหลีใต้ ลงนาม MOU จัดส่งแรงงานเกษตรตามฤดูกาล


วันจันทร์ที่ 17 กรกฎาคม 2566
17/07/2566
พิมพ์
ไทย-เกาหลีใต้ ลงนาม MOU จัดส่งแรงงานเกษตรตามฤดูกาล
วันเสาร์ที่ 1 กรกฎาคม 2566
ต่อจากนี้ไป ขอเชิญรับฟังไทยคู่ฟ้า
กระทรวงแรงงานเดินหน้าขยายตลาดแรงงานไทยในต่างประเทศ
โดยลงนามบันทึกความเข้าใจด้านการจัดส่งแรงงานภาคเกษตรตามฤดูกาล
ร่วมกับเมืองท้องถิ่นของสาธารณรัฐเกาหลีเพื่อขยายตลาดแรงงานวีซ่าชนิด E-8 หรือ แรงงานตามฤดูกาล
ซึ่งจะส่งผลให้แรงงานไทยสามารถไปทำงานที่สาธารณรัฐเกาหลีได้ง่ายขึ้นและได้รับข้อยกเว้นบางประการ เช่น
ไม่ต้องทดสอบภาษาเกาหลี ไม่เสียค่าใช้จ่ายในการดำเนินการเพิ่มเติมนอกจากค่าจัดส่งแรงงานพื้นฐาน ทั้งนี้
แรงงานไทยที่จะไปต้องมีคุณสมบัติเบื้องต้น คือ สัญชาติไทย อายุ 25 – 45 ปี
ขึ้นทะเบียนเป็นเกษตรกรหรือมีประสบการณ์งานเกษตร 1 ปีขึ้นไป
ผู้สนใจติดตามข่าวสารได้ที่เว็บไซต์ของกรมการจัดหางาน หรือสายด่วนกระทรวงแรงงาน โทร 1506 กด 2
กรมการจัดหางาน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/70413