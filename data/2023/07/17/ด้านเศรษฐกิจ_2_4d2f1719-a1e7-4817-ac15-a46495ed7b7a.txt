รัฐบาลไทย-ข่าวทำเนียบรัฐบาล-ผู้ตรวจฯทาวัน ลงพื้นที่สกลนคร  ตรวจราชการรอบที่ 2 เน้นย้ำแนวนโยบาย MIND ใช้ หัว และ ใจ “ปั้นอุตสาหกรรมคู่ชุมชน”


วันจันทร์ที่ 17 กรกฎาคม 2566
17/07/2566
พิมพ์
ผู้ตรวจฯทาวัน ลงพื้นที่สกลนคร  ตรวจราชการรอบที่ 2 เน้นย้ำแนวนโยบาย MIND ใช้ หัว และ ใจ “ปั้นอุตสาหกรรมคู่ชุมชน”
ผู้ตรวจฯทาวัน ลงพื้นที่สกลนคร  ตรวจราชการรอบที่ 2 เน้นย้ำแนวนโยบาย MIND ใช้ หัว และ ใจ “ปั้นอุตสาหกรรมคู่ชุมชน”
วันที่ 12 กรกฎาคม 2566 เวลา 15.30 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ตรวจเยี่ยมร้านครามสกล ตำบลห้วยยาง อ.เมือง จ.สกลนคร ผู้ผลิตผลิตภัณฑ์จากผ้าย้อมคราม ในด้านการออกแบบและยกระดับผลิตภัณฑ์ และการตลาดทั้งออนไลน์ และออฟไลน์
วันที่ 13 กรกฎาคม 2566 เวลา 09.00 น. ผู้ตรวจราชการฯ เข้าตรวจราชการ ณ สำนักงานอุตสาหกรรมจังหวัดสกลนคร โดยมีนายกิติพงษ์  ชลิทธิกุล  อุตสาหกรรมจังหวัดสกลนคร พร้อมด้วย ข้าราชการ และเจ้าหน้าที่สำนักงานอุตสาหกรรมจังหวัดสกลนคร เข้ารับการตรวจราชการ ในที่ประชุมได้รายงานผลการดำเนินงานของสำนักงานฯ ตามประเด็นการตรวจราชการ ผู้ตรวจราชการฯ เน้นย้ำ ให้ สอจ. ดำเนินการส่งเสริมให้สถานประกอบการอุตสาหกรรมดีมี MIND การส่งเสริมให้โรงงานทำถูกต้องตามกฎหมาย การส่งเสริมด้านความปลอดภัยในโรงงาน การดูแลรักษาสิ่งแวดล้อมในโรงงานและชุมชนโดยรอบ
ต่อมาเวลา 13.30 น. ผู้ตรวจราชการฯ พร้อมด้วยอุตสาหกรรมจังหวัดนครสกลนครข้าราชการ และเจ้าหน้าที่ฯ ตรวจเยี่ยมให้คำปรึกษาแนะนำ บริษัท พรีเมียร์ควอลิตี้สตาร์ช (2012) จำกัด ประกอบธุรกิจผลิตแป้งมันสำปะหลัง ส่งจำหน่ายทั้งในและต่างประเทศ ผู้ตรวจราชการฯ เน้นย้ำให้สถานประกอบการอุตสาหกรรมดีมี MIND ซึ่งในปี 2566 บริษัทฯ ได้ยื่นขอสมัครรางวัลอุตสาหกรรมดีเด่น ประเภทการบริหารความปลอดภัย
วันที่ 14 กรกฎาคม 2566  เวลา 09.30 น. ผู้ตรวจราชการฯ พร้อมด้วยอุตสาหกรรมจังหวัดนครสกลนคร ข้าราชการ และเจ้าหน้าที่ฯ ตรวจเยี่ยมให้คำปรึกษาแนะนำ บริษัท ดอยคำผลิตภัณฑ์อาหาร จำกัด (ผลิตภัณฑ์โรงงานหลวงสำเร็จรูป ที่ 3) ประกอบธุรกิจผลิตน้ำมะเขือเทศเข้มข้น ผักผลไม้กระป๋องและผลไม้แช่อิ่มอบแห้ง ซึ่งโรงงานได้ส่งเสริมเกษตรกร ด้วยการทำเกษตรสมัยใหม่และรับซื้อวัตถุดิบในราคาที่เป็นธรรม สามารถต่อยอดเกษตรให้มีรายได้เพิ่มขึ้น อีกทั้งยังมีการนำพลังงานทดแทนที่เป็นมิตรกับสิ่งแวดล้อมมาใช้ในโรงงาน โดยไม่ให้ส่งผลกระทบต่อชุมชน และโรงงานยังให้ความสำคัญกับเรื่องการมีส่วนร่วมและพัฒนาชุมชน สร้างความสัมพันธ์อันดีร่วมกันกับชุมชน โดยใช้หลักการอยู่ร่วมกันอย่างยั่งยืน ตามแนวพระราชดำริ “บวร” (บ้าน วัด โรงเรียน) ทั้งนี้ ผู้ตรวจราชการฯ เน้นย้ำให้สถานประกอบการอุตสาหกรรมดีมี MIND การส่งเสริมให้โรงงานทำถูกกฎหมาย มาตรการด้านความปลอดภัยในโรงงาน การดูแลรักษาสิ่งแวดล้อมในโรงงานและชุมชนโดยรอบ ให้สามารถอยู่ร่วมกันได้อย่างเกื้อกูลกัน และยั่งยืน

ที่มา : https://www.thaigov.go.th/news/contents/details/70393