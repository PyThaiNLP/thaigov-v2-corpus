รัฐบาลไทย-ข่าวทำเนียบรัฐบาล-ชวนสิทธิบัตรทอง ทำงาน-เรียนใน กทม. ย้ายสิทธิมา กทม.


วันจันทร์ที่ 17 กรกฎาคม 2566
ชวนสิทธิบัตรทอง ทำงาน-เรียนใน กทม. ย้ายสิทธิมา กทม.
.....
สำนักงานหลักประกันสุขภาพแห่งชาติ เชิญชวนผู้มีสิทธิบัตรทองที่อยู่อาศัยใน กทม. แต่มีทะเบียนบ้านอยู่ต่างจังหวัด ให้ทำการย้ายสิทธิมา กทม. ใกล้ที่ทำงาน ที่เรียน หรือที่พักอาศัย โดยไม่ต้องย้ายทะเบียนบ้าน เนื่องจากปัจจุบัน แม้จะเข้ารับบริการในหน่วยปฐมภูมิได้ทุกแห่ง แต่หากเจ็บป่วยเกินศักยภาพหน่วยบริการ ยังคงต้องส่งต่อไปยังสถานพยาบาลแม่ข่ายและ รพ.ตามสิทธิ แนวทางที่จะทำให้ผู้ใช้บัตรทองรับบริการได้สะดวกที่สุด จึงเป็นการย้ายสิทธิมาอยู่ใกล้ที่ที่ตนเองใช้ชีวิตจริง ๆ
.
ลงทะเบียนกับหน่วยบริการปฐมภูมิ/หน่วยบริการประจำ ใกล้ที่ทำงาน ที่เรียน หรือที่พัก ซึ่ง สปสช. ได้เตรียมเครือข่ายรองรับการลงทะเบียนทั้งในคลินิกชุมชนอบอุ่น 300 แห่ง และศูนย์บริการสาธารณสุข 69 แห่งทั้ง 50 เขต นอกจากนี้ยังทำได้ผ่าน 4 ช่องทาง คือ
1. แอปพลิเคชัน สปสช. เลือกเมนูเปลี่ยนหน่วยบริการ
2. ไลน์ @nhso เลือกเมนูเปลี่ยนหน่วยบริการด้วยตนเอง
3. ติดต่อด้วยตนเอง ที่ ศูนย์บริการสาธารณสุข หรือ สำนักงานหลักประกันสุขภาพแห่งชาติ ชั้น 2 ศูนย์ราชการเฉลิมพระเกียรติฯ (อาคารบี) ถ.แจ้งวัฒนะ ในวันและเวลาราชการ
4. โทรสายด่วน สปสช. 1330 ให้เจ้าหน้าที่ดำเนินการให้
.
เอกสารที่ต้องใช้ คือ บัตรประชาชนตัวจริงใบเดียว และ หลักฐานแสดงถึงการอยู่อาศัยใน กทม. เช่น หนังสือรับรองของเจ้าของบ้าน หนังสือรับรองของผู้นำชุมชน หนังสือรับรองของนายจ้าง หรือ ใบเสร็จค่าเช่าที่พัก ใบเสร็จค่าน้ำค่าไฟ สัญญาเช่าที่พัก
.
อ่านเพิ่มเติม คลิก >> https://www.thaigov.go.th/news/contents/details/70138
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70385