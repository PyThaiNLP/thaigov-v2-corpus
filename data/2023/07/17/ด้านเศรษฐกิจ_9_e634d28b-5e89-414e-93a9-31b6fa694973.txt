รัฐบาลไทย-ข่าวทำเนียบรัฐบาล-SME D Bank ออกแคมเปญเงินฝากประจำ ‘Super Good’ ฝากระยะสั้นแค่ 2-11 เดือน รับผลตอบแทนสุดปังสูงสุด 2.10% ต่อปี


วันจันทร์ที่ 17 กรกฎาคม 2566
17/07/2566
พิมพ์
SME D Bank ออกแคมเปญเงินฝากประจำ ‘Super Good’ ฝากระยะสั้นแค่ 2-11 เดือน รับผลตอบแทนสุดปังสูงสุด 2.10% ต่อปี
SME D Bank เปิดตัวผลิตภัณฑ์เงินฝากประจำรูปแบบใหม่ “Super Good” วงเงินรวม 500 ลบ. จุดเด่นฝากระยะสั้นเริ่มต้นแค่ 2 - 11 เดือน ช่วยให้บริหารการเงินได้คล่องตัว รับผลตอบแทนสูง ดอกเบี้ยสูงสุด 2.10% ต่อปี
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า SME D Bank ธนาคารเพื่อเอสเอ็มอีไทย เปิดตัวผลิตภัณฑ์เงินฝากประจำรูปแบบใหม่ “Super Good” วงเงินรวม 500 ล้านบาท จุดเด่นฝากระยะสั้นเริ่มต้นแค่ 2 เดือน ถึง 11 เดือน ช่วยให้บริหารการเงินได้คล่องตัว รับผลตอบแทนสูง ดอกเบี้ยสูงสุด 2.10% ต่อปี สำหรับลูกค้าใหม่ กลุ่มนิติบุคคล หน่วยงานราชการ รัฐวิสาหกิจ และสถาบัน
เงินฝากประจำ “Super Good”  วงเงินฝาก 1 ล้านบาทขึ้นไป ผลตอบแทนต่อปี ได้แก่  ระยะเวลา 2 เดือน รับดอกเบี้ย 1.75% , ระยะเวลา 3 เดือน รับดอกเบี้ย 1.80% , ระยะเวลา 5 เดือน รับดอกเบี้ย 1.85% , ระยะเวลา 6 เดือน รับดอกเบี้ย 1.90% , ระยะเวลา 9 เดือน รับดอกเบี้ย 2.00% และระยะเวลา 11 เดือน รับดอกเบี้ย 2.10% เปิดรับฝากตั้งแต่วันนี้ จนถึงวันที่ 29 ธันวาคม 2566 หรือเมื่อเต็มวงเงินรับฝากในโครงการ
ทั้งนี้ SME D Bank เป็นสถาบันการเงินของรัฐ  โดยกระทรวงการคลังถือหุ้นถึง 99.4% ได้รับการจัดอันดับจาก บริษัท ฟิทช์ เรทติ้งส์ (ประเทศไทย) จำกัด อยู่ที่ “AAA(tha)” ซึ่งเป็นอันดับสูงที่สุดสำหรับอันดับเครดิตภายในประเทศ  และคงอันดับเครดิตระยะสั้นที่ “F1+(tha)”  ต่อเนื่อง 10 ปีซ้อน (ปี 2556-2565)  สะท้อนถึงสถานะทางการเงินมีเสถียรภาพ เข้มแข็ง ปลอดภัย และพร้อมให้บริการทางการเงินได้ครบวงจร
สำหรับผู้ประกอบการเอสเอ็มอี นิติบุคคล หน่วยงานราชการ รัฐวิสาหกิจ และสถาบัน ที่สนใจผลิตภัณฑ์เงินฝากประจำ “Super Good” ติดต่อฝ่ายบริหารเงิน โทร.02-265-4465 , 02-265-4506 หรือสาขา SME D Bank ทั่วประเทศ สอบถามข้อมูลเพิ่มเติมได้ที่ Call Center 1357

ที่มา : https://www.thaigov.go.th/news/contents/details/70419