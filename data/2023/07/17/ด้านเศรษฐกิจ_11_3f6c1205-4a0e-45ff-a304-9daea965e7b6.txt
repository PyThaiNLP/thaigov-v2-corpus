รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย พบ.4019 จังหวัดเพชรบุรี เสร็จสมบูรณ์


วันจันทร์ที่ 17 กรกฎาคม 2566
กรมทางหลวงชนบท ซ่อมบำรุงถนนสาย พบ.4019 จังหวัดเพชรบุรี เสร็จสมบูรณ์
เพิ่มศักยภาพ   ในการรองรับปริมาณจราจรช่วงเทศกาล ส่งเสริมเศรษฐกิจการขนส่งในพื้นที่ ประชาชนสามารถเดินทางได้อย่างสะดวกปลอดภัยมากยิ่งขึ้น
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการงานบำรุงถนนทางหลวงชนบทสาย พบ.4019 แยก ทล.3499 - บ้านวังมะละกอ อำเภอท่ายาง จังหวัดเพชรบุรี รวมระยะทาง 11.700 กิโลเมตร ใช้งบประมาณ 41.785 ล้านบาท โดยซ่อมบำรุงแก้ไขผิวจราจรและพื้นทาง 2 วิธี ดังนี้ การซ่อมบำรุงด้วยวิธี Hot Mix In-Plant Recycling ช่วงที่ 1 กม. ที่ 0+000 - 2+100 ช่วงที่ 2 กม. ที่ 3+035 - 5+400 ช่วงที่ 3 กม. ที่ 9+400 - 11+700 ระยะทาง 6.765 กิโลเมตร และการซ่อมบำรุงด้วยวิธี Pavement In-Place Recycling ช่วงที่ 1 กม. ที่ 2+100 - 3+075 ช่วงที่ 2 กม. ที่ 5+400 - 9+400 ระยะทาง 4.935 กิโลเมตร ปัจจุบันได้ดำเนินการเสร็จสมบูรณ์ เป็นการอำนวยความสะดวกปลอดภัย รองรับการเดินทางของประชาชนให้สามารถขนส่งผลผลิตทางการเกษตรได้ทันเวลา ใช้เป็นเส้นทางเลี่ยงและรองรับปริมาณการจราจรในช่วงเทศกาลได้อีกทางหนึ่งด้วย

ที่มา : https://www.thaigov.go.th/news/contents/details/70422