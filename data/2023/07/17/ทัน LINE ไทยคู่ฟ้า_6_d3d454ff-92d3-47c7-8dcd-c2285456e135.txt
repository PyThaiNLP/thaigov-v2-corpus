รัฐบาลไทย-ข่าวทำเนียบรัฐบาล-เปิดเส้นทางท่องเที่ยวกับความเชื่อ “พญานาค” แห่งลุ่มแม่น้ำโขง 5 จังหวัดภาคอีสาน


วันจันทร์ที่ 17 กรกฎาคม 2566
เปิดเส้นทางท่องเที่ยวกับความเชื่อ “พญานาค” แห่งลุ่มแม่น้ำโขง 5 จังหวัดภาคอีสาน
.....
“พญานาค” สัตว์ในตำนานที่อยู่คู่สังคมไทยมาอย่างยาวนาน และยังเป็น “เอกลักษณ์ประจำชาติ” ตามมติ ครม. 1 พ.ย. 65
.
ล่าสุด กรมการศาสนา กระทรวงวัฒนธรรมใช้คติความเชื่อ “พญานาค” นำมาเป็น Soft Power เพื่อดึงดูดนักท่องเที่ยวทั้งชาวไทยและต่างชาติ โดยบูรณาการงานร่วมกับหน่วยงานภาครัฐ ทั้งส่วนกลาง ภูมิภาค และส่วนท้องถิ่น จัดงาน “เส้นทางความเชื่อความศรัทธาแห่งลุ่มแม่น้ำโขง” ใน 5 จังหวัดภาคอีสาน
.
สำหรับเส้นทางความเชื่อความศรัทธาแห่งลุ่มแม่น้ำโขง 5 จังหวัด ประกอบด้วย
• จังหวัดนครพนม : วัดมหาธาตุ ลานพญาศรีสัตตนาคราช วัดพระธาตุพนม
• จังหวัดมุกดาหาร : ลานพญาศรีภุชงค์มุกดานาคราช พญาอนันตนาคราช วัดรอยพระพุทธบาทภูมโนรมย์
• จังหวัดบึงกาฬ : ถ้ำนาคา เจ้าปู่อือลือนาคราช
• จังหวัดหนองคาย : พระธาตุหล้าหนอง วัดโพธิ์ชัย พระธาตุบังพวน
• จังหวัดอุดรธานี : วังนาคินทร์ คำชะโนด
.
ทั้งนี้ การนำทุนวัฒนธรรมมาขับเคลื่อนเศรษฐกิจสร้างสรรค์ จะเป็นกลไกสำคัญที่ช่วยส่งเสริมการเพิ่มรายได้ของคนท้องถิ่น ที่จะส่งผลต่อการเพิ่มมูลค่าทางเศรษฐกิจของประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70389