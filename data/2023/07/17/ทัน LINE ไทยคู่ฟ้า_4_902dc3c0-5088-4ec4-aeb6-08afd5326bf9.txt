รัฐบาลไทย-ข่าวทำเนียบรัฐบาล-ไทย - สปป.ลาว ร่วมพัฒนา “จุดผ่านแดน” ขยายการค้า-ลงทุน หนุนส่งออกผลไม้ไปจีน


วันจันทร์ที่ 17 กรกฎาคม 2566
ไทย - สปป.ลาว ร่วมพัฒนา “จุดผ่านแดน” ขยายการค้า-ลงทุน หนุนส่งออกผลไม้ไปจีน
.....
การพัฒนา “จุดผ่านแดน” กับประเทศเพื่อนบ้านอย่าง สปป.ลาว มีความสำคัญต่อการขยายโอกาสทางการค้าและการลงทุนของไทย
.
กรมเจรจาการค้าระหว่างประเทศมองว่า สปป.ลาว เป็นตลาดที่มีศักยภาพ สำหรับการลงทุนของผู้ประกอบการไทย และได้หารือกับภาคเอกชนไทยถึงโอกาสการขยายการค้าและการลงทุนในสปป.ลาว เมื่อ 7 – 8 ก.ค. 66 ที่ผ่านมา
.
ทั้งนี้ หน่วยงานดังกล่าว ได้เดินทางไปสำรวจจุดผ่านแดนสำคัญ ๆ ประกอบด้วย ท่าบก (Dry Port) ท่านาแล้ง และสถานีรถไฟเวียงจันทน์ใต้ ซึ่งเป็น “จุดเปลี่ยนถ่ายสินค้าที่ส่งออก” จากไทยผ่านด่านหนองคายไปยัง สปป.ลาว เพื่อขึ้นรถไฟต่อไปยังประเทศจีน
.
โอกาสนี้ ได้หารือกับผู้บริหารโครงการท่าบก ท่านาแล้ง พบว่า ผู้ประกอบการไทยสามารถส่งออกผลไม้ไปจีนได้เพิ่มขึ้นมาก นับตั้งแต่เส้นทางรถไฟจีน-ลาว เปิดให้บริการเมื่อปี 64 โดยมูลค่าส่งออกจากไทยทางด่านหนองคาย ดังนี้
.
• ปี 64 จำนวน 90.41 ล้านบาท
• ปี 65 จำนวน 1,964.89 ล้านบาท
• 5 เดือนแรก ปี 66 จำนวน 2,848.41 ล้านบาท
.
สำหรับสินค้าไทยที่สำคัญคือ ทุเรียน มะม่วง สับปะรด ลำไย และมังคุด ซึ่งได้รับความนิยมในผู้บริโภคชาวจีนเพิ่มมากขึ้น
.
ระยะต่อไป หน่วยงานที่เกี่ยวข้อง จะร่วมกันพิจารณา โอกาส และช่องทางขยายการลงทุนเพิ่มเติมให้แก่ผู้ประกอบการไทย โดยเฉพาะการส่งออกผลไม้
อ่านเพิ่มเติม: https://www.thaigov.go.th/news/contents/details/70164
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70387