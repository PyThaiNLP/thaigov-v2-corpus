รัฐบาลไทย-ข่าวทำเนียบรัฐบาล-ปลัดเกษตรฯ มอบเกียรติบัตรและเข็มเชิดชูเกียรติแก่ข้าราชการพลเรือนดีเด่นประจำปี 2565 ของกระทรวงเกษตรและสหกรณ์


วันจันทร์ที่ 17 กรกฎาคม 2566
ปลัดเกษตรฯ มอบเกียรติบัตรและเข็มเชิดชูเกียรติแก่ข้าราชการพลเรือนดีเด่นประจำปี 2565 ของกระทรวงเกษตรและสหกรณ์
ปลัดเกษตรฯ มอบเกียรติบัตรและเข็มเชิดชูเกียรติแก่ข้าราชการพลเรือนดีเด่นประจำปี 2565 ของกระทรวงเกษตรและสหกรณ์
นายประยูร อินสกุล ปลัดกระทรวงเกษตรและสหกรณ์ เป็นประธานพิธีมอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำปี พ.ศ. 2565 ของกระทรวงเกษตรและสหกรณ์พร้อมกันนี้ได้มอบเกียรติบัตรและโล่เชิดชูเกียรติแก่พนักงานราชการดีเด่นรวมทั้งผู้ได้รับการเสนอชื่อเข้ารับการคัดเลือกเป็นข้าราชการพลเรือนดีเด่นและพนักงานราชการดีเด่น ของสำนักงานปลัดกระทรวงเกษตรและสหกรณ์ (สป.กษ.) ประจำปี พ.ศ. 2565เพื่อเป็นการยกย่องส่งเสริมข้าราชการที่มีความประพฤติและผลการปฏิบัติงานดีเด่น รวมถึงเผยแพร่เกียรติคุณของข้าราชการดีเด่นให้ปรากฏ และเพื่อสร้างขวัญและกำลังใจให้ข้าราชการปฏิบัติคุณงามความดีเป็นแบบอย่างที่ดีต่อไปโดยมีคณะผู้บริหารกระทรวงเกษตรและสหกรณ์เข้าร่วม ณ ห้อง 115 กระทรวงเกษตรและสหกรณ์
ทั้งนี้ คณะอนุกรรมการคัดเลือกข้าราชการพลเรือนดีเด่น ได้ประกาศผลการคัดเลือกข้าราชการพลเรือนดีเด่น ประจำปี พ.ศ. 2565โดยกระทรวงเกษตรและสหกรณ์มีผู้ได้รับการคัดเลือก จำนวน 32 ราย ซึ่งเป็นผู้ปฏิบัติหน้าที่ราชการด้วยความวิริยะ อุตสาหะ เสียสละ ประพฤติปฏิบัติตนเป็นแบบอย่างที่ดี ทั้งในด้านการครองตน การครองคน และการครองงาน รวมทั้งมีผลงานดีเด่นเป็นที่ประจักษ์
ในส่วนของ สป.กษ.มีผู้ได้รับการคัดเลือกให้เป็นข้าราชการพลเรือนดีเด่น ประจำปี พ.ศ. 2565จำนวน 2 ราย ได้แก่ 1. นายกิตติชัย คำขันธ์ นักวิชาการคอมพิวเตอร์ปฏิบัติการ ศูนย์เทคโนโลยีสารสนเทศและการสื่อสาร และ 2. นายยุทธภูมิ ประสมทรัพย์ นักทรัพยากรบุคคลชำนาญการพิเศษ สถาบันเกษตราธิการและมีผู้ได้รับการเสนอชื่อเข้ารับการคัดเลือก จำนวน 7 ราย ได้แก่ 1. นางสาวอรุณี พวงแตงนักวิชาการตรวจสอบภายในชำนาญการพิเศษสำนักตรวจสอบภายใน 2. นางสาวเบญจวรรณ ชุมศรีนักวิเคราะห์นโยบายและแผนชำนาญการสำนักงานรัฐมนตรี กระทรวงเกษตรฯ 3. นางสาวธนิดา จันทร์ต้นนักวิเคราะห์นโยบายและแผนชำนาญการสำนักพัฒนาระบบบริหาร 4. นางทยารัตน์ แสนจุ้มนักประชาสัมพันธ์ชำนาญการกองเกษตรสารนิเทศ5. นางสาวชุลีพร ศรีสุวรรณนักจัดการงานทั่วไปปฏิบัติการสำนักกฎหมาย 6. นางสาวชิสาพัชร์ รวานนท์นักทรัพยากรบุคคลปฏิบัติการสถาบันเกษตราธิการ และ 7. นางศรีปภาดา นิธิสุวโชคนักวิเคราะห์นโยบายและแผนปฏิบัติการสำนักการเกษตรต่างประเทศ
สำหรับพนักงานราชการดีเด่นของ สป.กษ. ประจำปี พ.ศ. 2565 จำนวน 2 ราย ได้แก่ 1. นายธีรพล พันธุ์เปรมนักวิชาการเผยแพร่ กองเกษตรสารนิเทศ และ 2. นายบัญชา ไชยนานิติกรสำนักกฎหมายและมีผู้ได้รับการเสนอชื่อเข้ารับการคัดเลือกจำนวน 4 ราย ได้แก่ นางนันทภรณ์ อินทุประภานักพัฒนาทรัพยากรบุคคลสถาบันเกษตราธิการ 2. นางสาวการะเกษ ม่วงเพชรเจ้าหน้าที่วิเคราะห์นโยบายและแผนสำนักแผนงานและโครงการพิเศษ 3. นางสาวณัฐวรรณ ประเสริฐอินทร์นักวิชาการคอมพิวเตอร์ศูนย์เทคโนโลยีสารสนเทศและการสื่อสาร และ 4. นางสาวปริยากร ชาธิพาเจ้าหน้าที่บันทึกข้อมูลสำนักพัฒนาระบบบริหาร
ปลัดกระทรวงเกษตรฯ กล่าวว่า ขอแสดงความยินดีกับข้าราชการพลเรือนดีเด่น พนักงานราชการดีเด่น และผู้ได้รับการเสนอชื่อเข้ารับการคัดเลือกในครั้งนี้ หวังเป็นอย่างยิ่งว่า ทุกท่านจะเป็นแบบอย่างที่ดีให้แก่บุคลากรท่านอื่นในกระทรวงเกษตรและสหกรณ์ได้ยึดถือและปฏิบัติตาม สามารถนำความรู้ประสบการณ์ที่ได้รับไปปรับใช้และพัฒนางานที่รับผิดชอบให้เกิดประโยชน์ต่อกระทรวงเกษตรและสหกรณ์ และขอให้ใช้สัมพันธภาพและเครือข่ายนี้ให้เกิดความสามัคคี ความร่วมมือในการทำงาน อย่างบูรณาการ เพื่อความสำเร็จในการพัฒนางานด้านการเกษตรและสหกรณ์ให้เข้มแข็งสืบไป

ที่มา : https://www.thaigov.go.th/news/contents/details/70426