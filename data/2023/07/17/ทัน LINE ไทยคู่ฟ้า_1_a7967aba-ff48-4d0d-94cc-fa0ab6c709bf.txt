รัฐบาลไทย-ข่าวทำเนียบรัฐบาล-ปราบแล้วกว่า 100 ราย “นายหน้าเถื่อน” หลอกลวงคนหางาน


วันจันทร์ที่ 17 กรกฎาคม 2566
ปราบแล้วกว่า 100 ราย “นายหน้าเถื่อน” หลอกลวงคนหางาน
.....
กรมการจัดหางาน เร่งปราบปรามผู้กระทำผิด พ.ร.บ.จัดหางานและคุ้มครองคนหางาน พ.ศ.2528 โดยปีงบประมาณ 2566 ดำเนินคดีแล้ว 142 ราย มีผู้เสียหายถึง 471 ราย มูลค่าความเสียหาย 32,750,330 บาท นิยมโฆษณารับสมัครคนหางานผ่านสื่อสังคมออนไลน์ จังหวัดที่คนหางานถูกหลอกไปทำงานมากที่สุด คือ ขอนแก่น อุดรธานี นครพนม ชัยภูมิ และปทุมธานี ประเทศที่คนหางานถูกหลอกไปทำงานมากที่สุด คือ สาธารณรัฐเกาหลี ออสเตรเลีย ญี่ปุ่น แคนาดา และสวีเดน ตามลำดับ
.
- ผู้แอบอ้างจัดหางานให้คนไปทำงานต่างประเทศโดยไม่ได้รับใบอนุญาตจากกรมการจัดหางาน มีโทษ จำคุก 3 – 10 ปี หรือ ปรับ 6,000 – 200,000 บาท หรือทั้งจำทั้งปรับ
- ผู้โฆษณาชักชวนคนหางานไปทำงานต่างประเทศผ่านออนไลน์ มีโทษจำคุกไม่เกิน 3 ปี ปรับไม่เกิน 60,000 บาท หรือทั้งจำทั้งปรับ
- ผู้หลอกลวงว่าสามารถหางาน หรือส่งไปฝึกงานในต่างประเทศได้และทำให้สูญเสียเงิน หรือทรัพย์สิน มีโทษจำคุก 3 – 10 ปี หรือ ปรับ 6,000 – 200,000 บาท หรือทั้งจำทั้งปรับ
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70383