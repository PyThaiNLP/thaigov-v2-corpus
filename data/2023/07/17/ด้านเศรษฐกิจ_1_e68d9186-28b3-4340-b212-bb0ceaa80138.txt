รัฐบาลไทย-ข่าวทำเนียบรัฐบาล-ปลัดฯ ณัฐพล ระดมสรรพกำลัง MIND เตรียมแผนเสนอโครงการ Flagship ปี 68 ตามแผนแม่บทภายใต้ยุทธศาสตร์ชาติ 13 แผนแม่บท  


วันจันทร์ที่ 17 กรกฎาคม 2566
17/07/2566
พิมพ์
ปลัดฯ ณัฐพล ระดมสรรพกำลัง MIND เตรียมแผนเสนอโครงการ Flagship ปี 68 ตามแผนแม่บทภายใต้ยุทธศาสตร์ชาติ 13 แผนแม่บท
ปลัดฯ ณัฐพล ระดมสรรพกำลัง MIND เตรียมแผนเสนอโครงการ Flagship ปี 68 ตามแผนแม่บทภายใต้ยุทธศาสตร์ชาติ 13 แผนแม่บท  เพื่อการส่งเสริมผู้ประกอบการที่ดี การสนับสนุนการมาตรฐาน การพัฒนาอุตสาหกรรม S-Curve
วันที่ 12 กรกฎาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการนำเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ พ.ศ.2568 ณ สำนักงานอุตสาหกรรมจังหวัดระยอง และผ่านระบบ Zoom Meeting
โดยที่ประชุมได้นำเสนอการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ปี 2568 ของกระทรวงอุตสาหกรรม จำนวน 82 โครงการ ภายใต้ 13 ประเด็นแผนแม่บท 29 แผนแม่บทย่อย 34 เป้าหมายแผนแม่บทย่อย สู่การส่งเสริมผู้ประกอบการที่ดี สอดคล้องกับแผนแม่บท ดังนี้ (01)​ ความมั่นคง (02)การต่างประเทศ (03) การเกษตร (04) อุตสาหกรรมและบริการแห่งอนาคต (05) การท่องเที่ยว (06) พื้นที่และเมืองน่าอยู่อัจฉริยะ (07) โครงสร้างพื้นฐานระบบโลจิสติกส์และดิจิทัล (08) ผู้ประกอบการและวิสาหกิจขนาดกลางและขนาดย่อมยุคใหม่ ในส่วนของแผนประเด็นแผนแม่บท (09) เขตเศรษฐกิจพิเศษ (16) เศรษฐกิจฐานราก (18) การเติบโตอย่างยั่งยืน (20) การบริการประชาชนและประสิทธิภาพภาครัฐ (21) การต่อต้านการทุจริตและประพฤติมิชอบ จะให้นำเสนอในการประชุมครั้งถัดไป
ปลัดกระทรวงอุตสาหกรรม ได้กล่าวชื่นชมทุกหน่วยงานที่นำเสนอ Flagship​ นำไปสู่การเสนอขอรับการจัดสรรงบประมาณปี 2568 และขอให้กรมส่งเสริมอุตสาหกรรมเป็นหน่วยงานหลักในการบูรณาการการส่งเสริมผู้ประกอบการให้เพิ่มขีดความสามารถในการแข่งขัน การพัฒนาผลิตภัณฑ์ที่มีประสิทธิภาพ และสำนักงานมาตรฐานผลิตภัณฑ์อุตสาหกรรม ควรมีการผลักดันมาตรฐานอุตสาหกรรม หรือ มอก. ให้โรงงานอุตสาหกรรมทั่วประเทศเข้าถึง และสร้างมาตรฐานในภาคอุตสาหกรรมของประเทศ  รวมทั้งให้ข้อเสนอแนะในการเขียนโครงการเพื่อของบประมาณ ควรเขียนให้ครอบคลุม สอดคล้องตามยุทธศาสตร์ชาติ และแผนแม่บทด้านต่างๆ ที่เกี่ยวข้อง
โดยมี นายเอกภัทร วังสุวรรณ นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายวีระกิตติ์ รันทกิจธนวิชญ์ นายภาสกร ชัยรัตน์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ผู้บริหารระดับสูงจากกรมโรงงานอุตสาหกรรม กรมส่งเสริมอุตสาหกรรม กรมอุตสาหกรรมพื้นฐานและการเหมืองแร่ สำนักงานมาตรฐานผลิตภัณฑ์อุตสาหกรรม สำนักงานเศรษฐกิจอุตสาหกรรม  สำนักงานคณะกรรมการอ้อยและน้ำตาลทราย สำนักงานอุตสาหกรรมจังหวัดทั้ง 76 จังหวัด เข้าร่วมประชุม

ที่มา : https://www.thaigov.go.th/news/contents/details/70391