รัฐบาลไทย-ข่าวทำเนียบรัฐบาล-วางแผนรองรับ “การตลาดท่องเที่ยวไทย ปี 67” สู่การเป็นจุดหมายปลายทาง High Value และ Sustainable


วันจันทร์ที่ 17 กรกฎาคม 2566
วางแผนรองรับ “การตลาดท่องเที่ยวไทย ปี 67” สู่การเป็นจุดหมายปลายทาง High Value และ Sustainable
.....
“การท่องเที่ยว” เป็นกลไกสำคัญในการขับเคลื่อนเศรษฐกิจของประเทศไทย เพื่อให้มาตรการต่าง ๆ ที่เกี่ยวข้องกับการท่องเที่ยว สามารถพัฒนา “ระดับขีดความสามารถ” ของแหล่งท่องเที่ยวได้ในปี 67 นั้น
.”
การท่องเที่ยวแห่งประเทศไทย (ททท.) ได้วางแผน “การตลาดท่องเที่ยวปี 67” มุ่งขับเคลื่อนอุตสาหกรรมการท่องเที่ยวไปสู่ระบบนิเวศด้าน “การท่องเที่ยวใหม่ (New Tourism Ecosystem)” ให้เป็นระบบนิเวศด้านการท่องเที่ยวที่มี “คุณค่า” และมุ่งเดินหน้าการท่องเที่ยวด้วยมาตรการ :
.
ZEST ได้แก่:
• Z: Zero in on Sustainability มุ่งผลักดันการท่องเที่ยวไปสู่ความยั่งยืน
• E: Expressive – Full of Meaningful สร้างโมเมนต์ที่เต็มไปด้วยความหมายและความสุขจากการท่องเที่ยวเชิงประสบการณ์
• S: Superior – Greater in Quality สร้างคุณภาพและมาตรฐานที่เหนือระดับในมิติของกลุ่มนักท่องเที่ยวคุณภาพ
• T: Transformation – IT Modernization ใช้ประโยชน์จากการเปลี่ยนผ่านทางเทคโนโลยี เพื่อเพิ่มคุณค่าของประสบการณ์ (VoX)
.
CARE ได้แก่:
• C: Caution เฝ้าระวัง บริหารความเสี่ยงจากอุบัติเหตุต่าง ๆ
• A: Aid in emergencies ร่วมมือกับหน่วยงานที่เกี่ยวข้องดูแลนักท่องเที่ยวทันทีเมื่อเกิดเหตุ
• R: Remedy รักษาเยียวยาความรู้สึกจากเหตุที่ประสบ
• E: Escalate ยกระดับการป้องกันเหตุ ถอดบทเรียนเพื่อศึกษาแนวทางการป้องกันเหตุในอนาคต
.
ทั้งนี้ ททท. ตั้งเป้าหมายใน ปี 67 อุตสาหกรรมท่องเที่ยวไทยจะสามารถสร้างรายได้ให้กับเศรษฐกิจของประเทศไทย 100 % เท่ากับระดับรายได้ในปี 62 หรือ 3.1 ล้านล้านบาท
.
โดยจะเน้น Targeted & Keep Driving (Demand) ในเชิงคุณภาพเพิ่มทั้งจำนวนนักท่องเที่ยวและค่าใช้จ่ายเฉลี่ยของนักเที่ยว ซึ่งนักท่องเที่ยวกลุ่มนี้จะเป็น “กลุ่มคุณภาพที่มีกำลังซื้อสูงและมีจิตสำนึกที่ดี” คาดว่าจะช่วยกระจายรายได้ลงสู่ท้องถิ่นและชุมชนได้
.
ระยะตอ่ไป ททท. จะนำเสนอและแถลงทิศทางการส่งเสริมการตลาดการท่องเที่ยว ปี 67 ในวันที่ 17 ก.ค. 66 ณ ศูนย์การประชุมแห่งชาติสิริกิติ์ กรุงเทพฯ เพื่อให้ผู้มีส่วนได้ส่วนเสีย และผู้ที่เกี่ยวข้องในแวดวงอุตสาหกรรมท่องเที่ยวได้รับทราบแนวทางในการร่วมกันขับเคลื่อนการท่องเที่ยวของประเทศไทยให้ไปสู่การเป็นจุดหมายปลายทางที่ High Value และ Sustainable
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70386