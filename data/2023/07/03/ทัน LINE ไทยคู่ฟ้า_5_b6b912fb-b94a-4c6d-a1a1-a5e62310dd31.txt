รัฐบาลไทย-ข่าวทำเนียบรัฐบาล-เปิดประสบการณ์การท่องเที่ยวรูปแบบ Pet-Friendly ที่กิน – เที่ยว เป็นมิตรกับสัตว์เลี้ยงสุดเลิฟ


วันจันทร์ที่ 3 กรกฎาคม 2566
เปิดประสบการณ์การท่องเที่ยวรูปแบบ Pet-Friendly ที่กิน – เที่ยว เป็นมิตรกับสัตว์เลี้ยงสุดเลิฟ
.....
การท่องเที่ยวแห่งประเทศไทย (ททท.) เอาใจคนรักสัตว์ เปิดโครงการ Amazing Happy Paws Thailand ภายใต้แนวคิด Happy Paws, Happy Pals: สี่ขาพาตะลุย เปิดโอกาสให้ผู้ที่มีสัตว์เลี้ยงสามารถนำสัตว์เลี้ยงในครอบครัว ไปท่องเที่ยวและทำกิจกรรมยังสถานที่ต่าง ๆ โดยไร้ความกังวล หากต้องไม่อยู่บ้านหลายวันและไม่สามารถพาสัตว์เลี้ยงไปด้วยได้
.
พร้อมกำหนดแนวทางการให้บริการในรูปแบบ Pet-Friendly ของที่พัก ร้านอาหาร และสถานที่ทำกิจกรรมต่าง ๆ สำหรับผู้ประกอบการที่สนใจต้องการขอรับตราสัญลักษณ์ Amazin Happy Paws Thailand ซึ่งจะช่วยขยายโอกาสทางการตลาดสําหรับผู้ประกอบการท่องเที่ยว นอกจากนี้ ยังได้จัดทำคู่มือแนวทางปฏิบัติสำหรับนักท่องเที่ยวที่เดินทางพร้อมสัตว์เลี้ยง เพื่อให้การเดินทางเป็นไปอย่างสนุกและปลอดภัย
.
ผู้ที่สนใจเข้าร่วมโครงการฯ และนักท่องเที่ยวที่ต้องการพาสัตว์เลี้ยงออกไปเปิดโลกกว้าง สามารถติดตามรายละเอียดเพิ่มเติมได้ที่ https://thai.tourismthailand.org/.../happy-paws-happy-pals
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69912