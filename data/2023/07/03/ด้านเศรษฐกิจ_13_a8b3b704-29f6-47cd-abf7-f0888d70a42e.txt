รัฐบาลไทย-ข่าวทำเนียบรัฐบาล-รองปลัดเกษตรฯ เร่งวางกรอบโครงการเพื่อขับเคลื่อนยุทธศาสตร์ชาติ ประจำปีงบประมาณ พ.ศ. 2568 ของสำนักงานปลัดกระทรวงเกษตรและสหกรณ์


วันจันทร์ที่ 3 กรกฎาคม 2566
รองปลัดเกษตรฯ เร่งวางกรอบโครงการเพื่อขับเคลื่อนยุทธศาสตร์ชาติ ประจำปีงบประมาณ พ.ศ. 2568 ของสำนักงานปลัดกระทรวงเกษตรและสหกรณ์
รองปลัดเกษตรฯ เร่งวางกรอบโครงการเพื่อขับเคลื่อนยุทธศาสตร์ชาติ ประจำปีงบประมาณ พ.ศ. 2568 ของสำนักงานปลัดกระทรวงเกษตรและสหกรณ์
รองปลัดเกษตรฯ เร่งวางกรอบโครงการเพื่อขับเคลื่อนยุทธศาสตร์ชาติ ประจำปีงบประมาณ พ.ศ. 2568 ของสำนักงานปลัดกระทรวงเกษตรและสหกรณ์
นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมหารือการจัดทำโครงการ
เพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ พ.ศ. 2568 ของสำนักงานปลัดกระทรวงเกษตรและสหกรณ์ ณ ห้องประชุมกระทรวงเกษตรและสหกรณ์ โดยที่ประชุมได้มีการพิจารณาร่างข้อเสนอโครงการดังกล่าว และให้ความสำคัญในการจัดทำโครงการ ภายใต้แผนแม่บทที่เกี่ยวข้องกับการเกษตรเป็นหลัก เน้นวางโครงการแบบบูรณาการมากขึ้น และมุ่งหวังให้เกิดการผลักดันการส่งออกสินค้าเกษตรไปต่างประเทศ และมีมติเห็นชอบร่างข้อเสนอ 5 โครงการสำคัญ ได้แก่
1) โครงการตำบล มั่นคง มั่งคั่ง ยั่งยืนในจังหวัดชายแดนใต้
2) โครงการพัฒนาระบบเกษตรกรรมยั่งยืนรองรับการเปลี่ยนแปลงสภาพภูมิอากาศ
3) โครงการขับเคลื่อนการเกษตรสู่การผลิตสินค้ามูลค่าสูงตามแนวทาง BCG Model
4) โครงการผลักดันการค้าสินค้าเกษตรและอาหารในตลาดต่างประเทศ
5) โครงการนำแนวทางพระราชดำริมาต่อยอดขยายผลเพื่อแก้ไขด้านการเกษตร
ทั้งนี้ ทั้ง 5 โครงการ จะนำเสนอเข้าที่ประชุมเชิงปฏิบัติการการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ พ.ศ. 2568 ในวันที่ 6 กรกฎาคม 2566 ต่อไป

ที่มา : https://www.thaigov.go.th/news/contents/details/69938