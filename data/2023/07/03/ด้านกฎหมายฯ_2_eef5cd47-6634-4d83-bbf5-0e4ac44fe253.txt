รัฐบาลไทย-ข่าวทำเนียบรัฐบาล-กระทรวงยุติธรรม โดยคุ้มครองสิทธิฯ มอบเงินเยียวยาเหยื่อจากคดีแอม ไซยาไนด์ และกรณีสาวอายุ ๑๗ กับเพื่อนถูกฟัน เย็บจมูกกว่า ๒๐๐ เข็ม รวม ๓ ราย เป็นเงินกว่า ๒ แสนบาท 


วันจันทร์ที่ 3 กรกฎาคม 2566
03/07/2566
พิมพ์
กระทรวงยุติธรรม โดยคุ้มครองสิทธิฯ มอบเงินเยียวยาเหยื่อจากคดีแอม ไซยาไนด์ และกรณีสาวอายุ ๑๗ กับเพื่อนถูกฟัน เย็บจมูกกว่า ๒๐๐ เข็ม รวม ๓ ราย เป็นเงินกว่า ๒ แสนบาท
กระทรวงยุติธรรม โดยคุ้มครองสิทธิฯ มอบเงินเยียวยาเหยื่อจากคดีแอม ไซยาไนด์ และกรณีสาวอายุ ๑๗ กับเพื่อนถูกฟัน เย็บจมูกกว่า ๒๐๐ เข็ม รวม ๓ ราย เป็นเงินกว่า ๒ แสนบาท
ในวันจันทร์ที่ ๓ กรกฎาคม ๒๕๖๖ เวลา ๑๓.๓๐ น. ณ ศูนย์ยุติธรรมสร้างสุข (ศูนย์บริการร่วมกระทรวงยุติธรรม) นายเรืองศักดิ์ สุวารี อธิบดีกรมคุ้มครองสิทธิและเสรีภาพ พร้อมด้วย ดร.โฆสิต สุวินิจจิต ที่ปรึกษากรมคุ้มครองสิทธิและเสรีภาพ ด้านการส่งเสริม คุ้มครอง พิทักษ์สิทธิเสรีภาพ และสิทธิมนุษยชน นายธีรยุทธ แก้วสิงห์ ผู้เชี่ยวชาญเฉพาะด้านพิทักษ์สิทธิและเสรีภาพ โฆษกกรมคุ้มครองสิทธิและเสรีภาพ นางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา และ นายปริญญ์วัฒน์ เปี่ยมปิ่นวงศ์ หัวหน้าศูนย์ยุติธรรมสร้างสุข ร่วมมอบเงินแก่ผู้เสียหาย ตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ. ๒๕๕๙ จำนวน ๓ ราย รวมเป็นเงินทั้งสิ้น ๒๒๐,๐๐๐ บาท ดังนี้
๑.กรณี นางมณฑาทิพ ขาวอินทร์ (ผู้ตาย) ได้รู้จักกับ นางสรารัตน์ หรือ แอม ไซยาไนด์ เนื่องจากเช่าตึกแถวอยู่บริเวณเดียวกัน และได้มีการเล่นแชร์ร่วมกัน ผู้ต้องหาได้พาไปดูหมอดูหรือการเข้าทรงอยู่หลายครั้ง โดยวันเกิดเหตุผู้ต้องหาได้มาส่งผู้ตายและขึ้นไปอยู่ห้องพักด้วยกัน ซึ่งผู้ต้องหาอยู่กับผู้ตายเป็นคนสุดท้ายจากนั้นจึงได้เสียชีวิต โดยคณะอนุกรรมการฯ มิมติพิจารณาอนุมัติเงินเยียวยาให้แก่ทายาทของผู้เสียชีวิต เป็นค่าตอบแทนกรณีผู้เสียหายถึงแก่ความตาย จำนวน ๕๐,๐๐๐ บาท ค่าจัดการศพ จำนวน ๒๐,๐๐๐ บาท ค่าขาดอุปการะเลี้ยงดู จำนวน ๔๐,๐๐๐ บาท และค่าเสียหายอื่น จำนวน ๔๐,๐๐๐ บาท รวมเป็นเงินจำนวนทั้งสิ้น ๑๕๐,๐๐๐ บาท (เป็นกรณีอุกฉกรรจ์ สะเทือนขวัญ สาธารณชนให้ความสนใจ)
๒. กรณีข่าวนัดเคลียร์ปัญหา “ลูกสาววัย ๑๗ ปี ถูกวัยรุ่นรุมฟันหน้า ต้องเย็บแผลกว่า ๒๐๐ เข็ม”  โดยนายพรชัย (ผู้บาดเจ็บที่ ๑) ได้บอกให้นางสาวธนรัตน์ (ผู้บาดเจ็บที่ ๒) นัดหมายให้ผู้ต้องหามาเจอเพื่อเคลียร์เรื่องที่เคยมีปัญหากัน แต่เมื่อผู้ต้องหาและพวกมาถึงที่เกิดเหตุ ได้นำอาวุธมีดแทงนายพรชัยฯ ได้รับบาดเจ็บที่แขนตรงเส้นเอ็น ยังกำมือไม่ได้ และผู้ต้องหาอีกคนใช้ง้าวฟันไปที่หน้าของนางสาวธนรัตน์ฯ ทำให้จมูกเกือบขาดต้องเย็บกว่า ๒๐๐ เข็ม เป็นเหตุให้ได้รับบาดเจ็บสาหัส โดยคณะอนุกรรมการฯ มิมติพิจารณาอนุมัติเงินเยียวยากรณีได้รับบาดเจ็บ ดังนี้
๒.๑ นางสาวธนรัตน์ พุ่มทอง ให้จ่ายค่าตอบแทนความเสียหายอื่น จำนวน ๕๐,๐๐๐ บาท
๒.๒ นายพรชัย พอกพูน ให้จ่ายค่าตอบแทนความเสียหายอื่น จำนวน ๒๐,๐๐๐ บาท

ที่มา : https://www.thaigov.go.th/news/contents/details/69941