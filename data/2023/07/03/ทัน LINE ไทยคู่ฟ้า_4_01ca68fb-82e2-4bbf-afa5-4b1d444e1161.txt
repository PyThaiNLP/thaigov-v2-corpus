รัฐบาลไทย-ข่าวทำเนียบรัฐบาล-ปรับมาตรการส่งออก “มังคุดผลสด” ไปตลาดญี่ปุ่นแบบใหม่ “ไม่ต้องอบไอน้ำ”


วันจันทร์ที่ 3 กรกฎาคม 2566
ปรับมาตรการส่งออก “มังคุดผลสด” ไปตลาดญี่ปุ่นแบบใหม่ “ไม่ต้องอบไอน้ำ”
.....
ข่าวดีสำหรับ “เกษตรกรชาวสวนมังคุด” และผู้ประกอบการที่เกี่ยวข้อง กระทรวงเกษตรและสหกรณ์แจ้งว่าเดิมการส่งออกมังคุดไทยไปยังประเทศญี่ปุ่นนั้น
.
ทางการญี่ปุ่นอนุญาตให้นำเข้ามังคุดผลสดจากประเทศไทยแต่ “ต้องผ่านกระบวนการอบไอน้ำ (VHT) “ เพื่อเป็นการกำจัดแมลงวันผลไม้ก่อนการส่งออก
.
ข่าวล่าสุด กรมวิชาการเกษตรได้เสนอมาตรการการส่งออกแบบใหม่ “ไม่ต้องอบไอน้ำ” และฝ่ายไทยได้เห็นชอบต่อร่างเงื่อนไขแล้ว
.
ปัจจุบันอยู่ระหว่างขั้นตอนดำเนินการภายในประเทศของกระทรวงเกษตรฯ ญี่ปุ่น (Ministry of Agriculture, Forestry and Fisheries: MAFF ) เช่น การเปิดรับฟังข้อคิดเห็น (Public Hearing) การแก้ไขกฎระเบียบ ที่เกี่ยวข้อง ก่อนที่จะมีการประกาศใช้เงื่อนไขใหม่อย่างเป็นทางการ
.
คาดสามารถใช้มาตรการใหม่ได้ “ภายในเดือนสิงหาคม 2566” ซึ่งกรมวิชาการเกษตรและสำนักงานที่ปรึกษาการเกษตรต่างประเทศ ประจำกรุงโตเกียว ได้เจรจาเร่งรัดขั้นตอนอย่างใกล้ชิดเพื่อให้ทันกับมังคุดฤดูกาลนี้
.
มาตรการดังกล่าว จะช่วยลดต้นทุนการส่งออก ของผู้ประกอบการ ยืดอายุ (Shelf life) ของผลมังคุดสด สามารถขนส่งทางเรือได้อีกช่องทางหนึ่ง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69911