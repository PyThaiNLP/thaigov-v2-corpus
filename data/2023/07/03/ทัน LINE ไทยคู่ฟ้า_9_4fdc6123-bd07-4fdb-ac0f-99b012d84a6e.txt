รัฐบาลไทย-ข่าวทำเนียบรัฐบาล-หนุนใช้ศูนย์ Excellence Training Center พัฒนาทักษะดิจิทัลให้แรงงานไทย ลดปัญหาถูกเลิกจ้าง


วันจันทร์ที่ 3 กรกฎาคม 2566
หนุนใช้ศูนย์ Excellence Training Center พัฒนาทักษะดิจิทัลให้แรงงานไทย ลดปัญหาถูกเลิกจ้าง
.....
กรมพัฒนาฝีมือแรงงาน กระทรวงแรงงาน เร่งส่งเสริมและพัฒนาแรงงานไทยให้มีทักษะความรู้เท่าทันเทคโนโลยีปัจจุบัน เมื่อมีการนำปัญญาประดิษฐ์ หรือ AI เข้ามาใช้มากขึ้น โดยจัดตั้งหน่วยงานเฉพาะทาง หรือศูนย์ Excellence Training Center เพื่อพัฒนาทักษะด้านเทคโนโลยีและดิจิทัลให้กับแรงงานไทย ให้มีความรู้เท่าทันเทคโนโลยีใหม่ ๆ มีความพร้อมในการทำงาน ได้แก่
1. สถาบันพัฒนาบุคลากรในอุตสาหกรรมยานยนต์ และชิ้นส่วนอะไหล่ยานยนต์ (AHRDA)
2. ศูนย์ฝึกอบรมงานเชื่อมมาตรฐานสากล (TCIW)
3. สถาบันพัฒนาบุคลากรสาขาเทคโนโลยีการผลิตอัตโนมัติและหุ่นยนต์ (MARA)
4. สถาบันพัฒนาบุคลากรสาขาเทคโนโลยีอัตโนมัติและเมคคาทรอนิกส์ (AMA)
5. สถาบันพัฒนาทรัพยากรมนุษย์สำหรับอุตสาหกรรมบริการสุขภาพ (Wellness Industry)
6. สถาบันพัฒนาฝีมือแรงงานนานาชาติ
7. สถาบันพัฒนาบุคลากรดิจิทัล (DISDA)
.
ซึ่งทั้ง 7 หน่วยงานนี้ ถือเป็นหน่วยฝึกพัฒนาฝีมือแรงงานในอุตสาหกรรมและบริการแห่งอนาคต ด้วยการนำเทคโนโลยีสมัยใหม่ที่เกี่ยวข้องกับระบบอัตโนมัติ และทักษะดิจิทัล มาเพิ่มพูนทักษะและฝึกฝนทักษะ เพื่อ Upskill และ Reskill ให้กับแรงงานในสถานประกอบกิจการ ผ่านกระบวนการฝึกอบรมทั้งในรูปแบบของ Offline และ Online โดยช่วงปี 63 - 66 ดำเนินการพัฒนาทักษะแรงงานแล้ว 27,463 คน มีงานทำแล้ว 92.90% สะท้อนความสำเร็จในการจ้างงาน และยังสามารถลดปัญหาการเลิกจ้างได้
.
ผู้ที่สนใจเข้ารับการฝึกอบรมเกี่ยวกับด้านเทคโนโลยีและดิจิทัล สามารถติดตามข่าวสารการฝึกอบรมได้ที่เว็บไซต์กรมพัฒนาฝีมือแรงงาน www.dsd.go.th และสอบถามเพิ่มเติมได้ที่ สายด่วนกระทรวงแรงงาน 1506 กด 4
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69919