รัฐบาลไทย-ข่าวทำเนียบรัฐบาล-เร่งแก่ปัญหารับจ้าง “ทำวิจัย-วิทยานิพนธ์” หากพบการกระทำผิดมหาวิทยาลัยต้องดำเนินการตามกฎหมายทันที


วันจันทร์ที่ 3 กรกฎาคม 2566
เร่งแก่ปัญหารับจ้าง “ทำวิจัย-วิทยานิพนธ์” หากพบการกระทำผิดมหาวิทยาลัยต้องดำเนินการตามกฎหมายทันที
.....
กรณีพบเห็นการโฆษณารับทำวิจัยและวิทยานิพนธ์ในสื่อออนไลน์และออฟไลน์ต่าง ๆ นั้น กระทรวงการอุดมศึกษา วิทยาศาสตร์ วิจัยและนวัตกรรม ไม่ได้นิ่งนอนใจต่อปัญหาดังกล่าว นอกจากจะเป็นการกระทำที่ผิดกฎหมายและจริยธรรมการวิจัยแล้ว ยังส่งผลเสียต่อ “ความน่าเชื่อถือ” ของระบบการศึกษาและวิจัย
.
กองกฎหมายจากสำนักงานปลัดกระทรวง อว. จึงได้ดำเนินการตรวจสอบข้อมูลจากแหล่งต่าง ๆ จนได้ข้อมูลที่ชัดเจน และเข้าแจ้งความต่อกองบังคับการตำรวจสืบสวนสอบสวนอาชญากรรมทางเทคโนโลยี (สอท.) เพื่อดำเนินคดีกับผู้ดำเนินการดังกล่าวแล้ว
.
โดยการจ้างทำงานวิจัย ผลงานวิทยานิพนธ์นั้น เป็นความผิดทางอาญาตามมาตรา 70 แห่ง พ.ร.บ. อุดมศึกษา พ.ศ. 2562 และหากผู้ใดฝ่าฝืนจะมีโทษต้องระวางโทษจำคุกไม่เกิน 3 ปี หรือปรับไม่เกิน 60,000 บาท หรือทั้งจำทั้งปรับ
.
นอกจากนี้ สำนักงานปลัดกระทรวง อว. ได้แจ้งไปยังมหาวิทยาลัยทุกแห่งให้ดูแล ติดตาม ตรวจสอบ ไม่ให้มีการรับจ้างทำวิจัยและวิทยานิพนธ์ รวมทั้งดูแลบุคลากรและนักศึกษามไม่ให้นักวิจัย อาจารย์และนักศึกษา “ร่วมกระทำผิด” ไม่ว่าจะเป็นการจ้าง วาน หรือรับดำเนินการ หากพบเห็นการกระทำผิดดังกล่าว ให้ดำเนินการตามกฎหมายทันที
.
อ่านเพิ่มเติม คลิก https://www.thaigov.go.th/news/contents/details/69401
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69915