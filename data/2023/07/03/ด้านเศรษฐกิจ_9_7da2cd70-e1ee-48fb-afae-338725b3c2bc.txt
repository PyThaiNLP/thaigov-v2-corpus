รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย อบ.4005 จังหวัดอุบลราชธานี 4 กิโลเมตร เสร็จสมบูรณ์


วันจันทร์ที่ 3 กรกฎาคม 2566
กรมทางหลวงชนบท ซ่อมบำรุงถนนสาย อบ.4005 จังหวัดอุบลราชธานี 4 กิโลเมตร เสร็จสมบูรณ์
เพิ่มประสิทธิภาพในการคมนาคมขนส่งระหว่างอำเภอ ประชาชนสัญจรได้อย่างสะดวกปลอดภัยมากยิ่งขึ้น
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการงานบำรุงถนนทางหลวงชนบทสาย อบ.4005 แยก ทล.2050 - บ้านสะพือ อำเภอเมือง จังหวัดอุบลราชธานี ซ่อมบำรุงแก้ไขผิวจราจรและพื้นทาง ด้วยวิธีเสริมผิวทางแบบแอสฟัลท์คอนกรีต ช่วง กม. ที่ 0+000 - 4+400 ระยะทาง 4.400 กิโลเมตร เพื่อเป็นการเพิ่มประสิทธิภาพการคมนาคมระหว่างอำเภอเมือง ตาลสุม และพิบูลมังสาหาร รองรับการเดินทางของประชาชนให้สามารถสัญจรได้อย่างสะดวกรวดเร็วปลอดภัยมากยิ่งขึ้น โดยปัจจุบันโครงการได้ดำเนินการซ่อมบำรุงแล้วเสร็จตามแผนที่กำหนดไว้ ใช้งบประมาณ 32.07 ล้านบาท

ที่มา : https://www.thaigov.go.th/news/contents/details/69933