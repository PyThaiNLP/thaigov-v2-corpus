รัฐบาลไทย-ข่าวทำเนียบรัฐบาล-“กุ้งก้ามกรามบางแพ” สินค้า GI ลำดับที่ 5 ของ จ.ราชบุรี สร้างรายได้ปีละ 2.6 พันล้าน


วันจันทร์ที่ 3 กรกฎาคม 2566
“กุ้งก้ามกรามบางแพ” สินค้า GI ลำดับที่ 5 ของ จ.ราชบุรี สร้างรายได้ปีละ 2.6 พันล้าน
.....
กรมทรัพย์สินทางปัญญา ขึ้นทะเบียน “กุ้งก้ามกรามบางแพ” เป็นสินค้าสิ่งบ่งชี้ทางภูมิศาสตร์ หรือ GI ลำดับที่ 5 ของ จ.ราชบุรี เนื่องจากเลี้ยงกันมากใน อ.บางแพ อ.ดำเนินสะดวก และอ.โพธาราม จ.ราชบุรี มีลักษณะพิเศษคือ มีเปลือกสีน้ำเงินมันเงา ก้ามสีน้ำเงินหรือสีครามปนสีทอง เนื้อแน่นเต็มเปลือก เมื่อสุกจะมีรสชาติหวาน มีมันมาก และไม่มีกลิ่นคาว
.
กุ้งก้ามกรามบางแพ เลี้ยงในพื้นที่ราบลุ่ม ดินเหนียวสีเทาเข้มถึงสีดำที่มีเนื้อละเอียด เกิดจากการทับถมของตะกอนน้ำจืด น้ำทะเล และน้ำกร่อย ทำให้อุดมสมบูรณ์ไปด้วยแร่ธาตุและจุลินทรีย์ เหมาะแก่การเลี้ยงกุ้ง
.
ปัจจุบัน มีเกษตรกรเพาะเลี้ยงกุ้งก้ามกรามบางแพ กว่า 1,122 ราย สร้างรายได้เฉลี่ยกว่า 2,569 ล้านบาทต่อปี ทั้งนี้ สินค้า GI ของจ.ราชบุรี ที่ขึ้นทะเบียนก่อนหน้านี้ 4 รายการ ได้แก่ มะพร้าวน้ำหอมราชบุรี สับปะรดบ้านคา โอ่งมังกรราชบุรี และไชโป้วโพธาราม
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69913