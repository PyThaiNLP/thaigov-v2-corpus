รัฐบาลไทย-ข่าวทำเนียบรัฐบาล-คลังไทยยังแข็งแกร่ง! 8 เดือนแรกปีงบ 66 เก็บรายได้สูงกว่าประมาณการ 1.22 แสนล้านบาท


วันจันทร์ที่ 3 กรกฎาคม 2566
คลังไทยยังแข็งแกร่ง! 8 เดือนแรกปีงบ 66 เก็บรายได้สูงกว่าประมาณการ 1.22 แสนล้านบาท
.....
กระทรวงการคลังเผยผลการจัดเก็บรายได้รัฐบาลสุทธิในช่วง 8 เดือนแรกของปีงบ 66 (ต.ค. 65 – พ.ค. 66) จัดเก็บรายได้สุทธิได้ถึง 1,643,075 ล้านบาท “สูงกว่าประมาณการ” ตามเอกสารงบประมาณ 122,378 ล้านบาท หรือร้อยละ 8.0 และสูงกว่าช่วงเดียวกันของปีก่อนร้อยละ 4.9
.
หน่วยงานที่จัดเก็บได้สูงกว่าประมาณการ เช่น
.
• กรมสรรพากร โดยเฉพาะการจัดเก็บภาษีเงินได้นิติบุคคล ภาษีมูลค่าเพิ่ม และภาษีเงินได้บุคคลธรรมดา
• ส่วนราชการอื่น เนื่องจากมีรายได้พิเศษ :
> การนำส่งทุนหรือผลกำไรส่วนเกินของทุนหมุนเวียนเป็นรายได้แผ่นดิน
> รายได้จากสัมปทานโทรศัพท์เคลื่อนที่
> เงินส่วนเกินจากการจำหน่ายพันธบัตรกู้เงินเพื่อชดเชยการขาดดุล
> เงินเหลือจ่ายปีเก่าส่งคืนของบรรษัทประกันสินเชื่ออุตสาหกรรมขนาดย่อม
> รายได้จากใบอนุญาตคลื่นความถี่วิทยุระบบ FM
• กรมศุลกากร มูลค่าการนำเข้าขยายตัวได้ดีประกอบกับ “การชำระอากรขาเข้าย้อนหลัง” ตามคำพิพากษาคดี
• รัฐวิสาหกิจ มีการนำส่งรายได้ที่เหลื่อมมาจากปีงบประมาณก่อนหน้า
.
นอกจากนี้ รายงาน “ฐานะการคลัง” ตามระบบกระแสเงินสดช่วง 8 เดือนแรกของปีงบ 66 (ต.ค. 65 – พ.ค. 66) เป็นดังนี้
• มีรายได้นำส่งคลัง จำนวน 1,569,515 ล้านบาท
• การเบิกจ่ายเงินงบประมาณทั้งสิ้นจำนวน 2,221,328 ล้านบาท
• รัฐบาลได้กู้เงินเพื่อชดเชยการขาดดุลจำนวน 384,243 ล้านบาท
• ส่งผลให้เงินคงคลัง ณ เดือน พ.ค. 66 มีจำนวน 256,857 ล้านบาท
.
จากรายงานดังกล่าว แสดงให้เห็นว่าเศรษฐกิจไทยฟื้นตัวต่อเนื่อง และมีสัญญาณเป็นไปในทิศทางบวก สถานะการเงินการคลังของไทยแข็งแกร่ง และมีเสถียรภาพ
.
อ่านเพิ่มเติม คลิก https://www.thaigov.go.th/news/contents/details/69702
-------------------

ที่มา : https://www.thaigov.go.th/news/contents/details/69908