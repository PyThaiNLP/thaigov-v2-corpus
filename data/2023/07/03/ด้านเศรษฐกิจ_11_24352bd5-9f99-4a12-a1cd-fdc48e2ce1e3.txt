รัฐบาลไทย-ข่าวทำเนียบรัฐบาล-รองปลัด เศรษฐเกียรติ ร่วมให้การสัมภาษณ์กับผู้สื่อข่าวจากสำนักข่าวซินหัวแห่งสาธารณรัฐประชาชนจีน


วันจันทร์ที่ 3 กรกฎาคม 2566
รองปลัด เศรษฐเกียรติ ร่วมให้การสัมภาษณ์กับผู้สื่อข่าวจากสำนักข่าวซินหัวแห่งสาธารณรัฐประชาชนจีน
รองปลัด เศรษฐเกียรติ ร่วมให้การสัมภาษณ์กับผู้สื่อข่าวจากสำนักข่าวซินหัวแห่งสาธารณรัฐประชาชนจีน
เมื่อวันที่ 2 กรกฎาคม 2566 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้ร่วมให้การสัมภาษณ์กับผู้สื่อข่าวจากสำนักข่าวซินหัว (China Xinhua News) ซึ่งเป็นองค์กรสื่อสารมวลชนระดับชาติ ของสาธารณรัฐประชาชนจีน โดยรองปลัดกระทรวงเกษตรและสหกรณ์ได้แสดงความยินดีในโอกาสที่ ดร.ฉู ตงหยู (Dr.Qu Dongyu) ได้รับคะแนนเสียงเลือกตั้งให้ดำรงตำแหน่งผู้อำนวยการใหญ่ FAO สมัยที่สอง และแสดงความขอบคุณ FAO ที่ให้การสนับสนุนประเทศไทยในการดำเนินกิจกรรมต่าง ๆ ที่เป็นประโยชน์ในการขับเคลื่อนระบบเกษตรและอาหารของประเทศและภูมิภาคเอเชียและแปซิฟิก พร้อมทั้งแสดงความยินดีที่จะให้ความร่วมมือกับ FAO อย่างเต็มความสามารถในอนาคตต่อไป

ที่มา : https://www.thaigov.go.th/news/contents/details/69936