รัฐบาลไทย-ข่าวทำเนียบรัฐบาล-ปลดล็อกเกณฑ์ใหม่ นำอาคารที่พักอื่นมาทำโรงแรมขนาดเล็ก กระตุ้นศก. สร้างรายได้สู่เมืองรอง


วันจันทร์ที่ 3 กรกฎาคม 2566
ปลดล็อกเกณฑ์ใหม่ นำอาคารที่พักอื่นมาทำโรงแรมขนาดเล็ก กระตุ้นศก. สร้างรายได้สู่เมืองรอง
.....
ผู้ประกอบการโรงแรมขนาดเล็กทั่วประเทศเฮ! เว็บไซต์ราชกิจจาฯ เผยแพร่กฎกระทรวง กำหนดลักษณะอาคารประเภทอื่นที่ใช้ประกอบธุรกิจโรงแรม (ฉบับที่ 4) พ.ศ. 2566 มีผลใช้แล้วตั้งแต่ 20 มิ.ย. 66 โดยมีสาระสำคัญขยายเวลาของกฎกระทรวงจากเดิมที่จะสิ้นสุดในวันที่ 18 ส.ค. 67 ไปสิ้นสุด 18 ส.ค. 68 เพื่อให้เจ้าของหรือผู้ครอบครองอาคารมีเวลาแก้ไขดัดแปลงอาคารที่ก่อสร้างไว้แล้วมาประกอบธุรกิจโรงแรม ให้สามารถเข้าสู่ระบบการขออนุญาตประกอบธุรกิจโรงแรมได้
.
นอกจากนี้ ยังปลดล็อกส่วนที่เคยเป็นอุปสรรคอื่น ๆ โดยผ่อนผันให้อาคารที่มีอยู่ก่อนวันที่ 19 ส.ค. 59 ไม่ต้องปฏิบัติในเรื่องเกี่ยวกับที่ว่างของอาคาร ช่องทางเดินในอาคาร ความกว้างของบันได ระยะถอยร่นแนวอาคาร ฯลฯ แต่อาคารที่จะเปลี่ยนการใช้ดังกล่าว ต้องมีความมั่นคงแข็งแรงและมีระบบความปลอดภัยด้านอัคคีภัยตามหลักเกณฑ์ที่กำหนด
.
ซึ่งการปรับปรุงกฎหมายนี้ จะช่วยสนับสนุนผู้ประกอบการรายเล็กให้ประกอบธุรกิจโรงแรม มีการพัฒนาบริการที่ได้มาตรฐาน สร้างความเชื่อมั่นแก่นักท่องเที่ยวที่จะเดินทางไปท่องเที่ยวในเมืองรอง อีกทั้งเพิ่มโอกาสและรายได้ให้ผู้ประกอบการ กระตุ้นเศรษฐกิจทั้งระดับชุมชน และระดับประเทศ
.
อ่านเพิ่มเติมคลิก https://www.thaigov.go.th/news/contents/details/69752
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69909