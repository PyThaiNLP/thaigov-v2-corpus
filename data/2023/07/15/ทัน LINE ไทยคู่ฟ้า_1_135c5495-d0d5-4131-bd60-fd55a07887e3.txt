รัฐบาลไทย-ข่าวทำเนียบรัฐบาล-ไทย Top 9 "ประเทศค่าครองชีพเหมาะแก่การใช้ชีวิตหลังเกษียณปี 2023"


วันเสาร์ที่ 15 กรกฎาคม 2566
ไทย Top 9 "ประเทศค่าครองชีพเหมาะแก่การใช้ชีวิตหลังเกษียณปี 2023"
.....
นิตยสารอินเตอร์เนชันแนลลีฟวิง (International Living) เผยแพร่ดัชนีการเกษียณอายุทั่วโลกประจำปี 2023 ของประเทศเกษียณอายุชั้นนำ จัดอันดับ ประเทศไทยติดกลุ่ม 9 ประเทศที่มีค่าครองชีพถูกเหมาะแก่การใช้ชีวิตหลังเกษียณปี 2023
.
รายชื่อประเทศที่รับการจัดอันดับมีดังนี้ 1.โปรตุเกส 2.เม็กซิโก 3.ปานามา 4.เอกวาดอร์ 5.คอสตาริกา 6.สเปน 7.กรีซ 8.ฝรั่งเศส 9.อิตาลีและประเทศไทย โดยประเทศไทยเป็นหนึ่งเดียวในทวีปเอเชีย เคียงคู่กับประเทศอิตาลี
.
จากรายงานระบุว่า ประเทศไทยไม่ได้เหมาะสมแค่กลุ่มวัยเกษียณเท่านั้น แต่ยังรวมถึงกลุ่มคนที่อยากหาเมืองที่ถูกที่สุดเพื่ออยู่อาศัย แม้ไม่ต้องทำงานก็สามารถอยู่ได้สบายด้วย และปัจจุบันเศรษฐกิจไทยกำลังอยู่ในช่วงขาขึ้น เนื่องจากแรงหนุนทั้งจากภาคการผลิตและบริการที่เติบโตอย่างต่อเนื่อง บวกกับมีทำเลที่ตั้งอยู่บริเวณใจกลางภูมิภาค จึงเอื้อให้ไทยเป็นศูนย์กลางธุรกิจระหว่างประเทศมากขึ้นไปอีก
.
ขณะที่เว็บไซต์ numbeo.com ซึ่งเป็นฐานข้อมูลค่าครองชีพระดับโลก เช่น ดัชนีที่อยู่อาศัย ได้จัดทำข้อมูลเปรียบเทียบ ดัชนีค่าครองชีพ 5 เมืองใหญ่ในอาเซียน พบว่า กรุงเทพฯ ประเทศไทย มีดัชนีค่าครองชีพอยู่ที่ 44.29 สาธารณรัฐสิงคโปร์ ประเทศสิงโปร์ 85.87 นครโฮจิมินห์ ประเทศเวียดนาม 36.47 จาการ์ตา ประเทศอินโดนีเซีย 35.25 และกัวลาลัมเปอร์ ประเทศมาเลเซีย 35.71 อีกด้วย
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/Twitter : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)

ที่มา : https://www.thaigov.go.th/news/contents/details/70363