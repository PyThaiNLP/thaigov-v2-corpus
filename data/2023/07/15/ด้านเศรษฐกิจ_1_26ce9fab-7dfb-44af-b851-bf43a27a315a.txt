รัฐบาลไทย-ข่าวทำเนียบรัฐบาล-รองปลัด 'อภัย' ขับเคลื่อนการแก้ไขปัญหาจังหวัดชายแดนภาคใต้ มุ่งขจัดปัญหาความยากจน


วันศุกร์ที่ 14 กรกฎาคม 2566
รองปลัด 'อภัย' ขับเคลื่อนการแก้ไขปัญหาจังหวัดชายแดนภาคใต้ มุ่งขจัดปัญหาความยากจน
รองปลัด 'อภัย' ขับเคลื่อนการแก้ไขปัญหาจังหวัดชายแดนภาคใต้ มุ่งขจัดปัญหาความยากจน และการพัฒนาครัวอาหารไทยสู่ครัวโลก ขับเคลื่อนระเบียงเศรษฐกิจฮาลาล
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมหารือแนวทางในการจัดทำคำของบประมาณ พ.ศ. 2567 ภายใต้แผนบูรณาการขับเคลื่อนการแก้ไขปัญหาจังหวัดชายแดนภาคใต้ ร่วมกับกองยุทธศาสตร์การพัฒนาจังหวัดชายแดนภาคใต้ และหน่วยงานที่เกี่ยวข้องในสังกัดกระทรวงเกษตรและสหกรณ์ ผ่านระบบ Zoom Meeting
สำหรับการพัฒนาจังหวัดชายแดนภาคใต้จะมุ่งกรอบที่สำคัญ ได้แก่ การขจัดปัญหาความยากจน และการพัฒนาครัวอาหารไทยสู่ครัวโลก ขับเคลื่อนระเบียงเศรษฐกิจฮาลาล โดยได้มีการพัฒนาเพื่อยกระดับคุณภาพชีวิตของประชาชน คือระดับฐานราก จากครัวเรือน ชุมชน ถึงตำบล มุ่งพัฒนาให้สามารถพึ่งพาตนเองได้ และสร้างความมั่นคงทางอาหาร ระดับอนุภูมิภาค 5 จังหวัด กำหนดศูนย์กลางการพัฒนาแต่ละด้าน เพื่อส่งเสริมการค้าการลงทุน ที่มีการเชื่อมโยงกับภูมิภาคอื่น ๆ ทั้งในประเทศและต่างประเทศต่อไป

ที่มา : https://www.thaigov.go.th/news/contents/details/70353