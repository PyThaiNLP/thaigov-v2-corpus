รัฐบาลไทย-ข่าวทำเนียบรัฐบาล-กรมเจ้าท่า บูรณาการคุมเข้ม ย้ำ!! ผู้ประกอบการ เรือต้องปลอดภัย อยู่ในสภาพพร้อมใช้งาน นักท่องเที่ยวต้องสวมใส่เสื้อชูชีพทุกครั้ง


วันเสาร์ที่ 15 กรกฎาคม 2566
กรมเจ้าท่า บูรณาการคุมเข้ม ย้ำ!! ผู้ประกอบการ เรือต้องปลอดภัย อยู่ในสภาพพร้อมใช้งาน นักท่องเที่ยวต้องสวมใส่เสื้อชูชีพทุกครั้ง
...
จากนโยบายรัฐบาล และกระทรวงคมนาคม โดยกรมเจ้าท่า ดูแลความปลอดภัยและอำนวยความสะดวกให้กับประชาชนในการเดินทางทางน้ำทั่วประเทศ วันที่ 14 กรกฎาคม 2566 นายเอกราช คันธโร ผู้อำนวยการสำนักงานเจ้าท่าภูมิภาคสาขาพัทยา มอบหมายให้ งานตรวจการขนส่งทางน้ำ สำนักงานเจ้าท่าภูมิภาคสาขาพัทยา ร่วมกับตำรวจท่องเที่ยว,ตำรวจน้ำ,หน่วยงานท่องเที่ยวและกีฬา ออกปฏิบัติการตรวจความปลอดภัยต่อการสัญจรทางน้ำในพื้นที่รับผิดชอบ ตามแผนยุทธศาสตร์เพื่อการยกระดับความปลอดภัยทางน้ำ (พัทยาโมเดล) บริเวณท่าเทียบเรือพัทยาใต้ โดยตรวจสอบประกาศนียบัตรของ ผู้ทำการในเรือ สภาพความคงทนทะเลของเรือ ระดับความดังของเสียงเครื่องยนต์เรือ เอกสารประจำเรือ และอุปกรณ์เพื่อความปลอดภัยประจำเรือว่ามีครบถ้วน อยู่ในสภาพพร้อมใช้งานหรือไม่
ทั้งนี้ ได้ตรวจสอบเรือ ทั้งสิ้นจำนวน 11 ลำ โดยมีรายชื่อ ดังต่อไปนี้
1. 6267-00268,ก.ธนารีย์
2. 6262-00917,ก.ทะเลงาม
3. 6567-02193,เกาะล้านรีแล๊ก5
4. 6167-02959,บ.เอ็นพีอีพัทยาจำกัด
5. 6467-02002,ว.รัชชานนท์9
6. 6167-00313,ณัฐพงศ์36
7. 5867-02596,ณัฐพงศ์20
8. 6137-04600,แมนต้า168
9. 6267-01222,ซีสเคป16
10. 6067-03830,น.ธนารีย์
11. 5667-00988,ประสิทธิ์พร9
ผลการตรวจเรือ ไม่พบเรือที่ฝ่าฝืนหรือกระทำผิดตามกฎหมาย พร้อมกันนี้ ได้กำชับเจ้าหน้าที่ให้ปฏิบัติตามมาตรการเพื่อความปลอดภัย เตรียมความพร้อมของเรือและคนเรือ และประชาสัมพันธ์มาตรการด้านสาธารณะสุขในการป้องกันโรคติดต่อโควิด 19 ได้รับความร่วมมือจากผู้ประกอบการเรือและผู้โดยสารเป็นอย่างดี เน้นย้ำผู้ควบคุมเรือ ให้ตรวจสอบการสวมใส่เสื้อชูชีพของนักท่องเที่ยวและผู้โดยสารก่อนเรือออกจากท่าเทียบเรือทุกครั้ง เพื่อเป็นไปตามมาตรการของพัทยาโมเดล หากประชาชนท่านใดพบเห็นเหตุการณ์ความไม่ปลอดภัยทางน้ำ สามารถโทรแจ้งสายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/70361