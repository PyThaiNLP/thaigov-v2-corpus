รัฐบาลไทย-ข่าวทำเนียบรัฐบาล-ดีอีเอส หารือแนวทางความร่วมมือด้านไปรษณีย์ภายใต้กรอบ UPU


วันพฤหัสบดีที่ 6 กรกฎาคม 2566
ดีอีเอส หารือแนวทางความร่วมมือด้านไปรษณีย์ภายใต้กรอบ UPU
ดีอีเอส หารือแนวทางความร่วมมือด้านไปรษณีย์ภายใต้กรอบ UPU
วันนี้ (6 กรกฎาคม 2566) ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมหารือแนวทางความร่วมมือด้านไปรษณีย์โดยเฉพาะในด้าน e-Commerce และ Digitization รวมทั้งแนวทางความร่วมมือในด้านต่างๆ ภายใต้กรอบ ของสหภาพไปรษณีย์สากล (UPU) เพื่อพัฒนากิจการไปรษณีย์ไทยให้มีการดำเนินการรองรับกับสภาพตลาดขนส่งพัสดุที่มีการเติบโตเพิ่มขึ้น โดยการนำเทคโนโลยีมาใช้อำนวยความสะดวกให้รองรับ New Normal ของผู้ใช้บริการ เช่น การบริการ e-payment การสร้างแพล็ตฟอร์ม Thailandpostmart.com ขายสินค้า e-commerce อีกทั้งการพัฒนารูปแบบการขนส่งแบบดิจิทัล Digital Post ID ต่อยอดจากรหัสไปรษณีย์ตัวเลข ๕ หลัก ที่เป็นโครงสร้างพื้นฐานเดิม ปรับเปลี่ยนรูปแบบสู่การระบุข้อมูลตำแหน่งให้เป็นที่อยู่ดิจิทัลในรูปแบบ QR Code ระบุตำแหน่งด้วยรหัส Digital Post ID รวมกับพิกัด GPS มีความแม่นยำมากขึ้น รวมทั้งรักษาความปลอดภัยของข้อมูลส่วนบุคคล ณ กระทรวงดิจิทัลเพื่อเศรษฐกิจและสังคม
________________________

ที่มา : https://www.thaigov.go.th/news/contents/details/70061