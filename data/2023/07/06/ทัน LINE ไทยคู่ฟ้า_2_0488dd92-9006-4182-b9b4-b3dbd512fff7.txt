รัฐบาลไทย-ข่าวทำเนียบรัฐบาล-เตือนระวังเพจปลอม!! อ้างเป็นกรมการจัดหางาน รับสมัครงานออนไลน์ ย้ำ “งานง่าย รายได้ดี ไม่มีจริง”


วันพฤหัสบดีที่ 6 กรกฎาคม 2566
เตือนระวังเพจปลอม!! อ้างเป็นกรมการจัดหางาน รับสมัครงานออนไลน์ ย้ำ “งานง่าย รายได้ดี ไม่มีจริง”
.....
กระทรวงดิจิทัลเพื่อเศรษฐกิจและสังคม (ดีอีเอส) เผยพบมิจฉาชีพปั่นข่าวปลอมบนโลกออนไลน์จำนวนมาก ระหว่างวันที่ 23 - 29 มิ.ย. 66 ผลการมอนิเตอร์และรับแจ้งข่าวปลอมของศูนย์ต่อต้านข่าวปลอมพบข้อความที่เข้ามาทั้งหมดถึง 3,198,791 ข้อความ
.
ข่าวปลอมที่ได้รับความสนใจ 4 กลุ่มหลัก ได้แก่ นโยบายรัฐบาล ข่าวสารทางราชการ ความสงบเรียบร้อยของสังคม และความมั่นคงภายในประเทศ /ผลิตภัณฑ์สุขภาพ วัตถุอันตราย รวมถึงสินค้าและบริการที่ผิดกฎหมาย /ภัยพิบัติ และเศรษฐกิจ
.
สำหรับข่าวปลอมที่มีการแชร์วนซ้ำบ่อยที่สุด 10 ลำดับ
1. เรื่อง กรมจัดหางานร่วมกับภาคเอกชน เปิดรับสมัครงาน ผ่านเพจบริษัทจัดหางานออนไลน์
2. เรื่อง สินเชื่อออมสินเพื่อธุรกิจ เงินกู้ด่วน กู้ได้ทุกอาชีพ
3. เรื่อง ธนาคารออมสินเปิดเพจ สินเชื่อ GSB ออมสิน ปล่อยเงินกู้ฉุกเฉิน ผ่อนจ่าย 24 เดือน
4. เรื่อง ใจหวิว ใจสั่น ตกใจง่าย เกิดจากซี่หัวใจและถุงน้ำดีพร่อง
5. เรื่อง ก.ล.ต. รับรองงานออนไลน์ รับสมัครผ่านบัญชีแอปพลิเคชันสีฟ้า
6. เรื่อง เส้นสีขาวในตัวหอยแมลงภู่คือพยาธิ
7. เรื่อง ความดันโลหิตสูงแก้ได้โดยการกำมือ - แบมือ
8. เรื่อง ออมสินเปิดให้สมัครสินเชื่อผ่านเพจสินเชื่อเพื่ออาชีพอิสระ
9. เรื่อง เพจ My Mo ของ ธ.ออมสิน ปล่อยเงินกู้ฉุกเฉิน 10,000 และ 50,000 บาท
10. เรื่อง เวนดิ้งแมชชีนเซ็นเตอร์ ร่วมกับกรมจัดหางาน รับสมัครคนตอบแชทออนไลน์
.
จาก 10 อันดับ พบข่าวเกี่ยวกับการหลอกให้ลงทุนในรูปแบบต่าง ๆ มากถึง 7 อันดับ โดยส่วนใหญ่หลอกให้ลงทุน กู้เงิน และหลอกให้สมัครงาน ทำให้ผู้รับข่าวสารเกิดความสับสน จึงคาดว่าอาจเป็นเหตุผลที่ทำให้เข้าถึงความสนใจของผู้รับข่าวสารได้ง่าย
.
ดังนั้น หากได้รับข่าวสารใด ๆ ขอความร่วมมือประชาชนตรวจสอบให้รอบด้าน เลือกเชื่อ เลือกแชร์ข้อมูลที่เป็นประโยชน์และถูกต้อง
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
“ข้าวสาลี” สู่ “คราฟต์เบียร์” พัฒนาเศรษฐกิจสร้างสรรค์มูลค่าสูง
เร่งสร้างจุดผ่านแดนถาวร “หนองเอี่ยน-สตึงบท” ยกระดับเศรษฐกิจชายแดนไทย-กัมพูชา
เตรียมเปิด "Lab Anywhere" บริการผู้ใช้สิทธิบัตรทอง ตรวจแล็บใกล้บ้านฟรี 24 รายการ
เคาะ! เปลี่ยนชื่อ “กรมส่งเสริมคุณภาพสิ่งแวดล้อม” เป็น “กรมการเปลี่ยนแปลงสภาพภูมิอากาศและสิ่งแวดล้อม” รับมือสถานการณ์โลก
แจ้งทายาท! ยื่นขอจัดการมรดกผ่านระบบ e-Filing ได้แล้ว ครอบคลุม 42 ศาลจังหวัด

ที่มา : https://www.thaigov.go.th/news/contents/details/70046