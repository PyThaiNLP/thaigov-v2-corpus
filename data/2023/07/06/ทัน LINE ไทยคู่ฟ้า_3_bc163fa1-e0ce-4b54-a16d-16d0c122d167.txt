รัฐบาลไทย-ข่าวทำเนียบรัฐบาล-เร่งสร้างจุดผ่านแดนถาวร “หนองเอี่ยน-สตึงบท” ยกระดับเศรษฐกิจชายแดนไทย-กัมพูชา


วันพฤหัสบดีที่ 6 กรกฎาคม 2566
เร่งสร้างจุดผ่านแดนถาวร “หนองเอี่ยน-สตึงบท” ยกระดับเศรษฐกิจชายแดนไทย-กัมพูชา
.....
การเตรียมเปิดจุดผ่านแดนถาวรสะพานมิตรภาพไทย-กัมพูชา (หนองเอี่ยน – สตึงบท) คืบหน้าแล้วกว่า 40% อยู่ระหว่างเร่งก่อสร้างให้เสร็จภายในเดือน ส.ค.2568 เพื่อเพิ่มมูลค่าทางเศรษฐกิจและการจราจรบริเวณด่านพรมแดนคลองลึกที่เคยคับแคบให้คล่องตัวมากขึ้น ซึ่งปัจจุบันมีการนำเข้า-ส่งออก การค้าผ่านจุดผ่านแดนชั่วคราว เฉลี่ยเดือนละ 7,800 ล้านบาท รถสินค้าผ่านแดนกว่า 700 คัน
.
นอกจากนี้ ยังเร่งดำเนินโครงการแก้ปัญหาคลองพรมโหด การก่อสร้างระบบส่งน้ำและอาคารประกอบโครงการอ่างเก็บน้ำแซร์ออ อันเนื่องมาจากพระราชดำริ ซึ่งมีพื้นที่รับน้ำ 14.85 ตร.กม. พื้นที่รับประโยชน์ 5,065 ไร่ เมื่อสร้างเสร็จจะช่วยบรรเทาอุทกภัยในพื้นที่ราบลุ่มตอนล่าง ต.ท่าข้าม เทศบาลเมืองอรัญประเทศ จ.สระแก้ว เป็นแหล่งเก็บน้ำสำหรับการเกษตรและการอุปโภคบริโภคของประชาชนในพื้นที่ โดยการก่อสร้างประตูระบายน้ำคลองพรมโหด พร้อมสถานีสูบน้ำ จะช่วยแก้ปัญหาน้ำหลากจากไทยไปยังกัมพูชาได้ด้วย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70053