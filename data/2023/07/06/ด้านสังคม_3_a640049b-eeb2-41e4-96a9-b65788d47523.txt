รัฐบาลไทย-ข่าวทำเนียบรัฐบาล-ดีอีเอส ร่วมกิจกรรม “คุณทำได้ เลิกใช้พลาสติก” 2566


วันพฤหัสบดีที่ 6 กรกฎาคม 2566
ดีอีเอส ร่วมกิจกรรม “คุณทำได้ เลิกใช้พลาสติก” 2566
ดีอีเอส ร่วมกิจกรรม “คุณทำได้ เลิกใช้พลาสติก” 2566
วันนี้ (6 กรกฎาคม 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานในพิธีเปิดกิจกรรมส่งเสริม คุณธรรม จริยธรรม “คุณทำได้ เลิกใช้พลาสติก” ประจำปี พ.ศ. 2566 ซึ่งสำนักงานปลัดกระทรวงดิจิทัลเพื่อเศรษฐกิจและสังคม ได้เล็งเห็นถึงคุณค่าของสิ่งของที่เหลือใช้หรือสิ่งของที่ไม่จำเป็นสำหรับการดำเนินชีวิตประจำวัน เช่น ถุงพลาสติก ขวดพลาสติก หลอดพลาสติก แก้วเครื่องดื่มพลาสติก และกล่องอาหารพลาสติก จึงได้จัดทำกิจกรรมนี้ขึ้น เพื่อร่วมสนับสนุนการดำเนินโครงการรณรงค์ลดการใช้ผลิตภัณฑ์จากพลาสติก “คุณทำได้ เลิกใช้พลาสติก” ปีที่ 2 (พ.ศ. 2566) ของราชวิทยาลัยจุฬาภรณ์ ที่มุ่งปรับเปลี่ยนพฤติกรรมจากการใช้ผลิตภัณฑ์ที่ทำมาจากพลาสติกประเภทใช้แล้วทิ้ง หรือ Single-use Plastic มาใช้ถุงผ้า แก้วหรือกระบอกน้ำ ช้อนส้อมและภาชนะแบบพกพาแทน และสอดรับกับประกาศ Roadmap ของรัฐบาลที่ขอให้ทุกส่วนราชการเข้มข้นในการดำเนินงานในเรื่องดังกล่าว เพื่อการลดปริมาณขยะพลาสติกในประเทศไทยอย่างยั่งยืน พร้อมมอบเกียรติบัตรและของรางวัลให้แก่ผู้เข้าร่วมกิจกรรม ณ กระทรวงดิจิทัลเพื่อเศรษฐกิจและสังคม
______________________

ที่มา : https://www.thaigov.go.th/news/contents/details/70051