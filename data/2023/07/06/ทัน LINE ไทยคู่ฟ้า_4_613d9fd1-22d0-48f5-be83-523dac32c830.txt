รัฐบาลไทย-ข่าวทำเนียบรัฐบาล-“ข้าวสาลี” สู่ “คราฟต์เบียร์” พัฒนาเศรษฐกิจสร้างสรรค์มูลค่าสูง


วันพฤหัสบดีที่ 6 กรกฎาคม 2566
“ข้าวสาลี” สู่ “คราฟต์เบียร์” พัฒนาเศรษฐกิจสร้างสรรค์มูลค่าสูง
.....
ทีมนักวิจัยของกรมการข้าว พัฒนาศักยภาพการผลิตธัญพืชเมืองหนาวสู่เศรษฐกิจสร้างสรรค์มูลค่าสูง ด้วยการวิจัยพืชเมืองหนาวเกี่ยวกับข้าวสาลี ผลิตภัณฑ์ต้นแบบจากข้าวสาลีขนมปังสายพันธุ์ดีเด่น SMGBWS8808เปรียบเทียบผลผลิตและทดสอบพันธุ์ข้าวสาลีขนมปังในนาราษฎร ตั้งแต่ฤดูปลูกปี 2560 – 2563 พบว่า มี 8 สายพันธุ์ที่มีศักยภาพในการให้ผลผลิตสูง จึงผลักดันขยายผลการปลูกข้าวสาลีในพื้นที่ที่เหมาะสมในช่วงต้นฤดูใบไม้ผลิ บนพื้นที่ภาคเหนือของไทย โดยเฉพาะ อ.ปาย จ.แม่ฮ่องสอน และ จ.เชียงใหม่
.
จะมีการขยายผลโดยแปรรูปเป็น “คราฟต์เบียร์” เพื่อเป็นทางเลือกให้เกษตรกรในการเพิ่มมูลค่าสินค้า ขยายช่องทางตลาด ขณะนี้อยู่ระหว่างวิจัยพื้นที่ปลูกที่เหมาะสมกว่า 2,000 ไร่ จำกัดอุณหภูมิที่ 5 องศา ไม่เกิน 30 องศา มีการนำตัวอย่างผลผลิตไปจัดแสดงและให้ผู้เข้าร่วมงานวันข้าวและชาวนา ปี 2566 ได้ลองชิม ได้รับการตอบรับเป็นอย่างดี
.
ปัจจุบัน กรมการข้าวพัฒนาพันธุ์ข้าวอย่างต่อเนื่อง โดยมีสายพันธุ์ที่ได้รับการรับรองแล้ว 171 สายพันธุ์ เป็นพันธุ์ข้าวที่มีความหลากหลาย มีศักยภาพการให้ผลผลิตสูง ปรับตัวเข้ากับสภาพแวดล้อมที่เปลี่ยนแปลงและเหมาะกับนิเวศน์การปลูกข้าวในไทย มีความต้านทานต่อโรคและแมลงศัตรูข้าวที่สำคัญ ในปี 2566 นี้ มีข้าวอีก 4 สายพันธุ์ที่ยื่นเสนอขอรับรองพันธุ์ และคาดว่าจะได้รับการรับรองเร็ว ๆ นี้
.
อ่านเพิ่มเติม คลิก >> https://www.thaigov.go.th/news/contents/details/69955
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70068