รัฐบาลไทย-ข่าวทำเนียบรัฐบาล-ธ.ก.ส. ขนโปรโมชันพิเศษพร้อมเสิร์ฟในงาน Money Expo Hatyai 2023


วันพฤหัสบดีที่ 6 กรกฎาคม 2566
06/07/2566
พิมพ์
ธ.ก.ส. ขนโปรโมชันพิเศษพร้อมเสิร์ฟในงาน Money Expo Hatyai 2023
ธ.ก.ส. ขนโปรโมชันร่วมงานมหกรรมการเงินหาดใหญ่ ครั้งที่ 13 พร้อมร่วมสนุกกิจกรรมภายในบูธ รับของที่ระลึกและชอปสินค้าคุณภาพดีจากเกษตรกรและชุมชนภายใต้มาตรฐาน A-Product ที่บูธ ธ.ก.ส. ในงาน Money Expo Hatyai 2023 ณ หาดใหญ่ ฮอลล์ ศูนย์การค้าเซ็นทรัล หาดใหญ่
ธ.ก.ส. ขนโปรโมชันร่วมงานมหกรรมการเงินหาดใหญ่ ครั้งที่ 13 ในแคมเปญ Exclusive 58 รับผลตอบแทนเงินฝากแบบขั้นบันได สูงสุด 15.80% ต่อปี แคมเปญ Step Up ฝากเงิน 10 เดือน รับดอกเบี้ยสูงสุดกว่า 6.20% ต่อปี และแคมเปญฝากแสน แถมพัน เพียงฝากเงิน 1 แสนบาทเข้าบัญชี A-Savings ผ่านแอปพลิเคชัน A-Mobile Plus คงยอดเงิน 58 วัน รับคะแนน A-Rewards 1,000 คะแนน พบบริการสินเชื่ออัตราดอกเบี้ยพิเศษหนุนธุรกิจที่เป็นมิตรกับสิ่งแวดล้อม ทั้งสินเชื่อสีเขียว สินเชื่อเสริมแกร่ง SME เกษตร สินเชื่อนวัตกรรมดีมีเงินทุน และสินเชื่อสานฝันสร้างอาชีพ พร้อมร่วมสนุกกับกิจกรรมภายในบูธ รับของที่ระลึกและชอปสินค้าคุณภาพดีจากเกษตรกรและชุมชนภายใต้มาตรฐาน A-Product ได้ที่บูธ ธ.ก.ส. ในงาน Money Expo Hatyai 2023 ณ หาดใหญ่ ฮอลล์ ศูนย์การค้าเซ็นทรัล หาดใหญ่ วันที่ 7 - 9 กรกฎาคมนี้
นายพงษ์พันธ์ จงรักษ์ รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. เข้าร่วมงานมหกรรมการเงินหาดใหญ่ ครั้งที่ 13 (Money Expo Hatyai 2023) ซึ่งจัดขึ้นระหว่างวันที่ 7 - 9 กรกฎาคม 2566    ณ หาดใหญ่ ฮอลล์ ศูนย์การค้าเซ็นทรัล หาดใหญ่ จังหวัดสงขลา โดย ธ.ก.ส. จัดแคมเปญพิเศษ “Exclusive 58” เพียงฝากเงินบัญชีออมทรัพย์ตั้งแต่ 50,000 บาท สูงสุดถึง 500,000 บาท และคงยอดเงินฝาก 158 วัน รับเลยผลตอบแทนแบบขั้นบันได สูงสุดร้อยละ 15.80 ต่อปี เฉลี่ยร้อยละ 3.50 ต่อปี และคะแนน A-Rewards 1,000 คะแนน (จำกัด 10 สิทธิ์ต่อวัน) “แคมเปญ Step Up” ฝากเงินตั้งแต่ 50,000 บาท สูงสุดถึง 5,000,000 บาท ระยะเวลา 10 เดือน รับดอกเบี้ยแบบขั้นบันไดสูงสุดกว่าร้อยละ 6.20 ต่อปี “แคมเปญฝากแสน แถมพัน” เมื่อสมัครใช้บริการ A-Mobile Plus และฝากเงินเข้าบัญชี A-Savings ตั้งแต่ 100,000 บาทขึ้นไป รับคะแนน A-Rewards 1,000 คะแนน ชวนออมเงินพร้อมลุ้นรางวัลด้วยสลากออมทรัพย์ ธ.ก.ส. ชุดมั่งมีทวีโชค วงเงินรวม 100,000 ล้านบาท หน่วยละ 100 บาท เมื่อฝากครบ 1 ปี ได้รับดอกเบี้ยทันทีร้อยละ 0.25 ต่อปี พร้อมลุ้นรางวัลใหญ่ 10,000,000 บาท และรางวัลอื่น ๆ รวมมูลค่ากว่า 66,990,000 บาทต่อเดือน โดยเปิดรับฝาก 2 ช่วง ได้แก่ ช่วงที่ 1 สำหรับลูกค้าที่มีบัญชีเงินฝากออมทรัพย์ทวีโชคกับ ธ.ก.ส. เปิดรับฝากตั้งแต่วันที่ 3 – 11 กรกฎาคม 2566 และช่วงที่ 2 สำหรับบุคคลทั่วไป ในวันที่ 12 กรกฎาคม 2566 เวลา 8.30 น. เป็นต้นไป ผ่านแอปพลิเคชัน A-Mobile Plus และเคาน์เตอร์ ธ.ก.ส. ทุกสาขาและสลากดิจิทัล ธ.ก.ส. ราคาหน่วยละ 50 บาท อายุสลาก 2 ปี เมื่อครบกำหนดจะได้รับดอกเบี้ยหน่วยละ 0.07 บาท และระหว่างที่ถือสลาก สามารถลุ้นรางวัลที่ 1 มูลค่า 5,000,000 บาท และรางวัลอื่น ๆ อีกมากมาย รวมเงินรางวัล 15,917,000 บาทต่อเดือน โดยฝากง่าย ๆ ผ่านแอปพลิเคชัน A-Mobile Plus ที่สำคัญดอกเบี้ยและเงินรางวัลได้รับการยกเว้นภาษี นอกจากนี้ยังมี เงินฝาก A-Savings บัญชีเงินฝาก Digital ดอกเบี้ยร้อยละ 1.50 ต่อปี เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.35 ต่อปี หากยอดเงินฝากคงเหลือตั้งแต่ 20,000 บาทขึ้นไป รับดอกเบี้ยร้อยละ 0.60 ต่อปี เงินฝากออมทรัพย์พิเศษ เปิดบัญชี 10,000 บาท และครั้งต่อไป ฝากเงินขั้นต่ำ 1,000 บาท  รับดอกเบี้ยร้อยละ 0.60 ต่อปี ไม่เสียภาษี เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ยร้อยละ 2.40 ต่อปี ทั้งนี้ ลูกค้าสามารถตรวจสอบยอดเงิน ถอน โอน จ่าย ได้ง่าย ๆ ผ่าน  แอปพลิเคชัน A-Mobile Plus
ด้านผลิตภัณฑ์เงินฝากสงเคราะห์ชีวิต ธ.ก.ส. มุ่งส่งเสริมการสร้างภูมิคุ้มกันทางการเงินและการออมแบบยั่งยืนด้วยเงินฝากสงเคราะห์ชีวิต พิเศษเฉพาะในงาน! เมื่อสมัครกรมธรรม์ ธกส เพิ่มรัก2 12/10 รับทันที กระเป๋าเดินทางล้อลากขนาด 20 นิ้ว หรือสมัครกรมธรรม์ ธกส รักคุณ Easy Life ผ่านแอปพลิเคชัน A-Insure และแอปพลิเคชัน BAACLife Online รับเลย Cashback สูงสุด 10% (โดยจะได้รับเงินคืนภายใน 30 วันหลังจากที่ชำระเงิน) และกระเป๋าผ้าแคนวาส หรือกระบอกน้ำเก็บความร้อน – เย็น โดยลูกค้าที่สมัครกรมธรรม์เงินฝากสงเคราะห์ชีวิตทุกประเภท จะได้รับสิทธิลุ้นรับทองคำในแคมเปญปลูกรัก รับโชค น้ำหนักกว่า 90 บาท มูลค่ากว่า 2.9 ล้านบาท 1 สิทธิ์/กรมธรรม์ ระยะเวลาตั้งแต่วันนี้จนถึง 15 ตุลาคม 2566
นายพงษ์พันธ์ กล่าวว่า ธ.ก.ส. มุ่งเน้นการดำเนินงานตามหลัก BCG Model จึงพร้อมเสนอผลิตภัณฑ์สินเชื่อสีเขียว (Green Credit) เพื่อสนับสนุนการทำเกษตรอินทรีย์ การผลิตอาหารปลอดภัย (Food Safety) ส่งเสริมการใช้พลังงานทางเลือกหรือพลังงานสะอาด และการอนุรักษ์ทรัพยากรธรรมชาติและสิ่งแวดล้อม รวมถึงสินเชื่ออัตราดอกเบี้ยพิเศษร้อยละ 4 ต่อปี ทั้งสินเชื่อเสริมแกร่ง SME เกษตร เพื่อสร้างความเข้มแข็งให้กับสถาบันเกษตรกรและผู้ประกอบการเกษตรในการดำเนินธุรกิจ วงเงินไม่เกินรายละ 100 ล้านบาท สินเชื่อนวัตกรรมดีมีเงินทุน เพื่อเป็นค่าใช้จ่ายหรือค่าลงทุนในการประกอบอาชีพเกษตรกรรมให้กับผู้ประกอบการและ Smart Farmer และสินเชื่อสานฝันสร้างอาชีพ วงเงินไม่เกิน 100,000 บาทต่อราย
นอกจากนี้ ยังมีกิจกรรม A-Product LIVE จำหน่ายผลิตภัณฑ์คุณภาพจากเกษตรกรลูกค้าในราคาพิเศษทุกวัน พร้อมรับชมสกู๊ปพิเศษจาก Kethy and George ผ่าน Facebook page : ธกส บริการด้วยใจ และ Youtube : BAAC Thailand อาทิ โรบัสต้าสะบ้าย้อย หัตถกรรมใยตาลสทิงพระ และมะม่วงเบา Singo อย่าพลาด! พบกับกิจกรรมดี ๆ และสิทธิประโยชน์มากมาย ที่บูธ ธ.ก.ส. ในงาน Money Expo Hatyai 2023 ณ หาดใหญ่ฮอลล์ ศูนย์การค้าเซ็นทรัล หาดใหญ่ วันที่  7 – 9 กรกฎาคมนี้

ที่มา : https://www.thaigov.go.th/news/contents/details/70047