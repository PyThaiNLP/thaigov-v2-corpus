รัฐบาลไทย-ข่าวทำเนียบรัฐบาล-ธอส. จัดโปรโมชันเอาใจชาวใต้ นำสินเชื่อบ้านดอกเบี้ยปีแรกเพียง 2.45% ต่อปี พร้อมสลากออมทรัพย์ ธอส. ในงาน  Money Expo Hatyai 2023


วันพฤหัสบดีที่ 6 กรกฎาคม 2566
06/07/2566
พิมพ์
ธอส. จัดโปรโมชันเอาใจชาวใต้ นำสินเชื่อบ้านดอกเบี้ยปีแรกเพียง 2.45% ต่อปี พร้อมสลากออมทรัพย์ ธอส. ในงาน  Money Expo Hatyai 2023
ธอส. เอาใจชาวภาคใต้ให้สามารถเข้าถึงผลิตภัณฑ์ทางการเงินของธนาคาร ด้วยการจัดโปรโมชันผลิตภัณฑ์ทางการเงินร่วมงาน “มหกรรมการเงินหาดใหญ่ ครั้งที่ 13 Money Expo Hatyai 2023” ระหว่างวันที่ 7-9 กรกฎาคม 2566 ณ ศูนย์การค้าเซ็นทรัล หาดใหญ่
ธนาคารอาคารสงเคราะห์ (ธอส.) เอาใจชาวภาคใต้ให้สามารถเข้าถึงผลิตภัณฑ์ทางการเงินของธนาคาร ด้วยการจัดโปรโมชันผลิตภัณฑ์ทางการเงินร่วมงาน “มหกรรมการเงินหาดใหญ่ ครั้งที่ 13 Money Expo Hatyai 2023” กับโปรโมชันสุดพิเศษ 1.สินเชื่อบ้านอัตราดอกเบี้ยต่ำ แบบที่ 1 ปีที่ 1 เท่ากับ MRR-4.45% ต่อปี (2.45%) เฉลี่ย 3 ปีแรกเพียง 3.45% (อัตราดอกเบี้ย MRR ปัจจุบันของธนาคารเท่ากับ 6.90% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง และรีไฟแนนซ์ จองสิทธิ์ภายในงาน ยื่นคำขอกู้ตั้งแต่วันที่ 7 กรกฎาคม – 15 สิงหาคม 2566 และทำนิติกรรมภายในวันที่ 29 กันยายน 2566 2.สินเชื่อบ้านอัตราดอกเบี้ยต่ำ แบบที่ 2 ช่วง Golden Minute สำหรับลูกค้าที่จองสิทธิ์ดอกเบี้ยแบบที่ 1 ภายในระยะเวลาที่กำหนด สามารถลุ้นรับอัตราดอกเบี้ยพิเศษ 2 ปีแรก เท่ากับ MRR-4.15% ต่อปี (2.75%) เฉลี่ย 3 ปีแรกเพียง 3.12% เปิดจองสิทธิ์ผ่าน Mobile Application : GHB ALL GEN ในวันอาทิตย์ที่ 9 กรกฎาคม 2566 ระหว่างเวลา 15.00-15.15 น. จองก่อนได้สิทธิ์ก่อนจนกว่าจะเต็มกรอบวงเงิน 3.สลากออมทรัพย์ ธอส. ให้ผลตอบแทนดีโอกาสถูกรางวัลสูง นำโดย ชุด พิมานมาศ Plus Phase 2 หน่วยละ 50,000 บาท อายุสลาก 2 ปี ผลตอบแทนหน้าสลาก 1.25% ต่อปี พร้อมโอกาสลุ้นรางวัลที่ 1 รางวัลละ 3 ล้านบาท ชุดเกล็ดดาว พลัส หน่วยละ 5,000 บาท อายุสลาก 2 ปี ผลตอบแทนหน้าสลาก 0.65% ต่อปี พร้อมโอกาสลุ้นรางวัลที่ 1 รางวัลละ 1 ล้านบาท สิทธิพิเศษ สำหรับลูกค้าที่จองสิทธิ์และซื้อสลากจำนวนเงิน ตั้งแต่ 500,000 บาท แต่ไม่เกิน 2,000,000 บาท/รายการ จะได้รับบัตร Starbucks มูลค่า 150 บาท จำนวนท่านละ 1 ใบ/ผลิตภัณฑ์ หรือจนกว่าของสมนาคุณจะหมด และจำนวนมากกว่า 2,000,000 บาท ขึ้นไป/รายการ จะได้รับเซ็ตกล่องสำหรับใส่อาหาร Super Lock มูลค่า 699 บาท ท่านละ1 ชุด/ผลิตภัณฑ์ หรือจนกว่าของสมนาคุณจะหมด และ 4.บ้านมือสอง ธอส. คัดพิเศษกว่า 900 รายการ ในจังหวัดสงขลาและจังหวัดใกล้เคียงมาจำหน่าย พร้อมส่วนลดสูงสุด 50% จากราคาประเมิน โดยมีรายการที่น่าสนใจ อาทิ บ้านแฝด 1 ชั้น ขนาดเนื้อที่ 43 ตารางวา ในโครงการหมู่บ้านทรัพย์เจริญ อ.ชะอำ จ.เพชรบุรี ราคาจำหน่าย 1.275 ล้านบาท ซึ่งเป็นทรัพย์ที่สามารถเดินทางได้อย่างคล่องตัว รวมทั้งยังใกล้สิ่งอำนวยความสะดวกครบครัน นอกจากนี้ยังมีโปรโมชันสินเชื่ออัตราดอกเบี้ยต่ำสุด นานสูงสุดถึง 24 เดือน (เงื่อนไขเป็นไปตามที่ธนาคารกำหนด)
ทั้งนี้ ลูกค้าที่ใช้บริการผลิตภัณฑ์การเงินตามเงื่อนไขและระยะเวลาที่ธนาคารกำหนด จะได้รับของที่ระลึกฟรี!! อาทิ เครื่องดูดฝุ่น Robot, เครื่องฟอกอากาศ Sharp, Gift Voucher จาก Index Living Mall และบัตร Starbucksโดยมหกรรมการเงินหาดใหญ่ ครั้งที่ 13 จะจัดขึ้นระหว่างวันที่ 7-9 กรกฎาคม 2566 ณ ศูนย์การค้าเซ็นทรัล หาดใหญ่ สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/70040