รัฐบาลไทย-ข่าวทำเนียบรัฐบาล-ผู้ตรวจราชการฯ ก.อุตฯ ร่วมตรวจเยี่ยมสถาบันไทย-เยอรมัน พร้อมเยี่ยมชมศูนย์เทคโนโลยีการผลิตอัตโนมัติและหุ่นยนต์ และศูนย์เทคโนโลยีแม่พิมพ์เครื่องมือกลและบริการทดสอบ


วันพุธที่ 5 กรกฎาคม 2566
05/07/2566
พิมพ์
ผู้ตรวจราชการฯ ก.อุตฯ ร่วมตรวจเยี่ยมสถาบันไทย-เยอรมัน พร้อมเยี่ยมชมศูนย์เทคโนโลยีการผลิตอัตโนมัติและหุ่นยนต์ และศูนย์เทคโนโลยีแม่พิมพ์เครื่องมือกลและบริการทดสอบ
ผู้ตรวจราชการฯ ก.อุตฯ ร่วมตรวจเยี่ยมสถาบันไทย-เยอรมัน พร้อมเยี่ยมชมศูนย์เทคโนโลยีการผลิตอัตโนมัติและหุ่นยนต์ และศูนย์เทคโนโลยีแม่พิมพ์เครื่องมือกลและบริการทดสอบ
เมื่อวันที่ 30 มิถุนายน 2566  นายวีระกิตติ์ รันทกิจธนวิชญ์  พร้อมด้วยนายภาสกร ชัยรัตน์ ผู้ตรวจราชการกระทรวงอุตสาหกรรมและคณะ ตรวจเยี่ยมการดำเนินงานของสถาบันไทย-เยอรมัน โดยมี นายสมชาย จักร์กรินทร์ ผู้อำนวยการสถาบันไทย-เยอรมัน และคณะให้การต้อนรับ ณ สถาบันไทย-เยอรมัน นิคมอุตสาหกรรมอมตะซิตี้ ชลบุรี โดยสถาบันฯ ได้กำหนดวิสัยทัศน์เป็นองค์กรนำในการขับเคลื่อนอุตสาหกรรมไทยสู่อุตสาหกรรมอนาคตด้วยเทคโนโลยีและนวัตกรรมการผลิตอัจฉริยะ  มีบริการถ่ายทอดเทคโนโลยีภาคอุตสาหกรรม ให้คำปรึกษาภาคเอกชนในการปรับปรุงกระบวนการผลิต บริการเครื่องจักรกลเพื่อการผลิตชิ้นงาน บริการทดสอบวัสดุและบุคลากร พัฒนาระบบการทำงาน และการบริการให้เป็นระบบอัจฉริยะที่มีประสิทธิภาพ โดยสถาบันได้ดำเนินงานโครงการสำคัญ ได้แก่ โครงการพัฒนาอุตสาหกรรมแม่พิมพ์  โครงการวิจัยและพัฒนาเพื่อสร้างต้นแบบจานสายอากาศยานความถี่ S-Band เพื่อรับ-ส่งสัญญาณกับดาวเทียมไทยโชต โดยสถาบันไทย-เยอรมัน เป็นผู้ออกแบบและสร้างระบบส่งกำลังทางกลและระบบควบคุมการขับเคลื่อนแบบอัตโนมัติ ซึ่งสามารถควบคุมการเคลื่อนที่ของจานให้สัมพันธ์กับการเคลื่อนที่ของดาวเทียม Theos เพื่อรับส่งข้อมูลระหว่างดาวเทียมและศูนย์ควบคุมภาคพื้นดินได้  ร่วมเป็นคณะกรรมการหน่วยงานเครือข่ายศูนย์ความเป็นเลิศด้านเทคโนโลยีหุ่นยนต์และระบบอัตโนมัติ(CoRE)  นอกจากนี้ สถาบันฯ ยังได้ฝึกอบรมอาชีพให้กับผู้พิการและผู้ด้อยโอกาสทางสังคมได้มีความรู้ทางด้านช่างเทคนิคต่อเนื่องตั้งแต่ปี 2549 จนถึงปัจจุบัน ดำเนินการไปแล้ว 17 รุ่น จำนวน 425 คน เพื่อเข้าสู่สถานประกอบการ 218 แห่ง สร้างงาน 425 อัตรา

ที่มา : https://www.thaigov.go.th/news/contents/details/70005