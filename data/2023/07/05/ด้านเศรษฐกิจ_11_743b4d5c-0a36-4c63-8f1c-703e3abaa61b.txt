รัฐบาลไทย-ข่าวทำเนียบรัฐบาล-หัวหน้าผู้ตรวจ ก.อุตฯ ตรวจการบ้านเตรียมคลอดคู่มือฯ เปรียบเทียบปรับตาม พ.ร.บ.แร่ ให้กับ สอจ. 76 จว.ใช้ปฏิบัติงาน


วันพุธที่ 5 กรกฎาคม 2566
05/07/2566
พิมพ์
หัวหน้าผู้ตรวจ ก.อุตฯ ตรวจการบ้านเตรียมคลอดคู่มือฯ เปรียบเทียบปรับตาม พ.ร.บ.แร่ ให้กับ สอจ. 76 จว.ใช้ปฏิบัติงาน
หัวหน้าผู้ตรวจ ก.อุตฯ ตรวจการบ้านเตรียมคลอดคู่มือฯ เปรียบเทียบปรับตาม พ.ร.บ.แร่ ให้กับ สอจ. 76 จว.ใช้ปฏิบัติงาน
เมื่อวันที่ 4 กรกฎาคม 2566 เวลา 10.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เป็นประธานการประชุมเชิงปฏิบัติการคณะทำงานจัดทำคู่มือการดำเนินการทางความผิดตาม พ.ร.บ.แร่ พ.ศ. 2560 กรณีการเปรียบเทียบปรับโดยคณะกรรมการเปรียบเทียบปรับระดับจังหวัด ของสำนักงานอุตสาหกรรมจังหวัด ครั้งที่ 3/2566 โดยมี ผู้อำนวยการกองตรวจราชการ (นายเตมีย์ พันธุวงค์ราช) ผู้อำนวยการกองกฎหมาย (นายสมชัย เอมบำรุง) ที่ปรึกษาด้านกฎหมาย (นายวชิระ ไม้แพ) อุตสาหกรรมจังหวัดนครปฐม (นายอรรถสิทธิ์ อึ้งเหมอนันต์) และหัวหน้ากลุ่มอุตสาหกรรมพื้นฐานและการเหมืองแร่ จำนวน 6 จังหวัด ตลอดจน นายนิพนธ์ แจ่มเหมือน ผู้อำนวยการกองกฎหมาย กรมอุตสาหกรรมพื้นฐานและการเหมืองแร่ เข้าร่วมด้วย ณ ห้องประชุม อก.3 ชั้น 3 อาคารสำนักงานปลัดกระทรวงอุตสาหกรรม และในรูปแบบการประชุมผ่านสื่ออิเล็กทรอนิกส์ (Zoom Meeting)
ทั้งนี้ ทีมยกร่างฯ ได้นำเสนอร่างคู่มือ “การปฏิบัติงานเกี่ยวกับการเปรียบเทียบปรับ ตาม พ.ร.บ.แร่ พ.ศ.2560” แก่คณะทำงานฯ เพื่อพิจารณาให้ข้อเสนอแนะในการปรับปรุงแก้ไข คาดว่าคู่มือดังกล่าวจะแล้วเสร็จในเดือนกันยายน 2566

ที่มา : https://www.thaigov.go.th/news/contents/details/70019