รัฐบาลไทย-ข่าวทำเนียบรัฐบาล-กบข. จับมือ ฟิน อินชัวรันส์ โบรคเกอร์ มอบสวัสดิการประกันภัย ส่วนลดเบี้ยประกันสูงสุด 15% หวังช่วยเพิ่มทางเลือกประกันให้แก่สมาชิก


วันพุธที่ 5 กรกฎาคม 2566
05/07/2566
พิมพ์
กบข. จับมือ ฟิน อินชัวรันส์ โบรคเกอร์ มอบสวัสดิการประกันภัย ส่วนลดเบี้ยประกันสูงสุด 15% หวังช่วยเพิ่มทางเลือกประกันให้แก่สมาชิก
กบข. ร่วมกับ ฟิน อินชัวรันส์ โบรคเกอร์ จัดสวัสดิการประกันภัยรถยนต์ ส่วนลดสูงสุด 15% แก่สมาชิก กบข. พร้อมสิทธิลุ้นรับทองคำ 24 รางวัล มูลค่ากว่า 200,000 บาท หวังเป็นทางเลือกสวัสดิการประกันให้แก่สมาชิก
ดร.ศรีกัญญา ยาทิพย์ เลขาธิการคณะกรรมการกองทุนบำเหน็จบำนาญข้าราชการ (กบข.) กล่าวว่า “การจัดหาสวัสดิการและสิทธิประโยชน์ให้แก่สมาชิก เป็นหนึ่งในภารกิจหลักของ กบข. นอกเหนือจากการส่งเสริมการทวีค่าเงินออมให้แก่สมาชิก ซึ่ง กบข. มีเป้าหมายในการ “ลดรายจ่าย เพิ่มรายได้” เพื่อให้สมาชิกมีเงินใช้อย่างเพียงพอในวัยเกษียณ กบข. จึงร่วมกับบริษัท ฟิน อินชัวรันส์ โบรคเกอร์ จำกัด เปิดตัวโครงการสวัสดิการประกันภัยเพื่อสมาชิก กบข. โดยสมาชิกจะได้รับส่วนลดเบี้ยประกันสูงสุด 15% เมื่อซื้อประกันรถยนต์กับฟิน อินชัวรันส์ ที่รวบรวมประกันจากพาร์ทเนอร์บริษัทประกันภัยชั้นนำ 25 บริษัท เพื่อให้สมาชิกสามารถเปรียบเทียบเงื่อนไขและเบี้ยประกันได้สะดวกสบายมากยิ่งขึ้น ทั้งนี้ในอนาคตจะขยายความร่วมมือให้ครอบคลุมประกันภัยประเภทอื่น ๆ เพื่อให้สมาชิกมีทางเลือกที่หลากหลาย และยังได้รับเบี้ยประกันที่คุ้มค่าอีกด้วย”
ด้านนายปัญญวัฒน์ โพธิ์ศรีทอง ประธานเจ้าหน้าที่บริหาร บริษัท ฟิน อินชัวรันส์ โบรคเกอร์ จำกัด กล่าวว่า บริษัท ฟิน อินชัวรันส์ โบรคเกอร์ จำกัด เป็นบริษัท Digital Broker สายประกัน สัญชาติไทย ก่อตั้งขึ้นภายใต้ความตั้งใจการลดความเสี่ยงด้านประกันให้กับประชาชนทั่วประเทศ ซึ่งความร่วมมือกับ กบข. ในครั้งนี้ บริษัทฯ รู้สึกเป็นเกียรติอย่างยิ่งที่ได้เป็นส่วนหนึ่งในการจัดหาสวัสดิการและสิทธิประโยขน์ให้แก่สมาชิก กบข. โดยบริษัทฯ ขอมอบสวัสดิการส่วนลดสูงสุด 15% เมื่อซื้อประกันรถยนต์ผ่านบริษัทฯ หรือการซื้อประกันรถยนต์ด้วยตนเองผ่านแอปพลิเคชัน ฟิน ประกันรถ หรือช่องทางตัวแทนนายหน้าของบริษัทฯ รวมถึงสามารถแบ่งชำระค่าเบี้ยประกันได้สูงสุด 6 งวด ซึ่งสมาชิก กบข. สามารถเลือกทำประกันได้กับทุกบริษัทที่เป็นพาร์ทเนอร์ของฟินที่มีมากถึง 25 บริษัทประกันชั้นนำ และเมื่อสมาชิก กบข. เลือกซื้อประกันรถยนต์กับทางบริษัท ฟิน อินชัวรันส์ โบรคเกอร์ จำกัด จะได้รับสิทธิพิเศษเพิ่มเติม ฟรีฟิล์มกันรอยมือถือโฟกัสรุ่นไฮโดรพลัส มูลค่า 290 บาท หรือสามารถนำไปเป็นส่วนลดในร้านโฟกัส สโตร์ ได้ ระยะเวลารับสิทธิ์ตั้งแต่วันนี้ถึง 30 มิถุนายน 2567
นอกจากนี้ สมาชิก กบข. ทุกคน ยังมีสิทธิ์ลุ้นรับทองคำ 1 สลึง เพียงแค่ลงทะเบียนรับสิทธิ์ผ่าน 2 ช่องทาง ได้แก่ 1. แอปพลิเคชัน กบข. My GPF Application และ 2. LINE กบข. @gpfcommunity ที่เมนูสิทธิพิเศษ หลังจากนั้นคลิกที่แบนเนอร์ฟิน ประกันรถ ซึ่งระบบจะนำไปสู่ขั้นตอนการลงทะเบียนลุ้นรับทองคำ โดยจะมีการจับรางวัลลุ้นทองคำและประกาศผลทุกสิ้นเดือนสิงหาคม ตุลาคม และธันวาคม เดือนละ 8 รางวัล รวมทั้งสิ้น 24 รางวัล มูลค่ากว่า 200,000 บาท ระยะเวลาลุ้นรับทองคำตั้งแต่วันที่ 10 กรกฎาคม ถึง  28 ธันวาคม 2566 ประกาศผลผู้โชคดีผ่านทางเฟซบุ๊กเพจ Fin Insurance Broker Thailand-ฟิน ประกันรถ โบรคเกอร์, เฟซบุ๊กเพจ ฟินประกันรถ สำนักงานใหญ่ และแอปพลิเคชัน ฟินประกันรถ ซึ่งบริษัทฯ หวังเป็นอย่างยิ่งว่า กิจกรรมนี้จะมีส่วนช่วยสนับสนุนให้ สมาชิก กบข. และครอบครัวเข้าถึงประกันได้ง่ายขึ้นเพื่อเพิ่มความปลอดภัยในชีวิตประจำวัน
สอบถามข้อมูลเพิ่มเติมได้ที่ Facebook กบข. หรือ LINE กบข. @gpfcommunity หรือศูนย์บริการข้อมูลสมาชิก โทร. 1179

ที่มา : https://www.thaigov.go.th/news/contents/details/70004