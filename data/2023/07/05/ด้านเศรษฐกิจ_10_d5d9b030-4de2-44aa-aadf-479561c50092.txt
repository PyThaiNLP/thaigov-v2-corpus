รัฐบาลไทย-ข่าวทำเนียบรัฐบาล-บสย. จัดเต็ม รายย่อย หนุน SMEs แฟรนไชส์ ยกทัพกูรู จับคู่กู้ค้ำ 6-9 ก.ค. 2566 Smart SME EXPO 2023 อิมแพ็ค เมืองทองธานี


วันพุธที่ 5 กรกฎาคม 2566
05/07/2566
พิมพ์
บสย. จัดเต็ม รายย่อย หนุน SMEs แฟรนไชส์ ยกทัพกูรู จับคู่กู้ค้ำ 6-9 ก.ค. 2566 Smart SME EXPO 2023 อิมแพ็ค เมืองทองธานี
บสย. ร่วมงาน Smart SME EXPO 2023  ฮอลล์ 7-8 อิมแพ็ค เมืองทองธานี เริ่ม 6 ก.ค. ยกทัพทีมที่ปรึกษาและผู้เชี่ยวชาญด้านการเงิน เปิดบูธ B4A  บสย. พร้อมช่วย เป็นพี่เลี้ยงจับคู่กู้ค้ำ ช่วย SMEs ได้สินเชื่อ ปักหมุดให้คำปรึกษาฟรี  4 วัน 6-9 ก.ค. นี้
บรรษัทประกันสินเชื่ออุตสาหกรรมขนาดย่อม (บสย.) ร่วมงาน Smart SME EXPO 2023  ฮอลล์ 7-8 อิมแพ็ค เมืองทองธานี เริ่ม 6 ก.ค. ยกทัพทีมที่ปรึกษาและผู้เชี่ยวชาญด้านการเงิน เปิดบูธ B4A  บสย. พร้อมช่วย เป็นพี่เลี้ยงจับคู่กู้ค้ำ ช่วย SMEs ได้สินเชื่อ ปักหมุดให้คำปรึกษาฟรี  4 วัน 6-9 ก.ค. นี้
สำหรับผู้ประกอบการ SMEs ตั้งต้น น้องใหม่ Start up ที่อยากสร้างธุรกิจของตัวเอง และแฟรนไชส์ แต่ทุนน้อย ขาดหลักประกัน และเข้าไม่ถึงแหล่งทุน  บสย. พร้อมช่วยให้ SMEs ลงทุนอย่างมั่นใจ ด้วยการจัดทำแผนธุรกิจการจัดทำบัญชีเพื่อขอสินเชื่อ คำนวณต้นทุนธุรกิจตั้งต้น  พร้อมช่วยเป็นหลักประกัน ค้ำประกันสินเชื่อ ด้วยบริการขอรับคำปรึกษาฟรี ตรวจสุขภาพทางการเงินผ่านช่องทาง Line TCG First (@tcgfirst) ฟรี ตลอด 24 ชั่วโมง
แนะนำ 3 โครงการค้ำประกันสินเชื่อยอดนิยม ที่ช่วยให้ SMEs เข้าถึงสินเชื่อ  1.โครงการค้ำประกันสินเชื่อดอกเบี้ยถูก (พ.ร.ก.สินเชื่อฟื้นฟู ระยะที่ 2)  2.โครงการ บสย. SMEs เข้มแข็ง ตอบโจทย์ผู้ประกอบการ SMEs 6 กลุ่ม Smart Biz นิติบุคคล ค่าธรรมเนียมค้ำประกันฟรี 3 ปีแรก กลุ่ม Smart One บุคคลธรรมดา ค่าธรรมเนียมค้ำประกันฟรี 2 ปีแรก กลุ่ม Smart Green  ธุรกิจที่เป็นมิตรกับสิ่งแวดล้อม ค่าธรรมเนียมค้ำประกันฟรี 4 ปีแรก กลุ่ม Smart Plus กลุ่ม Small Biz สำหรับผู้ประกอบการรายย่อย พ่อค้าแม่ขาย ค่าธรรมเนียมค้ำประกัน ฟรี 2 ปีแรก และ กลุ่ม Start up สำหรับกลุ่มผู้ประกอบการน้องใหม่ที่ไม่เคยได้รับสินเชื่อกับสถาบันการเงิน ค่าธรรมเนียมค้ำประกันสินเชื่อฟรี 2 ปีแรก  3.โครงการค้ำประกันสินเชื่อรายสถาบันการเงิน (BI7)
นอกจากนี้ ในวันที่ 6 ก.ค. เวลา 14.00 - 15.00 น. บสย. ร่วมเสวนาธุรกิจ หัวข้อ “เติมทุน เดินเครื่อง SMEs ขับเคลื่อนประเทศไทย” โดยมี นายกิตติพงษ์ บุรณศิริ รองผู้จัดการทั่วไป สายงานกลยุทธ์และผลิตภัณฑ์ ร่วมเสวนา

ที่มา : https://www.thaigov.go.th/news/contents/details/70018