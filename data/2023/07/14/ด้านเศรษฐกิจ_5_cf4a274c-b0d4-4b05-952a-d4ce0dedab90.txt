รัฐบาลไทย-ข่าวทำเนียบรัฐบาล-ปลัดฯ ณัฐพล กำชับสำนักงานอุตสาหกรรมจังหวัด เร่งแก้ไขปัญหาข้อร้องเรียน พร้อมบูรณาการนโยบาย MIND ใช้ "หัว" และ "ใจ" ปั้นอุตสาหกรรมคู่ชุมชนอย่างยั่งยืน


วันศุกร์ที่ 14 กรกฎาคม 2566
14/07/2566
พิมพ์
ปลัดฯ ณัฐพล กำชับสำนักงานอุตสาหกรรมจังหวัด เร่งแก้ไขปัญหาข้อร้องเรียน พร้อมบูรณาการนโยบาย MIND ใช้ "หัว" และ "ใจ" ปั้นอุตสาหกรรมคู่ชุมชนอย่างยั่งยืน
ปลัดฯ ณัฐพล กำชับสำนักงานอุตสาหกรรมจังหวัด เร่งแก้ไขปัญหาข้อร้องเรียน พร้อมบูรณาการนโยบาย MIND ใช้ "หัว" และ "ใจ" ปั้นอุตสาหกรรมคู่ชุมชนอย่างยั่งยืน
วันที่ 13 กรกฎาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดงานสัมมนาเชิงปฏิบัติการ เรื่อง ส่งเสริมการประกอบการตามนโยบาย MIND เพื่อแก้ไขปัญหาข้อร้องเรียนอย่างยั่งยืน ครั้งที่ 2 พร้อมย้ำการใช้ "หัว" และ "ใจ" ในการทำงานส่งเสริมผู้ประกอบการผ่านนโยบาย MIND ครอบคลุมทั้ง 4 มิติ ให้แก่เจ้าหน้าที่กระทรวงอุตสาหกรรมจาก สอจ. ในเขตภาคตะวันออกและภาคกลาง สำนักงานอุตสาหกรรมพื้นฐานและการเหมืองแร่ เขต 7 และศูนย์วิจัยและเตือนภัยมลพิษโรงงานภาคตะวันออก และภาคตะวันตก กรมโรงงานอุตสาหกรรม รวมถึงกำชับให้ สอจ. บังคับใช้กฎหมายในการกำกับดูแลโรงงานอย่างสุดซอย กล่าวคือ หากพบกรณีโรงงานมีข้อร้องเรียน ให้ สอจ. ดำเนินการตรวจสอบข้อเท็จจริงในประเด็นดังกล่าวโดยละเอียด อีกทั้งยังเพิ่มความเข้มข้นให้ดำเนินการตรวจสอบตามกฎหมาย/กฎระเบียบอื่น ๆ ที่เกี่ยวข้องกับการประกอบกิจการโรงงานในทุกมิติ เพื่อไม่ให้โรงงานกล้ากระทำความผิด  โดยมีนายเตมีย์ พันธุวงค์ราช ผู้อำนวยการกองตรวจราชการ กล่าวรายงาน พร้อมกันนี้ได้รับเกียรติจากนายสุรพล ชามาตย์ นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายภาสกร ชัยรัตน์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายวาที พีระวรานุพงศ์ รองอธิบดีกรมส่งเสริมอุตสาหกรรม  ผู้บริหาร และเจ้าหน้าที่ที่เกี่ยวข้อง เข้าร่วมเปิดงาน ณ โรงแรมโนโวเทล ระยอง ริมเพ รีสอร์ท จังหวัดระยอง
สำหรับการสัมมนาฯ ครั้งนี้ จัดขึ้นระหว่างวันที่ 12-13 กรกฎาคม 2566 โดยมีหัวข้อการบรรยาย อาทิ การดำเนินงานศูนย์รับเรื่องร้องเรียนเกี่ยวกับสำนักงานปลัดกระทรวงอุตสาหกรรม กรณีตัวอย่างและข้อควรรู้เกี่ยวกับคดีศาลปกครอง การแลกเปลี่ยนเรียนรู้แนวทางการแก้ไขปัญหาของ บริษัท แวกซ์ กาเบ็จ รีไซเคิล เซ็นเตอร์ จำกัด เทคนิคการส่งเสริมการประกอบการอุตสาหกรรมให้เกิดผลสัมฤทธิ์
ทั้งนี้ ผลของการสัมมนาฯ ดังกล่าว จะช่วยเสริมสร้างศักยภาพแก่บุคลากรของกระทรวงอุตสาหกรรม รวมถึงเป็นแนวทางในการบูรณาการนโยบาย MIND มุ่งส่งเสริมผู้ประกอบการไปสู่ความสำเร็จ พร้อมกับแก้ไขปัญหาข้อร้องเรียนอย่างยั่งยืน

ที่มา : https://www.thaigov.go.th/news/contents/details/70339