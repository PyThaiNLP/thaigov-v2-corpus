รัฐบาลไทย-ข่าวทำเนียบรัฐบาล-ปลัดฯ จตุพร ชูโมเดลเศรษฐกิจ BCG สู่การพัฒนาท่องถิ่นควบคู่วิถีชีวิตที่ยั่งยืน


วันศุกร์ที่ 14 กรกฎาคม 2566
ปลัดฯ จตุพร ชูโมเดลเศรษฐกิจ BCG สู่การพัฒนาท่องถิ่นควบคู่วิถีชีวิตที่ยั่งยืน
ปลัดฯ จตุพร ชูโมเดลเศรษฐกิจ BCG สู่การพัฒนาท่องถิ่นควบคู่วิถีชีวิตที่ยั่งยืน
ปลัดฯ จตุพร ชูโมเดลเศรษฐกิจ BCG สู่การพัฒนาท่องถิ่นควบคู่วิถีชีวิตที่ยั่งยืน
วันที่ 13 กรกฎาคม 2566 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานเปิดโครงการสัมมนา การขับเคลื่อนท้องถิ่นสู่การบริการสาธารณะระดับสากล พร้อมบรรยายพิเศษ ในหัวข้อ “โมเดลเศรษฐกิจ BCG” วาระแห่งชาติสู่การปฏิบัติ ในมิติทรัพยากรธรรมชาติและสิ่งแวดล้อม โดยมี นายภาสกร บุญญลักษม์ ผู้ว่าราชการจังหวัดกระบี่ พร้อมด้วยสมาชิกสมาคมองค์การบริหารส่วนตำบลแห่งประเทศไทย ผู้บริหารองค์กรปกครองส่วนท้องถิ่น และหน่วยงานที่เกี่ยวข้อง เข้าร่วมพิธี ณ ศูนย์แสดงสินค้า เดอะแพลทตินัม ฮอลล์ ตำบลปากน้ำ อำเภอเมือง จังหวัดกระบี่
นายจตุพร กล่าวว่า ประเทศไทยมีทรัพยากรธรรมชาติอุดมสมบูรณ์เป็นอันดับต้น ๆ ของอาเซียน แต่สิ่งสำคัญคือ จะต้องมีการจัดการที่ดี มีระบบระเบียบ เพื่อให้ทรัพยากรธรรมชาติยังคงอยู่จนถึงลูกหลาน ที่ผ่านมากระทรวงทรัพยากรธรรมชาติและสิ่งแวดล้อมได้มีการยกระดับแหล่งทรัพยากรธรรมชาติของไทยมาอย่างต่อเนื่อง ทั้งในส่วนของการขึ้นทะเบียนแหล่งมรดกโลกแล้ว 6 แห่ง อุทยานมรดกอาเซียน 7 แห่ง พื้นที่สงวนชีวมณฑล 5 แห่ง และอุทยานธรณีโลก 2 แห่ง ซึ่งสถานการณ์โลกในปัจจุบันได้ให้ความสำคัญในเรื่องการเปลี่ยนแปลงสภาพภูมิอากาศอย่างเข้มข้น ถือเป็นความท้าทายและโอกาสในการพัฒนาของประเทศไทย ที่จะมีการนำเทคโนโลยีดิจิทัลและข้อมูลสารสนเทศเข้ามาใช้มากยิ่งขึ้น รวมถึงความพยายามในระดับนานาชาติในการขับเคลื่อนประเทศไทยไปสู่สังคมคาร์บอนต่ำ ตามเป้าหมายความเป็นกลางทางคาร์บอน และเป้าหมายการปล่อยก๊าซเรือนกระจกสุทธิเป็นศูนย์ของประเทศไทย การทำข้อตกลงระหว่างประเทศที่คำนึงถึงสิ่งแวดล้อมที่จะมีมากขึ้น ซึ่งจะส่งผลต่อพฤติกรรมและวิถีชีวิตของประชาชนรูปแบบใหม่ที่เป็นมิตรกับสิ่งแวดล้อมสู่การท่องเที่ยวอย่างยั่งยืน ผ่านการต่อยอดจุดแข็งของชุมชน เชื่อมโยงปรัชญาเศรษฐกิจพอเพียง สู่การขับเคลื่อนตามแนวคิดเศรษฐกิจ BCG (Bio – Circular - Green Economy Model) เพื่อการพัฒนาประเทศให้สามารถสร้างรายได้ควบคู่กับการดูแลสิ่งแวดล้อมอย่างสมดุล

ที่มา : https://www.thaigov.go.th/news/contents/details/70327