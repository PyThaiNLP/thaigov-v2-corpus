รัฐบาลไทย-ข่าวทำเนียบรัฐบาล-รองปลัดเกษตรฯ  ร่วมหารือกรอบแนวทางการขับเคลื่อนตัวชี้วัดตามมาตรการปรับปรุงประสิทธิภาพในการปฏิบัติราชการ ของกระทรวงเกษตรและสหกรณ์


วันศุกร์ที่ 14 กรกฎาคม 2566
รองปลัดเกษตรฯ  ร่วมหารือกรอบแนวทางการขับเคลื่อนตัวชี้วัดตามมาตรการปรับปรุงประสิทธิภาพในการปฏิบัติราชการ ของกระทรวงเกษตรและสหกรณ์
รองปลัดเกษตรฯ  ร่วมหารือกรอบแนวทางการขับเคลื่อนตัวชี้วัดตามมาตรการปรับปรุงประสิทธิภาพในการปฏิบัติราชการ ของกระทรวงเกษตรและสหกรณ์
เมื่อวันพฤหัสบ​ดี​ที่ 13 กรกฎาคม​ 2566 นายอภัย สุทธิสังข์ นายสุรเดช สมิเปรม นายเศรษฐเกียรติ กระจ่างวงษ์ และนายพีร​พันธ์​ คอทอง​ รองปลัดกระทรวงเกษตรและสหกรณ์ พร้อมด้วย ผู้อำนวยการ​สำนัก​พัฒนา​ระบบ​บริหาร​ สำนักงานปลัดกระทรวงเกษตรและสหกรณ์ และเจ้าหน้าที่ผู้​เกี่ยวข้อง​ ร่วมประชุมเพื่อพิจารณาข้อมูล​การขอปรับเปลี่ยนรายละเอียดตัวชี้วัดตามมาตรการปรับปรุงประสิทธิภาพในการปฏิบัติราชการ ประจำปีงบประมาณ พ.ศ. 2566 ของกระทรวงเกษตรและสหกรณ์ ในรอบ 12 เดือน เพื่อให้ผู้บริหารที่กำกับดูแลส่วนราชการที่เกี่ยวข้องได้รับทราบและพิจารณาตัวชี้วัดที่ส่วนราชการขอปรับเปลี่ยนรายละเอียดฯ ในเบื้องต้น ก่อนเสนอให้คณะกรรมการกำกับการประเมินผลการปฏิบัติราชการของส่วนราชการในกระทรวงเกษตรและสหกรณ์พิจารณา และส่งให้สำนักงานคณะกรรมการพัฒนาระบบราชการ (ก.พ.ร.) พิจารณาภายในเดือนกรกฎาคม 2566 ต่อไป
พร้อมกันนี้ ได้หารือแลกเปลี่ยน​ กรอบแนวทาง​ในการบูรณาการ​ขับเคลื่อนงานและการกำหนดตัวชี้วัดที่สำคัญ​ในปีงบประมาณ​ พ.ศ. 2567 เพื่อการพัฒนา​และขับ​เคลื่อนงานในภาพรวม​ของกระทรวงฯ ที่สอดคล้องและตอบโจทย์กับ​เป้าหมายการพัฒนา​ของยุทธศาสตร์​ชาติ

ที่มา : https://www.thaigov.go.th/news/contents/details/70332