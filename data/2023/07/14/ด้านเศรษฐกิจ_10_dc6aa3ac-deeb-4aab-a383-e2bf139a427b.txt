รัฐบาลไทย-ข่าวทำเนียบรัฐบาล-กรมเจ้าท่า เร่งภารกิจขุดลอก กำจัดผักตบชวาและวัชพืช เพิ่มประสิทธิภาพการระบายน้ำ


วันศุกร์ที่ 14 กรกฎาคม 2566
กรมเจ้าท่า เร่งภารกิจขุดลอก กำจัดผักตบชวาและวัชพืช เพิ่มประสิทธิภาพการระบายน้ำ
...
กรมเจ้าท่า สำนักพัฒนาและบำรุงรักษาทางน้ำ 2 งานกำจัดผักตบชวาและวัชพืชจังหวัดอุทัยธานีและจังหวัดขัยนาท ปฎิบัติภารกิจบริเวณ แม่น้ำเจ้าพระยา  ต.ธรรมมามูล  และบุ่งหาดกองสิน ต.เขาท่าพระ อ.เมืองขัยนาท จ.ชัยนาท  ใช้ชุดเรือเจ้าท่า ผ.4 และ ผ.8 เป็นเครื่องจักรในการปฏิบัติงาน ดำเนินการกำจัดผักตบชวาฯ ตามแผนงานจำนวน 148,000 ตัน  ระยะเวลาดำเนินการ 300 วัน ผลการปฏิบัติงานถึงวันที่ 10 กรกฎาคม 2566 สามารถกำจัดผักตบชวาฯได้จำนวน 110,530 ตัน คิดเป็น ร้อยละ 74.68  ทั้งนี้ การดำเนินการจะช่วยฟื้นฟูสภาพร่องน้ำ การสัญจรทางน้ำ การระบายน้ำ การปัญหาการอุปโภค - บริโภค โดยมีประชาชนทั่วไปที่สัญจรทางน้ำผู้ประกอบการเดินเรือต่างๆ เกษตรกร ชาวประมง และผู้ที่อุปโภค - บริโภคน้ำโดยมีประชาชนในพื้นที่ได้รับประโยชน์จากการขุดลอก ประมาณ 1,500 ครัวเรือน พื้นที่ทางการเกษตร ประมาณ 400 ไร่
สำนักงานพัฒนาและบำรุงรักษาทางน้ำที่ 7  หน่วยปฏิบัติงานขุดลอกแม่น้ำนึง ตำบลทุ่งกว๋าว อำเภอเมืองปาน  จังหวัดลำปาง ดำเนินการขุดลอกโดยใช้รถขุด ชม.8, ชม.14 และรถบรรทุก 6 ล้อ จำนวน 1 คัน เพื่อสนับสนุนปฏิบัติงานขุดลอก ความกว้างก้นร่องน้ำ 5.00 - 25.00 เมตร ระยะทาง 4,225 เมตร  ระดับขุดลอกก้นร่องเท่ากับ 290.50 - 314.75 เมตร (ระดับน้ำทะเลปากลาง) ปริมาณวัสดุขุดลอก  84,000  ลูกบาศก์เมตร ผลที่คาดว่าจะได้รับหลังการขุดลอก เพิ่มพื้นที่รองรับน้ำในฤดูน้ำหลาก การอุปโภค บริโภค  ลดปัญหาน้ำท่วมพื้นที่ทางการเกษตร การกัดเซาะตลิ่ง โดยมีประชาชนในพื้นที่ได้รับประโยชน์จากการขุดลอก จำนวน 4 หมู่บ้าน ประมาณ 525 ครัวเรือน พื้นที่ทางการเกษตร ประมาณ 1,710 ไร่

ที่มา : https://www.thaigov.go.th/news/contents/details/70347