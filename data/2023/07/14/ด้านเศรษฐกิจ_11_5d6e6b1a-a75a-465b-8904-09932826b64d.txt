รัฐบาลไทย-ข่าวทำเนียบรัฐบาล-บริษัท ท่าอากาศยานไทย จำกัด (มหาชน) จัดโครงการสืบสานประเพณีถวายเทียนพรรษา ประจำปี 2566


วันศุกร์ที่ 14 กรกฎาคม 2566
บริษัท ท่าอากาศยานไทย จำกัด (มหาชน) จัดโครงการสืบสานประเพณีถวายเทียนพรรษา ประจำปี 2566
...
บริษัท ท่าอากาศยานไทย จำกัด (มหาชน) จัดโครงการสืบสานประเพณีถวายเทียนพรรษา ประจำปี 2566
นายกีรติ กิจมานะวัฒน์ ผู้อำนวยการใหญ่ บริษัท ท่าอากาศยานไทย จำกัด (มหาชน) (ทอท.) กระทรวงคมนาคม เป็นประธานในโครงการสืบสานประเพณีถวายเทียนพรรษา ประจำปี 2566 โดยมีผู้บริหารและพนักงาน ทอท. นายสาโรช พลฤทธิ์ ผู้อำนวยการเขตดอนเมือง และผู้บริหารจากสำนักงานเขตดอนเมือง เข้าร่วมโครงการ โดยถวายเทียนพรรษา พร้อมจตุปัจจัยไทยธรรมให้กับวัดดอนเมือง พระอารามหลวง ซึ่งเป็นวัดที่ตั้งอยู่ในบริเวณพื้นที่โดยรอบสำนักงานใหญ่ ทอท. และท่าอากาศยานดอนเมือง เพื่อเป็นการทำนุบำรุงพระศาสนาและสืบสานประเพณีอันดีงามของคนไทย เมื่อวันที่ 14 กรกฎาคม 2566
ทั้งนี้ ทอท. ดำเนินงานด้านความรับผิดชอบต่อสังคมและการพัฒนาที่ยั่งยืนภายใต้แนวคิดการเป็นสนามบินที่เป็นพลเมืองที่ดีของสังคมและเป็นเพื่อนบ้านที่ดีของชุมชน (Corporate Citizenship Airport)

ที่มา : https://www.thaigov.go.th/news/contents/details/70348