รัฐบาลไทย-ข่าวทำเนียบรัฐบาล-รมว. วราวุธ ต้อนรับ เอกอัครราชทูตสหพันธ์สาธารณรัฐเยอรมนีประจำประเทศไทย ในโอกาสอำลาตำแหน่ง


วันศุกร์ที่ 14 กรกฎาคม 2566
รมว. วราวุธ ต้อนรับ เอกอัครราชทูตสหพันธ์สาธารณรัฐเยอรมนีประจำประเทศไทย ในโอกาสอำลาตำแหน่ง
รมว. วราวุธ ต้อนรับ เอกอัครราชทูตสหพันธ์สาธารณรัฐเยอรมนีประจำประเทศไทย ในโอกาสอำลาตำแหน่ง
รมว. วราวุธ ต้อนรับ เอกอัครราชทูตสหพันธ์สาธารณรัฐเยอรมนีประจำประเทศไทย ในโอกาสอำลาตำแหน่ง
เมื่อวันที่ 12 กรกฎาคม 2566 เวลา 09.00 น. นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ให้การต้อนรับ นายเก-ออร์ค ชมิท (H.E. Mr. Georg Schmidt) เอกอัครราชทูตสหพันธ์สาธารณรัฐเยอรมนีประจำประเทศไทย เข้าเยี่ยมคารวะเนื่องในโอกาสพ้นจากหน้าที่ ณ ห้องรับรองชั้น 20 กระทรวงทรัพยากรธรรมชาติและสิ่งแวดล้อม
โอกาสนี้ รมว.ทส. ได้กล่าวขอบคุณและชื่นชมการทำงานอย่างแข็งขันของเอกอัครราชทูตฯ ตลอดช่วงระยะเวลากว่า 4 ปี ที่ได้แสดงถึงความตั้งใจและการดำเนินงานอย่างเป็นรูปธรรมของสหพันธ์สาธารณรัฐเยอรมนีในการสนับสนุนประเทศต่าง ๆ เพื่อเพิ่มขีดความสามารถการลดก๊าซเรือนกระจกและปรับตัวต่อผลกระทบจากการเปลี่ยนแปลงสภาพภูมิอากาศ โดยเฉพาะโครงการ Thai Rice NAMA ที่อำเภอเดิมบางนางบวช จังหวัดสุพรรณบุรี รวมถึงความร่วมมือในโครงการต่าง ๆ ทั้งในกระทรวงฯ และกระทรวงอื่น ๆ พร้อมทั้งได้อวยพรให้การทำหน้าที่ใหม่ ในตำแหน่งเอกอัครราชทูตสหพันธ์สาธารณรัฐเยอรมนีประจำสาธารณรัฐเกาหลี ประสบความสำเร็จต่อไป
โดย เอกอัครราชทูตสหพันธ์สาธารณรัฐเยอรมนีประจำประเทศไทย มีกำหนดเดินทางไปรับตำแหน่งเอกอัครราชทูตสหพันธ์สาธารณรัฐเยอรมนีประจำสาธารณรัฐเกาหลี ในช่วงต้นเดือนสิงหาคม 2566 และเอกอัครราชทูตสหพันธ์สาธารณรัฐเยอรมนีประจำประเทศไทยท่านต่อไป จะเดินทางมารับตำแหน่งในเดือนกันยายน 2566 โดยจะมีการส่งต่อภารกิจการดำเนินงาน มิตรภาพ และความร่วมมือที่แน่นแฟ้นระหว่างไทยและสหพันธ์สาธารณรัฐเยอรมนี โดยเฉพาะความร่วมมือด้านทรัพยากรธรรมชาติและสิ่งแวดล้อม ต่อไป

ที่มา : https://www.thaigov.go.th/news/contents/details/70328