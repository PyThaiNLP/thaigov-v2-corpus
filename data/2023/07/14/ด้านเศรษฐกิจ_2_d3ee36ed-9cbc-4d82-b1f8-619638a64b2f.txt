รัฐบาลไทย-ข่าวทำเนียบรัฐบาล-ผู้ตรวจทาวันฯ ลงพื้นที่นครพนม ตรวจราชการรอบที่ 2 เน้นย้ำแนวนโยบาย MIND ใช้ หัว และ ใจ “ปั้นอุตสาหกรรมคู่ชุมชน”


วันศุกร์ที่ 14 กรกฎาคม 2566
14/07/2566
พิมพ์
ผู้ตรวจทาวันฯ ลงพื้นที่นครพนม ตรวจราชการรอบที่ 2 เน้นย้ำแนวนโยบาย MIND ใช้ หัว และ ใจ “ปั้นอุตสาหกรรมคู่ชุมชน”
ผู้ตรวจทาวันฯ ลงพื้นที่นครพนม ตรวจราชการรอบที่ 2 เน้นย้ำแนวนโยบาย MIND ใช้ หัว และ ใจ “ปั้นอุตสาหกรรมคู่ชุมชน”
วันที่ 10 กรกฎาคม 2566 เวลา 9.30 น.  นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม เข้าตรวจราชการ ณ สำนักงานอุตสาหกรรมจังหวัดนครพนม โดยมีนายวิจิตร กิจวิรัตน์ รองผู้ว่าราชการจังหวัดนครพนมและนายชาญชัย อนุสรณ์ อุตสาหกรรมจังหวัดนครพนม พร้อมด้วยเจ้าหน้าที่ ให้การต้อนรับ โดยนายวิจิตร กิจวิรัตน์ รองผู้ว่าราชการจังหวัดนครพนม ได้หารือข้อราชการต่าง ๆ ที่เกิดขึ้นในพื้นที่จังหวัดนครพนม พร้อมประชาสัมพันธ์การลงทะเบียนใช้งานแอปพลิเคชั่น THAI D ที่สามารถใช้แทนบัตรประชาชนสำหรับยืนยันตัวตน ในการทำธุรกรรม-รับบริการกับหน่วยงานภาครัฐ ภาคเอกชนต่างๆ เพื่อรองรับการเป็นรัฐบาลดิจิทัล
เวลา 13.00 น  ผู้ตรวจราชการฯ ประชุมตรวจราชการ ณ สำนักงานอุตสาหกรรมจังหวัดนครพนม โดยมีนายชาญชัย อนุสรณ์ อุตสาหกรรมจังหวัดนครพนม พร้อมด้วยข้าราชการและเจ้าหน้าที่สำนักงานอุตสาหกรรมจังหวัดนครพนม เข้ารับการตรวจราชการ โดยที่ประชุมได้รายงานผลการดำเนินงานของสำนักงานฯ ตามประเด็นการตรวจราชการ ผู้ตรวจราชการฯ เน้นย้ำ ให้ สอจ. ส่งเสริมให้สถานประกอบการอุตสาหกรรมดีมี MIND การส่งเสริมให้โรงงานทำถูกกฎหมาย การส่งเสริมด้านความปลอดภัยในโรงงาน การดูแลรักษาสิ่งแวดล้อมในโรงงานและชุมชนโดยรอบ ให้สามารถอยู่ร่วมกันได้อย่างเกื้อกูลกัน และยั่งยืนได้
เวลา 17.30 น.  ผู้ตรวจราชการฯ พร้อมด้วยอุตสาหกรรมจังหวัดนครพนม และเจ้าหน้าที่ฯ เข้าร่วมกิจกรรมบวงสรวงและรำบูชาพญาศรีสัตตนาคราช ประจำปี 2566 โดยร่วมขบวนพร้อมชุดรำบูชา (ตั้งขบวน) รวมพลคนเกิดวันจันทร์และชุดรำบูชาจากอำเภอเรณูนคร ซึ่งมีพล.ต.สถาพร บุญชู พล.ต.ต.ธวัชชัย ถุงเป้า พล.ร.ต.สมาน ขันธพงษ์ พ.อ.สมหมาย บุษบา พันโทศรณณัฐ นวลมณี และนายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม นำขบวนหัวหน้าส่วนราชการ เจ้าหน้าที่ ประชาชน และนักท่องเที่ยว แห่ขบวนอัญเชิญเครื่องบูชาพญาศรีสัตตนาคราช ณ ลานพญาศรีสัตตนาคราช  จังหวัดนครพนม

ที่มา : https://www.thaigov.go.th/news/contents/details/70331