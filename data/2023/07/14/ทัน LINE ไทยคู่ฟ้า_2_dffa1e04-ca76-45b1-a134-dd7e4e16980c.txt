รัฐบาลไทย-ข่าวทำเนียบรัฐบาล-น่าพอใจ! ไทยใช้สิทธิประโยชน์จาก FTA ช่วง 4 เดือนแรกของปีนี้ แตะ 25,831 ล้านเหรียญสหรัฐฯ


วันศุกร์ที่ 14 กรกฎาคม 2566
น่าพอใจ! ไทยใช้สิทธิประโยชน์จาก FTA ช่วง 4 เดือนแรกของปีนี้ แตะ 25,831 ล้านเหรียญสหรัฐฯ
.....
กรมการค้าต่างประเทศ กระทรวงพาณิชย์ เผยภาพรวมการใช้สิทธิประโยชน์ทางการค้าสำหรับการส่งออกภายใต้ความตกลงการค้าเสรี (Free Trade Agreement: FTA) ในช่วง 4 เดือนแรก (ม.ค. – เม.ย) ของปี 66 ซึ่งมีมูลค่ารวม 25,831.09 ล้านดอลลาร์สหรัฐ มีสัดส่วนการใช้สิทธิ FTA สูงถึง 74.75% โดยดำเนินงานตามนโยบายรัฐบาลที่ได้เจรจายกระดับ FTA เดิม และจัดทำ FTA เพิ่มเติมกับประเทศคู่ค้าที่มีศักยภาพ เพิ่มโอกาสทางการแข่งขันแก่ผู้ประกอบการไทย ผลักดันมูลค่าการค้าและการลงทุนให้ขยายตัวมากขึ้น ซึ่งตอนนี้ไทยมีจำนวนถึง 14 คู่ภาคี FTA
.
ขณะเดียวกันยังได้หารือร่วมกับภาคีจากหลายประเทศ เดินหน้าเจรจายกระดับความตกลงการค้าเสรีอาเซียน – จีน พร้อมร่วมเจรจาจัดทำความตกลงการค้าเสรีอาเซียน – แคนาดา ความตกลงการค้าเสรีไทย – ศรีลังกา และความตกลงการค้าเสรีไทย – สมาคมการค้าเสรีแห่งยุโรป (European Free Trade Association : EFTA) หรือ EFTA คาดว่าจะมีความคืบหน้าเป็นรูปธรรมภายในปี 67 รวมทั้ง ความตกลงการค้าเสรีไทย-EU ซึ่งคาดการณ์ตั้งเป้าให้เสร็จภายในปี 68 เป็นต้น
.
อ่านเพิ่มเติม คลิก https://www.thaigov.go.th/news/contents/details/70258
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70335