รัฐบาลไทย-ข่าวทำเนียบรัฐบาล-กรมทางหลวงชนบท เตรียมรับมืออุทกภัยต่อเนื่อง ขุดลอกและทำความสะอาดรางระบายน้ำ      บนถนนสาย มส.4015 แยก ทล.1095 - บ้านปางคอง อำเภอปางมะผ้า จังหวัดแม่ฮ่องสอน 


วันพุธที่ 19 กรกฎาคม 2566
กรมทางหลวงชนบท เตรียมรับมืออุทกภัยต่อเนื่อง ขุดลอกและทำความสะอาดรางระบายน้ำ      บนถนนสาย มส.4015 แยก ทล.1095 - บ้านปางคอง อำเภอปางมะผ้า จังหวัดแม่ฮ่องสอน
เพื่อให้ประชาชนเดินทางได้อย่างสะดวกปลอดภัยในช่วงฤดูฝน
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน จัดเจ้าหน้าที่พร้อมเครื่องมือเครื่องจักร ดำเนินการทำความสะอาดรางระบายน้ำและกำจัดเศษดินที่ขวางทางระบายน้ำ บนถนนทางหลวงชนบทสาย มส.4015 แยก ทล.1095 - บ้านปางคอง อำเภอปางมะผ้า จังหวัดแม่ฮ่องสอน ช่วง กม. ที่ 27+000 เพื่อเตรียมรองรับสถานการณ์อุทกภัยในพื้นที่ตามมาตรการของ ทช. รวมทั้งทำการตัดหญ้า กำจัดวัชพืชที่ขวางทางระบายน้ำ และตัดกิ่งไม้ในเขตทางหลวงชนบท ป้องกันกิ่งไม้ตกหล่น หักโค่น เมื่อเกิดพายุลมแรงในพื้นที่ เป็นการอำนวยความสะดวกให้ประชาชนสัญจรได้อย่างปลอดภัยในช่วงฤดูฝน
ทั้งนี้ ทช. ขอความร่วมมือประชาชนโปรดระมัดระวังในการใช้รถใช้ถนนเป็นพิเศษหากในพื้นที่มีฝนตกและโปรดสังเกตป้ายจราจรเตือน โดยสามารถแจ้งเหตุได้ที่สายด่วน ทช. โทร. 1146 หรือแขวงทางหลวงชนบทในพื้นที่

ที่มา : https://www.thaigov.go.th/news/contents/details/70502