รัฐบาลไทย-ข่าวทำเนียบรัฐบาล-​เอกอัครสมณทูตแห่งนครรัฐวาติกันประจําประเทศไทยและคณะ เข้าเยี่ยมคารวะรัฐมนตรีว่าการกระทรวงวัฒนธรรม


วันพุธที่ 19 กรกฎาคม 2566
​เอกอัครสมณทูตแห่งนครรัฐวาติกันประจําประเทศไทยและคณะ เข้าเยี่ยมคารวะรัฐมนตรีว่าการกระทรวงวัฒนธรรม
​เอกอัครสมณทูตแห่งนครรัฐวาติกันประจําประเทศไทยและคณะ เข้าเยี่ยมคารวะรัฐมนตรีว่าการกระทรวงวัฒนธรรม
เอกอัครสมณทูตแห่งนครรัฐวาติกันประจําประเทศไทยและคณะ เข้าเยี่ยมคารวะรัฐมนตรีว่าการกระทรวงวัฒนธรรม
เมื่อเร็วๆ นี้ อาร์ชบิชอป ปีเตอร์ ไบรอัน เวลส์ (Archbishop Peter Bryan Wells) เอกอัครสมณทูตแห่งนครรัฐวาติกันประจําประเทศไทย เข้าเยี่ยมคารวะนายอิทธิพล คุณปลื้ม รัฐมนตรีว่าการกระทรวงวัฒนธรรม เนื่องในโอกาสเข้าดำรงตำแหน่งหน้าที่ และเพื่อหารือถึงการส่งเสริมความร่วมมือด้านศาสนา วัฒนธรรม และการแลกเปลี่ยนและจัดแสดงนิทรรศการ ศิลปะวัตถุของนครรัฐวาติกันในประเทศไทย รวมทั้งการจัดกิจกรรมเพื่อเฉลิมฉลองความสัมพันธ์ทางการทูตระหว่างไทยและนครรัฐวาติกันที่จะครบรอบ 55 ปี ในปี พ.ศ. 2567 โดยมี นายชัยพล สุขเอี่ยม อธิบดีกรมการศาสนา นายพจนาถ ปัญญาศิลป์ ผู้อำนวยการกองศาสนูปถัมภ์ และเจ้าหน้าที่กระทรวงวัฒนธรรมเข้าร่วม ณ ห้องขาว พิพิธภัณฑสถานแห่งชาติ พระนคร กรุงเทพฯ
ในโอกาสนี้ เอกอัครสมณทูตฯ และคณะได้เยี่ยมชมและแลกเปลี่ยนการบริหารจัดการพิพิธภัณฑ์ ณ หมู่พระวิมาน (พระราชวังบวรสถานมงคล) พิพิธภัณฑสถานแห่งชาติ พระนคร ด้วย

ที่มา : https://www.thaigov.go.th/news/contents/details/70486