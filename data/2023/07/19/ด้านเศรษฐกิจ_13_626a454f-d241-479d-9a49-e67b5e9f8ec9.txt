รัฐบาลไทย-ข่าวทำเนียบรัฐบาล-หัวหน้าผู้ตรวจ ก.อุตฯ ถกเข้มนักกฎหมาย กับคณะทำงานจาก สอจ. ยกร่างคู่มือฯ เปรียบเทียบปรับตาม พ.ร.บ.แร่ เป็นครั้งที่ 4


วันพุธที่ 19 กรกฎาคม 2566
19/07/2566
พิมพ์
หัวหน้าผู้ตรวจ ก.อุตฯ ถกเข้มนักกฎหมาย กับคณะทำงานจาก สอจ. ยกร่างคู่มือฯ เปรียบเทียบปรับตาม พ.ร.บ.แร่ เป็นครั้งที่ 4
หัวหน้าผู้ตรวจ ก.อุตฯ ถกเข้มนักกฎหมาย กับคณะทำงานจาก สอจ. ยกร่างคู่มือฯ เปรียบเทียบปรับตาม พ.ร.บ.แร่ เป็นครั้งที่ 4
เมื่อวันที่ 18 กรกฎาคม 2566 เวลา 10.00-16.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เป็นประธานการประชุมเชิงปฏิบัติการคณะทำงานจัดทำคู่มือการดำเนินการทางความผิดตาม พ.ร.บ.แร่ พ.ศ. 2560 กรณีการเปรียบเทียบปรับโดยคณะกรรมการเปรียบเทียบปรับระดับจังหวัด ของสำนักงานอุตสาหกรรมจังหวัด ครั้งที่ 4/2566 ซึ่งการจัดทำคู่มือฯ มีความก้าวหน้ากว่าร้อยละ 80 และฝ่ายเลขานุการ พร้อมกับ ทีมกฎหมาย สำนักงานปลัดกระทรวงอุตสาหกรรม (สปอ.) และ กรมอุตสาหกรรมพื้นฐานและการเหมืองแร่ (กพร.) จะนัดหารือชุดเล็ก เพื่อปรับปรุงคู่มือฯ ให้ถูกต้องเป็นไปตามหลักกฎหมาย ก่อนส่งให้ กพร. พิจารณาในภาพรวม และคณะผู้ตรวจราชการกระทรวงอุตสาหกรรม ร่วมให้ข้อคิดเห็นต่อไป
การประชุมฯ ดังกล่าว มีนายเตมีย์ พันธุวงค์ราช ผู้อำนวยการกองตรวจราชการ นายสมชัย เอมบำรุง ผู้อำนวยการกองกฎหมาย นายวชิระ ไม้แพ ที่ปรึกษาด้านกฎหมาย นายอรรถสิทธิ์ อึ้งเหมอนันต์ อุตสาหกรรมจังหวัดนครปฐม นายเนตร์ กัญยะมาสา อุตสาหกรรมจังหวัดกาญจนบุรี และหัวหน้ากลุ่มอุตสาหกรรมพื้นฐานและการเหมืองแร่ จำนวน 6 จังหวัด รวมทั้งนายสมเกียรติ เหล่าโชติ ผู้แทนกองกฎหมาย กพร. เข้าร่วมด้วยอย่างพร้อมเพรียง ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และในรูปแบบการประชุมผ่านสื่ออิเล็กทรอนิกส์ (Zoom Meeting)

ที่มา : https://www.thaigov.go.th/news/contents/details/70516