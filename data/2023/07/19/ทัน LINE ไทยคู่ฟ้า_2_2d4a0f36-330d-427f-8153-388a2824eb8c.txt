รัฐบาลไทย-ข่าวทำเนียบรัฐบาล-ไทยติด TOP 8 “ประเทศที่ดูแลสิทธิมนุษยชนเด็กได้ดีที่สุด” จาก 193 ประเทศทั่วโลก


วันพุธที่ 19 กรกฎาคม 2566
ไทยติด TOP 8 “ประเทศที่ดูแลสิทธิมนุษยชนเด็กได้ดีที่สุด” จาก 193 ประเทศทั่วโลก
.....
มูลนิธิเด็กระหว่างประเทศ (KidsRights) เผยผลการจัดอันดับประเทศที่ดูแลสิทธิมนุษยชนของเด็กได้ดี ประจำปี 2566 (The KidsRights Index 2023) พบว่า
.
ประเทศไทยได้รับการจัดอันดับ “อยู่ในอันดับที่ 8” (ผลรวมคะแนนแต่ละดัชนี) จากทั้งหมด 193 ประเทศทั่วโลก ซึ่งการจัดอันดับดังกล่าว เป็นผลสำรวจต่อเนื่องประจำทุกปี ) อ้างอิง > https://www.kidsrights.org/research/kidsrights-index/
.
คะแนน 5 ดัชนีหลัก :
• สิทธิด้านสุขภาพ 0.941 คะแนน (อันดับที่ 64)
• สิทธิในการดำรงชีวิต 0.898 คะแนน (อันดับที่ 44 – 45)
• สิทธิในการศึกษา 0.840 คะแนน (อันดับที่ 37)
• สิทธิที่จะได้รับการคุ้มครอง 0.916 คะแนน (อันดับที่ 69)
• สร้างสภาพแวดล้อมเพื่อสิทธิเด็ก 0.833 คะแนน (อันดับที่ 1)
.
สำหรับ TOP 10 ของโลก ประกอบด้วย สวีเดน ฟินแลนด์ ไอซ์แลนด์ ลักเซมเบิร์ก เยอรมนี กรีซ เดนมาร์ก ไทย นอร์เวย์ และสโลวีเนีย
.
ทั้งนี้ เป็นผลสืบเนื่องจากการที่ประเทศไทยได้ให้การรับรองอนุสัญญาว่าด้วยสิทธิเด็กของสหประชาชาติมาตั้งแต่วันที่ 12 กุมภาพันธ์ 2535 (Convention on the Rights of the Child) ที่กำหนดให้เด็กทุกคน “ได้รับสิทธิขั้นพื้นฐาน” เพื่อให้มีคุณภาพชีวิตที่ดีและได้รับการคุ้มครองในสภาพแวดล้อมที่เหมาะสม
.
โดยมีหลักการสำคัญคือ “การไม่เลือกปฏิบัติและถือประโยชน์สูงสุดของเด็กเป็นที่ตั้ง” ประกอบด้วยสิทธิของเด็ก 4 ด้าน :
• สิทธิในการอยู่รอด
• สิทธิที่จะได้รับการปกป้องคุ้มครอง
• สิทธิที่จะได้รับการพัฒนา
• สิทธิในการมีส่วนร่วม
.
อ่านเพิ่มเติม คลิก https://www.thaigov.go.th/news/contents/details/70324
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70485