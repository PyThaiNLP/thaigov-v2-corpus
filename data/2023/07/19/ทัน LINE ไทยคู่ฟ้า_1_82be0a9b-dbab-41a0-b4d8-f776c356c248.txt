รัฐบาลไทย-ข่าวทำเนียบรัฐบาล-ครม. เคาะจำนวนคนต่างด้าว ที่จะขอมีถิ่นที่อยู่ในไทย หวังดึงดูดการลงทุนเข้าสู่ประเทศ


วันพุธที่ 19 กรกฎาคม 2566
ครม. เคาะจำนวนคนต่างด้าว ที่จะขอมีถิ่นที่อยู่ในไทย หวังดึงดูดการลงทุนเข้าสู่ประเทศ
.....
ที่ประชุม ครม. (18 ก.ค. 66) เห็นชอบร่างประกาศสำนักนายกรัฐมนตรีและกระทรวงมหาดไทย เรื่อง กำหนดจำนวนคนต่างด้าวซึ่งจะมีถิ่นที่อยู่ในราชอาณาจักร ประจำปี พ.ศ. ... โดยกำหนดจำนวนคนต่างด้าวที่มีสัญชาติของแต่ละประเทศ ที่จะมีถิ่นที่อยู่ในราชอาณาจักรเป็นรายปี ประจำปี 2566 ประเทศละไม่เกิน 100 คนต่อปี และไม่เกิน 50 คนต่อปี สำหรับคนไร้สัญชาติ
.
ทั้งนี้ เพื่อให้คนต่างด้าวที่เดินทางเข้ามาพำนักอยู่ในประเทศไทยสามารถยื่นคำขอมีถิ่นที่อยู่ ในประเทศไทยต่อไป เป็นการส่งเสริมให้คนต่างด้าวเข้ามาลงทุนและทำงานในไทย สร้างความมั่นคงทางเศรษฐกิจให้กับประเทศ
.
ซึ่งการอนุญาตในครั้งนี้จะให้ความสำคัญกับการตรวจสอบข้อเท็จจริงและพฤติกรรมเชิงลึกของบุคคลให้เกิดความชัดเจน เพื่อป้องกันผลกระทบทั้งด้านความมั่นคงและการแสวงโอกาสเพื่อการกระทำความผิดในรูปแบบต่าง ๆ ที่อาจเกิดขึ้นด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70482