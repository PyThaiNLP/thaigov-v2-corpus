รัฐบาลไทย-ข่าวทำเนียบรัฐบาล-ปลัด ทส. เยี่ยมชมการจัดแสดงไม้พะยูงของกลาง พิพิธภัณฑ์เมืองอุดรธานี เพื่อการจัดสร้างพิพิธภัณฑ์ไม้มีค่าฯ


วันพุธที่ 19 กรกฎาคม 2566
ปลัด ทส. เยี่ยมชมการจัดแสดงไม้พะยูงของกลาง พิพิธภัณฑ์เมืองอุดรธานี เพื่อการจัดสร้างพิพิธภัณฑ์ไม้มีค่าฯ
ปลัด ทส. เยี่ยมชมการจัดแสดงไม้พะยูงของกลาง พิพิธภัณฑ์เมืองอุดรธานี เพื่อการจัดสร้างพิพิธภัณฑ์ไม้มีค่าฯ
ปลัด ทส. เยี่ยมชมการจัดแสดงไม้พะยูงของกลาง พิพิธภัณฑ์เมืองอุดรธานี เพื่อการจัดสร้างพิพิธภัณฑ์ไม้มีค่าฯ
วันที่ 17 กรกฎาคม 2566 เวลา 10.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วยนายพิชิต สมบัติมาก รองปลัดกระทรวงฯ และคณะ เข้าเยี่ยมชมพิพิธภัณฑ์เมืองอุดรธานี โดยมี นายพูนเกียรติ พุทธรักษ์
รองนายกเทศมนตรีนครอุดรธานี นำเยี่ยมชมไม้พะยูงของกลาง จำนวน 2 ท่อน ตามที่คณะกรรมการฝ่ายโครงการจัดสร้างพิพิธภัณฑ์องค์ความรู้เรื่องไม้มีค่าเพื่อประโยชน์ของแผ่นดินเฉลิมพระเกียรติฯ มีมติเมื่อวันที่ 18 ตุลาคม 2565 อนุญาตให้เทศบาลนครอุดรธานีนำไปจัดแสดง ณ พิพิธภัณฑ์เมืองอุดรธานี
โอกาสนี้ ปกท.ทส. ได้ให้ข้อเสนอแนะในการจัดทำคำอธิบายไม้พะยูงดังกล่าว เพื่อสื่อสารให้ประชาชนได้รับรู้ถึงที่มาและความสำคัญที่เชื่อมโยงกับการก่อสร้างพิพิธภัณฑ์องค์ความรู้เรื่องไม้มีค่าเพื่อประโยชน์ของแผ่นดินเฉลิมพระเกียรติฯ และเป็นการสร้างความภาคภูมิใจให้กับประชาชนของจังหวัดอุดรธานี นอกจากนี้ ยังได้ให้ความสนใจกับภูมิปัญญาโบราณในการประยุกต์ใช้ไม้ร่วมกับอิฐในการก่อผนังอาคาร เพื่อให้เกิดความยืดหยุ่นป้องกันอาคารถล่มจากแผ่นดินไหว ซึ่งเป็นรูปแบบที่มีที่เดียวในประเทศไทย ควรค่าแก่การอนุรักษ์ไว้ พร้อมทั้งได้สั่งการให้กรมทรัพยากรธรณีร่วมให้ข้อมูลกับเทศบาลนครอุดรธานี ในการดำเนินการปรับปรุงพิพิธภัณฑ์ในส่วนที่จัดแสดงเกี่ยวกับธรณีวิทยาและซากดึกดำบรรพ์ในภาคอีสาน เพื่อให้ได้ข้อมูลที่ถูกต้องตามหลักวิชาการต่อไป

ที่มา : https://www.thaigov.go.th/news/contents/details/70478