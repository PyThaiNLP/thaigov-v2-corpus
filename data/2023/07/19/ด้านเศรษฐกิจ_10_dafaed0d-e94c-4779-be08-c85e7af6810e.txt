รัฐบาลไทย-ข่าวทำเนียบรัฐบาล-กระทรวงคมนาคม ร่วมเป็นเจ้าภาพกัณฑ์เทศน์มหาชาติเวสสันดรชาดก “กัณฑ์วนประเวศน์”   เนื่องในสัปดาห์เผยแผ่พระพุทธศาสนา วันอาสาฬหบูชา และวันเข้าพรรษา ประจำปี 2566


วันพุธที่ 19 กรกฎาคม 2566
กระทรวงคมนาคม ร่วมเป็นเจ้าภาพกัณฑ์เทศน์มหาชาติเวสสันดรชาดก “กัณฑ์วนประเวศน์”   เนื่องในสัปดาห์เผยแผ่พระพุทธศาสนา วันอาสาฬหบูชา และวันเข้าพรรษา ประจำปี 2566
....
วันนี้ (19 กรกฎาคม 2566) เวลา 13.30 น. นายชยธรรม์ พรหมศร ปลัดกระทรวงคมนาคม มอบหมายให้ นายสถาพร  อังคณาวรกุล ที่ปรึกษาด้านเศรษฐกิจการขนส่งทางอากาศ ร่วมเป็นประธาน   และเจ้าภาพกัณฑ์เทศน์มหาชาติเวสสันดรชาดก กัณฑ์ที่ 4 “กัณฑ์วนประเวศน์” เนื่องในสัปดาห์เผยแผ่พระพุทธศาสนา วันอาสาฬหบูชา และวันเข้าพรรษา ประจำปี 2566 ณ พระอุโบสถ วัดมหาธาตุยุวราชรังสฤษฎิ์ (ท่าพระจันทร์) เขตพระนคร กรุงเทพฯ เพื่อน้อมถวายเป็นพุทธบูชาและมีส่วนร่วมในสัปดาห์เผยแผ่พระพุทธศาสนา โดยมี พระครูศรีธรรมประสิทธิ์ ผู้ช่วยเจ้าอาวาสวัดหลักสี่ พระอารามหลวง เป็นองค์แสดงธรรม
วัดมหาธาตุยุวราชรังสฤษฎิ์ พร้อมด้วยหน่วยงานภาครัฐ เอกชน และพุทธศาสนิกชน ได้พร้อมใจจัดกิจกรรมสัปดาห์เผยแผ่พระพุทธศาสนา ประจำปี 2566 ระหว่างวันที่ 19 - 21 กรกฎาคม 2566 เพื่อน้อมถวายเป็นพุทธบูชาในการบำเพ็ญทานบารมีขององค์สมเด็จพระสัมมาสัมพุทธเจ้า ประกอบกับเป็นวันที่พระพุทธเจ้าได้ทรงประกาศพระพุทธศาสนาเป็นครั้งแรก จึงถือว่าเป็นวันที่มีพระรัตนตรัยครบองค์สามบริบูรณ์เป็นครั้งแรกในโลก

ที่มา : https://www.thaigov.go.th/news/contents/details/70511