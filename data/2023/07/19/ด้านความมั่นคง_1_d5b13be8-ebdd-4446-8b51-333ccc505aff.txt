รัฐบาลไทย-ข่าวทำเนียบรัฐบาล-ปลัดฯ จตุพร สร้างผู้นำเครือข่ายจิตอาสา ปลูกป่าเพื่ออนุรักษ์ ฟื้นฟู ป่าต้นน้ำ ป่าชายเลน และป้องกันไฟป่า รุ่นที่ 6


วันพุธที่ 19 กรกฎาคม 2566
ปลัดฯ จตุพร สร้างผู้นำเครือข่ายจิตอาสา ปลูกป่าเพื่ออนุรักษ์ ฟื้นฟู ป่าต้นน้ำ ป่าชายเลน และป้องกันไฟป่า รุ่นที่ 6
ปลัดฯ จตุพร สร้างผู้นำเครือข่ายจิตอาสา ปลูกป่าเพื่ออนุรักษ์ ฟื้นฟู ป่าต้นน้ำ ป่าชายเลน และป้องกันไฟป่า รุ่นที่ 6
ปลัดฯ จตุพร สร้างผู้นำเครือข่ายจิตอาสา ปลูกป่าเพื่ออนุรักษ์ ฟื้นฟู ป่าต้นน้ำ ป่าชายเลน และป้องกันไฟป่า รุ่นที่ 6
วันที่ 17 กรกฎาคม 2566 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานในพิธีเปิด โครงการฝึกอบรมหลักสูตร "จิตอาสา" ตามโครงการปลูกป่าเพื่ออนุรักษ์  ฟื้นฟู ป่าต้นน้ำ ป่าชายเลน และป้องกันไฟป่า รุ่นที่ 6 เพื่อให้ผู้เข้ารับการฝึกอบรมมีความรู้ด้านทฤษฎีการฟื้นฟูป่า รักษาต้นน้ำ และควบคุมไฟป่า ควบคู่ไปกับการฝึกทักษะและเทคนิคการปฏิบัติงานดับไฟป่าขั้นพื้นฐาน มีความรู้ความเข้าใจในการวางแผนฟื้นฟูป่า รักษาต้นน้ำ และควบคุมไฟป่า ตลอดจนสามารถถ่ายทอดองค์ความรู้ได้ต่อไป โดยมี นายเจนเจตน์ เจนนาวิน รองผู้ว่าราชการจังหวัดอุดรธานี คณะผู้บริหาร ทส. พร้อมด้วยส่วนราชการในพื้นที่ องค์กร เครือข่าย และภาคประชาชน เข้าร่วม ณ โรงแรมนภาลัย ตำบลหมากแข้ง อำเภอเมือง จังหวัดอุดรธานี
ปกท.ทส. กล่าวว่า โครงการปลูกป่าเพื่ออนุรักษ์ ฟื้นฟู ป่าต้นน้ำ ป่าชายเลน และป้องกันไฟป่า เป็นโครงการสำคัญของศูนย์อำนวยการใหญ่จิตอาสาพระราชทาน ร่วมกับหน่วยงานที่เกี่ยวข้องทุกภาคส่วน เพื่อดำเนินการแก้ไขปัญหาความเสื่อมโทรมของทรัพยากรป่าไม้และปัญหาไฟป่า ที่ส่งผลกระทบต่อความสมดุลของระบบนิเวศ ก่อให้เกิดการเปลี่ยนแปลงของสภาพภูมิอากาศ เกิดภัยธรรมชาติที่ถี่และรุนแรงขึ้น กระทบต่อความเป็นอยู่และคุณภาพชีวิตของมนุษย์ ซึ่งการดำเนินงานตามโครงการฯ จำเป็นต้องอาศัยความร่วมมือจากทุกภาคส่วน  ดังนั้น การฝึกอบรมฯ ในครั้งนี้ มีความสำคัญในการสร้างผู้นำเครือข่าย เพื่อเผยแพร่และถ่ายทอดองค์ความรู้แก่ทุกภาคส่วน ให้สามารถดำเนินกิจกรรมต่าง ๆ ทั้งด้านการอนุรักษ์ฟื้นฟูป่า การรักษาต้นน้ำลำธาร และการป้องกันไฟป่า ได้อย่างถูกต้อง และเกิดประสิทธิภาพ โดยผู้ผ่านการฝึกอบรมทุกท่านจะมีความรู้ ความเข้าใจ และมีความพร้อมในการปฏิบัติงาน สามารถเป็นผู้นำเครือข่ายจิตอาสาพระราชทาน ในอันที่จะร่วมกันอนุรักษ์ฟื้นฟูทรัพยากรป่าไม้ และแก้ไขปัญหาไฟป่า รวมทั้งสามารถถ่ายทอดองค์ความรู้ให้กับส่วนราชการ องค์กร เครือข่าย และภาคประชาชนในพื้นที่ได้อย่างมีประสิทธิภาพ นำไปสู่ความมั่นคง ทางทรัพยากร ธรรมชาติ สังคม และเศรษฐกิจ สู่การพัฒนาที่ยั่งยืน ที่สำคัญยิ่ง นั่นคือการแสดงความจงรักภักดี และสำนึกในพระมหากรุณาธิคุณของพระบาทสมเด็จพระวชิรเกล้าเจ้าอยู่หัว ที่ทรงปฏิบัติพระราชกรณียกิจนานัปการ เพื่อประโยชน์สุขแห่งอาณาราษฎร

ที่มา : https://www.thaigov.go.th/news/contents/details/70477