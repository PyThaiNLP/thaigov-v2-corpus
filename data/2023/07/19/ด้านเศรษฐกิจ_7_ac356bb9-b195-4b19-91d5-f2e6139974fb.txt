รัฐบาลไทย-ข่าวทำเนียบรัฐบาล-นายพิศักดิ์ จิตวิริยะวศิน รองปลัดกระทรวงคมนาคม เป็นประธานเปิดประชุมสัมมนาเชิงวิชาการ “Smart Thailand by Smart Transport”


วันพุธที่ 19 กรกฎาคม 2566
นายพิศักดิ์ จิตวิริยะวศิน รองปลัดกระทรวงคมนาคม เป็นประธานเปิดประชุมสัมมนาเชิงวิชาการ “Smart Thailand by Smart Transport”
...
นายพิศักดิ์ จิตวิริยะวศิน รองปลัดกระทรวงคมนาคม ในฐานะผู้บริหารเทคโนโลยีสารสนเทศระดับสูง ประจำกระทรวง (Ministry Chief Information Officer: MCIO) เป็นประธานเปิดประชุมสัมมนาเชิงวิชาการ “Smart Thailand by Smart Transport” จัดโดยศูนย์เทคโนโลยีสารสนเทศและการสื่อสาร สำนักงานปลัดกระทรวงคมนาคม โดยมี ดร.สุเมธ องกิตติกุล รองประธานสถาบันวิจัยเพื่อการพัฒนาประเทศไทย (TDRI) ศาสตราจารย์ ดร.เอกชัย สุมาลี อาจารย์สถาบันนวัตกรรมบูรณาการแห่งจุฬาลงกรณ์มหาวิทยาลัย รองศาสตราจารย์ ดร.จิตติชัย รุจนกนกนาฏ อาจารย์คณะวิศวกรรมศาสตร์ จุฬาลงกรณ์มหาวิทยาลัย ร่วมให้ความรู้ และมีนายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก ผู้บริหาร ผู้แทนหน่วยงานในสังกัดกระทรวงฯ คณะทำงาน Smart Transport และหน่วยงานที่เกี่ยวข้องทั้งภาครัฐและเอกชน เข้าร่วมสัมมนาฯ ในวันที่ 19 กรกฎาคม 2566 ณ ห้อง Ballroom โรงแรม เชอราตัน แกรนด์ สุขุมวิท กรุงเทพมหานคร
นายพิศักดิ์ จิตวิริยะวศิน กล่าวว่า กระทรวงคมนาคม มีภารกิจในการพัฒนาโครงสร้างพื้นฐานและสิ่งอำนวยความสะดวกด้านคมนาคมขนส่ง ซึ่งเป็นรากฐานสำคัญในการพัฒนาประเทศในมิติต่าง ๆ และเป็นส่วนสำคัญในการส่งเสริมให้เกิดมูลค่าเพิ่มทางเศรษฐกิจของประเทศ การนำเทคโนโลยีดิจิทัลมาหลอมรวมกับการพัฒนาโครงสร้างพื้นฐานและสิ่งอำนวยความสะดวกด้านคมนาคมขนส่ง จึงมีความสำคัญและจำเป็นอย่างยิ่งในยุคปัจจุบัน เพื่อพลิกโฉมการพัฒนาด้านคมนาคมขนส่งให้สามารถยกระดับการให้บริการ เพิ่มคุณภาพการให้บริการแก่ประชาชน สร้างมูลค่าให้ระบบเศรษฐกิจของประเทศ สนับสนุนการบริหารจัดการ
การขนส่งสินค้าและเพิ่มขีดความสามารถในการแข่งขันของประเทศ รวมถึงการสร้างให้เกิดการเชื่อมโยงบริการของระบบนิเวศการคมนาคมขนส่ง (Transport Ecosystem) ในทุกภาคส่วนเข้าด้วยกัน เพื่อนำไปต่อยอด         การพัฒนาในมิติต่าง ๆ จากภารกิจดังกล่าวหน่วยงานในสังกัดกระทรวงฯ ได้ร่วมกันจัดทำแผนพัฒนาคมนาคมดิจิทัล 2027 ขึ้น มีเป้าหมายในการยกระดับคมนาคมของไทยสู่คมนาคมดิจิทัล และก้าวสู่ยุคการคมนาคมขนส่งแบบอัตโนมัติต่อไป โดยเน้นการนำเทคโนโลยีที่ทันสมัยมาประยุกต์ใช้ในการพัฒนาโครงสร้างพื้นฐานและสิ่งอำนวยความสะดวกที่มีอยู่ให้เกิดประสิทธิภาพสูงสุด สามารถตอบโจทย์ภาคเอกชนและผู้ใช้บริการ ในขณะเดียวกันช่วยสร้างกลไกการบริหารภาครัฐที่สอดคล้องกับเทคโนโลยี รวมทั้งการสร้างนวัตกรรมของโครงสร้างพื้นฐาน สิ่งอำนวยความสะดวก และบริการด้านคมนาคมขนส่ง ซึ่งแผนพัฒนาคมนาคมดิจิทัลเป็นส่วนสำคัญในการทำให้เกิดการพัฒนาด้านคมนาคมขนส่งที่ Smart ยิ่งขึ้น และก้าวสู่ยุคคมนาคมขนส่งอัตโนมัติ (Autonomous Transport) ตามวิสัยทัศน์ของแผนพัฒนาคมนาคมดิจิทัล 2027
การสัมมนาในวันนี้ จึงเป็นโอกาสอันดีที่ผู้เข้าร่วมสัมมนาจะได้รับการถ่ายทอดความรู้        และเทคโนโลยีที่ทันสมัย รวมทั้งได้แลกเปลี่ยนประสบการณ์ในการพัฒนา Smart Transport ก่อนร่วมกันขับเคลื่อนให้เกิด Smart Thailand by Smart Transport ทั้งนี้ ทุกหน่วยงานต้องบูรณาการการทำงานร่วมกันเพื่อขับเคลื่อนการดำเนินงานตามยุทธศาสตร์ของแผนคมนาคมดิจิทัล 2027 ในระยะ 5 ปี (2566 - 2570) ได้แก่ เร่งพัฒนาโครงสร้างพื้นฐาน และข้อมูลถูกต้อง ทันสมัย มีมาตรฐาน ประยุกต์ใช้เทคโนโลยีที่ทันสมัยกับงานในภาคคมนาคมขนส่ง อาทิ AI, IoT, V2X (Vehicle-to-Everything), Drone เทคโนโลยี 5G เป็นต้น ทบทวน จัดทำแผนงาน/โครงการให้สอดคล้อง เร่งบูรณาการการดำเนินงานทั้งในระดับกระทรวง กรม และหน่วยงาน    ในส่วนภูมิภาค และสร้างการมีส่วนร่วมกับทุกภาคส่วน ซึ่งจะช่วยให้เกิดการพัฒนา Transport Ecosystem ของประเทศอย่างสมดุลต่อไป

ที่มา : https://www.thaigov.go.th/news/contents/details/70506