รัฐบาลไทย-ข่าวทำเนียบรัฐบาล-หนุน “อุตสาหกรรมฮาลาล” รองรับตลาดกลุ่มประเทศมุสลิม ตั้งเป้าเพิ่มมูลค่าส่งออกขึ้นอีก 3% ภายในปีนี้


วันพฤหัสบดีที่ 18 พฤษภาคม 2566
หนุน “อุตสาหกรรมฮาลาล” รองรับตลาดกลุ่มประเทศมุสลิม ตั้งเป้าเพิ่มมูลค่าส่งออกขึ้นอีก 3% ภายในปีนี้
.....
ประเทศไทยเป็นผู้ส่งออกผลิตภัณฑ์ฮาลาล และเป็นผู้ผลิตอาหารฮาลาลรายใหญ่ของโลก ที่ได้รับการยอมรับในหลายประเทศ ซึ่งอาหารฮาลาลคิดเป็นสัดส่วน 20% ของการส่งออกอาหารทั้งหมดของไทย โดย 60% ส่งออกไปยังประเทศที่นับถือศาสนาอิสลาม ได้แก่ อินโดนีเซีย มาเลเซีย และบรูไน คิดเป็นมูลค่าเกือบ 6 พันล้านเหรียญสหรัฐฯ ในปี 64/65 ซึ่งรัฐบาลตั้งเป้าเพิ่มมูลค่าขึ้น 3% ภายในปี 66
.
นอกจากอาหารแล้ว อุตสาหกรรมฮาลาลของไทยยังครอบคลุมถึงผลิตภัณฑ์และบริการอื่น ๆ เช่น เครื่องสำอาง แฟชั่น เวชภัณฑ์ และการท่องเที่ยว ที่มีศักยภาพ การผลิต และส่งออกมาโดยตลอด
.
รัฐบาลพร้อมสนับสนุน และยกระดับธุรกิจฮาลาลของไทยให้เป็นที่ยอมรับจากผู้บริโภคทั้งในประเทศและต่างประเทศ เพื่อให้เข้าถึงตลาดประชากรมุสลิมจำนวนหลายพันล้านคน มั่นใจว่าด้วยระบบสนับสนุนที่แข็งแกร่ง ชื่อเสียง คุณภาพที่เป็นที่ยอมรับของผลิตภัณฑ์ไทยที่ผ่านการรับรองฮาลาล ส่งผลให้อุตสาหกรรมฮาลาลของไทยมีความพร้อม และมีศักยภาพที่จะเติบโตในระดับสากลได้อีกมาก
.
อ่านเพิ่มเติม คลิก https://www.thaigov.go.th/news/contents/details/68227
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
!ปักหมุด “ตู้เลิฟปัง รักปลอดภัย” ช่องทางบริการถุงยางอนามัยฟรี สิทธิบัตรทอง
ครม. อนุมัติหลักการให้ความช่วยเหลือด้านมนุษยธรรมแก่เมียนมา จากอิทธิพลพายุไซโคลน โมคา
เคาะ! กรุงเทพฯ – ชลบุรี - สงขลา เจ้าภาพซีเกมส์ ครั้งที่ 33 และ นครราชสีมา เจ้าภาพอาเซียนพาราเกมส์ ครั้งที่ 13
เตือน!! โควิด-19 เป็นช่วงขาขึ้น ยังไม่ผ่อนมาตรการป้องกัน เร่งฉีดวัคซีนคู่ "ไข้หวัดใหญ่-โควิด" ลดป่วยหนัก – เสียชีวิต
GDP ไทยไตรมาสแรก ปี 66 โต 2.7% จากปัจจัยหลักท่องเที่ยวฟื้นตัว ช่วยหนุนภาคการบริการ

ที่มา : https://www.thaigov.go.th/news/contents/details/68296