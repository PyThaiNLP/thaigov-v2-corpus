รัฐบาลไทย-ข่าวทำเนียบรัฐบาล-วันพืชมงคล ประจำปี 2566


วันพฤหัสบดีที่ 18 พฤษภาคม 2566
วันพืชมงคล ประจำปี 2566
วันพุธที่ 17 พฤษภาคม 2566
ต่อจากนี้ไป ขอเชิญรับฟังไทยคู่ฟ้า
กระทรวงเกษตรและสหกรณ์ จัดงานพระราชพิธีพืชมงคลจรดพระนังคัลแรกนาขวัญ
เนื่องในวันพืชมงคล ประจำปี 2566 ในวันนี้(17พ.ค.66) ณ มณฑลพิธีท้องสนามหลวง
โดยถือเป็นสัญลักษณ์ในการเริ่มต้นฤดูกาลเพาะปลูกใหม่ เป็นตัวอย่างแก่ราษฎรในการทำนา เป็นสิริมงคล
บำรุงขวัญและกำลังใจแก่เกษตรกร สำหรับการแจกเมล็ดพันธุ์ข้าวเพื่อเป็นสิริมงคลในปีนี้
เป็นพันธุ์ข้าวทรงปลูกพระราชทานจำนวน 6 สายพันธุ์ ได้แก่ ขาวดอกมะลิ105 ปทุมธานี1 กข43 กข85 กข78
และ กข6 รวม 4 แสนซอง โดยกรมการข้าว ได้เปิดรับคำขอผ่านทางออนไลน์ไปเมื่อช่วงต้นเดือนที่ผ่านมา
ผู้ลงทะเบียนไว้แล้วรับเมล็ดพันธุ์ข้าวได้ที่กรมการข้าว มหาวิทยาลัยเกษตรศาสตร์ บางเขน
และสำนักงานเกษตรจังหวัด ตั้งแต่วันที่ 18 พ.ค. – 16 มิ.ย.2566
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/68302