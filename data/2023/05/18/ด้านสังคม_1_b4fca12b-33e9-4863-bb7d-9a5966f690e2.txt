รัฐบาลไทย-ข่าวทำเนียบรัฐบาล-อว. ร่วมใจสืบสานประเพณีที่งดงามของไทย จัดพิธีสรงน้ำพระและรดน้ำขอพร เนื่องในวันสงกรานต์ ประจำปี พ.ศ. 2566


วันพฤหัสบดีที่ 18 พฤษภาคม 2566
อว. ร่วมใจสืบสานประเพณีที่งดงามของไทย จัดพิธีสรงน้ำพระและรดน้ำขอพร เนื่องในวันสงกรานต์ ประจำปี พ.ศ. 2566
อว. ร่วมใจสืบสานประเพณีที่งดงามของไทย จัดพิธีสรงน้ำพระและรดน้ำขอพร เนื่องในวันสงกรานต์ ประจำปี พ.ศ. 2566
10 เมษายน 2566 กระทรวงการอุดมศึกษา วิทยาศาสตร์ วิจัยและนวัตกรรม จัดพิธีสรงน้ำพระและรดน้ำขอพร เนื่องในวันสงกรานต์ ประจำปี พ.ศ. 2566 โดยมี ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เป็นประธานในพิธี พร้อมด้วย ศ.ดร.นพ.สิริฤกษ์ ทรงศิวิไล ปลัดกระทรวง อว. ศ.ดร.ศุภชัย ปทุมนากุล รองปลัดกระทรวง อว. น.ส.สุณีย์ เลิศเพียรธรรม หัวหน้าผู้ตรวจราชการกระทรวง อว. ดร.บุญเกียรติ การะเวกพันธุ์ ผู้ช่วยรัฐมนตรีว่าการกระทรวง อว. นายสัมพันธ์ เย็นสำราญ ที่ปรึกษารัฐมนตรีว่าการกระทรวง อว. ดร.ดนุช ตันเทอดทิตย์ เลขานุการรัฐมนตรีว่าการกระทรวง อว. คณะผู้บริหารระดับสูง ข้าราชการ และเจ้าหน้าที่ อว. เข้าร่วมในพิธี ที่ห้องโถงชั้น 1 อาคารพระจอมเกล้า สำนักงานปลัดกระทรวง อว. (ถนนโยธี)
ศ.(พิเศษ) ดร.เอนก ได้อำนวยพรแก่ผู้เข้าร่วมพิธีพร้อมกล่าวว่า พิธีสรงน้ำพระและรดน้ำขอพรเนื่องในวันสงกรานต์เป็นกิจกรรมที่บุคลากรทุกคนควรสืบสานต่อให้ยังคงเป็นเอกลักษณ์ประเพณีที่ดีงามไว้ ถือเป็นการแสดงความเคารพต่อผู้ใหญ่ที่เราเคารพนับถือ พร้อมทั้งเน้นย้ำให้บุคลากรทุกคนในกระทรวง อว. ตั้งใจทำงานในหน้าที่ของตนให้ดีที่สุด
ภายในพิธีสรงน้ำพระและรดน้ำขอพร เนื่องในวันสงกรานต์ ประจำปี พ.ศ. 2566 ของกระทรวง อว. ประกอบไปด้วยพิธีสรงน้ำพระพุทธรูป พร้อมด้วยการรดน้ำขอพรท่านรัฐมนตรีและท่านปลัดกระทรวง อว. โดยระหว่างพิธีมีการบรรเลงบทเพลงจากวงดนตรีมูลนิธิ อ.สุกรี เจริญสุข ทั้งนี้ ผู้เข้าร่วมพิธีได้ร่วมกันฟังธรรมเทศนาเนื่องในวันสงกรานต์ไทย โดย พระธรรมศากยวงศ์วิสุทธิ์ (อนิลมาน ธมฺมสากิโย) วัดบวรนิเวศราชวรวิหาร เพื่อเพิ่มสิริมงคลในวาระดิถีขึ้นปีใหม่ไทย

ที่มา : https://www.thaigov.go.th/news/contents/details/68305