รัฐบาลไทย-ข่าวทำเนียบรัฐบาล-เจ้าท่าภูเก็ต เร่งตรวจสอบเหตุเรือ SPEED BOAT ชนกับ ทุ่นสัญญานไฟเดินเรือ บริเวณหาดฉลอง พร้อมออกคำสั่งห้ามใช้เรือทันที


วันพฤหัสบดีที่ 18 พฤษภาคม 2566
เจ้าท่าภูเก็ต เร่งตรวจสอบเหตุเรือ SPEED BOAT ชนกับ ทุ่นสัญญานไฟเดินเรือ บริเวณหาดฉลอง พร้อมออกคำสั่งห้ามใช้เรือทันที
...
เมื่อวันที่ 17 พฤษภาคม 2566 เวลาประมาณ 16.30 น. สำนักงานเจ้าท่าภูมิภาคสาขาภูเก็ต ได้รับแจ้งเหตุเรือ SPEED BOAT ชื่อ ธนาธิป มารีน 555 ทะเบียนเรือ 605102138 ขนาด 10.90 ตันกรอส หมดอายุวันที่ 3 พฤศจิกายน 2566  ประเภทเรือ เรือกลเดินทะเลเฉพาะเขต ประเภทการใช้บรรทุกคนโดยสาร(เรือเร็ว)
พุ่งชนทุ่นเครื่องหมายสัญญาณไฟเดินเรือบริเวณท่าเรืออ่าวฉลอง โดยมีลูกเรือจำนวน 2 คน ผู้โดยสาร 35 คน รวมทั้งสิ้น 37 คน พบผู้บาดเจ็บขาหัก 1 ราย(กัปตันเรือ) หน้าผากแตก 1 ราย(ลูกเรือ) มีอาการแน่นจุกประมาณ 5 ราย ได้รับการช่วยเหลือทั้งหมด และนำส่งโรงพยาบาลเรียบร้อย ไม่มีผู้สูญหายและไม่มีผู้เสียชีวิต จากการตรวจสอบสาเหตุพบว่าเกิดจากความประมาทของผู้ควบคุมเรือ  ซึ่งอยู่ระหว่างการตรวจสอบและดำเนินการของเจ้าหน้าที่
พร้อมกันนี้ นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย ได้สั่งการให้สำนักงานเจ้าท่าภูมิภาคสาขาภูเก็ต
ออกคำสั่งห้ามใช้เรือทันที และสอบปากคำเจ้าของเรือและคนประจำเรือที่อยู่ในเหตุการณ์ เพื่อสอบสวนหาสาเหตุของการเกิดอุบัติเหตุ รวมถึงตรวจสารเสพติดของคนประจำเรือ เพื่อจะได้ดำเนินการตามกฎหมายของกรมเจ้าท่าโดยเคร่งครัด
ทั้งนี้ผู้อำนวยการสำนักงานเจ้าท่าภูมิภาคสาขาภูเก็ต ได้บูรณาการตรวจสอบสถานที่เกิดเหตุร่วมกับหน่วยงานที่เกี่ยวข้องและจะได้เดินทางไปเยี่ยมผู้ได้รับบาดเจ็บต่อไป

ที่มา : https://www.thaigov.go.th/news/contents/details/68288