รัฐบาลไทย-ข่าวทำเนียบรัฐบาล-ครม. อนุมัติหลักการให้ความช่วยเหลือด้านมนุษยธรรมแก่เมียนมา จากอิทธิพลพายุไซโคลน โมคา


วันพฤหัสบดีที่ 18 พฤษภาคม 2566
ครม. อนุมัติหลักการให้ความช่วยเหลือด้านมนุษยธรรมแก่เมียนมา จากอิทธิพลพายุไซโคลน โมคา
.....
ที่ประชุม ครม. (16 พ.ค. 66) อนุมัติหลักการให้กระทรวงการต่างประเทศและส่วนราชการที่เกี่ยวข้องร่วมกันพิจารณาการเพื่อให้ความช่วยเหลือด้านมนุษยธรรมแก่เมียนมากรณีพายุไซโคลนโมคา (Mocha) ซึ่งก่อตัวขึ้นในอ่างเบงกอลได้เคลื่อนตัวเข้าพื้นที่ด้านตะวันตกของเมียนมาบริเวณรัฐยะไข่ เมื่อวันที่ 11 พ.ค. 66 ทำให้เกิดพายุฝนตกหนัก น้ำท่วมเฉียบพลัน ดินโคลนถล่มและกระแสไฟฟ้าดับในหลายพื้นที่สร้างความเสียหายแก่ชีวิตและทรัพย์สินของชาวเมียนมาอย่างกว้างขวาง
.
ต่อมาในวันที่ 12 พ.ค. 66 สถานเอกอัครราชทูตเมียนมาประจำประเทศไทย ได้ส่งหนังสือถึงกระทรวงการต่างประเทศของไทย แจ้งว่าทางการเมียนมาได้เตรียมความพร้อมให้ความช่วยเหลือแก่ประชาชนที่ได้รับผลกระทบจากพายุดังกล่าว และขอรับการสนับสนุนจากไทยในกรณีที่มีเหตุจำเป็นเร่งด่วน
.
ซึ่งกระทรวงการต่างประเทศ ได้พิจารณาแล้วว่า พายุไซโคลนที่เกิดขึ้นมีความรุนแรงใกล้เคียงกับระดับซูเปอร์ไต้ฝุ่นที่รุนแรงมากกว่าพายุไซโคลนนาร์กีสที่เคยเกิดขึ้นกับเมียนมาในปี 2551 และมีโอกาสที่จะสร้างความเสียหายต่อชีวิตและทรัพย์สินชาวเมียนมาอย่างกว้างขวางและเฉียบพลัน ดังนั้น การให้ความช่วยเหลือด้านมนุษยธรรมอย่างทันท่วงทีจึงมีความจำเป็นอย่างเร่งด่วนอย่างยิ่ง
.
ส่วนงบประมาณที่จะใช้สำหรับให้การช่วยเหลือนั้น จะใช้จ่ายจากงบประมาณของส่วนราชการที่เกี่ยวข้องซึ่งได้รับการจัดสรรไว้อยู่แล้ว จึงไม่มีผลเป็นการอนุมัติงานหรือโครงการ หรือมีผลเป็นการสร้างความผูกพันต่อ ครม. ชุดต่อไป
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
!ปักหมุด “ตู้เลิฟปัง รักปลอดภัย” ช่องทางบริการถุงยางอนามัยฟรี สิทธิบัตรทอง
เคาะ! กรุงเทพฯ – ชลบุรี - สงขลา เจ้าภาพซีเกมส์ ครั้งที่ 33 และ นครราชสีมา เจ้าภาพอาเซียนพาราเกมส์ ครั้งที่ 13
หนุน “อุตสาหกรรมฮาลาล” รองรับตลาดกลุ่มประเทศมุสลิม ตั้งเป้าเพิ่มมูลค่าส่งออกขึ้นอีก 3% ภายในปีนี้
เตือน!! โควิด-19 เป็นช่วงขาขึ้น ยังไม่ผ่อนมาตรการป้องกัน เร่งฉีดวัคซีนคู่ "ไข้หวัดใหญ่-โควิด" ลดป่วยหนัก – เสียชีวิต
GDP ไทยไตรมาสแรก ปี 66 โต 2.7% จากปัจจัยหลักท่องเที่ยวฟื้นตัว ช่วยหนุนภาคการบริการ

ที่มา : https://www.thaigov.go.th/news/contents/details/68298