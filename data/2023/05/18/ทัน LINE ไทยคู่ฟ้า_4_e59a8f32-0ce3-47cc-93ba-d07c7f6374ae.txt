รัฐบาลไทย-ข่าวทำเนียบรัฐบาล-!ปักหมุด “ตู้เลิฟปัง รักปลอดภัย” ช่องทางบริการถุงยางอนามัยฟรี สิทธิบัตรทอง


วันพฤหัสบดีที่ 18 พฤษภาคม 2566
!ปักหมุด “ตู้เลิฟปัง รักปลอดภัย” ช่องทางบริการถุงยางอนามัยฟรี สิทธิบัตรทอง
.....
รัฐบาลห่วงใยปัญหาด้านสุขภาพโดยเฉพาะปัญหาโรคติดต่อทางเพศสัมพันธ์ และการตั้งครรภ์ที่ไม่พึงประสงค์ เพิ่มช่องทางการให้บริการ“บริการถุงยางอนามัย” ซึ่งเป็นสิทธิประโยชน์ในระบบหลักประกันสุขภาพแห่งชาติ หรือ บัตรทอง 30 บาท เพื่อร่วมป้องกันภาวะท้องไม่พร้อม และป้องกันโรคติดต่อทางเพศสัมพันธ์ ภายใต้แคมเปญ เลิฟปัง รักปลอดภัย เริ่มให้บริการฟรีแล้ววันนี้
.
ประชาชนผู้มีสิทธิบัตรทอง เพียงนำบัตรประจำตัวประชาชน สามารถกดรับถุงยางอนามัยได้ที่ “ตู้เลิฟปัง รักปลอดภัย” โดยจะได้รับถุงยางอนามัยครั้งละ 10 ชิ้น ต่อคนต่อสัปดาห์ ไม่เกิน 52 ครั้ง/คน/ปี ขณะนี้ใช้ได้เฉพาะผู้มีสิทธิบัตรทอง 30 บาทเท่านั้น ส่วนสิทธิอื่น ๆ เช่น สิทธิประกันสังคม สวัสดิการข้าราชการ จะแจ้งให้ทราบในระยะต่อไป
.
สถานที่จุดติดตั้งตู้เลิฟปัง รักปลอดภัย
1. ท่าเรือแหลมบาลีฮาย จ.ชลบุรี
2. โรงพยาบาลเมืองพัทยา จ.ชลบุรี
3. มหาวิทยาลัยธรรมศาสตร์ ท่าพระจันทร์ กรุงเทพฯ
4. ตลาดต้นสัก อ.เมือง จ.นนทบุรี
5. ห้างสุขอนันต์ ปาร์ค สระบุรี
6. มหาวิทยาลัยรังสิต ตึกเภสัชศาสตร์
7. ห้างเซ็นทรัลเฟสติวัล พัทยา
.
ทั้งนี้ ในอนาคตจะขยายจุดติดตั้งให้บริการอย่างทั่วถึงและเพียงพอทุกพื้นที่ หากมีปัญหาการใช้ตู้สามารถสอบถามได้ที่สายด่วน สปสช.โทร 1330 ตลอด 24 ชม.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68318