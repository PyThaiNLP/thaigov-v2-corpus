รัฐบาลไทย-ข่าวทำเนียบรัฐบาล-บสย. ประชุมเชิงปฏิบัติการระดับผู้บริหาร จัดทำแผนวิสาหกิจ 2567-2571


วันพฤหัสบดีที่ 18 พฤษภาคม 2566
18/05/2566
พิมพ์
บสย. ประชุมเชิงปฏิบัติการระดับผู้บริหาร จัดทำแผนวิสาหกิจ 2567-2571
บสย. จัดประชุมปฏิบัติการระดับผู้บริหาร (VP Workshop) เพื่อจัดทำแผนวิสาหกิจประจำปี 2567–2571 และแผนปฏิบัติการปี 2567 โดยมีผู้บริหารระดับสูงและผู้บริหารทุกฝ่ายงานร่วมประชุม เพื่อทบทวนวิสัยทัศน์ พันธกิจ ค่านิยม ตำแหน่งเชิงยุทธศาสตร์
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เป็นประธานเปิดการประชุมปฏิบัติการระดับผู้บริหาร (VP Workshop) เพื่อจัดทำแผนวิสาหกิจประจำปี 2567 – 2571 และแผนปฏิบัติการปี 2567 โดยมีผู้บริหารระดับสูงและผู้บริหารทุกฝ่ายงานเข้าร่วมประชุม เพื่อทบทวนวิสัยทัศน์ พันธกิจ ค่านิยม ตำแหน่งเชิงยุทธศาสตร์ พร้อมทั้งร่วมพิจารณาประเด็นความท้าทายและโอกาส เพื่อกำหนดแนวทางการดำเนินงานภายใต้กรอบยุทธศาสตร์เบื้องต้น ณ โรงแรมนิกโก ทองหล่อ กรุงเทพ เมื่อวันที่ 16 พฤษภาคม 2566
สำหรับการกำหนดกรอบยุทธศาสตร์ บสย. มุ่งไปสู่การเป็นศูนย์กลางเชื่อมโยงแหล่งเงินทุน โดยขยายช่องทางการค้ำประกันสินเชื่อ ผ่าน Digital Platform เพื่อเพิ่มโอกาส ส่งเสริมและสนับสนุนการเข้าถึงแหล่งเงินทุนของผู้ประกอบการ SMEs เพื่อการเติบโตอย่างยั่งยืน (SMEs’ Gateway) ควบคู่ไปกับขยายบทบาทการให้ความรู้และคำปรึกษาทางการเงินและธุรกิจให้กับ SMEs รวมถึงพัฒนาองค์กรโดยนำเทคโนโลยี Digital มาใช้เพื่อเพิ่มประสิทธิภาพการทำงาน และรองรับแนวโน้มของผู้ประกอบการยุคใหม่ที่ทำธุรกรรมผ่านออนไลน์มากขึ้น
ทั้งนี้ ในปี 2566 บสย. เน้นย้ำการทำงานที่รวดเร็ว รอบคอบ ภายใต้ค่านิยม TCG Fast & First  รวดเร็ว รอบคอบ ที่หนึ่งในใจ SMEs  โดย T: Think Innovatively : กล้าคิด กล้าทำ กล้าเปลี่ยนแปลง C : Connectivity สร้างเครือข่าย สร้างความร่วมมือ สร้างความสัมพันธ์ G : Good Governance ยึดมั่นธรรมาภิบาล ยึดมั่นบริหารความเสี่ยง ยึดมั่นดูแลสังคมและสิ่งแวดล้อม Fast : รวดเร็ว รอบคอบ อย่างรอบรู้ First : ที่หนึ่งให้บริการ ที่หนึ่งให้คำปรึกษา ที่หนึ่งในใจ SMEs
โดยมุ่งเน้น 5 พันธกิจหลัก ได้แก่ 1.พัฒนาศักยภาพ SMEs และผู้ประกอบการรายย่อยเพื่อให้เข้าถึงแหล่งทุนและองค์ความรู้ทั้งระบบ 2.ผลักดัน SMEs และผู้ประกอบการรายย่อยให้เติบโตอย่างก้าวกระโดดด้วยนวัตกรรมทางการเงิน 3.เชื่อมโยงเครือข่ายธุรกิจครบวงจรสำหรับ SMEs และผู้ประกอบการรายย่อย 4.ยกระดับขีดความสามารถองค์กรเพื่อการสนับสนุนเศรษฐกิจฐานรากอย่างบูรณาการ 5.ส่งเสริมการดำเนินงานที่โปร่งใสในทุกระดับองค์กรอย่างยั่งยืน

ที่มา : https://www.thaigov.go.th/news/contents/details/68289