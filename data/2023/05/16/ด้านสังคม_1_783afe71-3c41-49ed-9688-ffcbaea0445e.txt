รัฐบาลไทย-ข่าวทำเนียบรัฐบาล-ดีอีเอส ยกระดับประสิทธิภาพการทำงานร่วมกันระหว่างหน่วยงานภาครัฐและ GCC1111


วันอังคารที่ 16 พฤษภาคม 2566
ดีอีเอส ยกระดับประสิทธิภาพการทำงานร่วมกันระหว่างหน่วยงานภาครัฐและ GCC1111
ดีอีเอส ยกระดับประสิทธิภาพการทำงานร่วมกันระหว่างหน่วยงานภาครัฐและ GCC1111
วันนี้ (16 พ.ค. 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เปิดสัมมนาเพิ่มประสิทธิภาพในการทำงานร่วมกันระหว่างหน่วยงานภาครัฐและศูนย์บริการภาครัฐเพื่อประชาชน GCC 1111 ประจำปี 2566 เพื่อให้เครือข่ายภาครัฐได้รับทราบผลการปฏิบัติงาน และความสำคัญของการบูรณาการข้อมูลเครือข่ายภาครัฐ โดยมี นางสาววิภาดา ลิ่วเฉลิมวงศ์ ผู้อำนวยการกองกลาง สำนักงานปลัดกระทรวงดิจิทัลเพื่อเศรษฐกิจและสังคม ร่วมกล่าวรายละเอียดผลการดำเนินงาน ณ โรงแรมอัศวิน แกรนด์ คอนเวนชั่น
ทั้งนี้ ศูนย์บริการข้อมูลภาครัฐเพื่อประชาชน (GCC 1111) เป็นช่องทางหลักให้กับประชาชนในการเข้าถึงข้อมูลภาครัฐ และศูนย์รับเรื่องราวร้องทุกข์ของประชาชน กำกับดูแลโดยดีอีเอส และมอบหมายให้บริษัท โทรคมนาคมแห่งชาติ จำกัด (มหาชน) เป็นผู้ดำเนินงานโครงการฯ โดยผลการดำเนินงานของ GCC1111 (ตุลาคม 64 -เมษายน 66) มีการใช้บริการ จำนวนกว่า 2,366,125 ครั้ง ช่องทางหลักที่ประชาชนใช้บริการมากที่สุด คือ โทรศัพท์ ร้อยละ 99.21 ทาง social ร้อยละ 0.79 และมียอดสะสมสถิติการให้บริการผ่าน Voice Bot จำนวน 619,093 ครั้ง และผ่าน Chatbot จำนวน 7,572 ครั้ง
_____________________________

ที่มา : https://www.thaigov.go.th/news/contents/details/68237