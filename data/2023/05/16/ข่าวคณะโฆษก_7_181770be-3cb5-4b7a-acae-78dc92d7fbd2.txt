รัฐบาลไทย-ข่าวทำเนียบรัฐบาล-ครม.เห็นชอบการรับรองวัดคาทอลิกตามตามระเบียบสำนักนายกรัฐมนตรีว่าด้วยแนวทางพิจารณาในการจัดตั้งวัดบาทหลวงโรมันคาทอลิก จำนวน 79 แห่ง ใน 25 จังหวัด


วันอังคารที่ 16 พฤษภาคม 2566
16/05/2566
พิมพ์
ครม.เห็นชอบการรับรองวัดคาทอลิกตามตามระเบียบสำนักนายกรัฐมนตรีว่าด้วยแนวทางพิจารณาในการจัดตั้งวัดบาทหลวงโรมันคาทอลิก จำนวน 79 แห่ง ใน 25 จังหวัด
ครม.เห็นชอบการรับรองวัดคาทอลิกตามตามระเบียบสำนักนายกรัฐมนตรีว่าด้วยแนวทางพิจารณาในการจัดตั้งวัดบาทหลวงโรมันคาทอลิก จำนวน 79 แห่ง ใน 25 จังหวัด
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี(ครม.) วันที่ 16 พ.ค. 66 ได้เห็นชอบการรับรองวัดคาทอลิก เป็นวัดคาทอลิกตามระเบียบสำนักนายกรัฐมนตรีว่าด้วยแนวทางพิจารณาในการจัดตั้งวัดบาทหลวงโรมันคาทอลิก พ.ศ.2564 จำนวน 79 แห่ง ใน 25 จังหวัด ตามที่กระทรวงวัฒนธรรมเสนอ ซึ่งเป็นการเห็นชอบเพิ่มเติมจากที่ ครม. เมื่อวันที่ 23 ส.ค. 65, 8 พ.ย. 65 และ 21 ก.พ. 66 ได้เห็นชอบรับรองไปแล้ว 76 แห่ง
สำหรับวัดคาทอลิกทั้ง  79 แห่ง ได้ผ่านการพิจารณาของคณะกรรมการพิจารณากลั่นกรองคำขอจัดตั้งวัดคาทอลิก ซึ่งทุกแห่งมีคุณสมบัติตามหลักเกณฑ์ที่ระบุไว้ในระเบียบสำนักนายกรัฐมนตรีฯ ได้แก่ 1)ได้รับความเห็นชอบให้ยื่นคำขอรับรองวัดคาทอลิกจากสภาประมุขบาทหลวงโรมันคาทอลิกแห่งประเทศไทย 2)มีข้อมูลที่ตั้งวัด 3)มีข้อมูลที่ดินที่ตั้งวัดและการอนุญาตให้ใช้ที่ดิน 4) มีรายชื่อบาทหลวงซึ่งจะไปประกอบศาสนกิจประจำ ณ วัดคาทอลิก และ 5)มีข้อมูลอื่นที่จำเป็นเกี่ยวกับการรับรองวัดคาทอลิก เช่น มีใบอนุญาตหรือใบรับรองการก่อสร้างอาคารหรือเอกสารรับรองความมั่นคงแข็งแรงของอาคารวัด มีระบบสาธารณูปโภคพื้นฐานที่เอื้อต่อการประกอบศาสนพิธีและการพำนัก มีสถานที่ วัดได้ดำเนินการตามภารกิจของมิซซังในด้านต่างๆ เช่น ด้านอภิบาลคริสตชนและด้านเผยแผ่ธรรมเรียบร้อยแล้ว
น.ส.ไตรศุลี กล่าวว่า  วัดคาทอลิกมีประโยชน์ต่อชุมชนและท้องถิ่นในหลายประการ อาทิ เป็นสถานที่ปฏิบัติศาสนกิจเพื่อความสงบและพัฒนาจิตใจ, เป็นสถานที่พบปะพูดคุยของคนในชุมชนส่งผลต่อความสามัคคีในชุมชน, สถานที่ของวัดสามารถใช้เป็นที่ออกกำลังกาย, เป็นแหล่งศึกษาด้านวัฒนธรรมประเพณีของคาทอลิกแก่นักเรียนและประาชนทั่วไป ตลอดจนเป็นแหล่งเรียนรู้พระธรรมคำสอนคริสต์ศาสนาและอบรมพัฒนาการเป็นพลเมืองที่ดีให้กับประชาชน
สำหรับทั้ง 25 จังหวัดที่มีวัดคาทอลิกได้รับการรับรองในครั้งนี้ประกอบด้วย 1)อุดรธานี 7 แห่ง เช่น วัดพระมารดานิจจานุเคราะห์ อุดรธานี, วัดพระมารดานิจจานุเคราะห์(โพนสูงน้อย),วัดนักบุญยูดาห์(บ้านดุง) 2)สกลนคร 7 แห่ง เช่น วัดดวงพระหฤทัยศักดิ์สิทธิ์ยิ่งของพระเยซูเจ้าฯ(สกลนคร), วัดแม่พระแห่งภูเขาการ์แมล(ป่าพนาวัลย์), วัดนักบุญเทเรซาแห่งกุมารเยซู(วนาสามัคคี) 3)บึงกาฬ  7 แห่ง เช่น วัดนักบุญยอห์นบัปติสต์(บึงกาฬ), วัดนักบุญยอแซฟกรรมกร(บ้านชัยพร), วัดนักบุญเปาโล(เซกา)
4) ขอนแก่น 6 แห่ง เช่น วัดแม่พระปฏิสนธินิรมล(บ้านน้อยสามเหลี่ยม),วัดนักบุญทั้งหลาย(บ้านม่วงใหญ่), วัดพระคริสตประจักษ์(บ้านขาด) 5)ตาก 6 แห่ง  เช่น วัดนักบุญฟรังซิสเซเวียร์(ตาก),วัดนักบุญเทเรซา(แม่สอด),วัดพระคริสตกษัตริย์(ปูแป้)
6) ชลบุรี 5 แห่ง เช่น วัดแม่พระเมืองลูร์ด(บางแสน), วัดพระหฤทัยแห่งพระเยซูเจ้า(ศรีราชา), วัดเซนต์นิโคลัส(พัทยา) 7) เพชรบูรณ์ 5 แห่ง เช่น วัดนายชุมพาบาลที่ดี(หล่มสัก), วัดแม่พระเมืองลูร์ด(เพชรบูรณ์), วัดพระเยซูเจ้ากลับคืนชีพ(บ้านโคกยาว) 8) หนองคาย 5 แห่ง เช่น วัดนักบุญโครเนลิอัส(บ้านไผ่สีทอง), วัดดวงหทัยนิรมลแม่พระ(ท่าบ่อ), วัดพระศรีหฤทัย(ศรีเชียงใหม่) 9) นครพนม 5 แห่ง เช่น วัดนักบุญฟรังซิสเซเซียร์(โชคอำนวย), วัดนักบุญเปาโล(นกเหาะ), วัดนักบุญฟังซิสเดอร์ ชาล(เชียงยืน)
10) กรุงเทพมหานคร 4 แห่ง เช่น วัดนักบุญหลุยส์ มารีย์ เออ มงฟอร์ต(บางแค), วัดอัครเทวดาคาเบรียล(สุขสวัสดิ์),วัดคัครเทวดามีคาแอล(สะพานใหม่) 11) เชียงใหม่ 4 แห่ง เช่น วัดอาสนวิหารพระหฤทัย เชียงใหม่, วัดนักบุญมีคาแอลการีกอยส์(จอมทอง), วัดนักบุญไมเกิลการีกอยส์(เชียงดาว) 12) เลย 3 แห่ง ได้แก่ วัดพระคริสตเจ้ากษัตริย์แห่งสากลจักรวาล(เลย), วัดอัครเทวดาฟาแอล(บ้านท่าบม), วัดมารีย์นำไมตรี(เชียงคาน) 13) ลพบุรี 2 แห่ง ได้แก่ วัดอัครเทวดามีคาแอล(ลพบุรี), 14) ลำปาง 2 แห่ง ได้แก่ วัดพระแม่แห่งลูร์ด, วัดพระแม่พระราชินีแห่งสันติภาพ(แจ้ห่ม)
15) หนองบัวลำภู 1 แห่ง ได้แก่ วัดอัครเทวดามีคาแอล(หนองบัวลำภู)  16) พระนครศรีอยุธยา 1 แห่ง ได้แก่ วัดแม่พระรับสาร(โรจนะ) 17) อุตรดิตถ์ 1 แห่ง ได้แก่ วัดแม่พระลูกประคำ(อุตรดิตถ์) 18) สุพรรณบุรี 1 แห่ง ได้แก่ วัดนักบุญคลารา(เดิมบางนางบวช) 19) ลำพูน 1 แห่ง ได้แก่ วัดนักบุญฟรังซิสแห่งอัสซีซี(ลำพูน) 20)ระยอง 1 แห่ง ได้แก่ วัดแม่พระนิจจานุเคราะห์(ระยอง) 21) ปราจีนบุรี 1 แห่ง ได้แก่ วัดมารีสมภพ(กบินทร์บุรี) 22) พิจิตร 1 แห่ง ได้แก่ วัดนักบุญยอแซฟ(พิจิตร) 23)พิษณุโลก 1 แห่ง ได้แก่ วัดเซนต์นิโกลาส(พิษณุโลก) 24) กำแพงเพชร 1 แห่ง ได้แก่ วัดพระคริสต์สมภพ(กำแพงเพชร) และ 25) สุโขทัย 1 แห่ง ได้แก่ วัดพระหฤทัย(สวรรคโลก)

ที่มา : https://www.thaigov.go.th/news/contents/details/68245