รัฐบาลไทย-ข่าวทำเนียบรัฐบาล-กรมเจ้าท่า ขุดลอกแม่น้ำท่าจีน บางเลน นครปฐม เพิ่มพื้นที่รองรับและระบายน้ำช่วงฤดูน้ำหลาก


วันจันทร์ที่ 15 พฤษภาคม 2566
กรมเจ้าท่า ขุดลอกแม่น้ำท่าจีน บางเลน นครปฐม เพิ่มพื้นที่รองรับและระบายน้ำช่วงฤดูน้ำหลาก
...
กรมเจ้าท่า โดยสำนักพัฒนาและบำรุงรักษาทางน้ำ สำนักงานพัฒนาและบำรุงรักษาทางน้ำที่ 1 หน่วยปฏิบัติงานขุดลอกแม่น้ำท่าจีน ต.หินมูล อ.บางเลน จ.นครปฐม โดยใช้เรือขุดเจ้าท่า ย.1 และเรือเจ้าท่า ย.101 เป็นเครื่องจักรในการปฏิบัติงาน ความกว้างก้นร่องตามรูปแบบเท่ากับ 30 เมตร  ระยะทางที่ต้องทำการขุดลอก 1,350 เมตร (กม.135+650 ถึง กม.137+000) มีปริมาณวัสดุขุดลอกตามแผนที่ 55,183 ลูกบาศก์เมตร
ปัจจุบันขุดลอกได้ระยะทาง 1,220 เมตร ปริมาณวัสดุ 50,248 ลูกบาศก์เมตร คิดเป็นร้อยละ 91 ทั้งนี้ ผลที่ได้จากการขุดลอกในครั้งนี้ จะช่วยทำให้ร่องน้ำมีความลึกมากขึ้น เพื่อช่วยเพิ่มอัตราการไหลของน้ำ ลดปัญหาอุทุกภัยซึ่งจะเกิดความเสียหายบ้านเรือนทรัพย์สิน ช่วยเพิ่มพื้นที่กักเก็บน้ำ และช่วยการระบายน้ำในช่วงฤดูน้ำหลาก โดยมีประชาชนในพื้นที่ได้รับประโยชน์จากการขุดลอก ประมาณ 1,833 ครัวเรือน พื้นที่ทางการเกษตร ประมาณ 27,196 ไร่

ที่มา : https://www.thaigov.go.th/news/contents/details/68225