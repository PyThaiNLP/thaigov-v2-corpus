รัฐบาลไทย-ข่าวทำเนียบรัฐบาล-SME D Bank แจ้งเตือนผู้ประกอบการเอสเอ็มอี อย่าหลงเชื่อ!!! แฟนเพจแอบอ้าง


วันอังคารที่ 16 พฤษภาคม 2566
16/05/2566
พิมพ์
SME D Bank แจ้งเตือนผู้ประกอบการเอสเอ็มอี อย่าหลงเชื่อ!!! แฟนเพจแอบอ้าง
SME D Bank ขอแจ้งเตือนผู้ประกอบการเอสเอ็มอี เนื่องจากขณะนี้ มีผู้เปิด Facebook Fanpage ใช้ชื่อว่า "สินเชื่อ COD ไปรษณีย์ไทย (smebank)" เชิญชวนใช้บริการสินเชื่อไปยังบุคคลต่างๆ ซึ่งอาจสร้างความสับสน เข้าใจผิดให้แก่ผู้ประกอบการเอสเอ็มอี
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ขอแจ้งเตือนผู้ประกอบการเอสเอ็มอี เนื่องจากขณะนี้ มีผู้เปิด Facebook Fanpage ใช้ชื่อว่า "สินเชื่อ COD ไปรษณีย์ไทย (smebank)" (https://www.facebook.com/Ssmedevelopmentbank) โดยใช้รูป profile เป็นโลโก้ของ "SME D Bank " และใช้ภาพ cover เป็นภาพโฆษณาสินเชื่อของธนาคาร รวมถึง Inbox ข้อความเชิญชวนใช้บริการสินเชื่อไปยังบุคคลต่างๆ ซึ่งอาจสร้างความสับสน เข้าใจผิดให้แก่ผู้ประกอบการเอสเอ็มอี
ทาง SME D Bank ขอเรียนแจ้งเตือนผู้ประกอบการเอสเอ็มอีทุกท่านว่า Facebook Fanpage ดังกล่าว ไม่มีความเกี่ยวข้องใดๆ กับธนาคารทั้งสิ้น และธนาคารไม่มีนโยบายให้บุคคลภายนอกเปิด Facebook Fanpage หรือผลิตสื่อใดๆ เพื่อแอบอ้างชื่อธนาคารไปหาผลประโยชน์ โดยขณะนี้ ธนาคารกำลังดำเนินการเอาผิดทางกฎหมายเพื่อไม่ให้เป็นเยี่ยงอย่าง ดังนั้น ขอความกรุณาผู้ประกอบการเอสเอ็มอีอย่าหลงเชื่อข้อมูลจาก Facebook Fanpage ดังกล่าว
ทั้งนี้ สามารถติดตามข้อมูลข่าวสารอย่างเป็นทางการของธนาคารได้ที่ Facebook Fanpage "ธนาคารพัฒนาวิสาหกิจขนาดกลางและขนาดย่อมแห่งประเทศไทย” (https://web.facebook.com/SMEDevelopmentBank) หรือเว็บไซต์ www.smebank.co.th เท่านั้น สอบถามข้อมูลเพิ่มเติมที่ Call Center 1357

ที่มา : https://www.thaigov.go.th/news/contents/details/68250