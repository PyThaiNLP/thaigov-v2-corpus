รัฐบาลไทย-ข่าวทำเนียบรัฐบาล-รัฐบาลห่วงใยปัญหาสุขภาพวัยเจริญพันธ์เพิ่มช่องทางการให้บริการถุงยางอนามัยสิทธิบัตรทอง " ตู้เลิฟปัง รักปลอดภัย " ป้องกันการตั้งครรภ์ที่ไม่พึงประสงค์ และป้องกันโรคติดต่อทางเพศสัมพันธ์


วันอังคารที่ 16 พฤษภาคม 2566
16/05/2566
พิมพ์
รัฐบาลห่วงใยปัญหาสุขภาพวัยเจริญพันธ์เพิ่มช่องทางการให้บริการถุงยางอนามัยสิทธิบัตรทอง " ตู้เลิฟปัง รักปลอดภัย " ป้องกันการตั้งครรภ์ที่ไม่พึงประสงค์ และป้องกันโรคติดต่อทางเพศสัมพันธ์
รัฐบาลห่วงใยปัญหาสุขภาพวัยเจริญพันธ์ เพิ่มช่องทางการให้บริการถุงยางอนามัยสิทธิบัตรทอง " ตู้เลิฟปัง รักปลอดภัย " ป้องกันการตั้งครรภ์ที่ไม่พึงประสงค์ และป้องกันโรคติดต่อทางเพศสัมพันธ์
วันที่ 16 พ.ค. 66 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า รัฐบาลห่วงใยปัญหาด้านสุขภาพโดยเฉพาะปัญหาโรคติดต่อทางเพศสัมพันธ์ และการตั้งครรภ์ที่ไม่พึงประสงค์ เพิ่มช่องทางการให้บริการ“บริการถุงยางอนามัย” ซึ่งเป็นสิทธิประโยชน์ในระบบหลักประกันสุขภาพแห่งชาติ หรือ “บัตรทอง 30 บาท” เพื่อร่วมป้องกันการตั้งครรภ์ที่ไม่พึงประสงค์ และป้องกันโรคติดต่อทางเพศสัมพันธ์ สิทธิประโยชน์บัตรทอง      ในกลุ่มประชาชนกลุ่มวัยเจริญพันธุ์ ภายใต้แคมเปญ เลิฟปัง รักปลอดภัย เริ่มให้บริการฟรีแล้ววันนี้ โดยจะได้รับถุงยางอนามัยครั้งละ 10 ชิ้นต่อคนต่อสัปดาห์ ไม่เกิน 52 ครั้ง/คน/ปี ขณะนี้ใช้ได้เฉพาะผู้มีสิทธิหลักประกันสุขภาพแห่งชาติหรือสิทธิบัตรทอง 30 บาทเท่านั้น ส่วนสิทธิอื่นๆ เช่น สิทธิประกันสังคม สวัสดิการข้าราชการ อยู่ระหว่างรอความชัดเจน และ สปสช.จะประกาศให้ทราบอีกครั้ง
นางสาวรัชดา กล่าวว่า ขั้นตอนการขอรับถุงยางอนามัยทำได้ง่าย ๆ ดังนี้ 1. เสียบบัตรประจำตัวประชาชน เพื่อตรวจสอบสิทธิ 2. อ่านเงื่อนไข >>  กด ”ยอมรับ” (ต้องกดยอมรับ จึงจะไปต่อ) 3. เลือกขนาดไซด์ของถุงยาง >> ไซด์ 49 / 52 / 54 / 56 (ต้องเลือกจึงจะไปต่อ) 4. ตู้จะ pop up QR code ของ สปสช. ให้ความรู้เกี่ยวกับการใช้ถุงยาง >>   กด " ตกลง " หลังจาก scan เสร็จ  5. รับถุงยาง กรณีติดขัดปัญหา เกี่ยวกับการใช้งานตู้แจกถุงยางอัตโนมัติ เช่น กรอกข้อมูลสำเร็จแต่ถุงยางไม่ตกลงมา เป็นต้น สามารถแจ้งปัญหาการใช้งานได้ดังนี้  @Line @vendingplus โทรศัพท์หมายเลข 02-0090-500
“สำหรับสถานที่จุดติดตั้งตู้ ได้แก่ 1. ท่าเรือแหลมบาลีฮาย จ.ชลบุรี 2. โรงพยาบาลเมืองพัทยา จ.ชลบุรี 3. หาวิทยาลัยธรรมศาสตร์ ท่าพระจันทร์ กรุงเทพฯ 4. ตลาดต้นสัก อ.เมือง จ.นนทบุรี และที่นี่เป็นแห่งที่  5. ห้างสุขอนันต์ ปาร์ค สระบุรี 6. มหาวิทยาลัยรังสิต ตึกเภสัชศาสตร์ และ 7. ห้างเซ็นทรัลเฟสติวัล พัทยา ทั้งนี้ ในอนาคตจะมีการขยายจุดติดตั้งให้บริการเพิ่มมากขึ้น” นางสาวรัชดา กล่าว

ที่มา : https://www.thaigov.go.th/news/contents/details/68229