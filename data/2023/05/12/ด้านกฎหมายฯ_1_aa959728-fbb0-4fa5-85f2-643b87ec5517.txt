รัฐบาลไทย-ข่าวทำเนียบรัฐบาล-คณะทำงานพัฒนายกระดับมาตรฐานการให้บริการของศูนย์ราชการสะดวก สำนักงานปลัดกระทรวงยุติธรรม ลงพื้นที่ตรวจเยี่ยมการดำเนินงานตามมาตรฐานศูนย์ราชการสะดวก (มาตรฐาน GECC) สยจ.อุตรดิตถ์


วันศุกร์ที่ 12 พฤษภาคม 2566
12/05/2566
พิมพ์
คณะทำงานพัฒนายกระดับมาตรฐานการให้บริการของศูนย์ราชการสะดวก สำนักงานปลัดกระทรวงยุติธรรม ลงพื้นที่ตรวจเยี่ยมการดำเนินงานตามมาตรฐานศูนย์ราชการสะดวก (มาตรฐาน GECC) สยจ.อุตรดิตถ์
คณะทำงานพัฒนายกระดับมาตรฐานการให้บริการของศูนย์ราชการสะดวก สำนักงานปลัดกระทรวงยุติธรรม ลงพื้นที่ตรวจเยี่ยมการดำเนินงานตามมาตรฐานศูนย์ราชการสะดวก (มาตรฐาน GECC) ของ สยจ.อุตรดิตถ์
เมื่อวันพฤหัสบดีที่ ๑๑ พฤษภาคม ๒๕๖๖ คณะทำงานพัฒนายกระดับมาตรฐานการให้บริการของศูนย์ราชการสะดวก สำนักงานปลัดกระทรวงยุติธรรม นำโดย นางอรัญญา ทองน้ำตะโก รองปลัดกระทรวงยุติธรรม ประธานคณะทำงาน นางอรเกษมศิลป์ จิรวัสวงศ์ ผู้อำนวยการกลุ่มพัฒนาระบบบริหาร และผู้แทนกองประสานราชการยุติธรรมจังหวัด คณะทำงานและฝ่ายเลขานุการ ลงพื้นที่ตรวจเยี่ยมการดำเนินงานตามมาตรฐานศูนย์ราชการสะดวก (มาตรฐาน GECC) ของสำนักงานยุติธรรมจังหวัดอุตรดิตถ์ ซึ่งมี นางชุลีกรณ์ แนวณรงค์ ยุติธรรมจังหวัดอุตรดิตถ์ นายทัศพร ฟ้อนบำเรอ ผู้อำนวยการสถานพินิจและคุ้มครองเด็กและเยาวชนจังหวัดอุตรดิตถ์ นายวารินทร์ หัตถกิจนิกรผู้อำนวยการสำนักงานบังคับคดีจังหวัดอุตรดิตถ์ นางสาวณัฐนันท์ พิทักษา ผู้อำนวยการสำนักงานยุติธรรมจังหวัดพิษณุโลก และผู้แทนหน่วยงานในสังกัดสำนักงานยุติธรรมจังหวัดอุตรดิตถ์ ให้การต้อนรับ พร้อมนำเสนอผลการดำเนินงานที่เตรียมรับการตรวจประเมินจากคณะอนุกรรมการตรวจประเมินมาตรฐานศูนย์ราชการสะดวก (GECC) ซึ่งผ่านขั้นตอนการคัดกรองเอกสาร (ขั้นตอนที่ ๑) และกำหนดจะตรวจประเมิน (ขั้นตอนที่ ๒) ในวันที่ ๒๒ พฤษภาคม ๒๕๖๖
โอกาสนี้ นางอรัญญา กล่าวใจความสำคัญตอนหนึ่งว่า "สำนักงานยุติธรรมจังหวัดอุตรดิตถ์ เป็นหน่วยงานที่ผ่านการตรวจประเมินในขั้นตอนที่ ๑ เป็นปีแรก ขอให้เตรียมพร้อมในการนำเสนอผลการดำเนินงาน โดยให้ฝ่ายเลขานุการคณะทำงานฯ และสำนักงานยุติธรรมจังหวัดพิษณุโลกเป็นพี่เลี้ยง ร่วมเตรียมความพร้อมในการนำเสนอ สำหรับรางวัลจะได้หรือไม่ได้นั้นไม่ได้สำคัญเท่ากับเราได้รับข้อเสนอแนะเพื่อการปรับปรุงและพัฒนาการบริการจากคณะอนุกรรมการ พร้อมทั้งได้กล่าวชื่นชมผู้อำนวยการและเจ้าหน้าที่สำนักงานยุติธรรมจังหวัดอุตรดิตถ์ และสำนักงานคุมประพฤติจังหวัดอุตรดิตถ์ ที่ร่วมแรง ร่วมใจ และยุติธรรมจังหวัดที่ให้ความสำคัญกับมาตรฐานศูนย์กลางราชการสะดวก

ที่มา : https://www.thaigov.go.th/news/contents/details/68146