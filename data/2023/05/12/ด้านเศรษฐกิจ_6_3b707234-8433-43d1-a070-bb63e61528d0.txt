รัฐบาลไทย-ข่าวทำเนียบรัฐบาล-​กระทรวงเกษตรฯ ประชุมติดตามความก้าวหน้าการสนับสนุนโครงการสร้างอาชีพผลิตสินค้าเกษตรมูลค่าสูงเพื่อขับเคลื่อนแผนธุรกิจเกษตรรายสินค้าของหมู่บ้าน


วันศุกร์ที่ 12 พฤษภาคม 2566
​กระทรวงเกษตรฯ ประชุมติดตามความก้าวหน้าการสนับสนุนโครงการสร้างอาชีพผลิตสินค้าเกษตรมูลค่าสูงเพื่อขับเคลื่อนแผนธุรกิจเกษตรรายสินค้าของหมู่บ้าน
​กระทรวงเกษตรฯ ประชุมติดตามความก้าวหน้าการสนับสนุนโครงการสร้างอาชีพผลิตสินค้าเกษตรมูลค่าสูงเพื่อขับเคลื่อนแผนธุรกิจเกษตรรายสินค้าของหมู่บ้าน
(วันที่ 12 พฤษภาคม 2566 )  พันจ่าเอกประเสริฐ มาลัย หัวหน้าผู้ตรวจราชการกระทรวงเกษตรและสหกรณ์ เป็นประธานการประชุมการสนับสนุนโครงการสร้างอาชีพผลิตสินค้าเกษตรมูลค่าสูงเพื่อขับเคลื่อนแผนธุรกิจเกษตรรายสินค้าของหมู่บ้านผ่านแหล่งเงินทุนจากการสนับสนุนสินเชื่อเพื่อพัฒนาการเกษตรแบบแปลงใหญ่ ภายใต้โครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง พร้อมด้วยผู้แทนหน่วยงานทั้งในและนอกสังกัดที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์
โดยในที่ประชุมมีการติดตามความก้าวหน้าโครงการโครงการสร้างอาชีพผลิตสินค้าเกษตรมูลค่าสูงเพื่อขับเคลื่อนแผนธุรกิจเกษตรรายสินค้าของหมู่บ้านผ่านแหล่งเงินทุนจากการสนับสนุนสินเชื่อเพื่อพัฒนาการเกษตรแบบแปลงใหญ่ จำนวน 6 โครงการ อาทิ 1) โครงการแปลงใหญ่ผลิตเมล็ดข้าวพันธุ์ดี 2) โครงการแปลงใหญ่ผลิตมันสำปะหลังระบบน้ำหยด 3) โครงการแปลงใหญ่ผลิตปุ๋ยอินทรีย์ธาตุอาหารสูง 4) โครงการแปลงใหญ่หมู่บ้านผลิตอาหารสัตว์  5) โครงการแปลงใหญ่หมู่บ้านโคบาลไทย และ 6) โครงการแปลงใหญ่หมู่บ้านเลี้ยงไก่ไข่
ทั้งนี้ กระทรวงเกษตรฯ มอบหมายให้ธนาคารเพื่อการเกษตรและสหกรณ์การเกษตร (ธ.ก.ส.) สนับสนุนการขับเคลื่อนโครงการฯ ดังกล่าวและพิจารณาแหล่งเงินทุน เพื่อสนับสนุนแผนธุรกิจเกษตรรายสินค้าของหมู่บ้านตามภารกิจที่รับผิดชอบ รวมทั้งขับเคลื่อนโครงการฯ ดังกล่าว ต่อไป

ที่มา : https://www.thaigov.go.th/news/contents/details/68153