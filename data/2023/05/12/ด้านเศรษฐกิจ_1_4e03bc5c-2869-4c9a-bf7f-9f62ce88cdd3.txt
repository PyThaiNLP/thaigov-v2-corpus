รัฐบาลไทย-ข่าวทำเนียบรัฐบาล-หน.ผู้ตรวจฯ ก.อุตฯ และคณะเยี่ยมชมกระบวนการผลิตของบริษัทผู้ผลิตชิ้นส่วนโลหะและเครื่องจักรกลการเกษตรครบวงจร


วันศุกร์ที่ 12 พฤษภาคม 2566
12/05/2566
พิมพ์
หน.ผู้ตรวจฯ ก.อุตฯ และคณะเยี่ยมชมกระบวนการผลิตของบริษัทผู้ผลิตชิ้นส่วนโลหะและเครื่องจักรกลการเกษตรครบวงจร
หน.ผู้ตรวจฯ ก.อุตฯ และคณะเยี่ยมชมกระบวนการผลิตของบริษัทผู้ผลิตชิ้นส่วนโลหะและเครื่องจักรกลการเกษตรครบวงจร พร้อมแลกเปลี่ยนแนวคิดเพื่อผลักดันให้เกิดการใช้เครื่องจักรกลการเกษตรสำหรับการตัดอ้อยเพื่อลดปัญหาการเผาอ้อย
จังหวัดชลบุรี : เมื่อวันที่ 11 พฤษภาคม 2566 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วยนายภานุวัตน์ ตริยางกูรศรี เลขาธิการคณะกรรมการอ้อยและน้ำตาลทราย นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม นายเดชา จาตุธนานันท์ นายทาวัน ทวีถาวรสวัสดิ์ นายภาสกร ชัยรัตน์ ผู้ตรวจราชการกระทรวงอุตสาหกรรม และคณะ เยี่ยมชมการดำเนินงานของบริษัท ตั้งเซียะปิงโลหะกิจ จำกัด (TSP) ตำบลหนองซ้ำซาก อำเภอบ้านบึง จังหวัดชลบุรี โดยมีนายสุธีร์ เพชรโลหะกุล กรรมการผู้จัดการบริษัทฯ ให้การต้อนรับ
บริษัท ตั้งเซียะปิงโลหะกิจ จำกัด ก่อตั้งเมื่อปี พ.ศ. 2524 ดำเนินงานภายใต้แนวคิด "เพิ่มคุณค่าให้แก่งานโลหะ" ปัจจุบันมีพนักงาน 380 คน เป็นบริษัทผู้ผลิตชิ้นส่วนโลหะและเครื่องจักรกลการเกษตรครบวงจร ตั้งแต่เครื่องมือการเตรียมดินจนถึงการเก็บเกี่ยว ภายใต้แบรนด์ "ตราง้าว" รับจ้างผลิตชิ้นส่วนจากโลหะ OEM ให้แก่บริษัทต่างๆ งาน Fabrication ในภาคอุตสาหกรรม อาทิ ถังเก็บวัตถุดิบขนาดใหญ่ ระบบสำรองไฟขนาดใหญ่ ระบบท่อโลหะที่ใช้ลำเลียงวัตถุดิบเข้าสู่ไลน์การผลิต
พร้อมทั้งนี้ หน.ผู้ตรวจฯ และคณะได้ร่วมประชุมหารือ เพื่อรับฟังความต้องการของผู้ประกอบการที่ต้องการได้รับการสนับสนุนจากภาครัฐ พร้อมแลกเปลี่ยนแนวคิดในการผลักดันให้เกิดการใช้เครื่องจักรกลการเกษตรสำหรับการตัดอ้อยเพื่อลดปัญหาการ เผาอ้อย และทางบริษัทฯ ได้นำคณะ ผู้บริหารกระทรวงอุตสาหกรรมเข้าเยี่ยมชมไลน์การผลิต อุปกรณ์และเครื่องจักรกลการเกษตร ของบริษัทฯ อีกด้วย

ที่มา : https://www.thaigov.go.th/news/contents/details/68142