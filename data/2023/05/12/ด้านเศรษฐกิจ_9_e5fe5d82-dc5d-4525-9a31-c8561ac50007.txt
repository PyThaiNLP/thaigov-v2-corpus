รัฐบาลไทย-ข่าวทำเนียบรัฐบาล-ธอส. จัดงาน GHB’S NPA Online Auction ประมูลบ้านมือสองออนไลน์ วันศุกร์ที่ 19 พ.ค.66 นี้ พบทรัพย์เด่นกว่า 1,000 รายการทั่วประเทศ พร้อมส่วนลดสูงสุดถึง 40% และ On Top อีก 10%   


วันศุกร์ที่ 12 พฤษภาคม 2566
12/05/2566
พิมพ์
ธอส. จัดงาน GHB’S NPA Online Auction ประมูลบ้านมือสองออนไลน์ วันศุกร์ที่ 19 พ.ค.66 นี้ พบทรัพย์เด่นกว่า 1,000 รายการทั่วประเทศ พร้อมส่วนลดสูงสุดถึง 40% และ On Top อีก 10%
ธอส. จัดงาน “GHB’S NPA Online Auction ประมูลบ้านมือสองออนไลน์” ผ่าน Application : GHB ALL HOME วันศุกร์ที่ 19 พ.ค.2566 พิเศษ!! รับส่วนลด On Top เพิ่มอีก 10% จากราคาที่ปิดประมูล สำหรับผู้ชนะการประมูลที่ทำนิติกรรมและโอนกรรมสิทธิ์ภายในวันที่ 18 ก.ค.2566
ธนาคารอาคารสงเคราะห์ เอาใจคนอยากมีบ้าน นำทรัพย์เด่น ทำเลดีมากกว่า 1,000 รายการทั่วประเทศ มาจำหน่ายในราคาพิเศษลดสูงสุด 40% จากราคาประเมินปัจจุบัน ในงาน “GHB’S NPA Online Auction ประมูลบ้านมือสองออนไลน์” ผ่าน Application : GHB ALL HOME วันศุกร์ที่ 19 พฤษภาคม 2566 พิเศษ!! รับส่วนลด On Top เพิ่มอีก 10% จากราคาที่ปิดประมูล สำหรับผู้ชนะการประมูลที่ทำนิติกรรมและโอนกรรมสิทธิ์ภายในวันที่ 18 กรกฎาคม 2566
ธนาคารอาคารสงเคราะห์ (ธอส.) ในฐานะสถาบันการเงินของรัฐ ที่มีพันธกิจ ทำให้คนไทยมีบ้าน พร้อมสนับสนุนคนไทยให้ได้มีที่อยู่อาศัยเป็นของตนเองได้ง่าย ๆ โดยไม่ต้องเดินทางมาที่สาขา ด้วยการจัดงาน “GHB’S NPA Online Auction ประมูลบ้านมือสองออนไลน์” พร้อมกันทั่วประเทศ ในวันศุกร์ที่ 19 พฤษภาคม 2566 ระหว่างเวลา 12.00-13.00 น. ผ่าน  Application : GHB ALL HOME  โดยนำทรัพย์เด่นกว่า 1,000 รายการทั่วประเทศ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด อาคารพาณิชย์ และที่ดินเปล่า มาจำหน่ายในราคาพิเศษด้วยส่วนลดสูงสุดถึง 40% จากราคาประเมินในปัจจุบัน และหากโอนกรรมสิทธิ์ภายในวันที่ 18 กรกฎาคม 2566 จะได้รับส่วนลด On Top เพิ่มอีก 10% จากราคาที่ปิดประมูล แบ่งเป็น ทรัพย์ในพื้นที่กรุงเทพฯ และปริมณฑล จำนวนกว่า 520 รายการ โดยมีรายการที่น่าสนใจ อาทิ ทรัพย์ประเภท ทาวน์เฮ้าส์ 3 ชั้น ขนาดเนื้อที่ 25.4 ตารางวา ในโครงการทาวน์ อเวนิวซิกซ์ตี้ วิภาวดี 60 เขตหลักสี่ กรุงเทพฯ ซึ่งเป็นทรัพย์ที่อยู่บนถนนสายหลัก เดินทางได้อย่างคล่องตัว และใกล้สิ่งอำนวยความสะดวกมากมาย
ขณะที่ทรัพย์ในส่วนภูมิภาค นำออกประมูลกว่า 530 รายการ โดยมีรายการที่เปิดประมูลเริ่มต้นต่ำสุดเพียง  90,000 บาท เท่านั้น คือ ทรัพย์ประเภทที่ดินเปล่า ขนาดเนื้อที่ 100 ตารางวา ใน อ.องครักษ์ จ.นครนายก ซึ่งเป็นทรัพย์ที่อยู่ไม่ไกลจากกรุงเทพฯ มากนัก และมีถนนตัดผ่าน พร้อมสิ่งอำนวยความสะดวกมากมาย ส่วนรายการที่น่าสนใจ ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 343 ตารางวา ใน อ.เมืองราชบุรี จ.ราชบุรี ราคาเปิดประมูลเริ่มต้นที่ 1,900,000 บาท ซึ่งเป็นทรัพย์ มีพื้นที่อเนกประสงค์กว้างขวาง เหมาะสมกับการอยู่อาศัยเป็นอย่างมาก
สำหรับผู้ที่สนใจสามารถดูทรัพย์จริงก่อนการเข้าร่วมประมูล หรือรับชมภาพทรัพย์ได้ทาง Application : GHB ALL HOME หรือ www.ghbhomecenter.com และสามารถลงทะเบียนชำระเงินประกันเข้าร่วมประมูล จำนวน 5,000 บาท ต่อ 1 รายการทรัพย์ ตั้งแต่วันนี้ถึงวันที่ 17 พฤษภาคม 2566 เวลา 22.00 น. โดยสามารถดาวน์โหลด Application : GHB ALL HOME ผ่านระบบ iOS หรือ Android เพื่อลงทะเบียนการใช้งาน จากนั้นเลือกเมนู “ประมูลทรัพย์ Online” และเลือกทรัพย์ที่ต้องการ ก่อนชำระเงินประกันผ่านทาง Application : GHB ALL GEN หรือ QR Code ก่อนเข้าร่วมประมูลและเสนอราคาในงานต่อไป ทั้งนี้ หากลูกค้าชนะการประมูลและทำสัญญาจะซื้อจะขายภายในวันที่ 31 พฤษภาคม2566 นอกจากนั้นธนาคารยังมี “ผลิตภัณฑ์สินเชื่อสำหรับซื้อทรัพย์ NPA พร้อมขายของธนาคาร” รองรับสำหรับผู้ซื้อทรัพย์ NPA และผู้ซื้อสามารถเข้าอยู่อาศัยได้เพียงชำระเงินประกันการเข้าอยู่อาศัยไม่ต่ำกว่า 1.5% ของราคาประมูลได้อีกด้วย (เงื่อนไขเป็นไปตามหลักเกณฑ์ที่ธนาคารกำหนด) พิเศษ!! ของสมนาคุณอีกมากมายสำหรับลูกค้าที่จองซื้อบ้านมือสอง ธอส. สอบถามข้อมูลเพิ่มเติมได้ที่ G H Bank Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/68158