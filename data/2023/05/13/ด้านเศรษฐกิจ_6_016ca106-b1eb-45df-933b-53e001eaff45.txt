รัฐบาลไทย-ข่าวทำเนียบรัฐบาล-​ปลัดฯ ณัฐพล มอบแนวทางการปฏิบัติงานระดับภูมิภาค นำร่อง 11 จังหวัด มุ่งพัฒนาบุคลากรให้เชี่ยวชาญในงานที่หลากหลาย เพื่อยกระดับการทำงานของสำนักงานอุตสาหกรรมจังหวัด ตอบโจทย์นโยบาย MIND ใช้หัวและใจ ปั้นอุตสาหกรรมคู่ชุนชน


วันเสาร์ที่ 13 พฤษภาคม 2566
13/05/2566
พิมพ์
​ปลัดฯ ณัฐพล มอบแนวทางการปฏิบัติงานระดับภูมิภาค นำร่อง 11 จังหวัด มุ่งพัฒนาบุคลากรให้เชี่ยวชาญในงานที่หลากหลาย เพื่อยกระดับการทำงานของสำนักงานอุตสาหกรรมจังหวัด ตอบโจทย์นโยบาย MIND ใช้หัวและใจ ปั้นอุตสาหกรรมคู่ชุนชน
​ปลัดฯ ณัฐพล มอบแนวทางการปฏิบัติงานระดับภูมิภาค นำร่อง 11 จังหวัด มุ่งพัฒนาบุคลากรให้เชี่ยวชาญในงานที่หลากหลาย เพื่อยกระดับการทำงานของสำนักงานอุตสาหกรรมจังหวัด ตอบโจทย์นโยบาย MIND ใช้หัวและใจ ปั้นอุตสาหกรรมคู่ชุนชน
วันที่ 12 พฤษภาคม 2566 เวลา 13.30 น. ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมมอบนโยบายการปฏิบัติงานให้กับสำนักงานอุตสาหกรรมจังหวัด (สอจ.) 11 จังหวัดนำร่อง (ฉะเชิงเทรา ชลบุรี นครปฐม นนทบุรี ปทุมธานี ปราจีนบุรี พระนครศรีอยุธยา ระยอง สมุทรปราการ สมุทรสาคร และสระบุรี) โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิจธนวิชญ์ นายทาวัน ทวีถาวรสวัสดิ์ นายภาสกร ชัยรัตน์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม อุตสาหกรรมจังหวัด 11 จังหวัด และผู้บริหารจากส่วนกลาง เข้าร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม (สปอ.) และผ่านระบบ Zoom Meeting
ปลัดกระทรวงอุตสาหกรรม ได้มอบนโยบายให้ข้าราชการในสำนักงานอุตสาหกรรมจังหวัดทั้ง 11 แห่ง ปฏิบัติหน้าที่ผู้ช่วยอุตสาหกรรมจังหวัด โดยทำหน้าที่เป็นหัวหน้ากลุ่มนโยบายและแผนงาน และกลุ่มโรงงานอุตสาหกรรม เพื่อช่วยเหลือในการกลั่นกรอง ให้ข้อคิดเห็น และตรวจสอบการดำเนินงานในภารกิจต่าง ๆ ของ สอจ. โดยเน้นย้ำเรื่องการบูรณาการการทำงานให้มากขึ้น เกิดการเรียนรู้ข้ามสายงานทั้งในด้านนโยบายและแผนยุทธศาสตร์ โรงงาน เหมืองแร่ และงานส่งเสริม พร้อมการนำระบบอิเล็กทรอนิกส์ i-Single Form และ i-Industry มาใช้ในการรายงานฐานข้อมูลกลางของกระทรวงอุตสาหกรรม ส่วนในด้านการส่งเสริมอุตสาหกรรม ควรขยายขอบข่ายการทำงานให้มากขึ้น ทั้งการกำกับดูแลมาตรฐานอุตสาหกรรม หรือ มอก. การมาตรฐานแห่งชาติ การส่งเสริมและพัฒนาผู้ประกอบการในด้านต่าง ๆ เพื่อให้การดำเนินงานเป็นไปตามนโยบาย MIND ใช้หัวและใจ ปั้นอุตสาหกรรมคู่ชุมชน อันจะนำไปสู่การทำงานให้มีประสิทธิภาพมากขึ้น ทั้งนี้ได้มอบหมายให้ผู้ตรวจราชการกระทรวงอุตสาหกรรม ตามกลุ่มตรวจราชการ ช่วยกำกับดูแลการดำเนินงาน พร้อมบริหารจัดการบุคลากรของสำนักงานอุตสาหกรรมจังหวัดทั่วประเทศ ให้มีความพร้อมและมีศักยภาพต่อไป

ที่มา : https://www.thaigov.go.th/news/contents/details/68179