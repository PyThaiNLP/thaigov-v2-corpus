รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เข้าร่วมเป็นคณะกรรมการกิจกรรมการนำเสนอผลงานการศึกษากลุ่ม (Group Project) หลักสูตรนักบริหารการพัฒนาการเกษตรและสหกรณ์ ระดับสูง (นบส.) รุ่นที่ 83


วันศุกร์ที่ 12 พฤษภาคม 2566
รองปลัดกระทรวงเกษตรและสหกรณ์เข้าร่วมเป็นคณะกรรมการกิจกรรมการนำเสนอผลงานการศึกษากลุ่ม (Group Project) หลักสูตรนักบริหารการพัฒนาการเกษตรและสหกรณ์ ระดับสูง (นบส.) รุ่นที่ 83
คณะกรรมการกิจกรรมการนำเสนอผลงานการศึกษากลุ่ม (Group Project) หลักสูตรนักบริหารการพัฒนาการเกษตรและสหกรณ์ ระดับสูง (นบส.) รุ่นที่ 83
เมื่อวันพฤหัสบดีที่ 11 พฤษภาคม 2566 เวลา 09.00 - 16.00 น. นายประยูร อินสกุล ปลัดกระทรวงเกษตรและสหกรณ์ มอบหมายให้ นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เข้าร่วมเป็นคณะกรรมการกิจกรรมการนำเสนอผลงานการศึกษากลุ่ม (Group Project) หลักสูตรนักบริหารการพัฒนาการเกษตรและสหกรณ์ ระดับสูง (นบส.) รุ่นที่ 83 ในวันพฤหัสบดีที่ 11 พฤษภาคม 2566 เวลา 09.00 - 16.00 น. ผ่านสื่ออิเล็กทรอนิกส์ โดยกิจกรรมการนำเสนอผลงานการศึกษากลุ่มดังกล่าว ประกอบด้วย 8 กลุ่มปฏิบัติการ 8 หัวข้อ ได้แก่
- กลุ่มปฏิบัติการที่ 1 สู้วิกฤตภัยแล้งด้วยเทคโนโลยี IoT ทางเลือกที่ดีของเกษตรกรไทย
- กลุ่มปฏิบัติการที่ 2 กาแฟสร้างชีวิตตามแนวคิด BCG ด้วยวิถีเกษตรใหม่ กรณีศึกษาจังหวัดน่าน
- กลุ่มปฏิบัติการที่ 3 ยกระดับผักอินทรีย์เพื่อสร้างมูลค่า สู่การเป็นผู้นำ ภูมิภาคอาเซียน
- กลุ่มปฏิบัติการที่ 4 พลิกวิกฤติอาหารสัตว์ไทยด้วยการขับเคลื่อน BSF สู่การเป็น HUB แมลงโปรตีนโลก
- กลุ่มปฏิบัติการที่ 5 ไข่ผำพืชน้ำพื้นบ้านสู่อาหารแห่งอนาคต
- กลุ่มปฏิบัติการที่ 6 ยกระดับยางพาราไทยสู่ยางพาราโลกตามแนวทาง BCG Model
- กลุ่มปฏิบัติการที่ 7 พลิกโฉม “ปลาทองไทย” ทะยานไกลไปตลาดโลก
- กลุ่มปฏิบัติการที่ 8 การพัฒนาห่วงโซ่คุณค่าเพื่อยกระดับปลานิลไทยรุกตลาดโลก
ทั้งนี้ รองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) ได้ร่วมให้ข้อคิดเห็นและข้อเสนอแนะต่อกิจกรรมการนำเสนอผลงานของแต่ละกลุ่ม เพื่อให้เนื้อหามีความครบถ้วนสมบูรณ์ และเน้นการบูรณาการเชื่อมโยงกับนโยบายของกระทรวงเกษตรและสหกรณ์ และนโยบายของชาติในการบริหารจัดการภาคการเกษตรของประเทศไทยในการรับมือกระแสการเปลี่ยนแปลงของโลก

ที่มา : https://www.thaigov.go.th/news/contents/details/68165