รัฐบาลไทย-ข่าวทำเนียบรัฐบาล-ผู้ว่าฯ ร้อยเอ็ด จับมือภาคีเครือข่าย ขับเคลื่อน “ตำบลเข้มแข็ง ตามหลักปรัชญาของเศรษฐกิจพอเพียง” พร้อมร่วมถ่ายทำสื่อวีดิทัศน์ เพื่อสร้างการรับรู้สู่ชุมชน เพื่อการพัฒนาที่ยั่งยืน


วันเสาร์ที่ 13 พฤษภาคม 2566
13/05/2566
พิมพ์
ผู้ว่าฯ ร้อยเอ็ด จับมือภาคีเครือข่าย ขับเคลื่อน “ตำบลเข้มแข็ง ตามหลักปรัชญาของเศรษฐกิจพอเพียง” พร้อมร่วมถ่ายทำสื่อวีดิทัศน์ เพื่อสร้างการรับรู้สู่ชุมชน เพื่อการพัฒนาที่ยั่งยืน
ผู้ว่าฯ ร้อยเอ็ด จับมือภาคีเครือข่าย ขับเคลื่อน “ตำบลเข้มแข็ง ตามหลักปรัชญาของเศรษฐกิจพอเพียง” พร้อมร่วมถ่ายทำสื่อวีดิทัศน์ เพื่อสร้างการรับรู้สู่ชุมชน เพื่อการพัฒนาที่ยั่งยืน
วันนี้ (13 พ.ค. 66) นายทรงพล ใจกริ่ม ผู้ว่าราชการจังหวัดร้อยเอ็ด เปิดเผยว่า จังหวัดร้อยเอ็ด ร่วมกับภาคีเครือข่าย ดำเนินการขับเคลื่อนโครงการ “ตำบลเข้มแข็ง ตามหลักปรัชญาของเศรษฐกิจพอเพียง” ณ ศูนย์เรียนรู้บ้านโพนฮาด หมูที่ 12 ตำบลดงครั่งน้อย อำเภอเกษตรวิสัย จังหวัดร้อยเอ็ด โดยมีกิจกรรมต่าง ๆ มากมาย พร้อมนี้ได้ร่วมกันการถ่ายทำสื่อวีดิทัศน์ เพื่อสร้างการรับรู้สู่ชุมชน เพื่อการพัฒนาที่ยั่งยืน โดยมี นายพิศ นันทพูนพิพัฒน์ พัฒนาการจังหวัดร้อยเอ็ด นายพิชัยยา จตุซอง หัวหน้าสำนักงานจังหวัดร้อยเอ็ด นายอภิชาต อารีย์พัฒนไพบูลย์ นายอำเภอเกษตรวิสัย นางราณี วงศ์ลุน ผู้อำนวยการกลุ่มงานส่งเสริมการพัฒนาชุมชน นางพิชญาภา สุทธิกวงษ์ พัฒนาการอำเภอเกษตรวิสัย ผู้นำการเปลี่ยนแปลงตำบลดงครั่งน้อย และผู้นำกลุ่มองค์กร ร่วมถ่ายทำสื่อวีดิทัศน์
นายทรงพล ใจกริ่ม ผู้ว่าราชการจังหวัดร้อยเอ็ด กล่าวว่า กระทรวงมหาดไทย โดยกรมพัฒนาชุมชน ได้มีนโยบายให้ทุกจังหวัดดำเนินการขับเคลื่อน “โครงการตำบลเข้มแข็ง ตามหลักปรัชญาของเศรษฐกิจพอเพียง” ซึ่งได้กำหนดทิศทางการขับเคลื่อนงานพัฒนาชุมชนในระยะ 5 ปี (พ.ศ. 2566-2570) ภายใต้วิสัยทัศน์ “เศรษฐกิจฐานรากมั่นคง ชุมชนเข้มแข็งอย่างยั่งยืน ด้วยหลักปรัชญาของเศรษฐกิจพอเพียง” โดยมีเป้าหมายสำคัญ คือ ชุมชนมีศักยภาพในการบริหารจัดการและพัฒนาตนเองสู่ความเข้มแข็งอย่างยั่งยืน เศรษฐกิจฐานรากมั่นคง คนในชุมชนมีงาน มีอาชีพ มีรายได้ และคุณภาพชีวิตที่ดีขึ้น ด้วยหลักปรัชญาของเศรษฐกิจพอเพียง มีการนำเทคโนโลยีมาปรับใช้ในการทำงานพัฒนาด้านต่างๆ ผ่านการบูรณาการความร่วมมือจากทุกภาคส่วนในพื้นที่ ร่วมกันขับเคลื่อนงานพัฒนาไปสู่การเปลี่ยนแปลงในทางที่ดีขึ้น Change for Good เพื่อให้เกิดผลสัมฤทธิ์ที่เป็นรูปธรรม และสามารถตอบสนองการแก้ไขปัญหาและความต้องการของประชาชนได้อย่างแท้จริง จังหวัดร้อยเอ็ดจึงได้ดำเนินการการขับเคลื่อนโครงการ “ตำบลเข้มแข็งตามหลักปรัชญาเศรษฐกิจพอเพียง” ในทุกอำเภอ อำเภอละ 1 ตำบล รวม 20 ตำบล ใน 20 อำเภอ โดยเริ่มจากกระบวนการพัฒนาผู้นำชุมชน ประกอบด้วย ผู้นำที่เป็นทางการ เช่น กำนัน ผู้ใหญ่บ้าน แพทย์ประจำตำบลผู้ช่วย ผู้นำที่ไม่เป็นทางการ เช่นผู้นำกลุ่มองค์กร ปราชญ์ชาวบ้าน ให้มีศักยภาพ มีความสามารถที่เป็นผู้นำจิตอาสา เป็นผู้นำการเปลี่ยนแปลงและเป็นแบบอย่างให้กับประชาชนในพื้นที่ โดยการสร้างความมั่งคงด้านอาหาร การสร้างภูมิคุ้มกันทางสังคม การสร้างสิ่งแวดล้อมให้ยั่งยืน
นายทรงพล ใจกริ่ม ผู้ว่าราชการจังหวัดร้อยเอ็ด กล่าวต่ออีกว่า ในวันนี้พวกเราได้ร่วมกันทำกิจกรรมต่างๆ มากมาย ซึ่งประกอบด้วย 1) ให้สัมภาษณ์ร่วมกับกำนันตำบลดงครั่งน้อย ผู้ใหญ่บ้านโพนฮาด ปราชญชาวบ้าน ในประเด็นการขับเคลื่อนตำบลเข้มแข็งตามหลักปรัชญาของเศรษฐกิจพอเพียงเพื่อการพัฒนาที่ยั่งยืน 2) การปลูกผักโครงการ “1 หมู่บ้าน 1 ทางนี้มีผล ผู้คนรักกัน เฉลิมพระเกียรติ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์” เนื่องในโอกาสเฉลิมฉลองวาระครบ 100 ปี วันประสูติสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ณ บ้านโพนฮาด หมูที่ 12 ตำบลดงครั่งน้อย 3) การแปรรูปจากผัก (สลัดโรล) การทำโดนัท จากแป้งข้าวหมอมะลิ 4) การมอบถุงยังชีพและเงินช่วยเหลือให้กับครัวเรือนที่ประสพวาตภัย พายุฤดูร้อน จำนวน 31 ครัวเรือน และประสพอัคคีภัย 1 ครัวเรือน โดยกองทุนตำบลดงครั่งน้อยไม่ทิ้งกัน 5) การทำปุ๋ยอินทรีย์ และธนาคารขยะ ณ หมู่ที่ 8 ตำบลดงครั่งน้อย และนอกจากนี้ พวกเรายังได้ร่วมกันถ่ายทำวีดิทัศน์ เรื่อง “จากจุดเล็ก ๆ สู่ความเข้มแข็ง ตำบลดงครั่งน้อย” ซึ่งกิจกรรมดังกล่าวจะออกอากาศทางรายการ “หนทางพารวย” ในวันเสาร์ที่ 27 พฤษภาคม 2566 เวลา 06.45 – 07.00 น. ทางสถานีโทรทัศน์ ช่อง 7 HD เพื่อสร้างการรับแก่พี่น้องประชาชน
“การถ่ายทำวีดิทัศน์ในวันนี้ เริ่มตั้งแต่ปราชญ์ชาวบ้าน คุณพ่อแสวง มะโนลัย ปราชญ์ชาวด้านเกษตรผสมผสาน เป็นศูนย์เรียนรู้ มีการขยายผลไป ทุกครัวเรือน ณ ชุมชนบ้านโพนฮาด หมูที่ 12 ตำบลดงครั่งน้อย อำเภอเกษตรวิสัย จากนั้นเป็นการทำโคกหนองนา จำนวน 3 ไร่ เป็นศูนย์เรียนรู้โคกหนองนา โดยนางหอมจันทร์ บุญครอง แพทย์ประจำตำบลดงครั่งน้อย ชุมชนดงครั่งน้อย ดำเนินการปลูกผักรอบบริเวณหนองฮาดเนื้อที่ 19 ไร่ ปลูกบริเวณสองข้างทาง ทางนี้มีผลผู้คนรักกัน บริเวณหัวไร่ปลายนา ทุกครัวเรือน มีการแปรรูปจากผัก แปรรูปจากข้าวหอมมะลิ ทำให้สามารถลดรายจ่าย สร้างรายได้ อย่างน้อยเดือนละ 1 หมื่นบาทต่อครัวเรือน และนอกจากการปลูกผักสวนครัวแล้ว ยังมีการทำถังขยะเปียก การทำปุ๋ยอินทรีย์มีการแบ่งปันในชุมชน การจัดสวัสดิการ การอนุรักษ์ทรัพยากรธรรมชาติและสิ่งแวดล้อม ส่งผลให้ชุมชนโพนฮาดมีความเข้มแข็ง โดยจังหวัดร้อยเอ็ดมีโมเดลการพัฒนาบ้านโพนฮาด หมู่ที่ 12 ตำบลดงครั่งน้อย ซึ่งเป็นหมู่บ้านต้นแบบขยายผลไปทุกอำเภอ และทุกตำบลในจังหวัดร้อยเอ็ด ทำให้ทุกครัวเรือนในชุมชนมีความเข้มแข็ง สามารถพึ่งพาตนเองตามหลักปรัชญาเศรษฐกิจพอเพียง ตามที่กระทรวงมหาดไทย ได้ประกาศเจตนารมณ์ โดยมีผู้ว่าราชการจังหวัดทุกจังหวัด ร่วมกับองค์การสหประชาติ (UN) คือ “76 จังหวัด 76 คำมั่นสัญญา เพื่อการพัฒนา เพื่อความเท่าเทียม เพื่อความยั่งยืน (SDGs)” นำไปสู่ประเทศไทยมีความมั่นคง มั่งคั่ง ยั่งยืน” นายทรงพล ใจกริ่ม ผู้ว่าราชการจังหวัดร้อยเอ็ด กล่าว

ที่มา : https://www.thaigov.go.th/news/contents/details/68182