รัฐบาลไทย-ข่าวทำเนียบรัฐบาล-รองปลัด.กษ. ติดตามการดำเนินงานสำนักงานที่ปรึกษาการเกษตรต่างประเทศ 11 แห่ง พร้อมสร้างความเข้มแข็งสินค้าเกษตรของไทย


วันจันทร์ที่ 8 พฤษภาคม 2566
รองปลัด.กษ. ติดตามการดำเนินงานสำนักงานที่ปรึกษาการเกษตรต่างประเทศ 11 แห่ง พร้อมสร้างความเข้มแข็งสินค้าเกษตรของไทย
รองปลัด.กษ. ติดตามการดำเนินงานสำนักงานที่ปรึกษาการเกษตรต่างประเทศ 11 แห่ง พร้อมสร้างความเข้มแข็งสินค้าเกษตรของไทย
(วันที่ 8 พฤษภาคม 2566) นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์  เป็นประธานการประชุมหารือร่วมกับหัวหน้าสำนักงานที่ปรึกษาการเกษตรต่างประเทศ พร้อมด้วยเจ้าหน้าที่ที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ และระบบออนไลน์ (Zoom Meeting)
ทั้งนี้ ในที่ประชุมได้หารือเกี่ยวกับนโยบายและแนวทางการขับเคลื่อนงานด้านการเกษตรต่างประเทศ ร่วมกับ อัครราชทูตที่ปรึกษา และกงสุล (ฝ่ายเกษตร) ทั้ง 11 แห่ง ของกระทรวงเกษตรฯ รวมถึงรายงานผลการดำเนินงาน ประจำปีงบประมาณ 2566 และแผนปฏิบัติงาน ประจำปีงบประมาณ 2566 รอบ 5 เดือน (เดือนพฤษภาคม – กันยายน 2566) รวมทั้งรายงานสถานการณ์สินค้าเกษตรและประเด็นคงค้างของสินค้าเกษตรที่สำคัญ และโอกาสของสินค้าเกษตรและสินค้าชนิดใหม่ที่จะเปิดตลาดในต่างประเทศทั้งในตลาดเดิมและตลาดใหม่ในเขตอาณาความรับผิดชอบ และกฎระเบียบที่เกี่ยวข้อง ของ สปษ. ทั้ง 11 แห่ง เพื่อขับเคลื่อนให้สอดคล้องตามนโยบายและยุทธศาสตร์ที่สำคัญของกระทรวงเกษตรฯ ด้านการเกษตรต่างประเทศ โดยมุ่งเน้นการบูรณาการร่วมกับหน่วยงานทั้งภาครัฐ ภาคเอกชน และภาคีเครือข่ายต่าง ๆ ที่เกี่ยวข้องอย่างมีประสิทธิภาพและบรรลุเป้าหมายต่อไป

ที่มา : https://www.thaigov.go.th/news/contents/details/68032