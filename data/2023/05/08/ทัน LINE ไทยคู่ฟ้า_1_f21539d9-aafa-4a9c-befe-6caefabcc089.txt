รัฐบาลไทย-ข่าวทำเนียบรัฐบาล-ศธ. กำชับ สถานศึกษาทั่วประเทศ เตรียมพร้อมมาตรการป้องกันโควิดรับเปิดเทอม 15 พ.ค. นี้


วันจันทร์ที่ 8 พฤษภาคม 2566
ศธ. กำชับ สถานศึกษาทั่วประเทศ เตรียมพร้อมมาตรการป้องกันโควิดรับเปิดเทอม 15 พ.ค. นี้
.....
กระทรวงศึกษาธิการ (ศธ.) เตรียมความพร้อมของสถานศึกษาก่อนเปิดภาคเรียนที่ 1/2566 ตามข้อกำหนดของกระทรวงศึกษาธิการ โดยเฉพาะมาตรการป้องกันโควิดในสถานศึกษา รวมถึงการวางแผนจัดทำสื่อการเรียนการสอนสำหรับการเปิดภาคเรียนใหม่
.
ซึ่งวันที่ 15 พ.ค. ถือเป็นการเปิดภาคเรียนใหม่ของสถานศึกษาพร้อมกันทั่วประเทศ จึงเน้นย้ำให้สถานศึกษาทุกแห่งวางมาตรการเตรียมความพร้อม โดยเฉพาะความปลอดภัยในสถานศึกษาจะต้องมีความปลอดภัยให้แก่นักเรียนครบทุกมิติ รวมถึงขอให้สถานศึกษาปฏิบัติตามมาตรการของกระทรวงสาธารณสุข (สธ.) ตามแผนปฏิบัติการเดิมที่เผชิญกับโควิดมาก่อนหน้านี้ ขณะเดียวกัน ศธ. จะมอนิเตอร์ข้อมูลสถานการณ์โควิดร่วมกับ สธ. เพื่อเฝ้าระวังการแพร่ระบาดระลอกใหม่อย่างใกล้ชิดด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68005