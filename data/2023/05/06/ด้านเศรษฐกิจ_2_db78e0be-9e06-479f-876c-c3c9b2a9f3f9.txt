รัฐบาลไทย-ข่าวทำเนียบรัฐบาล-กรมเจ้าท่า ขุดลอกแม่น้ำสงคราม จ.อุดรธานี เพื่อความสะดวกและปลอดภัย เพิ่มพื้นที่รองรับและระบายน้ำช่วงฤดูน้ำหลาก


วันศุกร์ที่ 5 พฤษภาคม 2566
กรมเจ้าท่า ขุดลอกแม่น้ำสงคราม จ.อุดรธานี เพื่อความสะดวกและปลอดภัย เพิ่มพื้นที่รองรับและระบายน้ำช่วงฤดูน้ำหลาก
...
กรมเจ้าท่า ขุดลอกแม่น้ำสงคราม อุดรธานี เพื่อความสะดวกและปลอดภัย เพิ่มพื้นที่รองรับและระบายน้ำช่วงฤดูน้ำหลาก
ตามนโยบายรัฐบาล และกระทรวงคมนาคม โดยกรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ และเพิ่มพื้นที่รับน้ำเพื่อการอุปโภคบริโภค
กรมเจ้าท่า สำนักพัฒนาและบำรุงรักษาทางน้ำ โดยสำนักงานพัฒนาและบำรุงรักษาทางน้ำที่ 8 เปิดหน่วยปฏิบัติงานขุดลอกแม่น้ำสงคราม ตำบลอ้อมกอ อำเภอบ้านดุง จังหวัดอุดรธานี โดยใช้เครื่องจักรเป็นรถขุด ขก.5 ขุดลอกช่วง กม.ที่ 413+650 ถึง กม.ที่ 416+000 ระยะทาง 2,350 เมตร  ปริมาณวัสดุขุดลอกประมาณ 61,571.00 ลูกบาศก์เมตร ขุดลอกร่องน้ำให้ได้ความกว้าง 15-20 เมตร ขุดลอกระดับก้นร่องลึกประมาณ 155  เมตร (จากระดับน้ำทะเลปานกลาง) โดยขุดลอกเพื่อเพิ่มความกว้างและความลึกของร่องน้ำ เพื่อเพิ่มพื้นที่ในการกักเก็บน้ำ แก้ไขปัญหากระแสน้ำกัดเซาะตลิ่ง รวมทั้งแก้ไขปัญหาอุทกภัยและภัยแล้ง ปัจจุบัน ดำเนินการได้ระยะทางรวม 1,559 เมตร ปริมาณวัสดุขุดลอกรวม 38,360 ลูกบาศก์เมตร คิดเป็น 62.30 %
โครงการขุดลอกแม่น้ำสงคราม ตำบลอ้อมกอ อำเภอบ้านดุง จังหวัดอุดรธานี (ดำเนินการเอง) มีพื้นที่บริเวณขุดลอกประกอบด้วย บ้านหนองหมากแซว หมู่ที่ 3 ตำบลคำสะอาด อำเภอสว่างแดนดิน จังหวัดสกลนคร และบ้านโคกคำไหล หมู่ที่ 3 ตำบลอ้อมกอ อำเภอบ้านดุง จังหวัดอุดรธานี ซึ่งมีประชากร รวมประมาณ 615 ครัวเรือน 1,695 คน มีพื้นที่ทำการเกษตรกรรม รวมประมาณ 8,000 ไร่ จะได้รับประโยชน์จากโครงการขุดลอกในครั้งนี้

ที่มา : https://www.thaigov.go.th/news/contents/details/67971