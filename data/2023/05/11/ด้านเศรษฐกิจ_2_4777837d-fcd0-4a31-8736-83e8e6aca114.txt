รัฐบาลไทย-ข่าวทำเนียบรัฐบาล-ก.อุตฯ รวมพลังจิตอาสา “ทำความดีด้วยหัวใจ” Kick off ปรับปรุงภูมิทัศน์ คืนความสวยงามให้อาคารนารายณ์


วันพฤหัสบดีที่ 11 พฤษภาคม 2566
11/05/2566
พิมพ์
ก.อุตฯ รวมพลังจิตอาสา “ทำความดีด้วยหัวใจ” Kick off ปรับปรุงภูมิทัศน์ คืนความสวยงามให้อาคารนารายณ์
ก.อุตฯ รวมพลังจิตอาสา “ทำความดีด้วยหัวใจ” Kick off ปรับปรุงภูมิทัศน์ คืนความสวยงามให้อาคารนารายณ์
วันที่ 10 พฤษภาคม 2566 ดร.ณัฐพล รังสิตพล เป็นประธานเปิดกิจกรรม Big Cleaning ภายใต้โครงการ “จิตอาสารวมพลังคน MIND ปรับปรุงภูมิทัศน์อาคารนารายณ์” โดยมี นายสุรพล ชามาตย์ นางสาวณัฏฐิญา เนตยสุภา รองปลัดกระทรวงอุตสาหกรรม นายเดชา จาตุธนานันท์ นายภาสกร ชัยรัตน์ ผู้ตรวจราชการกระทรวงอุตสาหกรรม พร้อมด้วย ผู้บริหารระดับสูง จากกรมโรงงานอุตสาหกรรม กรมส่งเสริมอุตสาหกรรม กรมอุตสาหกรรมพื้นฐานและการเหมืองแร่ สำนักงานมาตรฐานผลิตภัณฑ์อุตสาหกรรม สำนักงานคณะกรรมการอ้อยและน้ำตาลทราย สำนักงานเศรษฐกิจอุตสาหกรรม กรมอุตสาหกรรมพื้นฐานและการเหมืองแร่ ข้าราชการ พนักงาน และเจ้าหน้าที่กระทรวงอุตสาหกรรม เข้าร่วมกิจกรรมอย่างพร้อมเพรียง ณ บริเวณอาคารนารายณ์ กระทรวงอุตสาหกรรม
ปลัดฯ ณัฐพล กล่าวถึง อาคารนารายณ์ว่ามีประวัติศาสตร์ที่ยาวนานและถูกขึ้นทะเบียนเป็นสิ่งปลูกสร้างของรัฐ มาตั้งแต่ปี 2532 โดยมีการใช้งานเรื่อยมาตามยุคสมัยที่เปลี่ยนแปลง ซึ่งกิจกรรมในวันนี้ นับเป็นหนึ่งในโครงการจิตอาสา เราทำความดีด้วยหัวใจ เพื่อให้ลูกนารายณ์จากทุกหน่วยงานใน อก. ได้แสดงพลังความสามัคคี และมีส่วนร่วมดูแลรักษาอาคารนารายณ์ให้มีความสะอาด เรียบร้อย สวยงาม และมีความสะดวกสบายในการใช้บริการ
ทั้งนี้ กระทรวงอุตสาหกรรม มีแผนปรับปรุงอาคารนารายณ์ โดยมอบหมายให้กรมโรงงานอุตสาหกรรม พัฒนาร้านค้าชั้น 1 บริเวณที่ว่าง และปรับปรุงพื้นให้สม่ำเสมอ เพื่อเปิดร้านค้าเพิ่มให้มีความหลากหลายมากขึ้น  และได้มีหนังสือถึงวิศวกรรมสถานแห่งประเทศไทยในพระบรมราชูปถัมภ์ เพื่อส่งเจ้าหน้าที่เข้าตรวจสอบสภาพอาคาร โครงสร้าง สรุปปัญหา และเสนอแนวทางการซ่อมแซม พร้อมทั้งประเมินค่าใช้จ่าย เพื่อนำไปเป็นข้อมูลในการปรับปรุงอาคารให้สามารถใช้ประโยชน์ได้ต่อไป

ที่มา : https://www.thaigov.go.th/news/contents/details/68118