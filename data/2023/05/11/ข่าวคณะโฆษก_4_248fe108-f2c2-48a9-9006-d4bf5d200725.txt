รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ห่วงใยประชาชนไทยในญี่ปุ่นต่อกรณีสถานการณ์แผ่นดินไหวที่ประเทศญี่ปุ่น ติดตามสถานการณ์ ให้หน่วยงานที่เกี่ยวข้องให้ความช่วยเหลือคนไทยหากได้รับผลกระทบ


วันพฤหัสบดีที่ 11 พฤษภาคม 2566
11/05/2566
พิมพ์
โฆษกรัฐบาลเผย นายกฯ ห่วงใยประชาชนไทยในญี่ปุ่นต่อกรณีสถานการณ์แผ่นดินไหวที่ประเทศญี่ปุ่น ติดตามสถานการณ์ ให้หน่วยงานที่เกี่ยวข้องให้ความช่วยเหลือคนไทยหากได้รับผลกระทบ
โฆษกรัฐบาลเผย นายกฯ ห่วงใยประชาชนไทยในญี่ปุ่นต่อกรณีสถานการณ์แผ่นดินไหวที่ประเทศญี่ปุ่น ติดตามสถานการณ์ ให้หน่วยงานที่เกี่ยวข้องให้ความช่วยเหลือคนไทยหากได้รับผลกระทบ
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรีเปิดเผยว่าพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ติดตามสถานการณ์แผ่นดินไหวที่ประเทศญี่ปุ่น ห่วงใย สั่งการดูแลคนไทยที่ญี่ปุ่นหากได้รับผลกระทบ หรือเกิด aftershocks
เช้าวันนี้ (11 พฤษภาคม 2566) เวลา 06.16 น. (ตามเวลาประเทศไทยหรือเวลา 04.16 น. เวลาท้องถิ่นประเทศญี่ปุ่น) เกิดแผ่นดินไหวที่ประเทศญี่ปุ่น รุนแรงขนาด 5.4 แมกนิจูด จุดศูนย์กลางบริเวณจังหวัดชิบะ ชานกรุงโตเกียว (ห่างจากกรุงโตเกียวประมาณ 40 กิโลเมตร) แต่ไม่มีการประกาศเตือนคลื่นสึนามิ ซึ่งกรมอุตุนิยมวิทยาญี่ปุ่น หรือ JMA (Japan Meteorological Agency) ได้ออกประกาศเตือนว่ายังอาจเกิดแผ่นดินไหวขนาดความรุนแรงเดียวกันนี้ได้อีกหลายครั้งตลอดเวลา 1 สัปดาห์
ทั้งนี้ ขณะนี้ยังไม่มีรายงานคนไทยได้รับบาดเจ็บหรือเสียชีวิตเนื่องมาจากแผ่นดินไหวดังกล่าว อย่างไรก็ดี สถานเอกอัครราชทูต ณ กรุงโตเกียว ประเทศญี่ปุ่น ประกาศว่าขอให้ประชาชนในพื้นที่ดูแลรักษาตัวและเฝ้าระวังสถานการณ์โดยติดตามข่าวสารของทางการญี่ปุ่นอย่างต่อเนื่อง ในกรณีที่อาจเกิดแผ่นดินไหวตามมา (aftershocks) หรือคลื่นสูงกรณีฉุกเฉิน โดยสามารถติดต่อสถานเอกอัครราชทูต ณ กรุงโตเกียว ได้ทางหมายเลขโทรศัพท์ HOTLINE +8190-4435-7812
“นายกรัฐมนตรีห่วงใยความปลอดภัยของประชาชน ได้ติดตามสถานการณ์ ซึ่งอาจเกิด aftershocks และได้ขอให้หน่วยงานที่เกี่ยวข้องให้ประเมินสถานการณ์ และรายงานอย่างต่อเนื่อง รวมทั้งช่วยดูแลความปลอดภัย ช่วยเหลือ ประชาชนไทยอย่างเต็มที่” นายอนุชาฯ กล่าว

ที่มา : https://www.thaigov.go.th/news/contents/details/68137