รัฐบาลไทย-ข่าวทำเนียบรัฐบาล-ขอเชิญนักเรียน นิสิต นักศึกษา ส่งผลงานโครงการเพื่อสาธารณประโยชน์สังคม เข้าร่วมประกวดในโครงการ “จิตสำนึกรักเมืองไทยปีที่ ๑๕”


วันพฤหัสบดีที่ 11 พฤษภาคม 2566
ขอเชิญนักเรียน นิสิต นักศึกษา ส่งผลงานโครงการเพื่อสาธารณประโยชน์สังคม เข้าร่วมประกวดในโครงการ “จิตสำนึกรักเมืองไทยปีที่ ๑๕”
...
สำนักงานปลัดกระทรวงกลาโหม โดย สำนักงานเลขานุการสำนักงานปลัดกระทรวงกลาโหม ขอเชิญนักเรียน นิสิต นักศึกษา ส่งผลงานโครงการเพื่อสาธารณประโยชน์สังคม เข้าร่วมประกวดในโครงการ “จิตสำนึกรักเมืองไทยปีที่ ๑๕” ประจำปีงบประมาณ ๒๕๖๖ ภายใต้แนวคิดหลักคือต้องมีความเป็นไปได้ มีความคุ้มค่า และมีความยั่งยืน ผู้ที่สนใจส่งผลงานเข้าร่วมประกวด ส่งได้แล้วตั้งแต่วันนี้จนถึงวันที่ ๑๓ มิถุนายน ๒๕๖๖ หรือสอบถามรายละเอียดเพิ่มเติมได้ที่ Fb page : จิตสำนึกรักเมืองไทย และ www.จิตสำนึกรักเมืองไทย.com มา “ร่วมคิด ร่วมทำ สร้างสรรค์สังคมไทย” โดยส่งโครงการเพื่อสาธารณประโยชน์ในแบบที่น้อง ๆ มีความถนัด และร่วมกันทำสิ่งเล็ก ๆ ที่ยิ่งใหญ่แบบวัยรุ่นมืออาชีพกันนะคะ

ที่มา : https://www.thaigov.go.th/news/contents/details/68127