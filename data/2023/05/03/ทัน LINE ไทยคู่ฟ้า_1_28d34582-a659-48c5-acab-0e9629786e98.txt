รัฐบาลไทย-ข่าวทำเนียบรัฐบาล-ย้ำกลุ่มเสี่ยง 607/608 รีบเข้ารับวัคซีนเข็มกระตุ้น เพิ่มภูมิคุ้มกัน หลังผู้ติดเชื้อเพิ่มขึ้นเกือบเท่าตัว


วันพุธที่ 3 พฤษภาคม 2566
ย้ำกลุ่มเสี่ยง 607/608 รีบเข้ารับวัคซีนเข็มกระตุ้น เพิ่มภูมิคุ้มกัน หลังผู้ติดเชื้อเพิ่มขึ้นเกือบเท่าตัว
.....
กรมควบคุมโรค รายงานสถานการณ์โควิด-19 รายสัปดาห์ ระบุว่า ข้อมูลของสัปดาห์ที่ผ่านมา ระหว่างวันที่ 23 – 29 เม.ย. 66 ยอดเพิ่มเกือบเท่าตัว โดยพบผู้ป่วยรักษาตัวในโรงพยาบาล 1,811 ราย เฉลี่ย 258 รายต่อวัน ขณะที่ผู้มีเสียชีวิตจำนวน 10 ราย เฉลี่ยวันละ 1 ราย
.
คาดว่าผู้ติดเชื้อจะเพิ่มขึ้นจำนวนมากในช่วงฤดูฝนพร้อมกับการระบาดของโรคไข้หวัดใหญ่ โดยเฉพาะกลุ่ม 607 และ 608 ที่ยังไม่ได้รับวัคซีนหรือไม่ได้รับเข็มกระตุ้นจะมีความเสี่ยงป่วยหนักและเสียชีวิตได้ ดังนั้น การฉีดวัคซีนป้องกันโควิด-19 พร้อมกับวัคซีนป้องกันโรคไข้หวัดใหญ่ และการฉีดภูมิคุ้มกันสำเร็จรูป (LAAB) จะสามารถลดความเสี่ยงดังกล่าวได้
.
เพื่อเตรียมความพร้อมป้องกันการป่วยหนักจากโรคโควิด-19 และไข้หวัดใหญ่ในช่วงฤดูฝน จึงขอเชิญชวนให้ผู้สูงอายุหรือกลุ่มเสี่ยงทุกคน ติดต่อเข้ารับการสร้างเสริมภูมิคุ้มกันต่อโควิด-19 ไม่ว่าจะเป็นวัคซีน หรือภูมิคุ้มกันสำเร็จรูป (LAAB) ณ สถานพยาบาลใกล้บ้าน
.
อ่านเพิ่มเติม คลิก https://www.thaigov.go.th/news/contents/details/67844
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67901