รัฐบาลไทย-ข่าวทำเนียบรัฐบาล-“ทิพานัน”ชูผลงาน“พล.อ.ประยุทธ์”หนุนการแพทย์จีโนมิกส์ในพื้นที่ EEC ดันไทยสู่ “เมดิเคิลฮับ”ระดับโลกและแถวหน้าภูมิภาค สร้างความมั่นคงด้านสุขภาพและความมั่งคั่งให้กับคนไทย


วันพุธที่ 3 พฤษภาคม 2566
03/05/2566
พิมพ์
“ทิพานัน”ชูผลงาน“พล.อ.ประยุทธ์”หนุนการแพทย์จีโนมิกส์ในพื้นที่ EEC ดันไทยสู่ “เมดิเคิลฮับ”ระดับโลกและแถวหน้าภูมิภาค สร้างความมั่นคงด้านสุขภาพและความมั่งคั่งให้กับคนไทย
“ทิพานัน”ชูผลงาน“พล.อ.ประยุทธ์”หนุนการแพทย์จีโนมิกส์ในพื้นที่ EEC ดันไทยสู่ “เมดิเคิลฮับ”ระดับโลกและแถวหน้าภูมิภาค สร้างความมั่นคงด้านสุขภาพและความมั่งคั่งให้กับคนไทย
วันนี้ (3 พ.ค. 66) น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ตามที่พล.อ.ประยุทธ์ จันทร์โอชา นายกรัฐมนตรีและรมว.กลาโหม ในฐานะประธานคณะกรรมการนโยบายเขตพัฒนาพิเศษภาคตะวันออก(กพอ.) เร่งขับเคลื่อนโครงการเขตพัฒนาเศรษฐกิจภาคตะวันออก หรือ EEC ถือเป็นหนึ่งในโครงการสำคัญเร่งด่วน เพื่อเพิ่มขีดความสามารถในการแข่งขันของประเทศ เพิ่มมูลค่าการค้าการลงทุนระหว่างประเทศไทยกับต่างประเทศ เพื่อการพัฒนาเศรษฐกิจอย่างยั่งยืนตามแผน BCG Model จนมีความก้าวหน้าเป็นอย่างมาก  ทั้งนี้ ไม่เพียงให้ความสำคัญกับการสนับสนุนการลงทุนในภาคอุตสาหกรรมเป้าหมายเท่านั้น ในพื้นที่ EEC ยังได้ยกระดับทางด้านการแพทย์และสาธารณสุข เพื่อก้าวไปสู่การเป็นศูนย์กลางทางการแพทย์ระดับนานาชาติ (เมดิเคิลฮับ)ระดับโลกและแถวหน้าของภูมิภาคเอเซีย
น.ส.ทิพานัน กล่าวว่า ทั้งนี้ ได้จัดตั้งศูนย์บริการทดสอบทางการแพทย์จีโนมิกส์ในพื้นที่ EECหนึ่งในโครงสร้างพื้นฐาน ด้านการแพทย์สมัยใหม่ภายใต้แผนปฏิบัติการบูรณาการจีโนมิกส์ประเทศไทย ซึ่งตั้งอยู่ที่ ชั้น 8 อาคาร 110 ปี คณะเภสัชศาสตร์ มหาวิทยาลัยบูรพา จังหวัดชลบุรีเพื่อถอดรหัสพันธุกรรมประชาชน 50,000 ราย ในระยะเวลา 5 ปี และจัดเก็บเป็นข้อมูลเพื่อการวินิจฉัยและเลือกการรักษาโรคที่ถูกต้อง เป็นต้นแบบในพื้นที่ อีอีซี เพื่อให้คนไทยทุกคน ได้รับการวินิจฉัยโรคที่แม่นยำ รักษาได้ตรงอาการไม่ป่วยหนัก และมีสุขภาพดีทั่วหน้าต่อไปในอนาคต
“พล.อ.ประยุทธ์ให้ความสำคัญกับการยกระดับคุณภาพชีวิตของประชาชนในทุกมิติโดยเฉพาะการเข้าถึงบริการสาธารณสุขที่ทันสมัย และเทคโนโลยีการแพทย์ที่ทั่วโลกยอมรับการแพทย์แม่นยำ รักษาตรงจุด จะช่วยลดภาระค่าใช้จ่ายที่ไม่จำเป็นให้กับผู้ป่วย และยังช่วยผลักดันให้อุตสาหกรรมการแพทย์ของไท สร้างรายได้มหาศาลให้กับประเทศ เพื่อความมั่นคงด้านสุขภาพ และความมั่นคั่งของคนไทย”น.ส.ทิพานัน กล่าว

ที่มา : https://www.thaigov.go.th/news/contents/details/67915