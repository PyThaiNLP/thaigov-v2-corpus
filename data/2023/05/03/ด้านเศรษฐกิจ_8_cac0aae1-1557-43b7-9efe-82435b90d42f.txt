รัฐบาลไทย-ข่าวทำเนียบรัฐบาล-กรมเจ้าท่า ศูนย์ฝึกพาณิชย์นาวี นำนักเรียนเดินเรือ ชั้นปีที่ 2 ออกฝึกภาคปฏิบัติทางทะเล เส้นทางสมุทรปราการ - มาเลเซีย - สิงคโปร์


วันพุธที่ 3 พฤษภาคม 2566
กรมเจ้าท่า ศูนย์ฝึกพาณิชย์นาวี นำนักเรียนเดินเรือ ชั้นปีที่ 2 ออกฝึกภาคปฏิบัติทางทะเล เส้นทางสมุทรปราการ - มาเลเซีย - สิงคโปร์
...
กรมเจ้าท่า ศูนย์ฝึกพาณิชย์นาวี นำนักเรียนเดินเรือ ชั้นปีที่ 2 ออกฝึกภาคปฏิบัติทางทะเล เส้นทางสมุทรปราการ - มาเลเซีย - สิงคโปร์
ศูนย์ฝึกพาณิชย์นาวี กรมเจ้าท่า กระทรวงคมนาคม โดยนาวาโท ธชย สุอังคะวาทิน นักเดินเรือชำนาญการ ปฏิบัติหน้าที่ ผู้บังคับการเรือสาครวิสัย นำนักเรียนเดินเรือพาณิชย์ชั้นปีที่ 2 ฝ่ายเดินเรือและฝ่ายช่างกลเรือ พร้อมด้วยนักศึกษาจากสถาบันในโครงการพัฒนาบุคลากรด้านพาณิชย์นาวี ได้แก่ มหาวิทยาลัยบูรพา มหาวิทยาลัยเทคโนโลยีราชมงคลศรีวิชัย และวิทยาลัยเทคโนโลยีและอุตสาหกรรมการต่อเรือนครศรีธรรมราช ระหว่างวันที่ 30 เมษายน ถึง 19 พฤษภาคม 2566 รวมระยะเวลา 20 วัน ในเส้นทางการเดินเรือ สมุทรปราการ - เกาะช้าง จังหวัดตราด - เมืองท่าปีนัง สหพันธรัฐมาเลเซีย - เกาะลังกาวี สหพันธรัฐมาเลเซีย - เมืองท่าสิงคโปร์ สาธารณรัฐสิงคโปร์ - ท่าเทียบเรือน้ำลึก จังหวัดสงขลา - สมุทรปราการ
ทั้งนี้ การฝึกภาคทะเลฯ ในครั้งนี้ เพื่อให้นักศึกษาเกิดความเข้าใจและคุ้นเคยกับการปฏิบัติงานในเรือ เก็บเกี่ยวประสบการณ์การเดินเรือของนักเรียน เพื่อจะเป็นกำลังสำคัญในการช่วยขับเคลื่อนเศรษฐกิจของประเทศในอนาคต และสนับสนุนกิจการพาณิชยนาวีให้สามารถแข่งขันกับนานาประเทศได้อย่างภาคภูมิ

ที่มา : https://www.thaigov.go.th/news/contents/details/67906