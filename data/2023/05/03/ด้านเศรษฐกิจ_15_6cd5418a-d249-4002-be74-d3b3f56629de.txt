รัฐบาลไทย-ข่าวทำเนียบรัฐบาล-สถาบันการบินพลเรือน โดยศูนย์พัฒนาหลักสูตรและฝึกอบรมด้านการบิน (ศพบ.) จัดพิธีมอบประกาศนียบัตรการฝึกอบรมหลักสูตร ICAO Training Developers Course (TDC) รุ่นที่ 7 


วันพุธที่ 3 พฤษภาคม 2566
สถาบันการบินพลเรือน โดยศูนย์พัฒนาหลักสูตรและฝึกอบรมด้านการบิน (ศพบ.) จัดพิธีมอบประกาศนียบัตรการฝึกอบรมหลักสูตร ICAO Training Developers Course (TDC) รุ่นที่ 7
...
สถาบันการบินพลเรือน (สบพ.) โดยศูนย์พัฒนาหลักสูตรและฝึกอบรมด้านการบิน (ศพบ.) จัดพิธีมอบประกาศนียบัตรการฝึกอบรมหลักสูตร ICAO Training Developers Course (TDC) รุ่นที่ 7
นายพันศักดิ์ เนินทราย ผู้อำนวยการกองวิชาบริการการจราจรทางอากาศ รักษาการในตำแหน่งรองผู้ว่าการฝ่ายวิชาการ สถาบันการบินพลเรือน กระทรวงคมนาคม เป็นประธานในพิธีมอบประกาศนียบัตร และกล่าวปิดการฝึกอบรมหลักสูตร ICAO Training Developers Course (TDC) รุ่นที่ 7 ซึ่งดำเนินการฝึกอบรมระหว่างวันที่ 20 เมษายน - 3 พฤษภาคม 2566 ณ สบพ. กรุงเทพฯ โดยมีผู้เข้ารับการฝึกอบรมจำนวนทั้งสิ้น 15 ท่าน เป็นบุคลากรจาก สำนักงานการบินพลเรือนแห่งประเทศไทย (กพท.)
สำหรับหลักสูตรดังกล่าว จัดขึ้นเพื่อเสริมสร้างความรู้ และทักษะในการพัฒนาหลักสูตร Competency Based Training โดยใช้กระบวนการพัฒนาหลักสูตรขององค์การการบินพลเรือนระหว่างประเทศ (ICAO Methodology) ตาม DOC 9941 เพื่อให้ผู้เข้าอบรมสามารถนำความรู้ไปเพื่อกำกับดูแล (Oversight) การพัฒนาหลักสูตรที่ กพท. รับรองให้มีแนวทางการพัฒนาตามมาตรฐาน ICAO ในรูปแบบ Competency Based Training ต่อไป โดยได้เชิญ คุณ Meng Xiaoya ผู้เชี่ยวชาญจาก ICAO เป็นครูผู้สอนในครั้งนี้

ที่มา : https://www.thaigov.go.th/news/contents/details/67918