รัฐบาลไทย-ข่าวทำเนียบรัฐบาล-ผู้ตรวจฯ เดชา ตรวจติดตามการดำเนินงาน สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น ผ่านการประชุมอิเล็กทรอนิกส์ (Zoom Meeting)


วันพุธที่ 3 พฤษภาคม 2566
03/05/2566
พิมพ์
ผู้ตรวจฯ เดชา ตรวจติดตามการดำเนินงาน สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น ผ่านการประชุมอิเล็กทรอนิกส์ (Zoom Meeting)
ผู้ตรวจฯ เดชา ตรวจติดตามการดำเนินงาน สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น ผ่านการประชุมอิเล็กทรอนิกส์ (Zoom Meeting)
เมื่อวันที่ 2 พฤษภาคม 2566 นายเดชา จาตุธนานันท์ ผู้ตรวจราชการกระทรวงอุตสาหกรรม (ผตร.อก.) เป็นประธานการประชุมออนไลน์ร่วมกับ สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น โดยมี ดร.กิตติพันธุ์ บางยี่ขัน อัครราชทูตที่ปรึกษาฝ่ายอุตสาหกรรม และคณะเจ้าหน้าที่ รายงานความก้าวหน้าการดำเนินงานตามตัวชี้วัดกรณีศึกษา (Case Study) ของหน่วยงานภาครัฐและภาคเอกชนญี่ปุ่น ที่สอดคล้องกับนโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน ใน 4 มิติ พร้อมนี้ได้ติดตามการขับเคลื่อนความร่วมมือ (MOU) ที่ดำเนินการกับหน่วยงานภายในกระทรวงอุตสาหกรรม
ในการนี้ ผตร.อก.(นายเดชา) ได้หารือ มาตรการ และแนวทางจัดการสิ่งแวดล้อมของประเทศญี่ปุ่น เพื่อนำมาประยุกต์ใช้ในการขับเคลื่อน MIND ของกระทรวงฯ โดยเฉพาะแนวทางการบริหารจัดการและกำจัดกากอุตสาหกรรมของประเทศญี่ปุ่น รวมถึงความร่วมมือระหว่างกระทรวงอุตสาหกรรม และเมืองคิตะคิวชู (Kitakyushu) ซึ่งเป็นเมืองต้นแบบเมืองอุตสาหกรรมเชิงนิเวศ (Eco Town) ที่เป็นศูนย์รวมโรงงานอุตสาหกรรมในด้านเศรษฐกิจหมุนเวียน (Circular Economy) แบบครบวงจร

ที่มา : https://www.thaigov.go.th/news/contents/details/67926