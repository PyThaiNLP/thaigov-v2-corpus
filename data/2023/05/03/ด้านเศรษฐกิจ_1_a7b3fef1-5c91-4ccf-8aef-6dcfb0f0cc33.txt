รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ร่วมบูรณาการ สปอ. และ กรอ. เร่งหาแนวทางในการกำกับ ดูแลโรงงาน พร้อมกำชับหน่วยงานที่เกี่ยวข้อง


วันพุธที่ 3 พฤษภาคม 2566
03/05/2566
พิมพ์
รองปลัดฯ ณัฏฐิญา ร่วมบูรณาการ สปอ. และ กรอ. เร่งหาแนวทางในการกำกับ ดูแลโรงงาน พร้อมกำชับหน่วยงานที่เกี่ยวข้อง
รองปลัดฯ ณัฏฐิญา ร่วมบูรณาการ สปอ. และ กรอ. เร่งหาแนวทางในการกำกับ ดูแลโรงงาน พร้อมกำชับหน่วยงานที่เกี่ยวข้อง
รองปลัดฯ ณัฏฐิญา ร่วมบูรณาการ สปอ. และ กรอ. เร่งหาแนวทางในการกำกับ ดูแลโรงงาน พร้อมกำชับหน่วยงานที่เกี่ยวข้องใช้ความระมัดระวังในการรับมือกับผู้กระทำผิดซ้ำซาก กรณีบริษัท เอกอุทัย จำกัด (สาขากลางดง) และ บริษัท แวกซ์ กาเบ็จ รีไซเคิล เซ็นเตอร์ จำกัด
วันที่ 1 พฤษภาคม 2566 เวลา 13.30 น. นางสาวณัฏฐิญา เนตยสุภา รองปลัดกระทรวงอุตสาหกรรม พร้อมด้วย นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นายพรยศ กลั่นกรอง รองอธิบดีกรมโรงงานอุตสาหกรรม นายพุทธิกรณ์ วิชัยดิษฐ อุตสาหกรรมจังหวัดนครราชสีมา นายอานันท์ ฟักสังข์ อุสาหกรรมจังหวัดราชบุรี ร่วมกันประชุมหารือ ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม เพื่อกำหนดแนวทางการกำกับ ดูแล โรงงานอุตสาหกรรมให้ปฏิบัติตามกฎหมายอย่างใกล้ชิด โดยยกตัวอย่างกรณีบริษัท เอกอุทัย จำกัด (สาขากลางดง) ตำบลกลางดง อำเภอปากช่อง จังหวัดนครราชสีมา เป็นโรงงานจำพวกที่ 3 ลำดับที่ 57 (1) ประกอบกิจการผลิตปูนขาว เผาสิ่งปฏิกูลหรือวัสดุที่ไม่ใช้แล้วในเตาเผาปูนขาว และเป็นกลุ่มโรงงานผู้รับกำจัดหรือบำบัดของเสีย ลำดับที่ 101 (รับกำจัดของเสียอันตราย) และ บริษัท แวกซ์ กาเบ็จ รีไซเคิล เซ็นเตอร์ จำกัด ประกอบกิจการรับวัสดุเหลือใช้และเคมีภัณฑ์ที่ไม่ใช้แล้ว มารีไซเคิลผลิตเป็นผลิตภัณฑ์ใหม่ และประกอบกิจการซ่อมและล้างถัง ซึ่งก่อนหน้านี้ได้เกิดเพลิงไหม้ทำให้โรงงานได้รับความเสียหายและส่งผลกระทบต่อการดำเนินกิจการของโรงงาน
โดยที่ประชุมได้ร่วมกันหาแนวทางในการกำกับดูแลโรงงานอุตสาหกรรม ที่อาจจะก่อให้เกิดปัญหาในการลักลอบทิ้งกากของเสียอันตรายจากกลุ่มโรงงานรับกำจัดของเสีย สร้างผลกระทบต่อประชาชนและสิ่งแวดล้อม พร้อมกำชับให้ทางกรมโรงงานอุตสาหกรรม และสำนักงานอุตสาหกรรมจังหวัดนครราชสีมา เร่งหามาตรการรองรับเพื่อป้องกันการกระทำความผิดซ้ำของโรงงานต่อไป

ที่มา : https://www.thaigov.go.th/news/contents/details/67895