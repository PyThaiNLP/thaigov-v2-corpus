รัฐบาลไทย-ข่าวทำเนียบรัฐบาล-รองปลัด.กษ.เป็นประธานเปิดการประชุมเชิงปฏิบัติการเพื่อวางแผนการดำเนินการโครงการความร่วมมือไทย-เยอรมัน


วันพุธที่ 3 พฤษภาคม 2566
รองปลัด.กษ.เป็นประธานเปิดการประชุมเชิงปฏิบัติการเพื่อวางแผนการดำเนินการโครงการความร่วมมือไทย-เยอรมัน
รองปลัด.กษ.เป็นประธานเปิดการประชุมเชิงปฏิบัติการเพื่อวางแผนการดำเนินการโครงการความร่วมมือไทย-เยอรมัน
นายพีรพันธ์ คอทอง รองปลัดกระทรวงเกษตรและสหกรณ์ เป็นประธานเปิดการประชุมเชิงปฏิบัติการเพื่อวางแผนการดำเนินการโครงการความร่วมมือไทย-เยอรมัน ด้านพลังงาน คมนาคม และการเปลี่ยนแปลงสภาพภูมิอากาศ (Thai – German Cooperation on Energy, Mobility, and Climate : TGC-EMC) ภาคส่วนพลังงานชีวมวล พร้อมด้วย ผู้แทนหน่วยงานที่เกี่ยวข้องเข้าร่วม ณ ห้องลาดพร้าว โรงแรมเซ็นทารา แกรนด์ แอท เซ็นทรัลพลาซา ลาดพร้าว
สำหรับการประชุมเชิงปฏิบัติการดังกล่าวมีวัตถุประสงค์เพื่อกำหนดกรอบแนวทางการดำเนินโครงการความร่วมมือไทย-เยอรมัน ด้านพลังงาน คมนาคม และการเปลี่ยนแปลงสภาพภูมิอากาศ (TGC-EMC) ภาคส่วนพลังงานชีวมวล ร่วมกับหน่วยงานภาคี ในการส่งเสริมการนำเศษวัสดุเหลือใช้ทางเกษตรไปเป็นเชื้อเพลิงชีวมวลสำหรับผลิตพลังงานทางเลือกของไทยและลดปัญหาการเผาในที่โล่ง   ซึ่งโครงการ TGC-EMC เป็นโครงการความร่วมมือระหว่างประเทศไทยและเยอรมัน ประกอบด้วยภาคส่วนต่าง ๆ ได้แก่ พลังงานชีวมวล พลังงานหมุนเวียน อุตสาหกรรม การขนส่ง และการเงิน  สำหรับภาคส่วนพลังงานชีวมวล กระทรวงเกษตรฯ ได้มอบหมายให้คณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร เป็นหน่วยประสานหลักระดับนโยบาย ร่วมกับภาคส่วนอื่นของโครงการ ตลอดจนเป็นหน่วยงานกลางในการประสานความร่วมมือระหว่างหน่วยงานภาคีของภาคส่วนชีวมวล ได้แก่ สำนักงานเศรษฐกิจการเกษตร กรมการข้าว กรมพัฒนาที่ดิน กรมวิชาการเกษตร กรมส่งเสริมการเกษตร สำนักงานการปฏิรูปที่ดินเพื่อเกษตรกรรม และสำนักงานคณะกรรมการอ้อยและน้ำตาลทราย

ที่มา : https://www.thaigov.go.th/news/contents/details/67907