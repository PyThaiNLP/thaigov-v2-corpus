รัฐบาลไทย-ข่าวทำเนียบรัฐบาล-ข่าวดี! ไข่ไก่ไทย บุกตลาดมาเลเซีย หลังทางการอนุญาตให้นำเข้าเป็นครั้งแรก


วันพุธที่ 3 พฤษภาคม 2566
ข่าวดี! ไข่ไก่ไทย บุกตลาดมาเลเซีย หลังทางการอนุญาตให้นำเข้าเป็นครั้งแรก
.....
เป็นข่าวดีอีกครั้งที่สินค้าเกษตรไทย “ไข่ไก่สด” สามารถส่งออกไปประเทศมาเลเซียได้สำเร็จเป็นครั้งแรก หลังจากที่หน่วยงาน Department of Veterinary Services (DVS) ของประเทศมาเลเซีย ได้แจ้งอนุญาตการนำเข้าไข่ไก่สดจากประเทศไทย
.
โดยการเปิดตลาดครั้งนี้เป็นการเปิดตลาด “เป็นกรณีพิเศษ” เนื่องจากข้อกังวลของรัฐบาลมาเลเซียต่อสถานการณ์สินค้าไข่ไก่สดขาดแคลนจากปัญหาสงครามรัสเซีย – ยูเครน
.
ทั้งนี้ การอนุญาตให้นำเข้าจากประเทศไทย จะมีผลทันทีและจะมีผลถึง 30 พ.ค. 66 คาดว่ามาเลเซียจะยังมีความจำเป็นต้องนำเข้าไข่ไก่จากต่างประเทศอีก 6 เดือนนับจากนี้
.
ปัจจุบันประเทศไทยมีกำลังการผลิตไข่ไก่ได้ประมาณ 43 ล้านฟองต่อวัน มีการส่งออกประมาณ 1.5 ล้านฟองต่อวัน ซึ่งการเปิดตลาดส่งออกเพิ่มเติมดังกล่าว “จะไม่กระทบต่อการบริโภคภายในประเทศ” อย่างแน่นอน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67903