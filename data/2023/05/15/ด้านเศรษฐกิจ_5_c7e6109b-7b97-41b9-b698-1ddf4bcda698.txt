รัฐบาลไทย-ข่าวทำเนียบรัฐบาล-หมดในพริบตา!! เต็มกรอบวงเงินเพียง 3 วินาที ลูกค้าแห่จองสินเชื่อบ้าน ธอส. ช่วง Golden Minute


วันจันทร์ที่ 15 พฤษภาคม 2566
15/05/2566
พิมพ์
หมดในพริบตา!! เต็มกรอบวงเงินเพียง 3 วินาที ลูกค้าแห่จองสินเชื่อบ้าน ธอส. ช่วง Golden Minute
ธอส. จัดโปรโมชั่นพิเศษสำหรับผู้ที่ต้องการมีที่อยู่อาศัยเป็นของตนเองให้ได้รับอัตราดอกเบี้ยต่ำพิเศษในงาน “มหกรรมการเงินกรุงเทพฯ ครั้งที่ 23 Money Expo Bangkok 2023” กับช่วง “Golden Minute” สินเชื่อบ้านอัตราดอกเบี้ย 2 ปีแรก 2.75% ต่อปี
ธนาคารอาคารสงเคราะห์ (ธอส.) จัดโปรโมชั่นพิเศษสำหรับผู้ที่ต้องการมีที่อยู่อาศัยเป็นของตนเองให้ได้รับอัตราดอกเบี้ยต่ำพิเศษในงาน “มหกรรมการเงินกรุงเทพฯ ครั้งที่ 23 Money Expo Bangkok 2023” กับช่วง “Golden Minute” สินเชื่อบ้านอัตราดอกเบี้ย 2 ปีแรก 2.75% ต่อปี โดยจองสิทธิ์ผ่าน Mobile Application : GHB ALL และ GHB ALL GEN ในวันอาทิตย์ที่ 14 พฤษภาคม 2566 เวลา 15.00 น. ผลปรากฏว่า มีลูกค้าจองสิทธิ์กันเป็นจำนวนมาก ทำให้เต็มกรอบวงเงิน 200 ล้านบาท ภายในระยะเวลาเพียง 3 วินาที เท่านั้น!! ทั้งนี้ผู้ที่จองสิทธิ์สามารถยื่นคำขอกู้ภายในวันที่ 15 มิถุนายน 2566 และทำนิติกรรมภายในวันที่ 31 กรกฎาคม 2566 สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคาร ได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/68191