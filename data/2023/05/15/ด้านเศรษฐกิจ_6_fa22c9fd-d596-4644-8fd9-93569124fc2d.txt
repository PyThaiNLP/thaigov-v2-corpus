รัฐบาลไทย-ข่าวทำเนียบรัฐบาล-ออมสิน เร่งเครื่องกระแสรักษ์โลกออกสินเชื่อ GSB Green Biz สนับสนุนผู้ประกอบการธุรกิจใส่ใจสิ่งแวดล้อม เปิดตัวครั้งแรกในงาน Money Expo 2023


วันจันทร์ที่ 15 พฤษภาคม 2566
15/05/2566
พิมพ์
ออมสิน เร่งเครื่องกระแสรักษ์โลกออกสินเชื่อ GSB Green Biz สนับสนุนผู้ประกอบการธุรกิจใส่ใจสิ่งแวดล้อม เปิดตัวครั้งแรกในงาน Money Expo 2023
ธ.ออมสินจัดโปรโมชันสินเชื่อเพื่อรักษ์โลกและสิ่งแวดล้อม ในงานมหกรรมการเงิน Money Expo 2023 Bangkok โดยจัดทำแคมเปญสินเชื่อ “GSB Green Biz” เพื่อสนับสนุนการขับเคลื่อนกลุ่มธุรกิจที่ใส่ใจสิ่งแวดล้อม
ธนาคารออมสิน ได้จัดโปรโมชันสินเชื่อเพื่อรักษ์โลกและสิ่งแวดล้อม ในงานมหกรรมการเงิน Money Expo 2023 Bangkok จัดขึ้นระหว่างวันที่ 11 – 14 พฤษภาคม 2566 ณ อาคารชาเลนเจอร์ 2 – 3 อิมแพ็ค เมืองทองธานี โดยจัดทำแคมเปญสินเชื่อ “GSB Green Biz” เพื่อสนับสนุนการขับเคลื่อนกลุ่มธุรกิจที่ใส่ใจสิ่งแวดล้อม ตอบโจทย์ผู้บริโภคตามกระแสอนุรักษ์พลังงานและลดการปล่อยก๊าซเรือนกระจก สำหรับกลุ่มผู้ประกอบการธุรกิจสีเขียวที่ให้ความสำคัญในการแก้ปัญหามลพิษ อาทิ ธุรกิจผลิตและจำหน่ายรถยนต์ไฟฟ้า ธุรกิจผลิตวัสดุรีไซเคิล ธุรกิจตามแนวคิด Eco-Friendly ด้วยเงื่อนไขพิเศษ อัตราดอกเบี้ย 3.995% ต่อปี (คงที่ 2 ปีแรก) ผ่อนนาน 10 ปี และไม่จำกัดวงเงินกู้ เพื่อเป็นทุนหมุนเวียนในการดำเนินกิจการ ลงทุนในทรัพย์สินถาวร เพื่อลงทุนด้านพลังงานทดแทน หรือรีไฟแนนซ์
นอกจากนี้ ยังมีสินเชื่ออื่น ๆ ที่สนับสนุนการใช้พลังงานทดแทน ทั้งผู้บริโภครายย่อยที่มีความต้องการซื้อบ้านประหยัดพลังงาน สามารถใช้สินเชื่อ GSB Green Home Loan ส่วนผู้ที่ต้องการใช้พลังงานทดแทนเพื่อลดภาระค่าไฟ พร้อมมีส่วนช่วยลดการปล่อยก๊าซเรือนกระจก สามารถใช้สินเชื่อ GSB Go Green สำหรับติดตั้งแผงโซล่าร์ หรือซื้อรถยนต์ไฟฟ้า (EV) หรือรถยนต์ไฮบริดได้ ด้านผู้ประกอบการที่ต้องการเงินทุนหมุนเวียนสำหรับทำธุรกิจตามโมเดลเศรษฐกิจ BCG (Bio/Circular/Green) สามารถใช้สินเชื่อ GSB for BCG Economy ได้ เช่น โรงไฟฟ้า อุตสาหกรรมยานยนต์และการขนส่ง อุตสาหกรรมท่องเที่ยวและบริการสำหรับลูกค้ารายย่อย และสินเชื่อ BCG Economy ที่สนับสนุนภาคธุรกิจในโมเดลเศรษฐกิจใหม่
ทั้งนี้ ผู้ที่สนใจกู้สินเชื่อ Green ของธนาคารออมสิน และยื่นขอกู้ภายในงาน Money Expo 2023 จะได้รับของที่ระลึกในโอกาสนี้ด้วย หรือติดต่อสาขาที่สะดวกได้ตั้งแต่บัดนี้ จนถึง 30 ธันวาคม 2566 สอบถามรายละเอียดเพิ่มเติมได้ที่ GSB Contact Center โทร 1115

ที่มา : https://www.thaigov.go.th/news/contents/details/68192