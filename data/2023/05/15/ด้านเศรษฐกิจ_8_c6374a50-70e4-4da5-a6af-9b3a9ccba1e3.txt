รัฐบาลไทย-ข่าวทำเนียบรัฐบาล-กระทรวงเกษตรฯ เป็นประธานในพิธีเปิดโครงการประชุมเชิงปฏิบัติการฝึกซ้อมผู้เข้าเฝ้ารับพระราชทานโล่รางวัล


วันจันทร์ที่ 15 พฤษภาคม 2566
กระทรวงเกษตรฯ เป็นประธานในพิธีเปิดโครงการประชุมเชิงปฏิบัติการฝึกซ้อมผู้เข้าเฝ้ารับพระราชทานโล่รางวัล
ในงานพระราชพิธีพืชมงคลจรดพระนังคัลแรกนาขวัญ ประจำปี 2566
วันจันทร์ที่ 15 พฤษภาคม 2566 เวลา 11.00 น. นายสุรเดช สมิเปรม รองปลัดกระทรวงเกษตรและสหกรณ์ เป็นประธานในพิธีเปิดโครงการประชุมเชิงปฏิบัติการฝึกซ้อมผู้เข้าเฝ้ารับพระราชทานโล่รางวัล ในงานพระราชพิธีพืชมงคลจรดพระนังคัลแรกนาขวัญ ประจำปี 2566 ณ โรงแรมเอส.ดี.อเวนิว ถนนบรมราชชนนี เขตบางพลัด กรุงเทพฯ และร่วมแสดงความยินดีกับผู้ได้รับพระราชทานโล่รางวัลประจำปี 2566  ประกอบด้วย ปราชญ์เกษตรของแผ่นดิน รวม 2 สาขา เกษตรกรดีเด่นแห่งชาติ รวม 16 สาขา ผู้แทนสถาบันเกษตรกรดีเด่นแห่งชาติ รวม 12 กลุ่ม ผู้แทนสหกรณ์ดีเด่นแห่งขาติ รวม 3 สหกรณ์ และในปี 2565 ประกอบด้วย ปราชญ์เกษตรของแผ่นดิน 1 สาขา เกษตรกรดีเด่นแห่งชาติ 1 สาขา รวมผู้เข้ารับพระราชทานโล่รางวัลทั้งสิ้น จำนวน 35 ราย  โดยผู้ได้รับการคัดเลือกจะได้เข้าเฝ้ารับพระราชทานโล่รางวัล ในวันที่ 17 พฤษภาคม 2566 ณ มณฑลพิธีท้องสนามหลวง

ที่มา : https://www.thaigov.go.th/news/contents/details/68214