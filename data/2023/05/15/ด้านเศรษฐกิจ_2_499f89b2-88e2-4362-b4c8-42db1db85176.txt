รัฐบาลไทย-ข่าวทำเนียบรัฐบาล-สำนักงานเจ้าท่าภูมิภาค สาขาชุมพร คุมเข้มความปลอดภัยทางน้ำ ประชาสัมพันธ์นักท่องเที่ยวสวมใส่ชูชีพขณะโดยสารเรือทุกครั้ง


วันอาทิตย์ที่ 14 พฤษภาคม 2566
สำนักงานเจ้าท่าภูมิภาค สาขาชุมพร คุมเข้มความปลอดภัยทางน้ำ ประชาสัมพันธ์นักท่องเที่ยวสวมใส่ชูชีพขณะโดยสารเรือทุกครั้ง
...
สำนักงานเจ้าท่าภูมิภาค สาขาชุมพร คุมเข้มความปลอดภัยทางน้ำ ประชาสัมพันธ์นักท่องเที่ยวสวมใส่ชูชีพขณะโดยสารเรือทุกครั้ง
สำนักงานเจ้าท่าภูมิภาค สาขาชุมพร  กระทรวงคมนาคม จัดเจ้าหน้าที่กำกับดูแลความปลอดภัย ประจำท่าเทียบเรือเฟอร์รี่ เรือเร็วลมพระยา และท่าเทียบเรือท่องเที่ยวไปยังเกาะร้านเป็ดร้านไก่ จังหวัดชุมพร ที่มีจำนวนผู้โดยสารทั้งชาวไทยและชาวต่างชาติ โดยช่วยอำนวยความสะดวกแก่ประชาชน นักท่องเที่ยว พร้อมดูแลความปลอดภัยบริเวณท่าเทียบเรือ  กำชับให้เจ้าของเรือ ผู้ควบคุมเรือ ตรวจสภาพอุปกรณ์ประจำเรือ แพชูชีพ พวงชูชีพ เสื้อชูชีพ ให้พร้อมใช้งานอยู่ตลอดเวลา และห้ามบรรทุกผู้โดยสารเกินกว่าที่ได้รับอนุญาต ปฏิบัติตามกฎหมายอย่างเคร่งครัด โดยขอให้ผู้ประกอบการและผู้ควบคุมเรือคอยติดตามข้อมูลข่าวสารสภาพอากาศ ข่าวพยากรณ์อากาศ ก่อนการเดินเรือทุกครั้ง หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/68186