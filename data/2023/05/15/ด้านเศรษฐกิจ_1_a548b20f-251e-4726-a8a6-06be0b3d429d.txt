รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำ  สร้างความมั่นใจในการรองรับนักท่องเที่ยว


วันอาทิตย์ที่ 14 พฤษภาคม 2566
กรมเจ้าท่า คุมเข้มความปลอดภัยทางน้ำ  สร้างความมั่นใจในการรองรับนักท่องเที่ยว
...
กรมเจ้าท่า คุมเข้มความปลอดภัยทางน้ำ  สร้างความมั่นใจในการรองรับนักท่องเที่ยว
จากนโยบายรัฐบาล และกระทรวงคมนาคม ให้กรมเจ้าท่า ควบคุม กำกับ และอำนวยความสะดวกและความปลอดภัยทางน้ำแก่ประชาชนและนักท่องเที่ยว เพื่อสร้างความพร้อมและความมั่นใจในการรองรับนักท่องเที่ยว
สำนักงานเจ้าท่าภูมิภาคสาขาเพชรบุรี จัดเจ้าหน้าที่ประจำท่าเรือเขื่อนแก่งกระจาน และชายหาดชะอำ จ.เพชรบุรี ดำเนินการตามมาตรการความปลอดภัย โดยจัดระเบียบการขึ้น ลงเรือ เพื่อความปลอดภัยของผู้ใช้บริการบริเวณท่าเทียบเรือ กำกับควบคุมให้สวมใส่เสื้อชูชีพตลอดระยะเวลาในการลงเรือ โดยมีจำนวนเที่ยวเรือ 13 เที่ยว คนโดยสาร 93 คน
สำนักงานเจ้าท่าภูมิภาคสาขาประจวบคีรีขันธ์ จัดเจ้าหน้าที่ประจำท่าเรือท่องเที่ยวปากคลองบางสะพานน้อย-เกาะทะลุ, ท่าเรือเกาะทะลุ ไอส์แลนด์ รีสอร์ท, ท่าเรือท่องเที่ยวอุทยานปราณบุรี, ท่าเรือเขาตะเกียบ/ชายหาดหัวหิน, ท่าเรือท่องเที่ยวคลองเขาแดง  รวมจำนวนนักท่องเที่ยว 297 คน จำนวนเรือโดยสารออกให้บริการ จำนวน 20 เที่ยว
ทั้งนี้ ได้กำชับผู้ประกอบการ ผู้ควบคุมเรือ คนประจำเรือให้ดำเนินการตามมาตรการความปลอดภัย  และให้ตรวจสอบดูแลเรือโดยสาร ต้องให้ใส่เสื้อชูชีพตลอดเวลาขณะเดินทางทางน้ำ หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/68185