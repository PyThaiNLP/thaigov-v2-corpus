รัฐบาลไทย-ข่าวทำเนียบรัฐบาล-ปลัดดีอีเอส ร่วมวงถกสภาบริหารของสหภาพสากลไปรษณีย์ ประจำปี 2023 ที่สมาพันธรัฐสวิส  


วันอังคารที่ 9 พฤษภาคม 2566
ปลัดดีอีเอส ร่วมวงถกสภาบริหารของสหภาพสากลไปรษณีย์ ประจำปี 2023 ที่สมาพันธรัฐสวิส
ปลัดดีอีเอส ร่วมวงถกสภาบริหารของสหภาพสากลไปรษณีย์ ประจำปี 2023 ที่สมาพันธรัฐสวิส
วันนี้ (9 พ.ค. 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เข้าร่วมการประชุมสภาบริหารของสหภาพสากลไปรษณีย์ ประจำปี 2023 ครั้งที่ 1 (The 2023.1 sessions of the Council of Administration) ในฐานะประเทศไทยเป็นสมาชิกสภาบริหาร ระหว่างวันที่ 8 - 12 พ.ค. 2566  ณ กรุงเบิร์น สมาพันธรัฐสวิส  โดยที่ประชุมพิจารณาวาระสำคัญ ดังนี้ รายงานการดำเนินงานทางการเงิน ปี 2022 การทบทวนกรอบงบประมาณของ UPU สำหรับปี 2024 - 2025 การขยายบทบาทของ UPU ไปอุตสาหกรรมอื่นนอกเหนือจากไปรษณีย์ การทบทวนแผนการปฏิรูปและพัฒนาผลิตภัณฑ์ไปรษณีย์ Digital Transformation and innovation (โครงการนำร่อง Connect.post) การสร้างขีดความสามารถในการเปลี่ยนแปลงไปสู่การใช้เทคโนโลยีดิจิทัล นโยบายไปรษณีย์สำหรับกรอบความร่วมมือการพัฒนาด้านดิจิทัลเพื่อความยั่งยืนแห่งสหประชาชาติ (the UN Global Digital Compact: GDC) ประเด็นนโยบาย E-trade และการค้าทางไปรษณีย์ (การจัดกิจกรรม TradePost) การดำเนินการตามแผนยุทธศาสตร์อาบีจานและเป้าหมายการพัฒนาอย่างยั่งยืนของ UPU และวิสัยทัศน์ไปรษณีย์ ปีค.ศ. 2030
_______________

ที่มา : https://www.thaigov.go.th/news/contents/details/68079