รัฐบาลไทย-ข่าวทำเนียบรัฐบาล-ธ.ก.ส. เปิดแคมเปญเงินฝากสุดฮอต รับดอกเบี้ยสูงสุด 15.80% พร้อมสินเชื่อเพื่อชีวิตสีเขียว ในงาน Money Expo 2023


วันพุธที่ 10 พฤษภาคม 2566
10/05/2566
พิมพ์
ธ.ก.ส. เปิดแคมเปญเงินฝากสุดฮอต รับดอกเบี้ยสูงสุด 15.80% พร้อมสินเชื่อเพื่อชีวิตสีเขียว ในงาน Money Expo 2023
ธ.ก.ส. เข้าร่วมงานมหกรรมการเงิน Money Expo 2023 ภายใต้แนวคิด Green Finance for Green Living การเงินสีเขียว เพื่อชีวิตสีเขียว ซึ่งจัดขึ้นระหว่างวันที่ 11 – 14 พฤษภาคม 2566 ณ อาคารชาเลนเจอร์ 2 – 3 อิมแพ็ค เมืองทองธานี จังหวัดนนทบุรี
ธ.ก.ส. จัดแคมเปญ Exclusive 58 รับดอกเบี้ยเงินฝากแบบขั้นบันได สูงสุด 15.80% ต่อปี แถมคะแนน A-Rewards 1,000 คะแนน และเมื่อสมัครกรมธรรม์ ธกส เพิ่มรัก 2 12/10 และ ธกส รักคุณ Easy Life รับทันทีกระเป๋าล้อลาก หรือกระบอกน้ำเก็บความร้อน – เย็น และรับสิทธิ์ลุ้นทองคำ น้ำหนักรวมกว่า 90 บาทในแคมเปญปลูกรัก รับโชคกับกรมธรรม์เงินฝากคุ้มครองชีวิต ชวนออมเบา ๆ กับสลากดิจิทัล ออม 50 บาท ลุ้น 5 ล้านบาท พร้อมบริการสินเชื่ออัตราดอกเบี้ยพิเศษหนุนธุรกิจที่เป็นมิตรกับสิ่งแวดล้อม ทั้งสินเชื่อสีเขียว สินเชื่อนวัตกรรมดีมีเงินทุน สินเชื่อสานฝันสร้างอาชีพ การให้คำปรึกษาด้านการเงิน สินค้าคุณภาพดี A-Product และกิจกรรมเสวนาลดโลกร้อนกับกูรูธนาคารต้นไม้ที่มาให้ความรู้ด้านการกักเก็บคาร์บอนเครดิตที่ได้ทั้งเงิน หลักทรัพย์ และการรักษ์โลก ที่บูธ ธ.ก.ส. ในงาน Money Expo 2023 วันที่ 11 - 14 พฤษภาคมนี้ ณ อาคารชาเลนเจอร์ 2 - 3 อิมแพ็ค เมืองทองธานี จังหวัดนนทบุรี
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. เข้าร่วมงานมหกรรมการเงิน Money Expo 2023 ภายใต้แนวคิด Green Finance for Green Living การเงินสีเขียว เพื่อชีวิตสีเขียว ซึ่งจัดขึ้นระหว่างวันที่ 11 – 14 พฤษภาคม 2566 ณ อาคารชาเลนเจอร์ 2 – 3 อิมแพ็ค เมืองทองธานี จังหวัดนนทบุรี โดย ธ.ก.ส. จัดแคมเปญพิเศษ “Exclusive 58” ให้ผู้เข้าร่วมงาน เพียงเปิดบัญชีเงินฝาก Step Up รับดอกเบี้ยแบบขั้นบันได สูงสุดร้อยละ 15.80 ต่อปี เฉลี่ยร้อยละ 3.50 ต่อปี ฝากตั้งแต่ 50,000 สูงสุดถึง 500,000 บาท และคงยอดเงินฝาก 158 วัน และคะแนน A-Rewards 1,000 คะแนน (จำกัด 100 สิทธิ์ต่อวัน) “แคมเปญฝากแสน แถมพัน” เมื่อสมัครใช้บริการ A-Mobile Plus และฝากเงิน A-Savings 100,000 บาทขึ้นไป รับคะแนน A-Rewards 1,000 คะแนน หรือออมเบา ๆ กับสลากดิจิทัล ธ.ก.ส. ราคาหน่วยละ 50 บาท อายุสลาก 2 ปี เมื่อครบกำหนดจะได้รับดอกเบี้ยหน่วยละ 0.07 บาท และระหว่างที่ถือสลาก สามารถลุ้นรางวัลที่ 1 มูลค่า 5,000,000 บาท และรางวัลอื่น ๆ อีกมากมาย รวมเงินรางวัล 15,917,000 บาทต่อเดือน โดยฝากง่าย ๆ ผ่านแอปพลิเคชัน A-Mobile Plus ที่สำคัญดอกเบี้ยและเงินรางวัลได้รับการยกเว้นภาษี นอกจากนี้ยังมี เงินฝาก A-Savings บัญชีเงินฝาก Digital ดอกเบี้ยร้อยละ 1.00 ต่อปี เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.25 ต่อปี หากยอดเงินฝากคงเหลือตั้งแต่ 20,000 บาทขึ้นไป รับดอกเบี้ยร้อยละ 0.55 ต่อปี เงินฝากออมทรัพย์พิเศษ เปิดบัญชี 10,000 บาท และครั้งต่อไป ฝากเงินขั้นต่ำ 1,000 บาท รับดอกเบี้ยร้อยละ 0.55 ต่อปี ไม่เสียภาษี เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ยร้อยละ 1.90 ต่อปี ทั้งนี้ ลูกค้าสามารถตรวจสอบยอดเงิน ถอน โอน จ่าย ได้ง่าย ๆ ผ่านแอปพลิเคชัน A-Mobile Plus
ด้านผลิตภัณฑ์เงินฝากสงเคราะห์ชีวิต ธ.ก.ส. มุ่งส่งเสริมการสร้างภูมิคุ้มกันทางการเงินและการออมแบบยั่งยืนด้วยเงินฝากสงเคราะห์ชีวิต พิเศษเฉพาะในงาน! เมื่อสมัครกรมธรรม์ ธกส เพิ่มรัก2 12/10 รับทันที กระเป๋าเดินทาง 4 ล้อลากขนาด 20 นิ้ว และส่วนลด 4% หรือสมัครกรรมธรรม์ ธกส รักคุณ Easy Life ผ่านแอปพลิเคชัน A-Insure รับกระเป๋าผ้าแคนวาส หรือกระบอกน้ำเก็บความร้อน – เย็น โดยลูกค้าที่สมัครกรมธรรม์เงินฝากสงเคราะห์ชีวิต        ทุกประเภท ได้รับสิทธิลุ้นรับทองคำในแคมเปญปลูกรัก รับโชค น้ำหนักกว่า 90 บาท มูลค่ากว่า 2.9 ล้านบาท 1 สิทธิ์/กรมธรรม์ ระยะเวลาตั้งแต่วันนี้จนถึง 15 ตุลาคม 2566
นายฉัตรชัย กล่าวว่า เพื่อตอบโจทย์ชีวิตสีเขียวและสนับสนุนการดำเนินงานตามหลัก BCG Model ธ.ก.ส. พร้อมนำเสนอผลิตภัณฑ์สินเชื่อสีเขียว (Green Credit) เพื่อสนับสนุนการทำเกษตรอินทรีย์ การผลิตอาหารปลอดภัย (Food Safety) ส่งเสริมการใช้พลังงานทางเลือกหรือพลังงานสะอาด และการอนุรักษ์ทรัพยากรธรรมชาติและสิ่งแวดล้อม รวมถึงสินเชื่ออัตราดอกเบี้ยพิเศษร้อยละ 4 ต่อปี ทั้งสินเชื่อเสริมแกร่ง SME เกษตร เพื่อสร้างความเข้มแข็งให้กับสถาบันเกษตรกรและผู้ประกอบการเกษตรในการดำเนินธุรกิจ วงเงินไม่เกินรายละ 100 ล้านบาท สินเชื่อนวัตกรรมดีมีเงินทุน เพื่อเป็นค่าใช้จ่ายหรือค่าลงทุนในการประกอบอาชีพเกษตรกรรมให้กับผู้ประกอบการและ Smart Farmer และสินเชื่อสานฝันสร้างอาชีพ วงเงินไม่เกิน 100,000 บาทต่อราย
ที่สำคัญคือ กิจกรรม BAAC LIVE เสวนา Green Finance for Green Living ที่จะมีการพูดคุยในประเด็นการช่วยลดปัญหาโลกร้อนอย่างยั่งยืน ด้วยการปลูกต้นไม้ เพื่อกักเก็บคาร์บอน การสร้างมูลค่าเพิ่มให้ที่ดินและการดูแลสิ่งแวดล้อม โดยคุณปรีชา หงอกสิมมา กรรมการธนาคารต้นไม้บ้านท่าลี่ คุณเพยาว์ แสงประไพ ประธานธนาคารต้นไม้บ้านบางเสด็จ และคุณผลึก อาจหาญ ผู้อำนวยการฝ่ายพัฒนาลูกค้าและชุมชน ธ.ก.ส. กิจกรรม A-Product LIVE จำหน่ายผลิตภัณฑ์คุณภาพจากเกษตรกรลูกค้าในราคาพิเศษ อาทิ ผลิตภัณฑ์ Green Fruity set : 4 นางพญา Greenlicious set : ทานอร่อย และ Green Healthy set : อายุวัฒนะ ผ่าน Facebook page : ธกส บริการด้วยใจ และ Youtube : BAAC Thailand และมินิคอนเสิร์ตจาก วงนิวคันทรี่ (New Country) โดยร่วมสนุกกันได้ที่บูธ ธ.ก.ส. ในวันที่ 13 พฤษภาคม 2565 เวลา 16.40 – 17.20 น. และคุณ Kethy and George ในวันที่ 14 พฤษภาคม 2566 เวลา 13.20 – 14.00 น. อย่าพลาด! พบกับกิจกรรมดี ๆ และสิทธิประโยชน์มากมาย ที่บูธ ธ.ก.ส. ในงาน Money Expo 2023 วันที่ 11 - 14 พฤษภาคมนี้

ที่มา : https://www.thaigov.go.th/news/contents/details/68103