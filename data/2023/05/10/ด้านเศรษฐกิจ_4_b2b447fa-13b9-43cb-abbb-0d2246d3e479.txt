รัฐบาลไทย-ข่าวทำเนียบรัฐบาล-กรุงไทยขับเคลื่อนการเงินสีเขียว กระหน่ำโปรในงาน Money Expo 2023 ชูแนวคิด “เคียงข้างไทย สู่ความยั่งยืน”


วันพุธที่ 10 พฤษภาคม 2566
10/05/2566
พิมพ์
กรุงไทยขับเคลื่อนการเงินสีเขียว กระหน่ำโปรในงาน Money Expo 2023 ชูแนวคิด “เคียงข้างไทย สู่ความยั่งยืน”
ธ.กรุงไทยเข้าร่วมมหกรรมการเงินกรุงเทพ ครั้งที่ 23 (Money Expo 2023) ภายใต้แนวคิด “Green Finance for Green Living การเงินสีเขียว เพื่อชีวิตสีเขียว” ณ อาคารชาเลนเจอร์ 2–3 อิมแพ็ค เมืองทองธานี ระหว่างวันที่ 11-14 พฤษภาคม 2566
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการ เพื่อยกระดับคุณภาพชีวิตของลูกค้าทุกกลุ่ม พร้อมขับเคลื่อนเศรษฐกิจให้เติบโตอย่างยั่งยืน โดยให้ความสำคัญกับสิ่งแวดล้อม สังคมและธรรมาภิบาล (ESG) เตรียมยกทัพบริการทางการเงินเข้าร่วม มหกรรมการเงินกรุงเทพ ครั้งที่ 23 (Money Expo 2023) ภายใต้แนวคิด “Green Finance for Green Living การเงินสีเขียว เพื่อชีวิตสีเขียว” ณ อาคารชาเลนเจอร์ 2–3 อิมแพ็ค เมืองทองธานี ระหว่างวันที่ 11-14 พฤษภาคม 2566
ธนาคารนำเสนอผลิตภัณฑ์และบริการทางการเงินอย่างครบวงจรผ่านแนวคิด “Growing Together for Sustainability เคียงข้างไทย สู่ความยั่งยืน” โดยออกแบบบูธที่สะท้อนถึงพันธกิจหลัก มุ่งยกระดับคุณภาพชีวิตคนไทยให้ดีขึ้นในทุกวัน ลดความเหลื่อมล้ำในการเข้าถึงบริการทางการเงิน และมุ่งสู่ธนาคารเพื่อความยั่งยืน โดยแบ่งพื้นที่เป็น 3 โซน
โซนที่ 1 “Krungthai Sustainability” นำเสนอผลิตภัณฑ์ชุมชนในโครงการ “กรุงไทยรักชุมชน” ที่มุ่งเน้นการพัฒนาไปสู่ความยั่งยืน ต่อยอดภูมิปัญญาท้องถิ่น ด้วยการสร้างความเข้มแข็งให้กับชุมชนในทุกมิติ ทั้งความรู้ทางการเงิน การพัฒนาสินค้า การตลาด และการบริหารจัดการ สะท้อนถึงการทำธุรกิจที่ให้ความสำคัญกับ ESG พร้อมนำเป้าหมายการพัฒนาอย่างยั่งยืน (Sustainable Development Goals : SDGs) เข้ามาเป็นส่วนหนึ่งในการดำเนินงาน
โซนที่ 2 “เป๋าตังเปย์” การออกร้านของร้านค้าชื่อดังที่คัดสรรมา เพื่อให้ลูกค้าใช้จ่ายซื้อสินค้าในราคาพิเศษผ่านเป๋าตังเปย์ บนแอปพลิเคชันเป๋าตัง สนับสนุนสังคมไร้เงินสด ด้วยการใช้จ่ายผ่านช่องทางดิจิทัล
โซนที่ 3 “Vayu Land” กิจกรรมลุ้นของรางวัลมากมาย ที่มอบให้เฉพาะลูกค้าที่มาทำธุรกรรม ในบูธธนาคาร เช่น ตุ๊กตา กระเป๋าน้องวายุ พวงกุญแจน้องมีตังค์
สำหรับผลิตภัณฑ์และบริการทางการเงิน ธนาคารจัดโปรโมชันพิเศษ เพื่อสนับสนุนธุรกิจที่เป็นมิตรกับสิ่งแวดล้อม รับโลกธุรกิจยุคใหม่ที่มุ่งใช้พลังงานสะอาด และลดปล่อยก๊าซเรือนกระจกสุทธิเป็นศูนย์ (Net Zero Emission) เพื่อการเติบโตที่ยั่งยืน ด้วย สินเชื่อธุรกิจเพื่อการอนุรักษ์พลังงานและสิ่งแวดล้อม เพื่อติดตั้ง แผงโซลาร์เซลล์ ดอกเบี้ยเริ่มต้น MRR-1% ต่อปี ผ่อนนาน 10 ปี สินเชื่อเพื่อสิ่งแวดล้อมร่วมกับกองทุนสิ่งแวดล้อม เพื่อลงทุนระบบบำบัดของเสีย ดอกเบี้ยคงที่ 3% ต่อปี ตลอดอายุสัญญา ผ่อนนานสูงสุด 7 ปี สินเชื่อกรุงไทยเพื่อความยั่งยืน (ESG) เพื่อสนับสนุนภาคธุรกิจใส่ใจสิ่งแวดล้อม วงเงินกู้สูงสุด 2 เท่าของมูลค่าหลักประกัน ผ่อนนานสูงสุด 10 ปี สินเชื่อ Home For Cash รักษ์โลก เพื่อติดตั้งหรือซื้ออุปกรณ์ที่ลดมลภาวะหรือประหยัดพลังงานสำหรับที่อยู่อาศัย ดอกเบี้ยคงที่ปีแรก 1.99% ต่อปี ผ่อนนานสูงสุด 30 ปี
ธนาคารยังส่งเสริมการออมเพื่อสร้างความมั่นคงทางการเงินในระยะยาว ด้วยเงินฝาก “Krungthai Birthday ระยะเวลา 13 เดือน” ดอกเบี้ย 1.357% ต่อปี เงินฝาก Krungthai NEXT Savings เปิดบัญชีง่ายๆ ผ่านแอปพลิเคชัน Krungthai NEXT สะดวก ปลอดภัย ดอกเบี้ยสูง 1.5% ต่อปี พร้อมสนับสนุนการมีที่อยู่อาศัยผ่าน กรุงไทย NPA Birthday Sale นำทัพทรัพย์สินพร้อมขายในกรุงเทพฯ ปริมณฑลและภูมิภาค ลดราคาสูงสุด 55% กว่า 3,000 รายการ พร้อม Krungthai NPA เหมาเหมา ซื้อทรัพย์ราคาพิเศษ เมื่อเหมาทรัพย์ตั้งแต่ 3 รายการขึ้นไป สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท กู้ได้นานสูงสุด 30 ปี
นอกจากนี้ ยังมี “สินเชื่อ SME” ดอกเบี้ยต่ำสุดแห่งปี เริ่มต้น 4.5% ต่อปี ผ่อนนานสูงสุด 20 ปี กู้สูงสุด 20 ล้านบาท สินเชื่อกรุงไทย Smart Money สำหรับผู้มีรายได้ประจำแต่ไม่มีบัญชีเงินเดือนกับธนาคาร ให้กู้วงเงินสูงสุด 5 เท่าของรายได้ ผ่อนนาน 5 ปี ไม่ต้องมีหลักประกัน สินเชื่อกรุงไทยธนวัฏเพื่อสมาชิก กบข. วงเงินสูงสุด 15 เท่าของรายได้ สินเชื่ออเนกประสงค์ข้าราชการที่เป็นสมาชิก กบข. วงเงินกู้สูงสุด 5 ล้านบาท ผ่อนสูงสุด 20 ปี พิเศษสมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และส่วนลดค่าธรรมเนียมรายปี (ปีแรก)
ด้านการวางแผนเพื่อสุขภาพและการลงทุน ภายในงานมี คาราวานตรวจสุขภาพกรุงไทย-แอกซ่า ประกันชีวิต มอบสิทธิพิเศษเมื่อ ซื้อประกันภัย PA สุขใจชัวร์ ของบมจ.กรุงไทยพานิชประกันภัย รับบัตร Starbucks E-Coupon มูลค่า 150 บาท ซื้อผลิตภัณฑ์ประกันวินาศภัย ของบมจ.ทิพยประกันภัย เบี้ยประกันภัย 2,000 บาทขึ้นไป รับ TIP Shopping Bag เปิดบัญชี ซื้อ-ขายหลักทรัพย์ของ Krungthai XSpring ผ่านแอปพลิเคชัน Krungthai NEXT และมียอดซื้อขายหลักทรัพย์ไทย 50,000 บาท ภายใน 30 วัน รับฟรี Tops e-Voucher มูลค่า 200 บาท ลงทุน 200,000 บาทขึ้นไป รับฟรีกระบอกน้ำร้อน-เย็นพกพา สมัครบัตรเครดิต KTC รับบัตรกำนัล Starbucks มูลค่า 200 บาท
สำหรับข้อมูลเพิ่มเติม ติดต่อสอบถามได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111 หรือดูรายละเอียดได้ที่ www.krungthai.com

ที่มา : https://www.thaigov.go.th/news/contents/details/68092