รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการสถาบันเพื่อการยุติธรรมแห่งประเทศไทย ครั้งที่ ๓/๒๕๖๖


วันจันทร์ที่ 29 พฤษภาคม 2566
29/05/2566
พิมพ์
กระทรวงยุติธรรม ประชุมคณะกรรมการสถาบันเพื่อการยุติธรรมแห่งประเทศไทย ครั้งที่ ๓/๒๕๖๖
กระทรวงยุติธรรม ประชุมคณะกรรมการสถาบันเพื่อการยุติธรรมแห่งประเทศไทย ครั้งที่ ๓/๒๕๖๖
ในวันจันทร์ที่ ๒๙ พฤษภาคม ๒๕๖๖ เวลา ๑๓.๓๐ น. นางพงษ์สวาท กายอรุณสุทธิ์ ปลัดกระทรวงยุติธรรม เข้าร่วมการประชุมคณะกรรมการสถาบันเพื่อการยุติธรรมแห่งประเทศไทย ครั้งที่ ๓/๒๕๖๖ โดยมี ศาสตราจารย์พิเศษ เข็มชัย ชุติวงศ์ ประธานกรรมการสถาบันเพื่อการยุติธรรมแห่งประเทศไทย เป็นประธานการประชุม พร้อมด้วยคณะกรรมการฯ เจ้าหน้าที่ที่เกี่ยวข้อง เข้าร่วมประชุม ณ ห้องประชุมคณะกรรมการสถาบันเพื่อการยุติธรรมแห่งประเทศไทย ชั้น ๕ อาคารสถาบันเพื่อการยุติธรรมแห่งประเทศไทย (องค์การมหาชน) ถนนแจ้งวัฒนะ กรุงเทพมหานคร
ที่ประชุมได้พิจารณาแต่งตั้งผู้ทรงคุณวุฒิพิเศษของสถาบันเพื่อการยุติธรรมแห่งประเทศไทย การแต่งตั้งที่ปรึกษาคณะกรรมการตรวจสอบ กฎบัตรของคณะกรรมการตรวจสอบ สถาบันเพื่อการยุติธรรมแห่งประเทศไทย การขออนุมัติแผนปฏิบัติการและงบประมาณ ประจำปีงบประมาณ พ.ศ. ๒๕๖๖ (ฉบับปรับปรุง) และขออนุมัติเปลี่ยนแปลงรายละเอียดตัวชี้วัด
นอกจากนี้ ที่ประชุมได้รับทราบการรายงานผลการดำเนินงานของคณะทำงานเฉพาะกิจด้านยุทธศาสตร์ เพื่อความยั่งยืนของสถาบันเพื่อการยุติธรรมแห่งประเทศไทย การรายงานผลการดำเนินการตามตัวชี้วัดการประเมินองค์การมหาชน ประจำปีงบประมาณ พ.ศ. ๒๕๖๖ ของสถาบันเพื่อการยุติธรรมแห่งประเทศไทย (รอบระยะเวลา ๖ เดือน) ระหว่างเดือนตุลาคม ๒๕๖๕ – เดือนมีนาคม ๒๕๖๖) การรายงานผลการดำเนินงานด้านบริหารจัดการตามแบบประเมินองค์การมหาชน ของสถาบันเพื่อการยุติธรรมแห่งประเทศไทย ประจำปีงบประมาณ พ.ศ. ๒๕๖๖ ไตรมาสที่ ๒ (ระหว่างเดือนมกราคม - เดือนมีนาคม ๒๕๖๖) และการรายงานผลการดำเนินโครงการ Restart Academy

ที่มา : https://www.thaigov.go.th/news/contents/details/68670