รัฐบาลไทย-ข่าวทำเนียบรัฐบาล-ปลัด พม. สั่งสอบข้อเท็จจริงด่วน เด็กถูกกระทำรุนแรงในสถานสงเคราะห์ จ.สระบุรี


วันจันทร์ที่ 29 พฤษภาคม 2566
ปลัด พม. สั่งสอบข้อเท็จจริงด่วน เด็กถูกกระทำรุนแรงในสถานสงเคราะห์ จ.สระบุรี
ปลัด พม. สั่งสอบข้อเท็จจริงด่วน เด็กถูกกระทำรุนแรงในสถานสงเคราะห์ จ.สระบุรี
วันนี้ (29 พ.ค. 66) เวลา 13.00 น. นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า จากการนำเสนอข่าวกรณีเด็กในสถานสงเคราะห์แห่งหนึ่งในจังหวัดสระบุรี ถูกลงโทษด้วยการกระทำความรุนแรง และถูกจับขังในห้องมืด ทั้งนี้ กระทรวง พม. ได้รับทราบเรื่องดังกล่าวแล้ว โดยตนได้สั่งการให้อธิบดีกรมกิจการเด็กและเยาวชน (ดย.) และผู้ตรวจราชการกระทรวง พม. ลงพื้นที่เร่งตรวจสอบข้อเท็จจริงทันที โดยคำนึงถึงสวัสดิภาพของเด็ก ขณะนี้ ได้สั่งย้ายผู้ปกครองสถานสงเคราะห์ดังกล่าวไปปฎิบัติราชการที่ส่วนกลาง อีกทั้งเย็นวันนี้ ได้นัดประชุมด่วนกับผู้บริหารทุกกรม เพื่อเตรียมจัดระบบสถานสงเคราะห์ทั่วประเทศใหม่ในการดูแลผู้รับบริการทุกกลุ่มเป้าหมาย
#ช่วย24ชั่วโมง #พม24ชม #ข่าวพม

ที่มา : https://www.thaigov.go.th/news/contents/details/68664