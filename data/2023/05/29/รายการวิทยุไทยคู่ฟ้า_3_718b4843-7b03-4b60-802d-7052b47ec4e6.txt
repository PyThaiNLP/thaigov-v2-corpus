รัฐบาลไทย-ข่าวทำเนียบรัฐบาล-สิทธิบัตรทองที่ได้รับความเสียหายจากการรักษาขอรับเงินช่วยเหลือได้


วันจันทร์ที่ 29 พฤษภาคม 2566
สิทธิบัตรทองที่ได้รับความเสียหายจากการรักษาขอรับเงินช่วยเหลือได้
วันจันทร์ที่ 29 พฤษภาคม 2566
ต่อจากนี้ไป ขอเชิญรับฟังไทยคู่ฟ้า
ประชาชนผู้ใช้สิทธิบัตรทอง
ที่ได้รับความเสียหายจากการรักษาพยาบาลซึ่งไม่ใช่พยาธิสภาพของโรคหรือเหตุแทรกซ้อนของโรค
สามารถขอรับเงินช่วยเหลือเบื้องต้นได้ โดยผู้ได้รับความเสียหาย ทายาท ผู้อุปการะ
หรือหน่วยบริการที่ให้บริการ ยื่นคำร้องภายใน 2
ปีนับตั้งแต่วันที่รับทราบความเสียหายที่หน่วยบริการในระบบหลักประกันสุขภาพแห่งชาติ
สำนักงานสาธารณสุขจังหวัดในจังหวัดที่เกิดเหตุ และสำนักงานหลักประกันสุขภาพแห่งชาติทั่วประเทศ
ผู้บาดเจ็บหรือเจ็บป่วยต่อเนื่อง รับเงินช่วยเหลือในอัตราสูงสุดไม่เกิน 100,000 บาท พิการหรือสูญเสียอวัยวะ
100,000 – 240,000 บาท เสียชีวิตหรือทุพพลภาพถาวร 240,000 – 400,000 บาท สอบถามเพิ่มเติมได้ที่
สายด่วน สปสช. 1330
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/68643