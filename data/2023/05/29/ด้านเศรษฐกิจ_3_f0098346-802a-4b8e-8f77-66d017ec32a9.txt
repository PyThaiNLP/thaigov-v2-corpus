รัฐบาลไทย-ข่าวทำเนียบรัฐบาล-สถาบันการบินพลเรือน เปิดรับสมัครสอบคัดเลือกเข้าศึกษาหลักสูตรวิชาภาคพื้น หลักสูตรประกาศนียบัตรทักษะช่างอากาศยาน สาขาวิชาเทคโนโลยีระบบอากาศยาน  ประจำปีการศึกษา 2566 


วันจันทร์ที่ 29 พฤษภาคม 2566
สถาบันการบินพลเรือน เปิดรับสมัครสอบคัดเลือกเข้าศึกษาหลักสูตรวิชาภาคพื้น หลักสูตรประกาศนียบัตรทักษะช่างอากาศยาน สาขาวิชาเทคโนโลยีระบบอากาศยาน  ประจำปีการศึกษา 2566
...
สถาบันการบินพลเรือน กระทรวงคมนาคม เปิดรับสมัครสอบคัดเลือกเข้าศึกษาหลักสูตรวิชาภาคพื้น  หลักสูตรประกาศนียบัตรทักษะช่างอากาศยาน สาขาวิชาเทคโนโลยีระบบอากาศยาน  ประจำปีการศึกษา 2566 รอบ 4 : รับตรงอิสระ (On-Site)
อย่าพลาดโอกาสสุดท้าย สำหรับ น้อง ๆ ที่สนใจก้าวเข้าสู่อาชีพด้านการบิน สมัครเรียน สอบสัมภาษณ์ รู้ผล ชำระเงิน ขึ้นทะเบียนนักศึกษาใหม่ ภายใน 1 วัน
หลักสูตรประกาศนียบัตรทักษะช่างอากาศยาน สาขาวิชาเทคโนโลยีระบบอากาศยาน คุณวุฒิระดับประกาศนียบัตรวิชาชีพชั้นสูง (ปวส. 2 ปี)
จบไปทำงานได้เลย
ได้รับสิทธิ์ในการเข้าศึกษาต่อปริญญาตรีหลักสูตรวิศวกรรมศาสตรบัณฑิตทันที
สำหรับนักเรียนมัธยมศึกษาตอนปลาย (ม.6) ทุกแผนการเรียน หรือระดับประกาศนียบัตรวิชาชีพ (ปวช.) ทุกแผนการเรียน
เสริมสร้างทักษะทางทฤษฎี และปฏิบัติ
ผสมผสานทักษะเชิงกล (Mechanical) และเอวิโอนิกส์ (Avionics) ให้มีความสามารถในการทำงานได้แบบผสมผสาน
มุ่งเน้นให้เรียนรู้ระบบอากาศยานทั้งระบบ
ส่งเสริมให้เกิดความถนัดในวิชาชีพ ตลอดจนมีสมรรถนะ (Competency) ที่ตอบโจทย์ความต้องการของภาคอุตสาหกรรมการบินในประเทศไทย และอุตสาหกรรมอื่น ๆ ที่เกี่ยวข้อง
สำหรับผู้ที่สนใจ สามารถ Walk-In มาสมัครด้วยตนเองได้ที่อาคารศูนย์พัฒนาบุคลากรด้านการบิน ชั้น G แผนกทะเบียนและวัดผล สถาบันการบินพลเรือน กรุงเทพฯ ตั้งแต่บัดนี้ จนถึงวันที่ 6 มิถุนายน 2566 ภายในเวลา 09.00 - 15.00 น.  ติดต่อสอบถามรายละเอียดเพิ่มเติมได้ที่ แผนกสื่อสารองค์กร โทร. 0 2272 5741 - 4 ต่อ 3620, 3621, 2210, 2220 หรือ Inbox Facebook: catcthailand

ที่มา : https://www.thaigov.go.th/news/contents/details/68635