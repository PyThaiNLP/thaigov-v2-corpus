รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ชื่นชมเด็กไทย สร้างชื่อเสียงให้ประเทศ ในการแข่งขันฟิสิกส์โอลิมปิกระดับทวีปเอเชีย ครั้งที่ 23 ประจำปี 2566 (The 23rd Asian Physics Olympiad : APhO 2023)


วันจันทร์ที่ 29 พฤษภาคม 2566
29/05/2566
พิมพ์
โฆษกรัฐบาลเผย นายกฯ ชื่นชมเด็กไทย สร้างชื่อเสียงให้ประเทศ ในการแข่งขันฟิสิกส์โอลิมปิกระดับทวีปเอเชีย ครั้งที่ 23 ประจำปี 2566 (The 23rd Asian Physics Olympiad : APhO 2023)
โฆษกรัฐบาลเผย นายกฯ ชื่นชมเด็กไทย สร้างชื่อเสียงให้ประเทศ ในการแข่งขันฟิสิกส์โอลิมปิกระดับทวีปเอเชีย ครั้งที่ 23 ประจำปี 2566 (The 23rd Asian Physics Olympiad : APhO 2023) ประเทศมองโกเลีย
วันนี้ (29 พฤษภาคม 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมผลงานจากความสามารถของเด็กไทยที่ไปแข่งขันฟิสิกส์โอลิมปิกระดับทวีปเอเชีย ครั้งที่ 23 ประจำปี 2566 (The 23rd Asian Physics Olympiad : APhO 2023) ระหว่างวันที่ 19 – 29 พฤษภาคม 2566 ณ กรุงอูลันบาตอร์ (Ulan Bator) ประเทศมองโกเลีย ประสบความสำเร็จได้รับ 1 เหรียญทอง 1 เหรียญเงิน 2 เกียรติคุณประกาศ และ 4 เกียรติบัตร
โฆษกประจำสำนักนายกรัฐมนตรี กล่าวว่า ในการแข่งขันฟิสิกส์โอลิมปิกระดับทวีปเอเชียในครั้งนี้ มีผู้เข้าร่วมการแข่งขัน 200 คน จาก 28 ประเทศ โดยตัวแทนเด็กไทยด้วยความร่วมมือของสถาบันส่งเสริมการสอนวิทยาศาสตร์และเทคโนโลยี (สสวท.) ทำผลงานการแข่งขันได้อย่างยอดเยี่ยม ประสบความสำเร็จรับ 1 เหรียญทอง 1 เหรียญเงิน 2 เกียรติคุณประกาศ และ 4 เกียรติบัตร ประกอบด้วย
1. นายธนัชสรศ์ จันทร์เกษมสัตย์ โรงเรียนเตรียมอุดมศึกษา กรุงเทพมหานคร เหรียญทอง
2. นายธงไชย อาชาบุณยเสก โรงเรียนเตรียมอุดมศึกษา กรุงเทพมหานคร  เหรียญเงิน
3. นายณัฏฐ์เดช เผด็จสุวันนุกูล โรงเรียนเซนต์คาเบรียล กรุงเทพมหานคร รางวัลเกียรติคุณประกาศ
4. นายนพรุจ สอดศรี โรงเรียนกำเนิดวิทย์ จังหวัดระยอง รางวัลเกียรติคุณประกาศ
5. นายภัทรพล พันธ์เลิศระพี โรงเรียนเตรียมอุดมศึกษา กรุงเทพมหานคร เกียรติบัตรเข้าร่วมการแข่งขัน
6. นายอัศวัศ บัวจงกล โรงเรียนชลราษฎรอำรุง จังหวัดชลบุรี เกียรติบัตรเข้าร่วมการแข่งขัน
7. นายปัณณธร เทียนกิ่งแก้ว โรงเรียนเตรียมอุดมศึกษา กรุงเทพมหานคร เกียรติบัตรเข้าร่วมการแข่งขัน
8. นายรวินภ โสดาดี โรงเรียนกำเนิดวิทย์ จังหวัดระยอง เกียรติบัตรเข้าร่วมการแข่งขัน
“นายกรัฐมนตรีชื่นชมในความสามารถของเยาวชนไทยที่เข้าร่วมในการแข่งขันครั้งนี้ ซึ่งทำผลงานได้อย่างยอดเยี่ยม จนได้รับรางวัล แสดงถึงศักยภาพทางความรู้ด้านวิทยาศาสตร์ของเยาวชนไทยให้เป็นที่ประจักษ์ในเวทีการแข่งขันระดับเอเชีย พร้อมเชื่อมั่นว่าจะเป็นแรงบันดาลใจให้เด็กไทยอีกหลายคนในการพัฒนาความรู้ความสามารถต่อไป ทั้งนี้ นายกรัฐมนตรีขอขอบคุณหน่วยงานที่เกี่ยวข้อง คณะอาจารย์ผู้ควบคุมทีม และคณะอาจารย์ทุกท่านที่ร่วมกันฝึกฝน และผลักดันให้เยาวชนไทยได้เข้าร่วมการแข่งขัน เป็นผู้นำความสำเร็จ ความภาคภูมิใจ และชื่อเสียงกลับมาให้กับประเทศไทย” นายอนุชาฯ กล่าว

ที่มา : https://www.thaigov.go.th/news/contents/details/68639