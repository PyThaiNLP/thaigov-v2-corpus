รัฐบาลไทย-ข่าวทำเนียบรัฐบาล-กรมเจ้าท่า มอบเกียรติบัตรและเข็มเชิดชูเกียรติแก่ข้าราชการพลเรือนดีเด่น เนื่องในวันข้าราชการพลเรือนประจำปี พ.ศ. 2566


วันจันทร์ที่ 29 พฤษภาคม 2566
กรมเจ้าท่า มอบเกียรติบัตรและเข็มเชิดชูเกียรติแก่ข้าราชการพลเรือนดีเด่น เนื่องในวันข้าราชการพลเรือนประจำปี พ.ศ. 2566
...
กรมเจ้าท่า มอบเกียรติบัตรและเข็มเชิดชูเกียรติแก่ข้าราชการพลเรือนดีเด่น เนื่องในวันข้าราชการพลเรือนประจำปี พ.ศ. 2566
วันที่ 29 พฤษภาคม 2566 นายกริชเพชร ชัยช่วย รักษาราชการแทน อธิบดีกรมเจ้าท่า กระทรวงคมนาคม เป็นประธานฯ ในพิธีมอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำปี 2565 พร้อมด้วย นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย นายวิเชียร เปมานุกรรักษ์ รองอธิบดีกรมเจ้าท่า ด้านปฏิบัติการ พร้อมด้วยข้าราชการ และเจ้าหน้าที่กรมเจ้าท่า ร่วมพิธีมอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำปี 2565 แก่ข้าราชการกรมเจ้าท่าจำนวน 2 ราย ได้แก่ นายวัชรพงษ์ สิมมาทอง ข้าราชการพลเรือนสามัญ ตำแหน่งนักวิชาการขนส่งชำนาญการ สำนักแผนงาน และนายภาณุมาศ ยอดเถื่อน ข้าราชการพลเรือนสามัญ ตำแหน่งเจ้าพนักงานตรวจท่าปฏิบัติการ สำนักความปลอดภัยและสิ่งแวดล้อมทางน้ำ
ทั้งนี้ การจัดงานวันข้าราชการพลเรือนประจำปี พ.ศ.2566 จัดขึ้นเพื่อยกย่องเชิดชูเกียรติและเผยแพร่เกียรติคุณของข้าราชการพลเรือนดีเด่น รวมถึงการเผยแพร่ผลงานของข้าราชการและส่วนราชการ เพื่อสร้างความเข้าใจอันดีแก่ประชาชนต่อบทบาทหน้าที่ของข้าราชการและเจ้าหน้าที่ของรัฐ อีกทั้งเพื่อน้อมรำลึกในพระมหากรุณาธิคุณของ พระบาทสมเด็จพระปกเกล้าเจ้าอยู่หัว รัชกาลที่ 7 ในพระมหาจักรีบรมราชวงศ์ ซึ่งเป็นผู้ทรงวางรากฐานระเบียบข้าราชการพลเรือนไทยสมัยใหม่ขึ้นมาจนถึงปัจจุบัน โดยพระบาทสมเด็จพระเจ้าอยู่หัว ได้ทรงพระกรุณาโปรดเกล้าฯ พระราชทานพระบรมราโชวาท เนื่องในวันข้าราชการพลเรือน 1 เมษายน 2566 ความว่า "การเป็นข้าราชการนั้น สำคัญที่สุดคือต้องมีความสุจริต. กล่าวคือ ต้องทำแต่สิ่งที่ดีที่ถูกต้อง พูดแต่สิ่งที่ดีที่เหมาะสม และคิดแต่สิ่งที่ดีที่เป็นธรรม. จึงขอให้ข้าราชการทุกคน ปลูกฝังอบรมคุณธรรมข้อนี้ให้เจริญงอกงาม"

ที่มา : https://www.thaigov.go.th/news/contents/details/68657