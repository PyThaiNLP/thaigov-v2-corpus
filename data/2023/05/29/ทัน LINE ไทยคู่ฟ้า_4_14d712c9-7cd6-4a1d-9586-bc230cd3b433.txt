รัฐบาลไทย-ข่าวทำเนียบรัฐบาล-ขยายบริการปฐมภูมิ “241 คลินิกชุมชนอบอุ่น” ร่วมดูแลผู้ใช้สิทธิบัตรทอง


วันจันทร์ที่ 29 พฤษภาคม 2566
ขยายบริการปฐมภูมิ “241 คลินิกชุมชนอบอุ่น” ร่วมดูแลผู้ใช้สิทธิบัตรทอง
.....
สำนักงานหลักประกันสุขภาพแห่งชาติ (สปสช.) เผย ปี 2566 มีคลินิกการพยาบาลและการผดุงครรภ์ ขึ้นทะเบียนเป็น “คลินิกพยาบาลชุมชนอบอุ่น” ในระบบบัตรทอง แล้ว 241 แห่ง ให้บริการระดับปฐมภูมิ ครอบคลุม 7 รายการ คือ บริการฝากครรภ์ที่ไม่ใช่ครรภ์เสี่ยง บริการจ่ายยาเม็ดคุมกำเนิด บริการถุงยางอนามัย บริการทดสอบการตั้งครรภ์ บริการตรวจหลังคลอด บริการยาเสริมธาตุเหล็กและกรดโฟลิก บริการคัดกรองและประเมินปัจจัยเสี่ยงต่อสุขภาพกายหรือสุขภาพจิต
.
ให้บริการผู้ป่วยนอก 4 รายการ ได้แก่
1. บริการยาตามแผนการรักษาของหน่วยบริการประจุ หรือ หน่วยบริการที่รับการส่งต่อ
2. บริการพยาบาลพื้นฐาน เช่น ทำแผล ใส่สายยางให้อาหาร ให้สายสวนปัสสาวะ เช็ดตาล้างตา ล้างจมูก
3. บริการดูแลสุขภาพผู้ป่วยที่บ้าน ในกลุ่มที่มีความจำเป็นต้องรับบริการที่บ้าน เช่น หญิงหลังคลอดที่มีภาวะแทรกซ้อน ผู้ป่วยโรคเรื้อรังที่ไม่สามารถควบคุมอาการได้ ผู้ป่วยที่ใส่สายยางให้อาหาร
4. การตรวจรักษาโรคเบื้องต้น
.
ตลอด 3 ปีที่ผ่านมา คลินิกการพยาบาลชุมชนอบอุ่น ได้รับการตอบรับจากประชาชนเพิ่มขึ้นต่อเนื่อง โดยปี 2566 มีประชาชนรับบริการ 51,677 คน 140,695 ครั้ง เนื่องจากช่วยให้ผู้มีสิทธิบัตรทองเข้าถึงบริการได้สะดวก รวดเร็วมากขึ้น ดูรายละเอียดเพิ่มเติมได้ที่ ไลน์ไอดี @nhso เฟซบุ๊ก สำนักงานหลักประกันสุขภาพแห่งชาติ หรือ สายด่วน สปสช. 1330
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68663