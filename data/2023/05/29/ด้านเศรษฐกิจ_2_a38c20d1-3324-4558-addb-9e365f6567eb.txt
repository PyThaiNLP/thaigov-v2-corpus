รัฐบาลไทย-ข่าวทำเนียบรัฐบาล-ธอส. ช่วยเหลือครูและบุคลากรทางการศึกษา นำมาตรการแก้หนี้ดอกเบี้ย 0% นาน 10 เดือน ร่วมงานมหกรรมการเงินเพื่อครูไทย 4 ภูมิภาค ครั้งที่ 4 จ.สุราษฎร์ธานี วันที่ 27-28 พ.ค. 2566


วันจันทร์ที่ 29 พฤษภาคม 2566
29/05/2566
พิมพ์
ธอส. ช่วยเหลือครูและบุคลากรทางการศึกษา นำมาตรการแก้หนี้ดอกเบี้ย 0% นาน 10 เดือน ร่วมงานมหกรรมการเงินเพื่อครูไทย 4 ภูมิภาค ครั้งที่ 4 จ.สุราษฎร์ธานี วันที่ 27-28 พ.ค. 2566
ธอส. นำมาตรการแก้หนี้และผลิตภัณฑ์ ทางการเงินเข้าร่วมงานมหกรรมการเงินเพื่อครูไทย 4 ภูมิภาค ครั้งที่ 4 จ.สุราษฎร์ธานี เพื่อให้ข้าราชการครูและบุคลากรทางการศึกษาใน จ.สุราษฎร์ธานี นครศรีธรรมราช ชุมพรกระบี่ พังงา ระนอง และพัทลุง ได้รับความช่วยเหลือครบวงจร
ธนาคารอาคารสงเคราะห์ (ธอส.) นำมาตรการแก้หนี้และผลิตภัณฑ์ ทางการเงินเข้าร่วมงานมหกรรมการเงินเพื่อครูไทย 4 ภูมิภาค ครั้งที่ 4 จ.สุราษฎร์ธานี เพื่อให้ข้าราชการครูและบุคลากรทางการศึกษาใน จ.สุราษฎร์ธานี นครศรีธรรมราช ชุมพรกระบี่ พังงา ระนอง และพัทลุง ได้รับความช่วยเหลืออย่างครบวงจรและมีคุณภาพชีวิตที่ดีขึ้น นำโดยมาตรการช่วยเหลือลูกค้าปัจจุบันของธนาคาร มาตรการ 22 [M22] สำหรับลูกค้าข้าราชการครูและบุคลากรทางการศึกษาของรัฐหรือเอกชน ที่ยังคงรับราชการและ/หรือเป็นข้าราชการบำนาญที่มีสถานะเป็น NPL กู้เงินกับธนาคาร มาแล้วอย่างน้อย 1 ปี หรือ มีสถานะเป็น NPLที่อยู่ระหว่าง การใช้มาตรการ/ปรับโครงสร้างหนี้กับธนาคารโดยให้ผ่อนชำระเงินงวดต่ำ พร้อมลดอัตราดอกเบี้ยเงินกู้พิเศษนาน 2 ปีเริ่มต้นเดือนที่ 1 – 10 อัตราดอกเบี้ย 0% ต่อปี ชำระเพียงงวดละ 1,000 บาท (ตัดชำระเงินต้นทั้งหมด) และ บ้านมือสอง ธอส. ทำเลดีทั่วประเทศ ที่ธนาคารนำมาจำหน่ายมากกว่า 1,300 รายการ พร้อมส่วนลดพิเศษ และรับสิทธิ์ผ่อนดาวน์ไม่มีดอกเบี้ยนานถึง 36 เดือน ผู้ที่สนใจสามารถจองซื้อทรัพย์ออนไลน์ได้ที่ Application : GHB ALL HOME และวางเงินประกัน 5,000 บาท ในวันทำสัญญาจะซื้อจะขาย (เงื่อนไขเป็นไปตามที่ธนาคารกำหนด) พิเศษ!! รับฟรีของสมนาคุณ สำหรับลูกค้าที่จองซื้อบ้านมือสอง ธอส. ทั้งนี้ งานมหกรรมการเงิน เพื่อครูไทยฯ ครั้งที่ 4 จัดขึ้นระหว่างวันที่ 27-28 พฤษภาคม 2566 ณ หอประชุมวชิราลงกรณ  มหาวิทยาลัยราชภัฏสุราษฎร์ธานี จ.สุราษฎร์ธานี สอบถามรายละเอียดเพิ่มเติมได้ที่ ธอส.ทุกสาขาทั่วประเทศ GHBank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคาร ได้ที่ Mobile Application : GHB ALLGEN และ www.ghbank.co.th

ที่มา : https://www.thaigov.go.th/news/contents/details/68628