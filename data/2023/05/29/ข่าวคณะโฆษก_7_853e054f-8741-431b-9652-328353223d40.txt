รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ปลื้ม “โปรเมียว” ปาจรีย์ อนันต์นฤการ แชมป์ Bank of Hope LPGA Match Play 


วันจันทร์ที่ 29 พฤษภาคม 2566
29/05/2566
พิมพ์
โฆษกรัฐบาลเผย นายกฯ ปลื้ม “โปรเมียว” ปาจรีย์ อนันต์นฤการ แชมป์ Bank of Hope LPGA Match Play
โฆษกรัฐบาลเผย นายกฯ ปลื้ม “โปรเมียว” ปาจรีย์ อนันต์นฤการ แชมป์ Bank of Hope LPGA Match Play
วันนี้ (29 พฤษภาคม 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมความสำเร็จของ “โปรเมียว” ปาจรีย์ อนันต์นฤการ โชว์ฟอร์มอย่างยอดเยี่ยม ครองแชมป์รายการ Bank of Hope LPGA Match Play ที่สหรัฐอเมริกา
โฆษกประจำสำนักนายกรัฐมนตรีกล่าวว่า “โปรเมียว” ปาจรีย์ อนันต์นฤการมือวางอันดับ 36 เอาชนะ อายากะ ฟูรูเอะ มือวางอันดับ 6 จากญี่ปุ่นที่สกอร์ 3 และ 1 คว้าแชมป์ Bank of Hope LPGA Match Play ซึ่งเป็นแชมป์ LPGA ทัวร์ที่ 2 ของปาจรีย์ หลังจากได้แชมป์แรกในรายการ ISPS Handa World Invitational เมื่อปี 2021
“นายกรัฐมนตรีชื่นชมความสำเร็จนักกอล์ฟหญิงไทยที่มีผลงานให้แฟนกีฬาชาวไทยชื่นชมอย่างต่อเนื่อง เชื่อมั่นว่าปีนี้จะเป็นปีแห่งความสำเร็จของนักกีฬาไทย ซึ่งแฟนกีฬาไทยพร้อมเชียร์ และให้กำลังใจ” นายอนุชาฯ กล่าว

ที่มา : https://www.thaigov.go.th/news/contents/details/68648