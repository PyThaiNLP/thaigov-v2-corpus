รัฐบาลไทย-ข่าวทำเนียบรัฐบาล-ยินดี ! “คัมภีร์ใบลานเรื่องอุรังคธาตุ” ขึ้นทะเบียนมรดกโลก


วันจันทร์ที่ 29 พฤษภาคม 2566
ยินดี ! “คัมภีร์ใบลานเรื่องอุรังคธาตุ” ขึ้นทะเบียนมรดกโลก
.....
ที่ประชุมคณะกรรมการบริหารองค์การยูเนสโก ครั้งที่ 216 ได้ให้การรับรอง “คัมภีร์ใบลานเรื่องอุรังคธาตุ” เป็นมรดกความทรงจำแห่งโลก โดยคัมภีร์ใบลานเรื่องอุรังคธาตุ เป็นหนังสือใบลานจารด้วยอักษรธรรมอีสาน ภาษาไทย และภาษาบาลี มีทำนองการแต่งเป็นภาษาโบราณแบบเฉพาะของท้องถิ่น แทรกคติธรรม ความเชื่อ ขนบธรรมเนียมประเพณี หน้าสุดท้ายระบุว่าหนังสือฉบับนี้อาชญาเจ้าพระอุปราช พร้อมด้วยบุตร ภรรยา ให้สร้างขึ้นเมื่อ 6 พ.ย. พ.ศ.2405
.
การขึ้นทะเบียนเป็นมรดกความทรงจำแห่งโลก จะมีส่วนช่วยการอนุรักษ์ เผยแพร่ประสบการณ์ที่สะท้อนความคิดริเริ่มต่าง ๆ ให้คนรุ่นหลังได้ศึกษา โดยปัจจุบันมีมรดกความทรงจำของไทย ได้ขึ้นทะเบียนเป็นมรดกความทรงจำแห่งโลกมาแล้ว 5 รายการ ได้แก่
1. หลักศิลาจารึก หลักที่ 1 เมื่อปี พ.ศ.2546
2. เอกสารจดหมายเหตุ ร.5 ทรงปฏิรูปการบริหารการปกครองประเทศสยาม พ.ศ.2411 – 2453 เมื่อปี พ.ศ. 2552
3. จารึกวัดโพธิ์ เมื่อปี พ.ศ.2554
4. บันทึกการประชุมคณะกรรมการสยามสมาคมในพระบรมราชูถัมภ์ ในรอบ 100 ปี เมื่อปี พ.ศ.2556
5. ฟิล์มกระจกชุดหอพระสมุดวชิรญาณ เมื่อปี พ.ศ.2559
.
อ่านเพิ่มเติม คลิก >> https://www.thaigov.go.th/news/contents/details/68591
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68669