รัฐบาลไทย-ข่าวทำเนียบรัฐบาล-DAD ท็อปฟอร์ม คว้าคะแนนเต็มผลการดำเนินงานของรัฐวิสาหกิจ ในการประเมินผลการดำเนินงานรัฐวิสาหกิจปี 2565


วันจันทร์ที่ 29 พฤษภาคม 2566
29/05/2566
พิมพ์
DAD ท็อปฟอร์ม คว้าคะแนนเต็มผลการดำเนินงานของรัฐวิสาหกิจ ในการประเมินผลการดำเนินงานรัฐวิสาหกิจปี 2565
ธพส. ผู้บริหารศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐ คว้าคะแนนเต็ม 5.000 ในหัวข้อผลการดำเนินงานของรัฐวิสาหกิจ จากการประเมินผลการดำเนินงานรัฐวิสาหกิจปี 2565 สาขาสาธารณูปการ โดยได้คะแนนรวม 4.1543
บริษัท ธนารักษ์พัฒนาสินทรัพย์ จำกัด (ธพส.) หรือ DAD Asset Development ผู้บริหารศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐ คว้าคะแนนเต็ม 5.000 ในหัวข้อผลการดำเนินงานของรัฐวิสาหกิจ จากการประเมินผลการดำเนินงานรัฐวิสาหกิจปี 2565 สาขาสาธารณูปการ โดยได้คะแนนรวม 4.1543 ตอกย้ำการเป็นผู้นำองค์กรพัฒนาอสังหาริมทรัพย์ภาครัฐ พร้อมมุ่งพัฒนาและบริหารทรัพย์สินของรัฐให้เกิดมูลค่าเพิ่ม
เพื่อการเติบโตอย่างยั่งยืน มีธรรมาภิบาล โปร่งใส ตรวจสอบได้
ดร.นาฬิกอติภัค แสงสนิท กรรมการผู้จัดการ บริษัท ธนารักษ์พัฒนาสินทรัพย์ จำกัด เปิดเผยว่า ตามที่ สำนักงานคณะกรรมการนโยบายรัฐวิสาหกิจ (สคร.) ได้ประกาศคะแนนประเมินผลการดำเนินงานรัฐวิสาหกิจ ปี 2565ตามระบบประเมินผลรัฐวิสาหกิจ State Enterprise Assessment Model : SE-AM ซึ่ง DAD ได้รับคะแนนประเมินผลการดำเนินงานรัฐวิสาหกิจ ประจำปี 2565 เต็ม 5.000 คะแนน ในหัวข้อที่ 2 ผลการดำเนินงานของรัฐวิสาหกิจ สาขาสาธารณูปการ และได้คะแนนรวมทั้งสิ้น 4.1543 โดยพิจารณาจากผลการดำเนินงาน 3 ด้านหลัก ได้แก่ 1.การดำเนินงานตามยุทธศาสตร์  2. ผลการดำเนินงานของรัฐวิสาหกิจ และ 3. การบริหารจัดการองค์กรทั้ง 8 ด้าน (Core Business Enablers) สะท้อนให้เห็นถึงการดำเนินงานอย่างมีประสิทธิภาพของ DAD ตามภารกิจหลักเพื่อพัฒนาและบริหารทรัพย์สินของรัฐให้เกิดมูลค่าเพิ่ม เพื่อการเติบโตอย่างยั่งยืน มีธรรมาภิบาล โปร่งใส ตรวจสอบได้
ดร.นาฬิกอติภัค กล่าวว่า “ในปี 2565 DAD ได้มุ่งเน้นการพัฒนาโครงการศูนย์ราชการเฉลิมพระเกียรติฯ โซนซี ให้เป็นไปตามแผนที่ได้วางไว้อย่างมีประสิทธิภาพ รวมถึงโครงการอื่น ๆ อย่างต่อเนื่อง อาทิ โครงการอาคารอเนกประสงค์กรมสรรพสามิต โครงการบ้านพักผู้สูงอายุ รามาฯ-ธนารักษ์ จังหวัดสมุทรปราการ และโครงการก่อสร้างอาคารจอดรถและซ่อมบำรุง (Depot) เพื่อยกระดับการให้บริการและคุณภาพชีวิตของประชาชนและผู้มีส่วนได้ส่วนเสียทุกฝ่ายอย่างเต็มความสามารถ”

ที่มา : https://www.thaigov.go.th/news/contents/details/68627