รัฐบาลไทย-ข่าวทำเนียบรัฐบาล-เตือน!! โควิด-19 เป็นช่วงขาขึ้น ยังไม่ผ่อนมาตรการป้องกัน เร่งฉีดวัคซีนคู่ "ไข้หวัดใหญ่-โควิด" ลดป่วยหนัก – เสียชีวิต


วันพุธที่ 17 พฤษภาคม 2566
เตือน!! โควิด-19 เป็นช่วงขาขึ้น ยังไม่ผ่อนมาตรการป้องกัน เร่งฉีดวัคซีนคู่ "ไข้หวัดใหญ่-โควิด" ลดป่วยหนัก – เสียชีวิต
.....
กรมควบคุมโรค เผยสถานการณ์การระบาดของโควิด-19 ในประเทศไทย มีแนวโน้มเพิ่มขึ้นต่อเนื่อง พบผู้ป่วยรักษาในโรงพยาบาล 2,356 ราย เฉลี่ยวันละ 336 คนต่อวัน เพิ่มขึ้น 39% เทียบกับสัปดาห์ที่ผ่านมา โดยมีผู้ป่วยอาการหนักปอดอักเสบ และผู้ป่วยใส่ท่อช่วยหายใจ เพิ่มขึ้นประมาณ 45% ส่วนผู้เสียชีวิตเพิ่มขึ้นเป็น 2 เท่า โดยมากกว่าครึ่ง (55%) เป็นกลุ่ม 608 ที่ยังไม่ได้รับวัคซีน ที่เหลือเป็นผู้ที่มีภูมิคุ้มกันต่อโรคโควิด-19 ลดลงมาก
.
ขอแนะนำประชาชนเข้ารับวัคซีนโควิด-19 พร้อมกับวัคซีนไข้หวัดใหญ่โดยเร็ว เพื่อลดความเสี่ยงต่อการป่วยหนักจากทั้ง 2 โรค
.
ซึ่งการฉีดวัคซีนเพื่อให้มีระดับภูมิคุ้มกันต่อโรคโควิด-19 สามารถใช้วัคซีนชนิดใดหรือรุ่นใดก็ได้ ฉีดปีละ 1 ครั้ง เว้นระยะห่างจากเข็มสุดท้ายหรือประวัติการติดเชื้ออย่างน้อย 3 เดือน สามารถฉีดพร้อมกับวัคซีนป้องกันไข้หวัดใหญ่ โดยฉีดที่ต้นแขนคนละข้าง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68276