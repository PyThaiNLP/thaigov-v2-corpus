รัฐบาลไทย-ข่าวทำเนียบรัฐบาล-​“ทิพานัน”แจ้งข่าววันนี้ขสมก.จัดรถฟรี "ท่าเรือท่าช้าง - ศาลฎีกา"   บริการประชาชนเฝ้าฯรับเสด็จฯในหลวง-พระราชินี พระราชพิธีจรดพระนังคัลแรกนาขวัญ วันพืชมงคล


วันพุธที่ 17 พฤษภาคม 2566
17/05/2566
พิมพ์
​“ทิพานัน”แจ้งข่าววันนี้ขสมก.จัดรถฟรี "ท่าเรือท่าช้าง - ศาลฎีกา"   บริการประชาชนเฝ้าฯรับเสด็จฯในหลวง-พระราชินี พระราชพิธีจรดพระนังคัลแรกนาขวัญ วันพืชมงคล
​“ทิพานัน”แจ้งข่าววันนี้ขสมก.จัดรถฟรี "ท่าเรือท่าช้าง - ศาลฎีกา"   บริการประชาชนเฝ้าฯรับเสด็จฯในหลวง-พระราชินี พระราชพิธีจรดพระนังคัลแรกนาขวัญ วันพืชมงคล
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า เนื่องในวันพืชมงคล ปี 2566  พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี จะเสด็จพระราชดำเนินไปในการพระราชพิธีจรดพระนังคัลแรกนาขวัญ พุทธศักราช 2566 ณ มณฑลพิธีท้องสนามหลวง ในวันที่ 17 พฤษภาคม 2566  ขสมก. ได้จัดเดินรถโดยสารธรรมดา เฉพาะกิจให้บริการฟรี จำนวน 2 คัน เส้นทาง “ท่าเรือท่าช้าง – ศาลฎีกา” (เดินรถวงกลม) เพื่ออำนวยความสะดวกให้กับประชาชน ในการเดินทางไปเฝ้าฯ รับเสด็จ โดยให้บริการ ตั้งแต่เวลา 06.00 น.ไปจนกว่าจะเสร็จสิ้นพระราชพิธี
โดยมีรายละเอียดเส้นทาง ดังนี้ จากถนนมหาราชบริเวณท่าเรือท่าช้าง ไปตามถนนมหาราช เลี้ยวซ้ายถนนท้ายวัง เลี้ยวซ้ายถนนสนามไชย ตรงไปถนนราชดำเนินใน จอดรับ - ส่งผู้ใช้บริการบริเวณฝั่งตรงข้ามศาลฎีกา (ฝั่งสนามหลวง) ไปตามถนนราชดำเนินใน เลี้ยวซ้ายถนนราชินี เลี้ยวซ้ายถนนหน้าพระธาตุ เลี้ยวขวาถนนพระจันทร์ เลี้ยวซ้ายถนนมหาราช ถึงบริเวณท่าเรือท่าช้าง

ที่มา : https://www.thaigov.go.th/news/contents/details/68267