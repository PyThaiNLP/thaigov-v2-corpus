รัฐบาลไทย-ข่าวทำเนียบรัฐบาล-กระทรวงอุตสาหกรรม ร่วมภาคีชู “นวัตกรรมยั่งยืน” ดันไทยเป็นผู้นำโลกด้านไมซ์


วันอังคารที่ 2 พฤษภาคม 2566
02/05/2566
พิมพ์
กระทรวงอุตสาหกรรม ร่วมภาคีชู “นวัตกรรมยั่งยืน” ดันไทยเป็นผู้นำโลกด้านไมซ์
กระทรวงอุตสาหกรรม ร่วมภาคีชู “นวัตกรรมยั่งยืน” ดันไทยเป็นผู้นำโลกด้านไมซ์
เมื่อวันที่ 26 เมษายน 2566 ดร.อรรชกา สีบุญเรือง ประธานกรรมการส่งเสริมการจัดประชุมและนิทรรศการ สำนักงานส่งเสริมการจัดประชุมและนิทรรศการ (องค์การมหาชน) หรือ ทีเส็บ (TCEB) เป็นประธานในพิธีลงนามบันทึกข้อตกลงความร่วมมือ เดินหน้าขับเคลื่อนการพัฒนาอุตสาหกรรมงานแสดงสินค้าของประเทศไทย (Empower Thailand Exhibition (EMTEX)) ภายในงาน “MICE Day 2023 ไมซ์มิติใหม่ ขับเคลื่อนไทยด้วยนวัตกรรมยั่งยืน” โดยมีนายภาสกร ชัยรัตน์ ผู้ตรวจราชการกระทรวงอุตสาหกรรม เป็นผู้แทน ปลัดกระทรวงอุตสาหกรรม เข้าร่วมในพิธี ณ ห้องประชุม The Mitr-ting Room สามย่านมิตรทาวน์ฮอลล์ ชั้น 5
สำหรับพิธีในครั้งนี้ ได้รับความร่วมมือจาก 12 หน่วยงานภาคีเครือข่ายทั้งภาครัฐและภาคเอกชน ผ่านแนวคิดหลัก “Thailand MICE, Winning Sustainability and Innovation” มุ่งเน้นการส่งเสริมอุตสาหกรรมไมซ์อย่างยั่งยืน ผสานการนำเทคโนโลยีและนวัตกรรม มาร่วมพัฒนาต่อยอดสินค้าบริการที่เหมาะกับอุตสาหกรรมไมซ์ เป็นเวทีแลกเปลี่ยน เรียนรู้ ทักษะและประสบการณ์จากตัวแทนหน่วยงานทั้งภาครัฐและเอกชน เพื่อผลักดันการสร้างโอกาสทางธุรกิจ ให้แก่ผู้ประกอบการ ผู้จัดงาน สถานที่จัดงาน ผู้ให้บริการนวัตกรรมและเทคโนโลยีของไทย ตลอดจนชุมชนท้องถิ่น ให้สามารถพัฒนาสร้างสรรค์และนำนวัตกรรมไปใช้เพื่อส่งเสริมอุตสาหกรรมไมซ์ไทยอย่างยั่งยืน

ที่มา : https://www.thaigov.go.th/news/contents/details/67846