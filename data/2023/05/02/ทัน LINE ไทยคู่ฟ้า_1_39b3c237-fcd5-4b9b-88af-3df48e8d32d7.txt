รัฐบาลไทย-ข่าวทำเนียบรัฐบาล-การค้าไทย – จีน ราบรื่น ตั้งเป้าส่งออกทุเรียน 7 แสนตันในปีนี้ ด้านท่องเที่ยว ไทยอันดับ 1 มีเที่ยวบินไปจีนมากที่สุด


วันอังคารที่ 2 พฤษภาคม 2566
การค้าไทย – จีน ราบรื่น ตั้งเป้าส่งออกทุเรียน 7 แสนตันในปีนี้ ด้านท่องเที่ยว ไทยอันดับ 1 มีเที่ยวบินไปจีนมากที่สุด
.....
ทุเรียนหนึ่งในผลไม้เศรษฐกิจสำคัญของไทยได้รับความนิยมอย่างมากจากชาวจีนและมีแนวโน้มขยายตัวต่อเนื่อง โดยกรมวิชาการเกษตร กระทรวงเกษตรและสหกรณ์ คาดการณ์ว่า ในฤดูกาลผลไม้ภาคตะวันออก ปี 66 นี้ จะสามารถสร้างผลผลิตเพื่อส่งออกทุเรียนสดไปยังประเทศจีนได้ ในปริมาณไม่น้อยกว่า 700,000 ตัน สร้างรายได้เข้าประเทศได้กว่า 1 แสนล้านบาท โดยจะบูรณาการความร่วมมือทั้งจากภาครัฐและภาคเอกชนที่เกี่ยวข้อง เพื่อควบคุมกระบวนการผลิตและรักษาคุณภาพทุเรียนไทย
.
ขณะที่ภาคการท่องเที่ยว สำนักข่าว Xinhua รายงานว่า ไทยติดอันดับ 1 จากทั้งหมด 5 อันดับของประเทศที่มีจำนวนเที่ยวบินมาจีนมากที่สุด รองลงมาอีก 4 อันดับ ได้แก่ เกาหลีใต้ ญี่ปุ่น สิงคโปร์ และมาเลเซีย สะท้อนการเติบโตทางเศรษฐกิจโดยรวมของประเทศ
.
ความร่วมมือของทั้งสองประเทศที่ต่างให้การตอบรับสินค้าและบริการระหว่างกันเป็นอย่างดี สะท้อนถึงความสัมพันธ์ระดับประชาชนที่แน่นแฟ้น ซึ่งส่งผลดีไปยังการค้า การส่งออกสินค้า และการท่องเที่ยว ถือเป็นปัจจัยสำคัญในการขยายความร่วมมือทางเศรษฐกิจอย่างต่อเนื่องในอนาคต
.
อ่านเพิ่มเติม คลิก https://www.thaigov.go.th/news/contents/details/67804
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67879