รัฐบาลไทย-ข่าวทำเนียบรัฐบาล-ปล.กห. เป็นผู้แทน รมว.กห. ให้การต้อนรับ ผบ.ทร.มาเลเซีย


วันอังคารที่ 2 พฤษภาคม 2566
ปล.กห. เป็นผู้แทน รมว.กห. ให้การต้อนรับ ผบ.ทร.มาเลเซีย
ปล.กห. เป็นผู้แทน รมว.กห. ให้การต้อนรับ ผบ.ทร.มาเลเซีย
ปล.กห. เป็นผู้แทน รมว.กห. ให้การต้อนรับ ผบ.ทร.มาเลเซีย
พันเอก จิตนาถ ปุณโณทก รองโฆษกกระทรวงกลาโหม เปิดเผยว่า
พลเอก สนิธชนก สังขจันทร์ ปลัดกระทรวงกลาโหม เป็นผู้แทน พลเอก ประยุทธ์ จันทร์โอชา รัฐมนตรีว่าการกระทรวงกลาโหม ให้การต้อนรับ พลเรือเอก ดาโต๊ะ อับดุล รามาน บิน อายอบ (Datuk Abdul Rahman bin Ayob) ผบ.ทร.มาเลเซีย เมื่อวันที่ 2 พ.ค.66 ในโอกาสเดินทางเยือนไทยอย่างเป็นทางการในฐานะแขกของกองทัพเรือ ณ ห้องพระบารมีปกเกล้า ในศาลาว่าการกระทรวงกลาโหม
การเดินทางเยือนประเทศไทยในครั้งนี้ จะเป็นโอกาสอันดีในการพัฒนาความร่วมมือทางทหาร รวมถึงด้าน อุตสาหกรรมป้องกันประเทศ งานวิจัย และกิจกรรมอื่นๆ ที่เกี่ยวข้อง โดย ปล.กห. ได้กล่าวแสดงความยินดี ในการเข้ารับตำแหน่ง ผบ.ทร.มซ. (คนที่ 18) เมื่อ ก.พ.66 ที่ผ่านมา
สำหรับความสัมพันธ์ทางทหารมีการพัฒนาอย่างยาวนานกว่า 70 ปี โดยมีความร่วมมืออย่างใกล้ชิดในหลายด้าน อาทิ การแลกเปลี่ยนการเยือนของผู้บังคับบัญชาระดับสูง การเยี่ยมเยือนเมืองท่า ของเรือรบ การแลกเปลี่ยนที่นั่งฝึกศึกษา การฝึกในระดับทวิภาคี พหุภาคี และการฝึก Cobra Gold 2023
ผบ.ทร.มซ. ขอบคุณ ปล.กห.ที่ได้สละเวลาให้เกียรติ ต้อนรับด้วยความอบอุ่น ไทย และ มซ.เป็นเสมือนพี่น้องกัน พร้อมที่จะเสริมสร้างความมั่นคง เพื่อเพิ่มความมั่งคั่งในภูมิภาคนี้ ร่วมกัน
และ ขอขอบคุณ และพร้อมที่จะเข้าร่วม งาน Defense and Security ณ ไทยในช่วงปลายปีนี้ ตามคำเชิญ
การเข้าพบและหารือในครั้งนี้ เชื่อว่าจะเป็นประโยชน์ต่อการดำเนินความร่วมมือระหว่างกัน เพื่อขับเคลื่อนกิจกรรมทางทหารทั้งในระดับทวิภาคีและพหุภาคีอย่างต่อเนื่อง ต่อไป

ที่มา : https://www.thaigov.go.th/news/contents/details/67874