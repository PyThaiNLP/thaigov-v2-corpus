รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำ ขอความร่วมมือนักท่องเที่ยวสวมชูชีพทุกครั้งขณะโดยสารเรือ


วันอังคารที่ 2 พฤษภาคม 2566
กรมเจ้าท่า คุมเข้มความปลอดภัยทางน้ำ ขอความร่วมมือนักท่องเที่ยวสวมชูชีพทุกครั้งขณะโดยสารเรือ
...
กรมเจ้าท่า คุมเข้มความปลอดภัยทางน้ำ ขอความร่วมมือนักท่องเที่ยวสวมชูชีพทุกครั้งขณะโดยสารเรือ
กรมเจ้าท่า กระทรวงคมนาคม โดยเจ้าหน้าที่กลุ่มตรวจการเดินเรือ นำเรือตรวจการณ์ 170 และ 33 ออกตรวจตราควบคุมจราจรทางน้ำ ด้านเหนือ - ด้านใต้ ในพื้นที่แม่น้ำเจ้าพระยา และตรวจตราความปลอดภัยท่าเรือโดยสารสาธารณะ ที่เปิดให้บริการ พบประชาชนและผู้โดยสารที่มาใช้บริการไม่หนาแน่นตามท่าเทียบเรือโดยสารสาธารณะผู้โดยสารให้ความร่วมมือปฏิบัติตามคำแนะนำของเจ้าหน้าที่ประจำท่าเทียบเรือ สวมใส่หน้ากากอนามัย ตามมาตรการของสาธารณสุข การจราจรเส้นทางการเดินเรือในแม่น้ำเจ้าพระยาไม่หนาแน่น ท่าเทียบเรือทุกท่าอยู่ในสภาพพร้อมใช้งาน พร้อมกันนี้ได้ประชาสัมพันธ์ให้นักท่องเที่ยวสวมเสื้อชูชีพทุกครั้งขณะโดยสารเรือ และหากท่านใดพบเห็นเหตุการณ์ความไม่ปลอดภัยทางน้ำ โทรแจ้งสายด่วน กรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/67858