รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมประกอบพิธีทางศาสนา และบำเพ็ญสาธารณประโยชน์ เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันอังคารที่ 2 พฤษภาคม 2566
02/05/2566
พิมพ์
ประชาชนไทยทั่วประเทศร่วมประกอบพิธีทางศาสนา และบำเพ็ญสาธารณประโยชน์ เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ประชาชนไทยทั่วประเทศร่วมประกอบพิธีทางศาสนา และบำเพ็ญสาธารณประโยชน์ เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
เมื่อวันที่ 1 พ.ค. 66 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 28 เมษายนถึง 1 พฤษภาคม 2566 ประชาชนไทยทั่วประเทศร่วมประกอบพิธีทางศาสนา และบำเพ็ญสาธารณประโยชน์ เจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดนครราชสีมา ที่วัดเวฬุวัน ตำบลจันทึก อำเภอปากช่อง พระเมธีสุตาภรณ์ เจ้าคณะอำเภอปากช่อง เจ้าอาวาสวัดคีรีวันต์ เป็นประธานฝ่ายสงฆ์ นายคณัสชนม์ ศรีเจริญ นายอำเภอปากช่อง เป็นประธานฝ่ายฆราวาส ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี นายวิฑูรย์ มุ่งปั่นกลาง กำนันตำบลจันทึก ชมรมกำนัน ผู้ใหญ่บ้านตำบลจันทึก หัวหน้าส่วนราชการ และประชาชนในพื้นที่ ร่วมพิธี
2. จังหวัดพะเยา ที่วัดบ้านทุ่ง ตำบลดอนศรีชุม อำเภอดอกคำใต้ นายนพรัตน์ รักษ์ไพรสาณฑ์ นายอำเภอดอกคำใต้ เป็นประธานในพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน และประชาชน ร่วมพิธี
3. จังหวัดนครศรีธรรมราช ที่สำนักสงฆ์ควนไม้บ้อง หมู่ที่ 9 ตำบลวังอ่าง อำเภอชะอวด นายวิระชัย ชุมแก้ว นายอำเภอชะอวด พร้อมด้วย หัวหน้าส่วนราชการ ผู้บริหารองค์การบริหารส่วนตำบลวังอ่าง ข้าราชการ พนักงาน ผู้ใหญ่บ้าน ผู้นำท้องที่ ท้องถิ่น และพุทธศาสนิกชน ร่วมกิจกรรมทำบุญตักบาตร ตามโครงการตักบาตรวันอาทิตย์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดสุราษฎร์ธานี ที่ห้องประชุมสภาเทศบาลเมืองท่าข้าม ตำบลท่าข้าม อำเภอพุนพิน นางวสุ ประดิษฐพร นายกเทศมนตรีเมืองท่าข้าม พร้อมด้วยนางสาวชรินรัตน์ กฤติยารัตน์ เลขานุการนายกเทศมนตรีฯ หัวหน้าส่วนราชการและพนักงานในสังกัดเทศบาลเมืองท่าข้าม ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
5. จังหวัดชลบุรี ที่วัดบ้านบึง ตำบลบึง อำเภอศรีราชา สมาชิกสภาเทศบาล เจ้าหน้าที่ และพนักงานเทศบาลนครเจ้าพระยาสุรศักดิ์ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
6. จังหวัดจันทบุรี ที่วัดเขาลูกช้าง ตำบลทุ่งเบญจา อำเภอท่าใหม่ นางมนัสวัลย์ พันธุนาคิน ผู้อำนวยการสำนักงานประจำศาลเยาวชนและครอบครัวจังหวัดจันทบุรี พร้อมด้วย ข้าราชการ เจ้าหน้าที่ศาลเยาวชนและครอบครัวจังหวัดจันทบุรี และประชาชนในพื้นที่ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดสุพรรณบุรี ที่ตำบลองครักษ์ อำเภอบางปลาม้า นางนภัสสร สุวรรณประทีป นายกเหล่ากาชาดจังหวัดสุพรรณบุรี พร้อมด้วยกรรมการและสมาชิกเหล่ากาชาดจังหวัด ลงพื้นที่เยี่ยมตรวจเยี่ยมและให้กำลังใจผู้ยากไร้ ผู้ป่วย ผู้พิการ พร้อมมอบเครื่องอุปโภคบริโภค เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/67863