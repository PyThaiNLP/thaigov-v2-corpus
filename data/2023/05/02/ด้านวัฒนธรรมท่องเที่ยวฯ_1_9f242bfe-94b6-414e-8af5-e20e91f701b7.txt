รัฐบาลไทย-ข่าวทำเนียบรัฐบาล-​วธ. จัดพิธีสักการะสิ่งศักดิ์สิทธิ์ ในภารกิจพิธีการศพที่ได้รับพระราชทาน พร้อมกันทั่วประเทศ


วันอังคารที่ 2 พฤษภาคม 2566
​วธ. จัดพิธีสักการะสิ่งศักดิ์สิทธิ์ ในภารกิจพิธีการศพที่ได้รับพระราชทาน พร้อมกันทั่วประเทศ
​วธ. จัดพิธีสักการะสิ่งศักดิ์สิทธิ์ ในภารกิจพิธีการศพที่ได้รับพระราชทาน พร้อมกันทั่วประเทศ
วธ. จัดพิธีสักการะสิ่งศักดิ์สิทธิ์ ในภารกิจพิธีการศพที่ได้รับพระราชทาน พร้อมกันทั่วประเทศ
เมื่อวันที่ 1 พฤษภาคม 2566 เวลา 09.09 น. นางยุพา ทวีวัฒนะกิจบวร ปลัดกระทรวงวัฒนธรรม เป็นประธานในพิธีสักการะสิ่งศักดิ์สิทธิ์ ในภารกิจพิธีการศพที่ได้รับพระราชทาน ประจำปี 2566 โดยมี นางยุถิกา อิศรางกูร ณ อยุธยา รองปลัดกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม ผู้บริหารกระทรวงวัฒนธรรม และเจ้าหน้าที่ปฏิบัติงานพิธี จำนวน 330 คน เข้าร่วมกิจกรรม ณ บริเวณสนามหญ้าหน้าอาคารสำนักงานชั่วคราว กองพิธีการศพที่ได้รับพระราชทาน กรุงเทพฯ
นางยุพา กล่าวว่า นับตั้งแต่วันที่ 1 พฤษภาคม 2562 กระทรวงวัฒนธรรม (วธ.)  ได้รับสนองงานตาม พระบรมราโชบายเกี่ยวกับพิธีการศพที่ได้รับพระราชทาน อย่างเต็มรูปแบบพร้อมกันทั่วประเทศ การปฏิบัติงานพิธีการศพที่ได้รับพระราชทาน เป็นไปด้วยความเรียบร้อยตามโบราณราชประเพณีของราชสำนัก ให้แก่ข้าราชการ บุคคลผู้ทำคุณประโยชน์และประชาชนผู้มีสิทธิตามหลักเกณฑ์  ของสำนักพระราชวัง เพื่อเป็นเกียรติอันสูงสุดแก่ผู้วายชนม์ และวงศ์ตระกูล อย่างเท่าเทียมทั่วถึง  นับเป็นพระมหากรุณาธิคุณอันหาที่สุดมิได้
ปลัด วธ. กล่าวอีกว่า วธ. โดยกองพิธีการศพที่ได้รับพระราชทาน สำนักงานปลัด วธ. จัดพิธีสักการะสิ่งศักดิ์สิทธิ์ในภารกิจพิธีการศพที่ได้รับพระราชทาน ประจำปี 2566 เพื่อเป็นเครื่องยึดเหนี่ยวจิตใจเป็นขวัญกำลังใจ และเพื่อความเป็นสิริมงคลในการปฏิบัติงานของเจ้าหน้าที่ปฏิบัติงานในภารกิจพิธีการศพที่ได้รับพระราชทาน สำหรับพิธีสักการะสิ่งศักดิ์สิทธิ์ในภารกิจพิธีการศพที่ได้รับพระราชทาน นอกจากจะจัด ณ กรุงเทพมหานคร แล้วยังจัดพร้อมกันทั่วประเทศ  ณ กลุ่มอำนวยการพิธีการศพที่ได้รับพระราชทานที่ 1 – 15 และกลุ่มพิธีการศพที่ได้รับพระราชทาน สำนักงานวัฒนธรรมจังหวัด ทุกจังหวัดอีกด้วย

ที่มา : https://www.thaigov.go.th/news/contents/details/67887