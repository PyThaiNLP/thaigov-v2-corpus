รัฐบาลไทย-ข่าวทำเนียบรัฐบาล-กอช. เชิญชวนผู้รักในการร้องเพลงและแต่งเพลง ส่งผลงานเข้าประกวดเพลง “ออมกับ กอช.”  ชิงเงินรางวัลรวมกว่า 330,000 บาท เปิดรับผลงานถึงวันที่ 31 สิงหาคม 2566


วันอังคารที่ 2 พฤษภาคม 2566
02/05/2566
พิมพ์
กอช. เชิญชวนผู้รักในการร้องเพลงและแต่งเพลง ส่งผลงานเข้าประกวดเพลง “ออมกับ กอช.”  ชิงเงินรางวัลรวมกว่า 330,000 บาท เปิดรับผลงานถึงวันที่ 31 สิงหาคม 2566
กองทุนการออมแห่งชาติ (กอช.) เชิญชวนผู้รักการร้องเพลง สร้างสรรค์ผลงานเพลง หัวข้อ “ออมกับ กอช.” ซึ่งเนื้อเพลงต้องส่งเสริมความเข้าใจสิทธิประโยชน์ของการเป็นสมาชิก กอช. ชิงเงินรางวัลรวมกว่า 330,000 บาท เปิดรับผลงานตั้งแต่วันนี้ ถึงวันที่ 31 สิงหาคม 2566
นางสาวจารุลักษณ์  เรืองสุวรรณ  เลขาธิการคณะกรรมการกองทุนการออมแห่งชาติ (กอช.) เปิดเผยว่า  กอช. เชิญชวนผู้รักในการร้องเพลง มีดนตรีในหัวใจ ชอบสร้างสรรค์ผลงานด้านการแต่งเพลง ส่งผลงานเข้าร่วมประกวดเพลง ในหัวข้อ “ออมกับ กอช.” ชิงเงินรางวัลรวมกว่า 330,000 บาท โดยเนื้อเพลงของผู้ส่งผลงานนั้น ต้องมีเนื้อหาในการส่งเสริมความรู้ ความเข้าใจสิทธิประโยชน์ของการเป็นสมาชิก กอช. รวมถึงเนื้อเพลงจะต้องมีความยาวไม่น้อยกว่า 3 นาที รวมแล้วไม่เกิน 4 นาที สามารถส่งผลงานเป็นบุคคลหรือทีม ได้จำนวน 1 ผลงานเท่านั้น เปิดรับผลงานตั้งแต่วันนี้ ถึงวันที่ 31 สิงหาคม 2566 ผู้ที่สนใจศึกษารายละเอียด การประกวดเพิ่มเติมได้ที่เว็บไซต์ กอช. www.nsf.or.th หรือไลน์ กอช. @nsf.th สอบถามข้อมูลเพิ่มเติมได้ที่ สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/67855