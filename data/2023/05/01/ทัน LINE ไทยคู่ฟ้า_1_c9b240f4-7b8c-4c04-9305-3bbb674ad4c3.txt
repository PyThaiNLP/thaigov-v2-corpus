รัฐบาลไทย-ข่าวทำเนียบรัฐบาล-เศรษฐกิจไทย มี.ค. 66 ดีขึ้นต่อเนื่อง จากการท่องเที่ยว – เกษตร หนุนดัชนีเชื่อมั่นเศรษฐกิจ 6 เดือนข้างหน้าดีขึ้นทุกภูมิภาค


วันจันทร์ที่ 1 พฤษภาคม 2566
เศรษฐกิจไทย มี.ค. 66 ดีขึ้นต่อเนื่อง จากการท่องเที่ยว – เกษตร หนุนดัชนีเชื่อมั่นเศรษฐกิจ 6 เดือนข้างหน้าดีขึ้นทุกภูมิภาค
.....
กระทรวงการคลัง เผยภาวะเศรษฐกิจการคลังเดือน มี.ค. 66 ได้รับปัจจัยสนับสนุนจากการท่องเที่ยวและภาคการเกษตรที่ขยายตัวได้ดี อัตราเงินเฟ้อที่ลดลงต่อเนื่อง ส่งผลให้การบริโภคภาคเอกชนดีขึ้น โดยเฉพาะหมวดสินค้าคงทน อย่างปริมาณรถจักรยานยนต์จดทะเบียนใหม่ ในเดือน มี.ค. 66 เพิ่มขึ้นจากปีก่อน 20.1
.
ขณะที่ดัชนีความเชื่อมั่นของผู้บริโภค ปรับตัวเพิ่มขึ้นมาอยู่ที่ระดับ 53.8 จากระดับ 52.6 ซึ่งถือเป็นการปรับตัวเพิ่มขึ้นต่อเนื่องเป็นเดือนที่ 10 และสูงสุดในรอบ 37 เดือน สะท้อนความเชื่อมั่นของผู้บริโภคต่อภาวะเศรษฐกิจที่ปรับตัวดีขึ้น เนื่องจากการท่องเที่ยวฟื้นตัวชัดเจนมากขึ้น รวมถึงความกังวลจากอัตราเงินเฟ้อมีแนวโน้มลดลงต่อเนื่อง
.
โดยเฉพาะช่วงเดือน มี.ค. ที่ผ่านมา มีนักท่องเที่ยวชาวต่างชาติที่เดินทางเข้าประเทศไทยรวมจำนวน 2.22 ล้านคน คิดเป็นอัตราการขยายตัวจากช่วงเดียวกันปีก่อนที่ 953% ขณะที่ดัชนีเชื่อมั่นอนาคตเศรษฐกิจภูมิภาคประจำเดือนเม.ย. 66 พบว่า ดัชนีความเชื่อมั่นใน 6 เดือนข้างหน้า ปรับตัวดีขึ้นในทุกภูมิภาค
.
อ่านเพิ่มเติม คลิก https://www.thaigov.go.th/news/contents/details/67737
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67823