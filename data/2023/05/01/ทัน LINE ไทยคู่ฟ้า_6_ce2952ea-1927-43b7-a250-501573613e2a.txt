รัฐบาลไทย-ข่าวทำเนียบรัฐบาล-3.3 หมื่นล้าน ! ต่างชาติลงทุนในไทย ไตรมาส 1/66 จ้างงานคนไทยราว 2 พันราย


วันจันทร์ที่ 1 พฤษภาคม 2566
3.3 หมื่นล้าน ! ต่างชาติลงทุนในไทย ไตรมาส 1/66 จ้างงานคนไทยราว 2 พันราย
.....
กรมพัฒนาธุรกิจการค้า กระทรวงพาณิชย์ เผยข้อมูล การอนุญาตให้คนต่างชาติเข้ามาลงทุนประกอบธุรกิจในไทย ช่วงไตรมาสแรกของปี 2566 มีการอนุญาตแล้ว 174 ราย เป็นเงินลงทุน 33,048 ล้านบาท เกิดการจ้างงานคนไทยแล้ว 1,932 คน โดยชาวต่างชาติที่เข้ามาลงทุนมากที่สุด 5 อันดับแรก คือ ญี่ปุ่น สิงคโปร์ สหรัฐอเมริกา จีน และสมาพันธรัฐสวิส ตามลำดับ
.
ส่วนใหญ่เป็นธุรกิจเกี่ยวกับการพัฒนาโครงสร้างพื้นฐานของประเทศ โดย 31 ราย สนใจลงทุนในพื้นที่ EEC คิดเป็น 18% ของนักลงทุนทั้งหมด มูลค่าการลงทุน 3,264 ล้านบาท นอกจากนี้ ล่าสุดยังมีบริษัทผู้นำด้านเทคโนโลยียานยนต์ไฟฟ้าและระบบขับขี่อัจฉริยะ และผู้ผลิตรถยนต์รายใหญ่อันดับ 4 ของจีน ตัดสินใจลงทุนในไทย มูลค่ากว่า 9,800 ล้านบาท สร้างฐานการผลิตรถยนต์ EV แห่งแรกนอกประเทศจีน เพื่อส่งออกทั่วโลกด้วย ถือเป็นการช่วยส่งเสริมให้ไทยก้าวสู่การเป็นฐานการผลิตยานยนต์ไฟฟ้าที่สำคัญของโลกอีกทาง
.
อ่านเพิ่มเติม คลิก >> https://www.thaigov.go.th/news/contents/details/67790
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67838