รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำ สร้างความมั่นใจในการรองรับนักท่องเที่ยว


วันจันทร์ที่ 1 พฤษภาคม 2566
กรมเจ้าท่า คุมเข้มความปลอดภัยทางน้ำ สร้างความมั่นใจในการรองรับนักท่องเที่ยว
...
กรมเจ้าท่า คุมเข้มความปลอดภัยทางน้ำ สร้างความมั่นใจในการรองรับนักท่องเที่ยว
จากนโยบายรัฐบาล และกระทรวงคมนาคม โดยกรมเจ้าท่า ควบคุม กำกับ และอำนวยความสะดวกและความปลอดภัยทางน้ำแก่ประชาชนและนักท่องเที่ยว เพื่อสร้างความพร้อมและความมั่นใจในการรองรับนักท่องเที่ยว
สำนักงานเจ้าท่าภูมิภาคสาขาประจวบคีรีขันธ์ จัดเจ้าหน้าที่ คุมเข้มมาตรการความปลอดภัยทางน้ำ เพื่อความปลอดภัยของผู้ใช้บริการบริเวณท่าเทียบเรือ  โดยการตรวจสอบดูแลเรือโดยสาร และคนประจำเรือ ที่ออกให้บริการทุกลำ อำนวยความสะดวกให้นักท่องเที่ยวในการขึ้น - ลงเรือ รวมถึงสวมใส่เสื้อชูชีพตลอดเวลาที่อยู่ในเรือ อาทิ ท่าเรือท่องเที่ยวปากคลองบางสะพานน้อย-เกาะทะลุ ท่าเรือเกาะทะลุ ไอส์แลนด์ รีสอร์ท ท่าเรือเขาตะเกียบ/ชายหาดหัวหิน ท่าเรือท่องเที่ยวคลองเขาแดง รวม จำนวนผู้โดยสาร/นักท่องเที่ยวทางน้ำในพื้นที่ จำนวน 251 ราย จำนวนเรือโดยสารออกให้บริการ จำนวน 37 เที่ยว
สำนักงานเจ้าท่าภูมิภาคสาขานครปฐม จัดเจ้าหน้าที่พนักงานประจำท่าเรือตลาดดำเนินสะดวก จ.ราชบุรีและท่าเรือตลาดน้ำดอนหวาย-วัดไร่ขิง จ.นครปฐม ดำเนินการตามมาตรการความปลอดภัย โดยจัดระเบียบการขึ้น - ลงเรือโดยสาร เพื่อความปลอดภัยของผู้ใช้บริการบริเวณท่าเทียบเรือ กำกับควบคุมให้สวมใส่เสื้อชูชีพตลอดระยะเวลาในการลงเรือโดยเคร่งครัด โดยท่าเรือตลาดน้ำดอนหวาย-วัดไร่ขิง จ.นครปฐม มีผู้ใช้บริการจำนวนเที่ยวเรือ 14 เที่ยว คนโดยสาร 339 คน และท่าเรือตลาดดำเนินสะดวก จ.ราชบุรี มีผู้ใช้บริการจำนวนเที่ยวเรือ 463 เที่ยว คนโดยสาร 1,932 คน
ทั้งนี้ เจ้าหน้าที่ ได้จัดระเบียบการขึ้น - ลงเรือโดยสาร เพื่อความปลอดภัยของผู้ใช้บริการบริเวณท่าเทียบเรือ ห้ามมิให้บรรทุกเกินกว่าที่ใบอนุญาตกำหนด พร้อม กำชับนักท่องเที่ยวสวมใส่เสื้อชูชีพตลอดระยะเวลาขณะเดินทางทางน้ำ โดยเคร่งครัด หากพบเห็นความไม่ปลอดภัยทางน้ำ โปรดแจ้ง..สายด่วน เจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/67819