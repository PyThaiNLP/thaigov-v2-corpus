รัฐบาลไทย-ข่าวทำเนียบรัฐบาล-กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ จังหวัดชุมพร


วันจันทร์ที่ 1 พฤษภาคม 2566
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ จังหวัดชุมพร
...
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ จังหวัดชุมพร
ตามนโยบายรัฐบาลและกระทรวงคมนาคม โดยกรมเจ้าท่า ได้ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ในภาคการท่องเที่ยวและประมง
กรมเจ้าท่า สำนักพัฒนาและบำรุงรักษาทางน้ำ โดยสำนักงานพัฒนาและบำรุงรักษาทางน้ำที่ 6 เปิดหน่วยปฏิบัติงานขุดลอกร่องน้ำชุมพร อำเภอเมืองชุมพร จังหวัดชุมพร โดยใช้เรือเจ้าท่า ข.21 และเรือเจ้าท่า 221 เรือเจ้าท่า 305 เรือเจ้าท่า ป.304 เรือเจ้าท่า ข.405 และรถขุด สฎ.4 เป็นเครื่องจักรปฏิบัติงาน ขุดลอกร่องน้ำบริเวณจุดตื้นเขิน แบ่งออกเป็น 5 ช่วง
ช่วงที่ 1 ขุดลอกโดยเรือเจ้าท่า ข.21 และเรือเจ้าท่า 221 กม.-0+600 ถึง กม.-1+000 (ระยะทาง 400 ม.) วัสดุขุดลอก 65,0000 ลูกบาศก์เมตร
ช่วงที่ 2 ขุดลอกโดยรถขุด สฎ.4 เรือเจ้าท่า ข.405 และเรือเจ้าท่า 305 กม.1+350 ถึง กม.1+450 (ระยะทาง 100 ม.) ช่วงที่ 3 กม.2+050 ถึง กม.2+200 (ระยะทาง 150 ม.) ช่วงที่ 4 กม.3+750 ถึง กม.3+900 (ระยะทาง 150 ม.) และช่วงที่ 5 กม.4+450 ถึง กม.4+550 (ระยะทาง 100 ม.) ระยะทางตามแผนขุดลอก 500 เมตร ปริมาณวัสดุขุดลอก 40,000 ลูกบาศก์เมตร (รวมเป็นระยะทางช่วงที่ 1 ถึง ช่วงที่ 5 ทั้งสิ้น 900 เมตร ปริมาณวัสดุขุดลอก ทั้งสิ้น 105,000 ลูกบาศก์เมตร
เรือเจ้าท่า ข.21 ได้ระยะทางสะสม 114 เมตร ปริมาณวัสดุขุดลอกสะสม 19,387.63 ลูกบาศก์เมตร รถขุดสฎ.4, เรือเจ้าท่า ข.405 ได้ระยะทางสะสม 255 เมตร ปริมาณวัสดุขุดลอกสะสม 7,050 ลูกบาศก์เมตร รวมเป็นวัสดุขุดลอกทั้งสิ้น 26,437.63 ลูกบาศก์เมตร คิดเป็นร้อยละ 25.17
ทั้งนี้ การขุดลอกทางเรือเดิน เป็นการบำรุงรักษาร่องน้ำแก้ปัญหาร่องน้ำตื้นเขิน การสัญจรทางน้ำได้สะดวก ปลอดภัย อีกทั้งช่วยในการระบายน้ำ รวมถึงส่งเสริมอาชีพด้านการประมง การเดินเรือ และการใช้ร่องน้ำได้รับความสะดวกปลอดภัยตลอดเวลา สร้างรายได้ให้กับประชาชนที่ประกอบอาชีพที่เกี่ยวข้องกับการประมง การท่องเที่ยวและกีฬาทางน้ำ โดยมีเรือประมงเข้าออกร่องน้ำวันละไม่น้อยกว่า 80 ลำ ประกอบด้วย เรือประมงพาณิชย์ ไม่น้อยกว่า 38 ลำ เรือเฟอร์รี่ไปเกาะเต่า 2 ลำ เรือโดยสารประมาณ  10 ลำ เรือสปีดโบ้ทท่องเที่ยวกีฬาทางน้ำ ประมาณ 30 ลำ ได้ประโยชน์จากการขุดลอกในครั้งนี้

ที่มา : https://www.thaigov.go.th/news/contents/details/67816