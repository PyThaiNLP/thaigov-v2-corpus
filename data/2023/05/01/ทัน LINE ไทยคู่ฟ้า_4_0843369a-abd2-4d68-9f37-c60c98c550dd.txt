รัฐบาลไทย-ข่าวทำเนียบรัฐบาล-ดีเดย์ 1 พ.ค. นี้ ชวนผู้มีสิทธิบัตรทอง 7 กลุ่มเสี่ยง ฉีดวัคซีนไข้หวัดใหญ่ ปี 66 ฟรี!


วันจันทร์ที่ 1 พฤษภาคม 2566
ดีเดย์ 1 พ.ค. นี้ ชวนผู้มีสิทธิบัตรทอง 7 กลุ่มเสี่ยง ฉีดวัคซีนไข้หวัดใหญ่ ปี 66 ฟรี!
.....
สำนักงานหลักประกันสุขภาพแห่งชาติ (สปสช.) จัดเตรียมวัคซีนป้องกันโรคไข้หวัดใหญ่ สำหรับฉีดให้ประชาชน 7 กลุ่มเสี่ยง รับบริการฉีดวัคซีนป้องกันโรคไข้หวัดใหญ่ตามฤดูกาล ไม่เสียค่าใช้จ่าย ได้ตั้งแต่วันที่ 1 พ.ค. - 31 ส.ค. 66 หรือจนกว่าวัคซีนจะหมด ที่หน่วยบริการภาครัฐและเอกชนที่ร่วมระบบหลักประกันสุขภาพแห่งชาติ
.
ใครบ้างที่เป็นกลุ่มเสี่ยง?
หญิงมีครรภ์อายุครรภ์ 4 เดือนขึ้นไป
เด็กอายุ 6 เดือน ถึง 2 ปี
ผู้มีโรคเรื้อรัง ได้แก่ ปอดอุดกั้นเรื้อรัง หัวใจ หืด ไตวาย หลอดเลือดสมอง เบาหวาน และผู้ป่วยมะเร็ง ที่อยู่ระหว่างการได้รับยาเคมีบำบัด
ผู้สูงอายุที่มีอายุ 65 ปีขึ้นไป
ผู้ที่เป็นโรคธาลัสซีเมีย และผู้มีภูมิคุ้มกันบกพร่อง (รวมผู้ติดเชื้อ HIV ที่มีอาการ)
ผู้เป็นโรคอ้วน (น้ำหนัก > 100 กิโลกรัม หรือ BMI > 35 กิโลกรัมต่อตารางเมตร)
ผู้พิการทางสมองที่ช่วยเหลือตนเองไม่ได้
.
กลุ่มเสี่ยงเฉพาะในพื้นที่กรุงเทพมหานคร สามารถจองสิทธิการฉีดวัคซีนฯ ล่วงหน้าผ่าน “กระเป๋าสุขภาพ” บนแอปพลิเคชัน เป๋าตัง ได้ โดยระบบ เป๋าตัง จะเริ่มเปิดให้จองสิทธิฉีดวัคซีนฯ ตั้งแต่วันนี้ - 31 ส.ค. 66 หรือจนกว่าวัคซีนจะหมด ส่วนผู้ที่ไม่สะดวกจองผ่านแอปเป๋าตัง ให้ติดต่อได้ที่หน่วยบริการหรือสถานพยาบาลในระบบหลักประกันสุขภาพแห่งชาติ (บัตรทอง) ได้ทุกแห่ง หรือสถานพยาบาลตามสิทธิที่ท่านไปรักษาเป็นประจำ แนะนำให้โทรนัดรับบริการล่วงหน้าก่อน เพื่อลดความแออัดในการเข้ารับบริการวัคซีน
.
สำหรับผู้ที่อยู่ในต่างจังหวัดนอกพื้นที่กรุงเทพฯ ไม่สามารถจองผ่านแอปเป๋าตังได้ กรุณาติดต่อสอบถามการเข้ารับบริการกับหน่วยบริการโดยตรง
.
ผู้มีข้อสงสัยสอบถามเพิ่มเติม โทรสายด่วน สปสช. 1330
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67826