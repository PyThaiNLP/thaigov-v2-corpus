รัฐบาลไทย-ข่าวทำเนียบรัฐบาล-ผู้ตรวจฯภาสกร ลงพื้นที่ขับเคลื่อนนโยบาย MIND 4 มิติ ปั้นอุตสาหกรรมคู่ชุมชน กลุ่มจังหวัดภาคใต้อ่าวไทย


วันจันทร์ที่ 1 พฤษภาคม 2566
01/05/2566
พิมพ์
ผู้ตรวจฯภาสกร ลงพื้นที่ขับเคลื่อนนโยบาย MIND 4 มิติ ปั้นอุตสาหกรรมคู่ชุมชน กลุ่มจังหวัดภาคใต้อ่าวไทย
ผู้ตรวจฯภาสกร ลงพื้นที่ขับเคลื่อนนโยบาย MIND 4 มิติ ปั้นอุตสาหกรรมคู่ชุมชน กลุ่มจังหวัดภาคใต้อ่าวไทย
เมื่อวันที่ 28 - 29 เมษายน 2566 นายภาสกร ชัยรัตน์ ผู้ตรวจราชการกระทรวงอุตสาหกรรม ลงพื้นที่ตรวจเยี่ยมกิจกรรมการส่งเสริมพัฒนาอุตสาหกรรม การรับรองมาตรฐานผลิตภัณฑ์ชุมชน (มผช.)  และการดำเนินงานกองทุนพัฒนาเอสเอ็มอีตามแนวประชารัฐในพื้นที่จังหวัดสุราษฎร์ธานี ดังนี้
1. บริษัท สมุยเรนอง จำกัด  ตำบลอ่างทอง อำเภอเกาะสมุย จังหวัดสุราษฎร์ธานี ประกอบกิจการผลิตน้ำมันมะพร้าวสกัดเย็น ได้รับการรับรองมาตรฐานผลิตภัณฑ์ "น้ำมันมะพร้าว สปาโก้"
2. บริษัท อโลฮา รีสอร์ท จำกัด ตำบลบ่อผุด อำเภอเกาะสมุย จังหวัดสุราษฎร์ธานี ประกอบกิจการให้บริการโรงแรมและที่พัก ได้รับสินเชื่อกองทุนฯ ประชารัฐ ปี 2561 จำนวน 3 ล้านบาท นำไปใช้ในการปรับปรุงห้องพัก     มีสถานะชำระหนี้ปกติ หลังสถานการณ์โควิดฟื้นตัวเริ่มมีนักท่องเที่ยวมาใช้บริการประมาณ 60% ช่วยประคอง
ธุรกิจให้ดำเนินการต่อไปได้
3. กลุ่มวิสาหกิจชุมชนณดีผลิตภัณฑ์ ตำบลบ่อผุด อำเภอเกาะสมุย จังหวัดสุราษฎร์ธานี ผลิตเชือกกล้วยและผลิตภัณฑ์จากเชือกกล้วย ได้รับการรับรองมาตรฐานผลิตภัณฑ์ "ผลิตภัณฑ์จากเชือกกล้วย" (กระเป๋าถือถักเชือกกล้วย)
4. ห้างหุ้นส่วนจำกัด เมเจอร์ซาฟารี ตำบลลิปะน้อย อำเภอเกาะสมุย จังหวัดสุราษฎร์ธานี  ประกอบกิจการธุรกิจจัดนำเที่ยวและสปาช้าง  ได้รับสินเชื่อกองทุนฯประชารัฐ ปี 2561 จำนวน 5 ล้านบาท นำไปขยายธุรกิจสปาช้าง ให้อาหาร เล่นโคลน อาบน้ำช้าง หลังจากได้รับผลกระทบจากสถานการณ์โควิด ได้มีการรีไฟแนนซ์ขยายเวลาส่งเงินกู้เป็น 10 ปี และเริ่มดีขึ้นหลังเศรษฐกิจฟื้นตัว สถานะเป็นลูกหนี้ปกติ
ทั้งนี้ ผู้ตรวจฯ ได้ให้คำแนะนำการพัฒนาธุรกิจท่องเที่ยวและส่งออกให้กับผู้ประกอบการ ควบคู่กับการเชื่อมโยงดูแลคนในชุมชนให้เข้ามามีส่วนร่วมและประกอบอาชีพให้ยั่งยืนต่อไป โดยมีสำนักงานอุตสาหกรรมจังหวัดสุราษฎร์ธานีเป็นที่ปรึกษา ทั้งด้านวิชาการ เครื่องจักร/เครื่องมือ/อุปกรณ์ เงินกองทุนฯประชารัฐ เข้ามาหนุนเสริมให้ธุรกิจดีพร้อมโตอย่างมั่นคงต่อไป
ในการตรวจติดตามงานครั้งนี้มีทีมสำนักงานอุตสาหกรรมจังหวัดสุราษฎร์ธานี นำโดยนางทัศนีย์ ภักดีประพันธ์ อุตสาหกรรมจังหวัด นายพิชัย ลำดวน หัวหน้ากลุ่มโรงงานอุตสาหกรรม นายวิระพงศ์ ชูนุ้ย หัวหน้ากลุ่มส่งเสริมและพัฒนาอุตสาหกรรม และเจ้าหน้าที่อุตสาหกรรมร่วมติดตามการดำเนินงาน

ที่มา : https://www.thaigov.go.th/news/contents/details/67829