รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำ สร้างความมั่นใจในการรองรับนักท่องเที่ยว


วันจันทร์ที่ 1 พฤษภาคม 2566
กรมเจ้าท่า คุมเข้มความปลอดภัยทางน้ำ สร้างความมั่นใจในการรองรับนักท่องเที่ยว
...
กรมเจ้าท่า คุมเข้มความปลอดภัยทางน้ำ สร้างความมั่นใจในการรองรับนักท่องเที่ยว
จากนโยบายรัฐบาล และกระทรวงคมนาคม โดยกรมเจ้าท่า ควบคุม กำกับ และอำนวยความสะดวกและความปลอดภัยทางน้ำแก่ประชาชนและนักท่องเที่ยว เพื่อสร้างความพร้อมและความมั่นใจในการรองรับนักท่องเที่ยว
สำนักงานเจ้าท่าภูมิภาคสาขาหนองคาย ได้จัดเจ้าหน้าที่กำกับ ดูแล ออกตรวจตรา อำนวยความสะดวกและความปลอดภัยทางน้ำ บริเวณท่าเรือต่าง ๆ ดังนี้ ท่าเรือวัดพระธาตุหล้าหนอง เรือโดยสาร จำนวน 7 ลำ 49 เที่ยว ผู้โดยสาร 210 คน ท่าเรือเทศบาลตำบลบึงโขงหลง เรือโดยสาร จำนวน 95 ลำ เที่ยวไป 65 เที่ยว ผู้โดยสาร 836 คน ท่าเรือทะเลบัวแดง เรือโดยสาร จำนวน 7 ลำ 8 เที่ยว ผู้โดยสาร 37 คน ท่าเรือด่านศุลกากรบึงกาฬ เรือโดยสาร จำนวน 6 ลำ เที่ยวกลับ 3 เที่ยว ผู้โดยสาร 30 คน ท่าเรือศุลกากรปากชม เรือโดยสาร จำนวน 5 ลำ เที่ยวไป 3 เที่ยว ผู้โดยสาร 12 คน เที่ยวกลับ 4 เที่ยว ผู้โดยสาร 37 คน
สำนักงานเจ้าท่าภูมิภาคสาขานครพนม บริเวณท่าเทียบเรือและโดยสารเทศบาลนครพนม อำเภอเมืองนครพนม จังหวัดนครพนม เรือโดยสาร จำนวน 3 ลำ เรือโดยสารขาเข้า 18 เที่ยว ผู้โดยสาร 407 คน เรือโดยสารขาออก 19 เที่ยว ผู้โดยสาร 368 คน
สำนักงานเจ้าท่าภูมิภาคสาขาขอนแก่น บริเวณ จุดจอดบางแสนสอง เขื่อนอุบลรัตน์ อำเภออุบลรัตน์ จังหวัดขอนแก่น เรือโดยสาร จำนวน 34 ลำ จำนวน 5 เที่ยว ผู้โดยสาร 55 คน, จุดจอดเรือสะพานเทพสุดา เขื่อนลำปาว อำเภอสหัสขันธ์ จังหวัดกาฬสินธุ์ เรือโดยสาร จำนวน 14 ลำ จำนวน 10 เที่ยว ผู้โดยสาร 120 คน
ทั้งนี้ เจ้าหน้าที่ทำการตรวจเช็คความพร้อมของเรือโดยสาร และอุปกรณ์ประจำเรือโดยสารให้ครบถ้วนก่อนรับผู้โดยสาร กำกับควบคุมเรือโดยสารและผู้โดยสารให้ปฏิบัติตามมาตรการควบคุมการแพร่ระบาดของเชื้อไวรัสโควิด-19 ตรวจสอบความพร้อมของเรือโดยสาร นายท้ายเรือ เอกสารประจำเรือ และอุปกรณ์ช่วยชีวิตบนเรือโดยสารก่อนออกเรือให้บริการประชาชนและนักท่องเที่ยว พร้อมกำชับนักท่องเที่ยวต้องสวมใส่เสื้อชูชีพขณะเดินทางทางน้ำโดยเคร่งครัด หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/67821