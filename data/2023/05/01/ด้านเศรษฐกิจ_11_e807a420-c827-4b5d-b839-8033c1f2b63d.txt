รัฐบาลไทย-ข่าวทำเนียบรัฐบาล-​รองปลัด.กษ. หารือร่วมกับผู้แทนองค์กรความร่วมมือระหว่างประเทศของเยอรมัน (GIZ)​ 


วันจันทร์ที่ 1 พฤษภาคม 2566
​รองปลัด.กษ. หารือร่วมกับผู้แทนองค์กรความร่วมมือระหว่างประเทศของเยอรมัน (GIZ)​
​รองปลัด.กษ. หารือร่วมกับผู้แทนองค์กรความร่วมมือระหว่างประเทศของเยอรมัน (GIZ)​ พร้อมติดตามความก้าวหน้าโครงการความร่วมมือไทย -​ เยอรมัน ด้านพลังงาน คมนาคม และการเปลี่ยนแปลงสภาพภูมิอากาศ​
(วันที่ 1 พฤษภาคม​ 2566) ปลัดกระ​ทรวง​เกษตรและ​สหกรณ์​ ได้มอบหมายให้ นายพีรพันธ์ คอทอง รองปลัดกระทรวงเกษตรและสหกรณ์ ร่วมหารือกับผู้แทนองค์กรความร่วมมือระหว่างประเทศของเยอรมัน (Deutsche Gesellschaft für Internationale Zusammenarbeit : GIZ) พร้อมเจ้าหน้าที่ผู้เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ เพื่อหารือและรับทราบความก้าวหน้า​การดำเนินงานโครงการ TGC-EMC ภาคส่วนพลังงาน​ชีวมวล และหารือ​ความร่วมมือ​ในการดำเนินการโครงการร่วมกับกระทรวง​เกษตรและ​สหกรณ์ ซึ่งโครงการฯ ดังกล่าวมีวัตถุประสงค์​เพื่อขับเคลื่อน​เทคโนโลยี​และทางเลือก​ต่าง ๆ สำหรับ​กิจกรรม​ในภาคพลังงาน​ ขนส่ง​ และ​อุตสาหกรรม​ที่ปล่อยคาร์บอนต่ำ (Decarbonisation) ได้รับ​การ​พัฒนา​ขึ้นและสนับสนุน​ให้​เกิด​การ​นำไป​ใช้จริง โดยมีข้อเสนอแนะสำหรับ​การ​ยกระดับ​กรอบการกำกับ​ดูแล นโยบาย กลไก​การตลาด และแผนงานต่าง ๆ ที่เกี่ยวข้อง​ได้รับ​การ​พัฒนา​ขึ้น เพื่อสนับสนุน​การเปลี่ยนผ่านอย่าง​ยั่งยืน​อย่าง​เป็น​ระบบและนำร่องมาตรการต่าง ๆ สำหรับ​การ​เปลี่ยนผ่านอย่างยั่งยืนในภาคพลังงาน​ การขนส่ง และอุตสาหกรรม​ตามเป้าหมาย​ Carbon Neutrality ได้รับการทดสอบในพื้นที่นำร่องของโครงการฯ กองทุน Thai Climate Initiative (ThaiCI)​ ได้รับการจัดตั้ง​ขึ้นเป็นส่วนหนึ่ง​ของกองทุนสิ่งแวดล้อม​เพื่อเป็นกลไกทางการเงินในการ​ส่งเสริม​และ​สนับสนุน​การดำเนิน​กิจกรรม​ต่าง​ ๆ เพื่อรับมือ​กับ​การเปลี่ยนแปลง​สภาพ​ภูมิอากาศ​ในระดับ​ภูมิภาค​ของ​ประเทศไทย​โดยในส่วนของภาคส่วนพลังงานชีวมวล/ภาคเกษตรมุ่งเน้นการเพิ่มสัดส่วนพลังงานหมุนเวียนและเพิ่มช่องทางการสร้างรายได้เพิ่มเติมของเกษตรกรรายย่อย และลดการปล่อยมลพิษ​และ ก๊าซเรือนกระจก (GHGs)​ จากการเผาเศษวัสดุเหลือใช้ทางการเกษตร
ทั้งนี้ GIZ ได้ขอความร่วมมือ​กระทรวง​เกษตรและ​สหกรณ์ ​พิจารณา​เป็น​หน่วยงาน​ประสานงาน​หลักระดับ​ภาค​ส่วน​ (Sectoral Partner)​ สำหรับ​โครงการ TGC-EMC ภาคส่วนพลังงานชีวมวล ซึ่งปลัดกระทรวง​เกษตรและ​สหกรณ์​ได้มอบหมายคณะอนุกรรมการ​ขับเคลื่อน​นโยบาย​การ​เปลี่ยน​แปล​งภูมิอากาศ​ด้าน​การเกษตร​ เป็น​กลไกหลักในฐานะหน่วยงาน​ประสานงาน​หลักระดับ​ภาค​ส่วน​ (Sectoral Partner) ของโครงการฯ ดังกล่าว

ที่มา : https://www.thaigov.go.th/news/contents/details/67834