รัฐบาลไทย-ข่าวทำเนียบรัฐบาล-การประชุมชี้แจงโครงการเหมืองแร่ดีคู่ชุมชน ปี 66 แก่ สอจ. ทั่วประเทศ


วันจันทร์ที่ 1 พฤษภาคม 2566
01/05/2566
พิมพ์
การประชุมชี้แจงโครงการเหมืองแร่ดีคู่ชุมชน ปี 66 แก่ สอจ. ทั่วประเทศ
การประชุมชี้แจงโครงการเหมืองแร่ดีคู่ชุมชน ปี 66 แก่ สอจ. ทั่วประเทศ
วันที่ 24 เมษายน 2566 เวลา 10.00-12.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เป็นประธานการประชุมชี้แจงโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ตามแนวอุตสาหกรรมวิถีใหม่ “เหมืองแร่ดีคู่ชุมชน” ปีงบประมาณ พ.ศ. 2566 แก่สำนักงานอุตสาหกรรมจังหวัด ทุกจังหวัด ณ ห้องประชุม อก. 4 ผ่านการประชุมทางอิเล็กทรอนิกส์ (Zoom Meeting) โดยมีอุตสาหกรรมจังหวัด หัวหน้าและเจ้าหน้าที่กลุ่มอุตสาหกรรมพื้นฐานและการเหมืองแร่ และฝ่ายการเงิน เข้าร่วม
คณะผู้ชี้แจงฯ จากส่วนกลาง ประกอบด้วย นายเตมีย์ พันธุวงค์ราช ผู้อำนวยการกองตรวจราชการ นางสาวประภัสสร สินครบุรี หัวหน้ากลุ่มสนับสนุนการตรวจราชการ 2 และผู้แทนกองกลาง คือ นางสาวนันทกา อมราวดี หัวหน้าฝ่ายการเงิน และนางสาวปิยะนุช รอดสงค์ หัวหน้าฝ่ายบัญชีและงบประมาณ ร่วมด้วย
ทั้งนี้ กองตรวจราชการ ได้รับการจัดสรรเงินบำรุงเศษ วงเงิน 9,788,000 บาท เพื่อดำเนินโครงการฯ ร่วมกับสำนักงานอุตสาหกรรมจังหวัดทั่วประเทศ ภายในระยะเวลา 6 เดือน (เม.ย. - ก.ย. 66) มีวัตถุประสงค์ดังนี้
1. เพื่อเพิ่มประสิทธิภาพการกำกับดูแล มิให้มีการกระทำการฝ่าฝืน พรบ.แร่ พ.ศ. 2560
2. เพื่อให้ผู้ประกอบการเหมืองแร่ประกอบกิจการได้อย่างถูกต้องตาม กม. และลดข้อขัดแย้งระหว่างผู้เกี่ยวข้องทุกภาคส่วน
3. เพื่อยกระดับการปฏิบัติงานของเจ้าหน้าที่ อก.
4. เพื่อให้ข้อร้องเรียนฯ ได้รับการตรวจสอบและแก้ไขตามกระบวนการ

ที่มา : https://www.thaigov.go.th/news/contents/details/67830