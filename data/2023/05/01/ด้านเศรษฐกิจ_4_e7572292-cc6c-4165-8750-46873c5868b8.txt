รัฐบาลไทย-ข่าวทำเนียบรัฐบาล-กรมเจ้าท่า ดูแลความปลอดภัยทางน้ำ รับช่วงวันหยุด กำชับสวมชูชีพทุกครั้งขณะโดยสารเรือ 


วันจันทร์ที่ 1 พฤษภาคม 2566
กรมเจ้าท่า ดูแลความปลอดภัยทางน้ำ รับช่วงวันหยุด กำชับสวมชูชีพทุกครั้งขณะโดยสารเรือ
...
กรมเจ้าท่า ดูแลความปลอดภัยทางน้ำ รับช่วงวันหยุด กำชับสวมชูชีพทุกครั้งขณะโดยสารเรือ
จากนโยบายรัฐบาล และกระทรวงคมนาคม กรมเจ้าท่า ดำเนินการดูแลความปลอดภัยและอำนวยความสะดวกให้กับพี่น้องประชาชนในการเดินทางทางน้ำ
สำนักงานเจ้าท่าภูมิภาค สาขาสุราษฎร์ธานี จัดเจ้าหน้าที่กำกับดูแลความปลอดภัย ประจำท่าเทียบเรือท่องเที่ยวเทศบาลเชี่ยวหลาน ซึ่งเป็นท่าเรือท่องเที่ยวบริเวณเขื่อนรัชชประภา ตำบลเขาพัง อำเภอบ้านตาขุน จังหวัดสุราษฎร์ธานี ในช่วงวันหยุดสุดสัปดาห์มีจำนวนนักท่องเที่ยว ทั้งชาวไทยและชาวต่างชาติจำนวนมาก เจ้าหน้าที่กรมเจ้าท่าได้ช่วยอำนวยความสะดวกแก่ประชาชนและนักท่องเที่ยว พร้อมดูแลความปลอดภัยบริเวณท่าเทียบเรือ  กำชับให้เจ้าของเรือ ผู้ควบคุมเรือ ตรวจสภาพอุปกรณ์ประจำเรือ แพชูชีพ พวงชูชีพ เสื้อชูชีพ ให้พร้อมใช้งานอยู่ตลอดเวลา และห้ามบรรทุกผู้โดยสารเกินกว่าที่ได้รับอนุญาต ปฏิบัติตามกฎหมายอย่างเคร่งครัด โดยขอให้ผู้ประกอบการและผู้ควบคุมเรือคอยติดตามข้อมูลข่าวสารสภาพอากาศ ข่าวพยากรณ์อากาศ ก่อนการเดินเรือทุกครั้ง หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/67818