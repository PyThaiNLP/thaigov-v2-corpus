รัฐบาลไทย-ข่าวทำเนียบรัฐบาล-ครม.อนุมัติ กำหนดให้ วาฬสีน้ำเงิน เป็นสัตว์ป่าสงวน


วันศุกร์ที่ 26 พฤษภาคม 2566
ครม.อนุมัติ กำหนดให้ วาฬสีน้ำเงิน เป็นสัตว์ป่าสงวน
วันศุกร์ที่ 26 พฤษภาคม 2566
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรีอนุมัติหลักการร่าง พ.ร.ฎ.กำหนดให้ วาฬสีน้ำเงิน เป็นสัตว์ป่าสงวน ตาม
พ.ร.บ.สงวนและคุ้มครองสัตว์ป่า พ.ศ.2562 โดยวาฬสีน้ำเงินเป็นสัตว์ขนาดใหญ่ที่สุดในโลก
มีแหล่งอาศัยในพื้นที่ทางทะเลระหว่างประเทศ มีการพบในทะเลประเทศไทยเพียง 3 ครั้งทางฝั่งทะเลอันดามัน
เนื่องจากในอดีตมีการล่าวาฬสีน้ำเงินเป็นจำนวนมากเพื่อนำเนื้อและไขมันไปใช้ประโยชน์ในเชิงพาณิชย์และปร
ะมงพื้นบ้าน ประกอบกับแหล่งอาหารของวาฬสีน้ำเงินลดลงจากการเปลี่ยนแปลงของสภาพภูมิอากาศ
และความเป็นกรดในทะเลส่งผลต่อการสืบพันธุ์ การกำหนดให้วาฬสีน้ำเงินเป็นสัตว์ป่าสงวนในครั้งนี้
สอดคล้องกับองค์การระหว่างประเทศเพื่อการอนุรักษ์ธรรมชาติ หรือ IUCN
ซึ่งขึ้นบัญชีวาฬสีน้ำเงินเป็นชนิดพันธุ์ที่ใกล้สูญพันธุ์เช่นเดียวกัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/68562