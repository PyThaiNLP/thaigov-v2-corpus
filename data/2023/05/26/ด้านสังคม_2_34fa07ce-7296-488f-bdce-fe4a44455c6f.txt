รัฐบาลไทย-ข่าวทำเนียบรัฐบาล-ดีอีเอสประชุมคณะทำงานเตรียมความพร้อมในการเข้าเป็นภาคีอนุสัญญา สหประชาชาติฯ


วันศุกร์ที่ 26 พฤษภาคม 2566
ดีอีเอสประชุมคณะทำงานเตรียมความพร้อมในการเข้าเป็นภาคีอนุสัญญา สหประชาชาติฯ
ดีอีเอสประชุมคณะทำงานเตรียมความพร้อมในการเข้าเป็นภาคีอนุสัญญา สหประชาชาติฯ
วันนี้ (26 พฤษภาคม 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานเพื่อเตรียมความพร้อมในการเข้าเป็นภาคีอนุสัญญาสหประชาชาติว่าด้วยการใช้การติดต่อสื่อสารอิเล็กทรอนิกส์ในสัญญาระหว่างประเทศ (United Nations Convention on the Use of Electronic Communications in International Contracts (New York, 2005)) ของประเทศไทย ครั้งที่ 2/2566 ในรูปแบบผสม (hybrid) โดยมีหน่วยงานที่เกี่ยวข้องเข้าร่วมการประชุมฯ อาทิ กระทรวงการต่างประเทศ กระทรวงพาณิชย์ กระทรวงการคลัง สำนักงานคณะกรรมการพัฒนาระบบราชการ สำนักงานคณะกรรมการกฤษฎีกา สำนักงานอัยการสูงสุด สภาทนายความ ในพระบรมราชูปถัมภ์ และคณะกรรมการร่วมภาคเอกชน 3 สถาบัน ณ ห้องประชุม 802 ชั้น 8 กระทรวงดิจิทัลเพื่อเศรษฐกิจและสังคม
________________________

ที่มา : https://www.thaigov.go.th/news/contents/details/68568