รัฐบาลไทย-ข่าวทำเนียบรัฐบาล-ผู้ตรวจราชการกระทรวงดิจิทัลฯ ลงพื้นที่จังหวัดปราจีนบุรี ระดมพลังหน่วยงานภายใต้สังกัดร่วมขับเคลื่อนยุทธศาสตร์กระทรวงฯ ในระดับจังหวัด


วันศุกร์ที่ 26 พฤษภาคม 2566
ผู้ตรวจราชการกระทรวงดิจิทัลฯ ลงพื้นที่จังหวัดปราจีนบุรี ระดมพลังหน่วยงานภายใต้สังกัดร่วมขับเคลื่อนยุทธศาสตร์กระทรวงฯ ในระดับจังหวัด
ผู้ตรวจราชการกระทรวงดิจิทัลฯ ลงพื้นที่จังหวัดปราจีนบุรี ระดมพลังหน่วยงานภายใต้สังกัดร่วมขับเคลื่อนยุทธศาสตร์กระทรวงฯ ในระดับจังหวัด
25-26 พ.ค.66//นางสาวกรรวี สิทธิชีวภาค ผู้ตรวจราชการกระทรวงดิจิทัลเพื่อเศรษฐกิจและสังคม พร้อมคณะ ลงพื้นที่ติดตามความผลการดำเนินงานโครงการต่างๆ ภายใต้แผนการตรวจราชการของผู้ตรวจราชการกระทรวงฯ ประจำปีงบประมาณ พ.ศ.2566 พร้อมผลักดันการขับเคลื่อนยุทธศาสตร์กระทรวงฯ ณ จังหวัดปราจีนบุรี โดยได้คณะหัวหน้าหน่วยงานภายใต้ ดศ. เข้าพบนายรณรงค์ นครจินดา ผู้ว่าราชการจังหวัดปราจีนบุรี เพื่อหารือข้อราชการเกี่ยวกับนโยบายการพัฒนาจังหวัดในส่วนที่เกี่ยวข้องกับภารกิจ ดศ. ซึ่งผู้ว่าราชการฯ มีเป้าหมายจะพัฒนาพื้นที่ตำบลท่าตูม อำเภอศรีมหาโพธิ เป็นเมืองอัจฉริยะ จากนั้นได้มีการประชุมร่วมกับหัวหน้าหน่วยงานภายใต้สังกัด ดศ. ทั้งสำนักงานสถิติจังหวัด สถานีอุตุนิยมวิทยา โทรคมนาคมจังหวัด สำนักงานไปรษณีย์ และสำนักงานส่งเสริมเศรษฐกิจดิจิทัล ภาคตะวันออก เพื่อรับฟังสรุปผลการดำเนินงานสำคัญรวมถึงปัญหาอุปสรรค เพื่อให้ข้อเสนอแนะ/แนวทางแก้ไขปัญหาตามความเหมาะสม และสรุปรายงานผู้บริหารกระทรวงฯ พิจารณต่อไป รวมทั้งได้ตรวจเยี่ยมการดำเนินงานของศูนย์ดิจิทัลชุมชน ณ ห้องสมุดประชาชนเฉลิมราชกุมารีอำเภอศรีมโหสถ มีผู้ใช้บริการส่วนใหญ่เป็นเด็กนักเรียนมาใช้ค้นคว้าข้อมูลทำการบ้านและเล่นเกม โดยผู้ตรวจราชการกระทรวงฯ ขอให้ผู้ดูแลศูนย์ฯ ส่งเสริมให้คนในชุมชนและหน่วยงานต่างๆในพื้นที่มา ใช้ประโยชน์มากขึ้น นอกจากนั้นยังได้ตรวจเยี่ยมการดำเนินงานส่งเสริมการพัฒนาเมืองอัจฉริยะด้าน Smart Living ณ เทศบาลตำบลศรีมหาโพธิ ซึ่งรับผิดชอบเรื่องความปลอดภัยได้นำระบบ CCTV และจอ LED มาใช้ป้องกันดูแลประชาชนในพื้นที่ช่วยลดปัญหาอาชญากรรม ทั้งนี้ ผู้ตรวจราชการกระทรวงฯ ได้เสนอแนะให้ทุกหน่วยงานของ ดศ. บูรณาการทำงานร่วมกันตามภารกิจเพื่อให้เกิดการขับเคลื่อนยุทธศาสตร์กระทรวงฯ อย่างเข้มแข็งต่อไป
_________________________

ที่มา : https://www.thaigov.go.th/news/contents/details/68577