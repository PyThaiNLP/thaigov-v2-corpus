รัฐบาลไทย-ข่าวทำเนียบรัฐบาล-เปิดรายงานผล แผนแม่บทน้ำ 5 ปี คนไทยเข้าถึงน้ำดื่มปลอดภัย 100% เร่งพัฒนาประปาดื่มได้ ตามเป้าหมาย SDGs


วันศุกร์ที่ 26 พฤษภาคม 2566
เปิดรายงานผล แผนแม่บทน้ำ 5 ปี คนไทยเข้าถึงน้ำดื่มปลอดภัย 100% เร่งพัฒนาประปาดื่มได้ ตามเป้าหมาย SDGs
.....
สำนักงานทรัพยากรน้ำแห่งชาติ (สทนช.) รายงานผลการดำเนินงานตามแผนแม่บทการบริหารจัดการทรัพยากรน้ำ 20 ปี (พ.ศ.2561 – 2580) ในช่วงปี พ.ศ. 2561 – 2565 ตามตัวชี้วัด 6 ด้าน ได้แก่
.
- ด้านการจัดการน้ำอุปโภคบริโภค ก่อสร้างระบบประปา 256 หมู่บ้าน เพิ่มประสิทธิภาพระบบประปา 5,005 หมู่บ้าน ปรับปรุงระบบประปาหมู่บ้านให้ได้มาตรฐาน (SDGs) ที่ผ่านมาตรฐานประปาดื่มได้ เฉลี่ย 38.48%
- ด้านการสร้างความมั่นคงของน้ำภาคการผลิต พัฒนาแหล่งเก็บน้ำ/อาคารบังคับน้ำ/ระบบส่งน้ำใหม่ ในพื้นที่ชลประทาน 1,420 แห่ง ปริมาณน้ำ 601.51 ล้านลบ.ม. พื้นที่รับประโยชน์ 1,189,954 ไร่
- ด้านการจัดการน้ำท่วมและอุทกภัย เพิ่มประสิทธิภาพการระบายน้ำ ปรับปรุงสิ่งกีดขวางทางน้ำ 201 แห่ง ปรับปรุงลำน้ำธรรมชาติที่ตื้นเขิน 115 แห่ง ระยะทาง 181 กม.
- ด้านการจัดการคุณภาพน้ำและอนุรักษ์ทรัพยากรน้ำ เพิ่มประสิทธิภาพในการบำบัดและควบคุมการระบายน้ำเสียออกสู่สิ่งแวดล้อม โดยสร้างใหม่ 18 ระบบ เพิ่มประสิทธิภาพ 1 แห่ง
- ด้านการอนุรักษ์ฟื้นฟูสภาพป่าต้นน้ำที่เสื่อมโทรมและป้องกันการพังทลายของดิน โดยอนุรักษ์พื้นฟูป่าต้นน้ำที่เสื่อมโทรม 179,909 ไร่ ป้องกันและลดการชะล้างพังทลายของดินในพื้นที่ต้นน้ำ 118,608 ไร่
- ด้านการบริหารจัดการ ใช้ตัวชี้วัดเชิงคุณภาพ เช่น ปรับปรุงกฎหมายและองค์กรด้านการบริหารจัดการน้ำ ออกกฎหมายลำดับรอง รวม 25 ฉบับ ทำร่างแผนแม่บทฯ น้ำ ช่วงปีถัดไป และติดตามประเมินผล
.
สำหรับ ตัวชี้วัดการพัฒนาที่ยั่งยืน SDG 6 พบว่าไทยมีการดำเนินงานสูงกว่าค่าเฉลี่ยโลก โดยมีสัดส่วนประชากรที่เข้าถึงบริการน้ำดื่มปลอดภัย/บริการน้ำดื่มขั้นพื้นฐาน 100% เข้าถึงสุขาภิบาลขั้นพื้นฐาน 99% ส่วนการบริหารจัดการน้ำอย่างบูรณาการใกล้เคียงค่าเฉลี่ยโลกที่ 54% โดยไทยได้ 53% อยู่ในระดับปานกลาง-สูง
.
อ่านเพิ่มเติม คลิก >> https://www.thaigov.go.th/news/contents/details/68469
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68564