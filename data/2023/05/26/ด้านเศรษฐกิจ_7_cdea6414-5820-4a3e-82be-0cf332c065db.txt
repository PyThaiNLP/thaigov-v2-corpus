รัฐบาลไทย-ข่าวทำเนียบรัฐบาล-รองปลัดฯ ณัฏฐิญา เร่งประชุมติดตามความคืบหน้ากรณีข้อร้องเรียนที่เกิดขึ้น กับเจ้าหน้าที่ของกระทรวงอุตสาหกรรม


วันศุกร์ที่ 26 พฤษภาคม 2566
26/05/2566
พิมพ์
รองปลัดฯ ณัฏฐิญา เร่งประชุมติดตามความคืบหน้ากรณีข้อร้องเรียนที่เกิดขึ้น กับเจ้าหน้าที่ของกระทรวงอุตสาหกรรม
สั่งการกองกฎหมาย สปอ. และศูนย์ปฏิบัติการต่อต้านการทุจริต อก. เร่งดำเนินการอย่างใกล้ชิด เพื่อรายงานในภาพรวมของกระทรวงอุตสาหกรรมในระบบรายงานข้อร้องเรียนเจ้าหน้าที่รัฐกระทำการทุจริตหรือประพฤติมิชอบของสำนักงานคณะกรรมการป้องกันและปราบปรามการทุจริตในภาครัฐ
รองปลัดฯ ณัฏฐิญา เร่งประชุมติดตามความคืบหน้ากรณีข้อร้องเรียนที่เกิดขึ้นกับเจ้าหน้าที่ของกระทรวงอุตสาหกรรม สั่งการกองกฎหมาย สปอ. และศูนย์ปฏิบัติการต่อต้านการทุจริต อก. เร่งดำเนินการอย่างใกล้ชิด เพื่อรายงานในภาพรวมของกระทรวงอุตสาหกรรมในระบบรายงานข้อร้องเรียนเจ้าหน้าที่รัฐกระทำการทุจริตหรือประพฤติมิชอบ ของสำนักงานคณะกรรมการป้องกันและปราบปรามการทุจริตในภาครัฐ (ปปท.)
เมื่อวันที่ 24 พฤษภาคม 2566 เวลา 14.00 น. นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการประชุมหารือติดตามความคืบหน้ากรณีข้อร้องเรียนที่เกิดขึ้นกับเจ้าหน้าที่ของกระทรวงอุตสาหกรรม ที่อยู่ในความรับผิดชอบของ กองกฎหมาย (กม.) สำนักงานปลัดกระทรวงอุตสาหกรรม ทั้งนี้ ได้มอบหมายให้ศูนย์ปฏิบัติการต่อต้านการทุจริต (ศปท.อก.) เร่งติดตามความคืบหน้ากรณีข้อร้องเรียนต่าง ๆ ที่ค้างอยู่ เพื่อให้การจัดทำแผนงานจัดการเกี่ยวกับเรื่องร้องเรียนที่ยังดำเนินการไม่แล้วเสร็จ เป็นไปด้วยความเรียบร้อยและมีประสิทธิภาพ รวมทั้ง การรายงานผลข้อร้องเรียนในภาพรวมของกระทรวงอุตสาหกรรม ผ่านระบบรายงานข้อร้องเรียนเจ้าหน้าที่รัฐกระทำการทุจริตหรือประพฤติมิชอบ ของสำนักงานคณะกรรมการป้องกันและปราบปรามการทุจริตในภาครัฐ (ปปท.) ต่อไป โดยมี นายสมชัย เอมบำรุง ผู้อำนวยการกองกฎหมาย นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต และเจ้าหน้าที่ผู้รับผิดชอบ เข้าร่วมรายงาน ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/68584