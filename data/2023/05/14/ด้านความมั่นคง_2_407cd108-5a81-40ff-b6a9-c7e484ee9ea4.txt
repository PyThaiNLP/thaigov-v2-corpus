รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันเสาร์ที่ 13 พฤษภาคม 2566
13/05/2566
พิมพ์
ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
วันนี้ (13 พ.ค. 66) นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 11-13 พฤษภาคม 2566 ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดเชียงใหม่ พื้นที่วัดโต้งธาตุ (ที่ธรณีสงฆ์วัดศรีนวรัฐ) ตำบลบ้านกลาง อำเภอสันป่าตอง ดร.หม่อมหลวงสราลี กิติยากร พระขนิษฐาในพระเจ้าวรวงศ์เธอ พระองค์เจ้าโสมสวลี กรมหมื่นสุทธนารีนาถ เป็นประธานในพิธีปลูกฝ้าย จุลกฐิน เพื่อน้อมถวายเป็นพระราชกุศลแด่สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีนายวรวิทย์ ชัยสวัสดิ์ รองผู้ว่าราชการจังหวัดเชียงใหม่ นายณัชฐเดช มุลาลี นายอำเภอสันป่าตอง หัวหน้าส่วนราชการ ผู้นำท้องถิ่นท้องที่ และประชาชนในพื้นที่ร่วมพิธี
2. จังหวัดเลย ที่บริเวณหน้าจวนผู้ว่าราชการจังหวัดเลย ถนนเจริญรัฐ ตำบลกุดป่อง อำเภอเมืองเลย นายทวี เสริมภักดีกุล ผู้ว่าราชการจังหวัดเลย พร้อมด้วย นางวราภรณ์ เสริมภักดีกุล ประธานแม่บ้านมหาดไทยจังหวัดเลย นางเตือนใจ บุตรคุณ นางพัชรา เหล็กดี รองนายกเหล่ากาชาดจังหวัดเลย สมาชิกแม่บ้านมหาดไทยจังหวัดเลย ข้าราชการ พนักงาน และเจ้าหน้าที่ ร่วมทำบุญตักบาตร เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
3. จังหวัดหนองคาย วัดจอมมณี ตำบลมีชัย อำเภอเมืองหนองคาย นายราชันย์ ซุ้นหั้ว ผู้ว่าราชการจังหวัดหนองคาย เป็นประธานฝ่ายฆราวาส พร้อมด้วย นายณัฐวัสส์ วิริยานภาภรณ์ นายชาญชัย คงทัน รองผู้ว่าราชการจังหวัดหนองคาย นายประทีป อุ่ยเจริญ ปลัดจังหวัดหนองคาย นายสนั่น ณ นุวงษ์ หัวหน้าสำนักงานจังหวัดหนองคาย นายประยูร อรัญรุท นายอำเภอเมืองหนองคาย หัวหน้าส่วนราชการ เจ้าหน้าที่ และพุทธศาสนิกชนจังหวัดหนองคาย ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดพระนครศรีอยุธยา ที่วัดพนัญเชิง วรวิหาร อำเภอพระนครศรีอยุธยา นายกกชัย ฉายรัศมีกุล รองผู้ว่าราชการจังหวัดพระนครศรีอยุธยา เป็นประธานในพิธีเจริญพระพุทธมนต์และเจริญจิตตภาวนา บำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ผู้นำท้องถิ่นท้องที่ และพุทธศาสนิกชนในพื้นที่ร่วมพิธี
5. จังหวัดสุพรรณบุรี ที่วัดสามัคคีธรรม ตำบลหนองโพธิ์ อำเภอหนองหญ้าไซ นางดวงพร คุณากรวงศ์ นายอำเภอหนองหญ้าไซ พร้อมด้วย นายพรชัย เมฆฉาย นายกองค์การบริหารส่วนตำบลหนองโพธิ์ คณะสงฆ์อำเภอหนองหญ้าไซ หัวหน้าส่วนราชการอำเภอหนองหญ้าไซ ปลัดอำเภอ กำนัน ผู้ใหญ่บ้าน เจ้าหน้าที่ และประชาชนอำเภอหนองหญ้าไซ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
6. จังหวัดพะเยา ตำบลห้วยแก้ว อำเภอภูกามยาว นางศุภกาญจน์ โรจนโสทร ประธานแม่บ้านมหาดไทยจังหวัดพะเยา พร้อมด้วย ว่าที่ร้อยโทบำรุง คำไว นายอำเภอภูกามยาว สมาชิกแม่บ้านมหาดไทยจังหวัดพะเยา ร่วมลงพื้นที่ตรวจเยี่ยม ผู้ยากไร้ ผู้พิการ และผู้ด้อยโอกาส ในพื้นที่อำเภอภูกามยาว เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดบุรีรัมย์ ที่อำเภอสตึก ตำบลสตึก นายกันวลินทร์ เมืองแก้ว นายอำเภอสตึก พร้อมด้วย สมาชิกเหล่ากาชาดอำเภอสตึก กำนัน ผู้ใหญ่บ้าน ร่วมลงพื้นที่ตรวจเยี่ยม ผู้ยากไร้ ผู้พิการ และผู้ด้อยโอกาส ในพื้นที่อำเภอสตึก เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/68184