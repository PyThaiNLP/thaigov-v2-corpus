รัฐบาลไทย-ข่าวทำเนียบรัฐบาล-SME D Bank ยืนหนึ่งพัฒนาเอสเอ็มอีไทย ยกทัพ 13 กิจกรรมเสริมแกร่ง พร้อมเสิร์ฟตลอดเดือน มิ.ย. 66


วันอังคารที่ 30 พฤษภาคม 2566
30/05/2566
พิมพ์
SME D Bank ยืนหนึ่งพัฒนาเอสเอ็มอีไทย ยกทัพ 13 กิจกรรมเสริมแกร่ง พร้อมเสิร์ฟตลอดเดือน มิ.ย. 66
SME D Bank เดินหน้าสนับสนุนผ่าน “การพัฒนา” ยกทัพ  13 กิจกรรมเสริมแกร่ง ตลอดเดือน มิ.ย.66 ฟรี! ไม่มีค่าใช้จ่าย สมัครร่วมกิจกรรมหรือสอบถามข้อมูลเพิ่มเติม Call CENTER 1357
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ธนาคารเพื่อเอสเอ็มอีไทย พร้อมเคียงข้างผู้ประกอบการเอสเอ็มอีตลอดเส้นทางธุรกิจ นอกจากบริการ “เติมทุน” ผ่านผลิตภัณฑ์สินเชื่อครอบคลุมทุกกลุ่มธุรกิจ วงเงินกู้สูงสุด 50 ล้านบาท ยังเดินหน้าสนับสนุนผ่าน “การพัฒนา” ยกทัพ  13 กิจกรรมเสริมแกร่ง ตลอดเดือน มิ.ย.66 ฟรี! ไม่มีค่าใช้จ่าย สมัครร่วมกิจกรรมหรือสอบถามข้อมูลเพิ่มเติม Call CENTER 1357 ประกอบด้วย
1. บริการเติมทุนคู่พัฒนา ในงาน “อุตสาหกรรมแฟร์ นวพลาซ่า” จ.ปทุมธานี วันที่ 1-2 มิ.ย.66 ณ อาคารนวพลาซ่า เขตส่งเสริมอุตสาหกรรมนวนคร อ.คลองหลวง จ.ปทุมธานี
2. เสริมแกร่งเอสเอ็มอีเข้าถึงแหล่งทุน เสริมสภาพคล่องธุรกิจ ในงาน "Thailand Smart Money" ระยอง ครั้งที่ 6 บูธหมายเลข 4A ชั้น 1 ศูนย์การค้าเซ็นทรัลพลาซา จ.ระยอง วันที่ 23-25 มิ.ย.66
3. ยกขบวนสุดยอดสินค้าเอสเอ็มอีทั่วประเทศ มาให้เลือกช้อปแบบจุใจ ในงาน “SME D Market 2023” ณ ชั้น 1 สำนักงานใหญ่ SME D Bank วันที่ 26-27 มิ.ย.66
4. ผนึกกำลัง สภาอุตสาหกรรมแห่งประเทศไทย (ส.อ.ท.) เข้าร่วมงาน “เปิดกล่องของขวัญเพื่อ SMEs” เติมเต็มการเงินและความรู้แก่สมาชิก ส.อ.ท. ได้แก่ วันที่ 7 มิ.ย.66 จ.ปราจีนบุรี และวันที่ 29 มิ.ย.66 จ.ลพบุรี
5. พาเอสเอ็มอีเข้าถึงการจัดซื้อจัดจ้างภาครัฐ ในงาน “SME GP Day” ได้แก่ วันที่ 9 มิ.ย.66 จ.บุรีรัมย์ , วันที่ 20 มิ.ย.66 จ.จันทบุรี และ วันที่ 23 มิ.ย.66 จ.พิษณุโลก
6. สอนสร้างตัวตนในตลาดออนไลน์ “ยอดขายปังด้วย TikTok Marketing” โรงแรมนภาลัย จ.อุดรธานี วันที่ 2 มิ.ย.66
7. “เนรมิตสื่อออนไลน์ด้วย Canva” ได้แก่ วันที่ 8-9 มิ.ย.66 จ.สมุทรสงคราม และวันที่ 27 มิ.ย.66 จ.สมุทรสาคร
8. กิจกรรม “สร้างอาชีพ สร้าง SMEs” ครั้งที่ 3 โรงแรมสุนีย์ แกรนด์ แอนด์ คอนเวนชั่น เซ็นเตอร์ จ.อุบลราชธานี วันที่ 16 มิ.ย.66
9. สร้างช่องทาง เพิ่มรายได้ ด้วย Location Marketing และ Google Business Profile  จ.เชียงราย วันที่ 20 มิ.ย.66
10. “ชี้ช่องรวยด้วย TikTok” ครั้งที่ 5 อ.หาดใหญ่ จ.สงขลา วันที่ 21 มิ.ย.66
11. “THAI SME GP รัฐพร้อมซื้อ SMEs พร้อมขาย” กิจกรรมจับคู่ธุรกิจเข้าถึงการซื้อจัดจ้างภาครัฐและเอกชน ได้แก่ วันที่ 2-3 มิ.ย.66 จ.เพชรบุรี , วันที่ 6-7 มิ.ย.66 จ.สมุทรสาคร , วันที่ 9-10 มิ.ย.66 จ.ราชบุรี และ วันที่ 26-27 มิ.ย.66 จ.นนทบุรี
12. "THAI SME GP Roadshow" กิจกรรมจับคู่ธุรกิจพาถึงการจัดซื้อจัดจ้างภาครัฐ สำหรับกลุ่มอุตสาหกรรมการแพทย์ และดิจิทัล วันที่ 7 มิ.ย.66 จ.ปราจีนบุรี และวันที่ 14 มิ.ย.66 จ.เชียงใหม่
13. โครงการ SME D Coach  สามารถติดต่อเพื่อขอรับคำปรึกษายกระดับธุรกิจจากโค้ชมืออาชีพ ในด้านต่าง ๆ  เช่น เจาะลึกการสร้างและใช้งาน “LINE OA” ออกแบบโลโก้สำหรับ SMEs แนะนำใช้เครื่องมือเทคโนโลยีดิจิทัล เพิ่มศักยภาพกิจการ และช่วยขยายตลาดด้วย “Location Marketing” เป็นต้น

ที่มา : https://www.thaigov.go.th/news/contents/details/68677