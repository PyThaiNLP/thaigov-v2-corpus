รัฐบาลไทย-ข่าวทำเนียบรัฐบาล-ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดการประชุมหญ้าแฝกนานาชาติ ครั้งที่ 7 


วันอังคารที่ 30 พฤษภาคม 2566
ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดการประชุมหญ้าแฝกนานาชาติ ครั้งที่ 7
ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดการประชุมหญ้าแฝกนานาชาติ ครั้งที่ 7
ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดการประชุมหญ้าแฝกนานาชาติ ครั้งที่ 7
วันที่ 29 พฤษภาคม 2566 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย นางชญานันท์ ภักดีจิตต์ รองปลัดกระทรวงฯ และหน่วยงานภายใต้สังกัด ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงเปิดการประชุมหญ้าแฝกนานาชาติ ครั้งที่ 7 เรื่อง หญ้าแฝกเพื่อการอนุรักษ์ดินและน้ำ : เฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ได้ทรงศึกษาการใช้ประโยชน์จากหญ้าแฝกในการปรับปรุง บำรุงดิน ส่งผลให้มีการใช้หญ้าแฝกแพร่หลายมากขึ้น ประกอบกับมีเครือข่ายหญ้าแฝกนานาชาติเกิดขึ้น ประเทศไทยจึงเป็นผู้ริเริ่มเสนอตัวจัดประชุม เรื่องหญ้าแฝกขึ้นครั้งแรก เมื่อปี 2539 โดยได้รับการสนับสนุนจากธนาคารโลก ซึ่งการประชุมครั้งนั้นมีการตกลงจะจัดประชุมหญ้าแฝกขึ้นเป็นประจำทุก 4 ปี โดยการประชุมครั้งที่ 7 นี้ ประเทศไทยเป็นเจ้าภาพจัดการประชุมเป็นครั้งที่สาม ระหว่างวันที่ 29 พฤษภาคม - 1 มิถุนายน 2566 ณ โรงแรมแชงกรี - ลา เชียงใหม่ อำเภอเมือง จังหวัดเชียงใหม่
จากนั้น เวลา 13.00 น. ปกท.ทส. พร้อมคณะ เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ณ ศูนย์ศึกษาการพัฒนาห้วยฮ่องไคร้อันเนื่องมาจากพระราชดำริ เสด็จฯ ไปยังจุดสาธิตงานศึกษารากหญ้าแฝกในดินท่าลี่ ณ งานศึกษาและพัฒนาที่ดิน โครงการพัฒนาและรณรงค์การใช้หญ้าแฝกอันเนื่องมาจากพระราชดำริในพื้นที่ศูนย์ศึกษาการพัฒนาอันเนื่องมาจากพระราชดำริ

ที่มา : https://www.thaigov.go.th/news/contents/details/68679