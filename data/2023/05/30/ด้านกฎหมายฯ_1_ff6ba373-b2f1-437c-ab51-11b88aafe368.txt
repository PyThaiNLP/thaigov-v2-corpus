รัฐบาลไทย-ข่าวทำเนียบรัฐบาล-กระทรวงยุติธรรม ร่วมกับทุกภาคส่วนที่เกี่ยวข้อง จัดงาน “สัปดาห์ธุรกิจกับสิทธิมนุษยชน ประจำปี ๒๕๖๖” (Bangkok Business and Human Rights week ๒๐๒๓)


วันอังคารที่ 30 พฤษภาคม 2566
30/05/2566
พิมพ์
กระทรวงยุติธรรม ร่วมกับทุกภาคส่วนที่เกี่ยวข้อง จัดงาน “สัปดาห์ธุรกิจกับสิทธิมนุษยชน ประจำปี ๒๕๖๖” (Bangkok Business and Human Rights week ๒๐๒๓)
กระทรวงยุติธรรม ร่วมกับทุกภาคส่วนที่เกี่ยวข้อง จัดงาน “สัปดาห์ธุรกิจกับสิทธิมนุษยชน ประจำปี ๒๕๖๖” (Bangkok Business and Human Rights week ๒๐๒๓)
เมื่อวันจันทร์ที่ ๒๙ พฤษภาคม ๒๕๖๕  เวลา ๐๙.๐๐ – ๑๒.๓๐ น. กระทรวงยุติธรรม โดยกรมคุ้มครองสิทธิและเสรีภาพ ร่วมกับโครงการพัฒนาแห่งสหประชาชาติ (United Nations Development Programme : UNDP) องค์การเพื่อความร่วมมือและการพัฒนาทางเศรษฐกิจ (Organisation for Economic Co-operation and Development: OECD) ผู้แทนไทยในคณะกรรมาธิการระหว่างรัฐบาลอาเซียนว่าด้วยสิทธิมนุษยชน (Thai Representative to ASEAN Intergovernmental Commission on Human Rights : AICHR) สมาคมเครือข่ายโกลบอลคอมแพ็กแห่งประเทศไทย (Global Compact Network Thailand : GCNT) และสภาอุตสาหกรรมแห่งประเทศไทย จัดงาน “สัปดาห์ธุรกิจกับสิทธิมนุษยชน ประจำปี ๒๕๖๖” (Bangkok Business and Human Rights week ๒๐๒๓) โดยได้รับเกียรติจาก คุณพงษ์สวาท กายอรุณสุทธิ์ ปลัดกระทรวงยุติธรรม คุณ Renaud Meyer ผู้แทนโครงการพัฒนาแห่งสหประชาชาติ ประจำประเทศไทย คุณ Froukje BOELE หัวหน้าโครงการระดับภูมิภาคและนโยบายสาธารณะ ศูนย์การดำเนินธุรกิจอย่างมีความรับผิดชอบ องค์การเพื่อความร่วมมือและการพัฒนาทางเศรษฐกิจ ศาสตราจารย์กิตติคุณ ดร. อมรา พงศาพิชญ์ ผู้แทนไทยในคณะกรรมาธิการระหว่างรัฐบาลอาเซียนว่าด้วยสิทธิมนุษยชน ดร. เนติธร ประดิษฐ์สาร รองเลขาธิการสมาคมเครือข่ายโกลบอลคอมแพ็กแห่งประเทศไทย และคุณสุชาติ จันทรานาคราช รองประธานสภาอุตสาหกรรมแห่งประเทศไทย ร่วมเป็นประธานกล่าวเปิดงานฯ
โดยงานฯ ดังกล่าว ดำเนินการในรูปแบบออนไลน์ผ่าน Application Zoom Webinar และถ่ายทอดสดผ่านทาง Facebook Fanpage กรมคุ้มครองสิทธิและเสรีภาพ โดยมีวัตถุประสงค์เพื่อให้เป็นสัปดาห์ที่ทุกภาคส่วนร่วมมือร่วมใจกันจัดกิจกรรมเพื่อส่งเสริมการดำเนินงานและสร้างความตระหนักรู้ในเรื่องธุรกิจกับสิทธิมนุษยชน การดำเนินธุรกิจด้วยความรับผิดชอบ และการพัฒนาอย่างยั่งยืน ทั้งนี้ ในวันนี้มีผู้เข้าร่วมงานฯ จากทั้งช่องทาง Zoom Webinar และ Facebook Fanpage กรมคุ้มครองสิทธิและเสรีภาพ รวมจำนวนทั้งสิ้นประมาณ ๘๐๐ คน
สำหรับกิจกรรมฯ จัดขึ้นเป็นวันแรก โดยเป็นการสัมมนาเรื่อง ธุรกิจกับสิทธิมนุษยชน : ผลกระทบต่อสิ่งแวดล้อมและการเปลี่ยนแปลงสภาพภูมิอากาศ “ความท้าทาย และความร่วมมือ เพื่อโลกที่ดีกว่าเดิม” ทั้งนี้ การสัมมนาฯ ดังกล่าว แบ่งออกเป็น ๓ ช่วง โดยช่วงแรก ได้รับเกียรติจาก คุณร่มฉัตร วชิรรัตนากรกุล เจ้าหน้าที่สิทธิมนุษยชนด้านสิ่งแวดล้อมและการเปลี่ยนแปลงของสภาพภูมิอากาศ สำนักงานข้าหลวงใหญ่สิทธิมนุษยชนแห่งสหประชาชาติ บรรยายในหัวข้อ “ความสำคัญของการดำเนินธุรกิจที่มีความรับผิดชอบและเคารพสิทธิมนุษยชน : ผลกระทบต่อสิ่งแวดล้อมและการเปลี่ยนแปลงสภาพภูมิอากาศ” ช่วงที่ ๒ เป็นการเสวนาในหัวข้อ “การดำเนินการของภาครัฐเพื่อสนับสนุนการดำเนินธุรกิจที่มีความรับผิดชอบและเคารพสิทธิมนุษยชน มุ่งสู่การลดผลกระทบต่อสิ่งแวดล้อมและการเปลี่ยนแปลงสภาพภูมิอากาศ” โดยได้รับเกียรติจากผู้แทนกรมองค์การระหว่างประเทศ กระทรวงการต่างประเทศ ผู้แทนสำนักงานนโยบายและแผนทรัพยากรธรรมชาติและสิ่งแวดล้อม กระทรวงทรัพยากรธรรมชาติและสิ่งแวดล้อม ผู้แทนสำนักงานพัฒนาวิทยาศาสตร์และเทคโนโลยีแห่งชาติ กระทรวงการอุดมศึกษาวิทยาศาสตร์ วิจัยและนวัตกรรม และคุณนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ กรมคุ้มครองสิทธิและเสรีภาพ กระทรวงยุติธรรม ร่วมเป็นวิทยากรเสวนา โดยมีคุณธาริณี สุรวรนนท์ ผู้จัดการโครงการธุรกิจกับสิทธิมนุษยชน โครงการพัฒนาแห่งสหประชาชาติ ประจำประเทศไทย เป็นผู้ดำเนินรายการ สำหรับช่วงที่ ๓ เป็นการเสวนาหัวข้อ“การดำเนินการของภาคธุรกิจเพื่อสนับสนุนการดำเนินธุรกิจที่มีความรับผิดชอบและเคารพสิทธิมนุษยชน มุ่งสู่การลดผลกระทบต่อสิ่งแวดล้อมและการเปลี่ยนแปลงสภาพภูมิอากาศ” โดยได้รับเกียรติจากผู้แทนบริษัท ไทยออยล์ จำกัด (มหาชน) ผู้แทนบริษัท ปูนซิเมนต์ไทย จำกัด (มหาชน) ผู้แทนบริษัท ซันสวีท จำกัด (มหาชน) และผู้แทนบริษัท สิงห์ เอสเตท จำกัด (มหาชน) ร่วมเป็นวิทยากรเสวนา โดยมีคุณจิตรรดี สิงหโกวินท์ เจ้าหน้าที่โครงการอาวุโส สมาคมเครือข่ายโกลบอลคอมแพ็กแห่งประเทศไทย เป็นผู้ดำเนินรายการ
ทั้งนี้ งานสัปดาห์ธุรกิจกับสิทธิมนุษยชน ประจำปี ๒๕๖๖ กำหนดจัดขึ้นระหว่างวันที่ ๒๙ พฤษภาคม – ๙ มิถุนายน ๒๕๖๖ โดยในวันอังคารที่ ๓๐ พฤษภาคม ๒๕๖๖ จะเป็นการสัมมนาเรื่อง “สร้างความสามารถการแข่งขันอย่างมืออาชีพและยั่งยืน”

ที่มา : https://www.thaigov.go.th/news/contents/details/68676