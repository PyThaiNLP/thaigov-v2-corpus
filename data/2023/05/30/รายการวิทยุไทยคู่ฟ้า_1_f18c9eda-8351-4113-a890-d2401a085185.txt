รัฐบาลไทย-ข่าวทำเนียบรัฐบาล-เศรษฐกิจไทยไตรมาสที่ 1-2566 ปรับตัวดีขึ้น


วันอังคารที่ 30 พฤษภาคม 2566
เศรษฐกิจไทยไตรมาสที่ 1-2566 ปรับตัวดีขึ้น
วันอังคารที่ 30 พฤษภาคม 2566
ต่อจากนี้ไป ขอเชิญรับฟังไทยคู่ฟ้า
ธนาคารแห่งประเทศไทย เผยข้อมูลเศรษฐกิจไทยไตรมาสที่ 1/2566 ปรับตัวดีขึ้นจากไตรมาสก่อน
โดยภาคการท่องเที่ยวกลับมาเป็นเครื่องยนต์สำคัญในการขับเคลื่อนเศรษฐกิจ
ส่งผลให้ภาคบริการและการบริโภคภาคเอกชนปรับตัวเพิ่มขึ้นด้วย นับจากช่วงครึ่งหลังของปี 2565
ที่การระบาดของโรคโควิด-19 คลี่คลาย
นานาประเทศรวมถึงไทยทยอยปลดล็อกมาตรการการเดินทางระหว่างประเทศทำให้จำนวนนักท่องเที่ยวต่างช
าติที่เดินทางเข้าไทยเพิ่มมากขึ้น ทั้งนี้ คาดว่าในปี 2566 จำนวนนักท่องเที่ยวต่างชาติที่เดินทางเข้าไทยจะอยู่ที่
28 ล้านคน และปี 2567 จะเพิ่มขึ้นเป็น 35 ล้านคน ด้วยปัจจัยสำคัญ 2 ประการคือ การเปิดประเทศของจีน
และความเร็วในการฟื้นตัวของนักท่องเที่ยวต่างชาติโดยรวม สูงกว่าที่คาดการณ์ไว้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/68688