รัฐบาลไทย-ข่าวทำเนียบรัฐบาล-โชคทองยังไม่หมดไป! กรุงไทยชวนร้านค้า “ลุ้นทอง” รางวัลใหญ่รอบสุดท้าย เพียงใช้แอปฯ ถุงเงิน ภายใน 31 พ.ค.นี้


วันอังคารที่ 30 พฤษภาคม 2566
30/05/2566
พิมพ์
โชคทองยังไม่หมดไป! กรุงไทยชวนร้านค้า “ลุ้นทอง” รางวัลใหญ่รอบสุดท้าย เพียงใช้แอปฯ ถุงเงิน ภายใน 31 พ.ค.นี้
ธนาคารกรุงไทย จัดแคมเปญ “ถุงเงินขายดี มีโชค” มอบโชคสร้อยคอทองคำให้กับร้านค้าที่ใช้ แอปพลิเคชัน “ถุงเงิน” รับชำระค่าสินค้าและบริการเพื่อกระตุ้นการซื้อและเร่งเพิ่มยอดขายให้กับร้านค้าถุงเงิน ทั่วประเทศ ตั้งแต่วันที่ 1 มีนาคม 2566
ธนาคารกรุงไทย จัดแคมเปญ “ถุงเงินขายดี มีโชค” มอบโชคสร้อยคอทองคำให้กับร้านค้าที่ใช้ แอปพลิเคชัน “ถุงเงิน” รับชำระค่าสินค้าและบริการเพื่อกระตุ้นการซื้อและเร่งเพิ่มยอดขายให้กับร้านค้าถุงเงิน ทั่วประเทศ ตั้งแต่วันที่ 1 มีนาคม 2566 โดยแจกโชคทองให้กับร้านค้าไปแล้ว 3 ครั้ง จำนวน 144 รางวัล รวมมูลค่า 1,552,500 บาท และจะแจกรางวัลครั้งสุดท้าย โดยเพิ่มรางวัลที่ 1 เป็นสร้อยคอทองคำหนัก 1 บาท อีก 18 รางวัล รวมเป็น 66 รางวัล มูลค่า 1,066,500 บาท ชวนพ่อค้าแม่ค้าที่ใช้แอปฯ ถุงเงินทุกคน ร่วมลุ้นรางวัลใหญ่นี้ไปพร้อมๆ กัน
ร่วมลุ้นรางวัลกับ แคมเปญ “ถุงเงินขายดี มีโชค” ได้ง่ายๆ เพียงใช้แอปฯ “ถุงเงิน” รับชำระค่าสินค้าและบริการขั้นต่ำ 50 บาทต่อรายการ หลังหักส่วนลดทุกประเภท ผ่านแอปฯ Krungthai NEXT G Wallet เป๋าตังเปย์ ในแอปฯ เป๋าตัง และพอยท์เพย์ เพื่อลุ้นรับรางวัลใหญ่รอบสุดท้าย ภายในวันที่ 31 พฤษภาคม 2566
แถมพิเศษ! ด้วยโปรปัง ๆ สำหรับร้านค้าที่เคยได้รับรางวัลไปแล้ว มีสิทธิ์ลุ้นรับรางวัลรอบนี้อีกครั้ง โดยจะประกาศรางวัล วันที่ 15 มิถุนายน 2566 ผ่านเว็บไซต์ https://krungthai.com/link/tunggnern-luckydraw

ที่มา : https://www.thaigov.go.th/news/contents/details/68684