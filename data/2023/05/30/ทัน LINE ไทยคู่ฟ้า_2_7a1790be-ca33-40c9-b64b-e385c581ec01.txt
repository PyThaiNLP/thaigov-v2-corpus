รัฐบาลไทย-ข่าวทำเนียบรัฐบาล-คลัง – พลังงาน วางแผนรองรับมาตรการลดภาษีดีเซล สิ้นสุด 20 ก.ค. นี้ บรรเทาผลกระทบประชาชน


วันอังคารที่ 30 พฤษภาคม 2566
คลัง – พลังงาน วางแผนรองรับมาตรการลดภาษีดีเซล สิ้นสุด 20 ก.ค. นี้ บรรเทาผลกระทบประชาชน
.....
กรณีที่ขณะนี้มีข้อมูลข่าวสารเกี่ยวกับมาตรการลดภาษีสรรพสามิตน้ำมันดีเซล 5 บาทต่อลิตร จะสิ้นสุดในวันที่ 20 ก.ค. 66 โดยมีความกังวลว่าระยะเวลาดังกล่าวอาจจะยังไม่มีรัฐบาลใหม่เข้ามาบริหารประเทศและติดสินใจเกี่ยวกับมาตรการ จะทำให้ราคาน้ำมันดีเซลปรับขึ้นทันที 5 บาทต่อลิตร จนกระทบต่อค่าครองชีพและเศรษฐกิจในภาพรวม
.
รัฐบาลรับทราบถึงข้อกังวลดังกล่าว ขอให้ประชาชนอย่าเพิ่งวิตกกังวล เพราะมาตรการลดภาษีสรรพสามิตน้ำมันดีเซลครั้งล่าสุด ที่รัฐบาลได้อนุมัติให้ดำเนินการ เพิ่งเริ่มมีผลไปเมื่อวันที่ 21 พ.ค. ที่ผ่านมา และจะไปสิ้นสุดในวันที่ 20 ก.ค. 66 หรือเหลือเวลาอีก 2 เดือน จึงจะสิ้นสุดมาตรการ ขณะเดียวกันกระทรวงการคลังจะหารือกับกระทรวงพลังงาน พิจารณาแนวทางต่าง ๆ เพื่อลดผลกระทบที่อาจเกิดกับประชาชน
.
อย่างไรก็ตาม มาตรการที่ต้องใช้จ่ายงบประมาณหรือทำให้รัฐสูญเสียรายได้อย่างมีนัยยะสำคัญ ควรต้องให้รัฐบาลใหม่เป็นผู้พิจารณา ขณะที่รัฐบาลรักษาการก็ต้องดำเนินการตามกฎหมาย ซึ่งบางเรื่องอาจดำเนินการได้เลย บางเรื่องต้องขอความเห็นชอบจากคณะกรรมการเลือกตั้ง (กกต.) ด้วย
.
อ่านเพิ่มเติม คลิก https://www.thaigov.go.th/news/contents/details/68629
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68709