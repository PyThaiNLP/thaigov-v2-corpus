รัฐบาลไทย-ข่าวทำเนียบรัฐบาล-กรรมการผู้อำนวยการใหญ่ บริษัท ท่าอากาศยานไทย จำกัด (มหาชน) พบพนักงานประจำปี 2566


วันอังคารที่ 23 พฤษภาคม 2566
กรรมการผู้อำนวยการใหญ่ บริษัท ท่าอากาศยานไทย จำกัด (มหาชน) พบพนักงานประจำปี 2566
...
นายกีรติ กิจมานะวัฒน์ กรรมการผู้อำนวยการใหญ่ บริษัท ท่าอากาศยานไทย จำกัด (มหาชน) (ทอท.) กระทรวงคมนาคม พบพนักงานและลูกจ้าง ทอท. ตามโครงการ “กอญ.พบพนักงาน” ประจำปีงบประมาณ 2566 เพื่อมอบนโยบายแนวทางการดำเนินงานของ ทอท. รวมทั้งตอบข้อซักถาม รับฟังปัญหา ข้อคิดเห็น/เสนอแนะต่างๆ จากผู้บริหาร พนักงาน และลูกจ้าง
เพื่อสร้างความเข้าใจในการดำเนินงานให้เป็นไปอย่างถูกต้องในทิศทางเดียวกัน และร่วมกันขับเคลื่อนองค์กรสู่เป้าหมายที่ตั้งไว้ โดยมีผู้บริหารและพนักงาน ทอท. เข้าร่วมโครงการ ณ ห้องประชุมใหญ่ อาคารสำนักงานใหญ่ ทอท. เมื่อวันที่ 23 พฤษภาคม 2566 สำหรับโครงการดังกล่าวจะจัดขึ้นต่อเนื่องจนถึงวันที่ 22 มิถุนายน 2566 ณ ท่าอากาศยานทั้ง 6 แห่งของ ทอท. ได้แก่ ท่าอากาศยานสุวรรณภูมิ ท่าอากาศยานดอนเมือง ท่าอากาศยานเชียงใหม่ ท่าอากาศยานแม่ฟ้าหลวง เชียงราย ท่าอากาศยานภูเก็ต และท่าอากาศยานหาดใหญ่

ที่มา : https://www.thaigov.go.th/news/contents/details/68472