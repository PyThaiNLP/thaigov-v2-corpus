รัฐบาลไทย-ข่าวทำเนียบรัฐบาล-รากฟันเทียมฝีมือคนไทย ถูกกว่านำเข้ากว่า 10 เท่า พร้อมใช้รักษาผู้สูงวัยสิทธิบัตรทอง


วันอังคารที่ 23 พฤษภาคม 2566
รากฟันเทียมฝีมือคนไทย ถูกกว่านำเข้ากว่า 10 เท่า พร้อมใช้รักษาผู้สูงวัยสิทธิบัตรทอง
.....
อีกหนึ่งความสำเร็จของนักวิจัยไทย เมื่อสำนักงานหลักประกันสุขภาพแห่งชาติ (สปสช.) ร่วมกับมูลนิธิทันตนวัตกรรมฯ ทำวิจัยเพื่อผลิตรากฟันเทียมจากฝีมือคนไทย ร่วมกับคณะทันตแพทยศาสตร์ จาก 3 มหาวิทยาลัย ประกอบด้วย จุฬาลงกรณ์มหาวิทยาลัย ม.มหิดล และม.เชียงใหม่ ที่ผลิตและทดลองจนได้ผลเป็นอย่างดี และได้รับการรับรองมาตรฐานสากลจากทุกองค์กรด้านทันตกรรมต่าง ๆ ทั่วโลก
.
รากฟันเทียมนี้ มีชื่อรุ่นว่า PRK ย่อมาจากคำว่า พระรามเก้า เพื่อแสดงให้เห็นถึงจุดริเริ่มโครงการที่มาจากพระราชดำริของในหลวงรัชกาลที่ 9 ที่ทรงห่วงใยราษฎร และมีพระประสงค์ให้ผู้สูงอายุได้มีสุขภาพช่องปากที่ดี โดยเฉพาะกับการได้รับรากฟันเทียมอย่างเท่าเทียม
.
ขณะนี้สามารถผลิตรากฟันเทียมได้ปีละ 100,000 ชิ้น ซึ่งไทยถือเป็นประเทศที่ 2 ในทวีปเอเชียที่ผลิตรากฟันเทียมที่ได้มาตรฐานเพื่อใช้งานได้เองถัดจากประเทศเกาหลีใต้ ที่สำคัญราคาถูกกว่านำเข้าถึงกว่า 10 เท่า หรือเพียงชิ้นละ 3,000 บาท จากชิ้นละ 40,000 - 50,000 บาท
.
ปัจจุบัน สปสช. ได้บรรจุให้เป็นชุดสิทธิประโยชน์ให้กับประชาชนสิทธิบัตรทอง โดยเฉพาะผู้สูงอายุที่ผ่านการวินิจฉัยจากทันตแพทย์ว่าควรได้รับรากฟันเทียม จะได้รับการรักษาทันทีโดยไม่มีค่าใช้จ่าย เพื่อให้ผู้สูงอายุที่มีปัญหาช่องปาก สุขภาพฟันที่จำเป็นต้องได้รับการรักษา ได้มีคุณภาพชีวิตและสุขภาพที่ดีมากขึ้น
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ครม. ยกสถานะ “วาฬสีน้ำเงิน” เป็นสัตว์ป่าสงวน เพื่ออนุรักษ์ไว้ไม่ให้สูญพันธุ์
เศรษฐกิจไทยไตรมาส 1/66 ปรับดีขึ้น จากแรงหนุนภาคการท่องเที่ยวไทยและนักท่องเที่ยวต่างชาติที่เพิ่มขึ้นต่อเนื่อง
โชว์ “ผ้าขาวม้า” มรดกภูมิปัญญาไทย ในเวที World Dance Day 2023 ระหว่างการเสนอขึ้นทะเบียนมรดกโลก
ตั้งเป้าปั้นผู้ประกอบการสตรีทฟู้ด 30,000 คนทั่วประเทศ สร้างงาน เพิ่มรายได้ กระตุ้นเศรษฐกิจ
บูม! 7 ผู้สร้างภาพยนตร์จีน เลือกไทยเป็นโลเคชันถ่ายทำภาพยนตร์ ดึงเงินเข้าประเทศ 750 ล้านบาท

ที่มา : https://www.thaigov.go.th/news/contents/details/68453