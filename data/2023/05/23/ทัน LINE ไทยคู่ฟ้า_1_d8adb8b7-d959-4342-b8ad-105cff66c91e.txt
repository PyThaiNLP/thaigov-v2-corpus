รัฐบาลไทย-ข่าวทำเนียบรัฐบาล-เศรษฐกิจไทยไตรมาส 1/66 ปรับดีขึ้น จากแรงหนุนภาคการท่องเที่ยวไทยและนักท่องเที่ยวต่างชาติที่เพิ่มขึ้นต่อเนื่อง


วันอังคารที่ 23 พฤษภาคม 2566
เศรษฐกิจไทยไตรมาส 1/66 ปรับดีขึ้น จากแรงหนุนภาคการท่องเที่ยวไทยและนักท่องเที่ยวต่างชาติที่เพิ่มขึ้นต่อเนื่อง
.....
ธนาคารแห่งประเทศไทย เผยในไตรมาสที่ 1/66 เศรษฐกิจไทยปรับดีขึ้นจากไตรมาสก่อน โดยจำนวนนักท่องเที่ยวไทยและต่างชาติที่เพิ่มขึ้นเป็นแรงส่งสำคัญ ส่งผลให้ภาคบริการและการใช้จ่ายในประเทศปรับเพิ่มขึ้น รวมถึงการจ้างงานดีขึ้นต่อเนื่องตามภาวะเศรษฐกิจ
.
ภาคการท่องเที่ยวกลับมาเป็นเครื่องยนต์สำคัญในการขับเคลื่อนเศรษฐกิจไทย โดยตั้งแต่ช่วงครึ่งหลังของปี 65 ที่สถานการณ์ COVID-19 คลี่คลาย และนานาประเทศรวมถึงไทยเริ่มปลดล็อกมาตรการจำกัดการเดินทางระหว่างประเทศตามนโยบายรัฐบาล ทำให้เป้าหมายที่ไทยจะกลับมามีจำนวนนักท่องเที่ยวต่างชาติแตะระดับก่อน COVID-19 ที่ราว 40 ล้านคน และมีรายได้เข้าประเทศกว่า 1.9 ล้านล้านบาท (ร้อยละ 11 ต่อ GDP) เริ่มมีความชัดเจนขึ้น สะท้อนจากจำนวนนักท่องเที่ยวต่างชาติเดือนมี.ค. 66 ที่ 7.1 หมื่นคนต่อวัน และจำนวน seat capacity ของเที่ยวบินนานาชาติเข้าไทย และการจองห้องพักโรงแรมที่มีแนวโน้มฟื้นตัวต่อเนื่อง
.
ขณะเดียวกันยังประเมินว่า จำนวนนักท่องเที่ยวต่างชาติจะอยู่ที่ 28 ล้านคน ในปี 66 และ 35 ล้านคน ในปี 67 เพิ่มขึ้นจากที่ประเมินไว้ จากการเปิดประเทศของจีนที่เร็วกว่าคาด และความเร็วในการฟื้นตัว (speed of recovery) ของนักท่องเที่ยวต่างชาติโดยรวม โดยคาดว่าความต้องการท่องเที่ยวของโลกที่เพิ่มขึ้น จะสนับสนุนให้นักท่องเที่ยวต่างชาติที่เดินทางเข้าไทยเพิ่มขึ้นต่อเนื่อง และเข้าสู่ระดับก่อน COVID-19 ได้ในปี 68
.
อ่านเพิ่มเติม คลิก https://www.thaigov.go.th/news/contents/details/68391
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ครม. ยกสถานะ “วาฬสีน้ำเงิน” เป็นสัตว์ป่าสงวน เพื่ออนุรักษ์ไว้ไม่ให้สูญพันธุ์
รากฟันเทียมฝีมือคนไทย ถูกกว่านำเข้ากว่า 10 เท่า พร้อมใช้รักษาผู้สูงวัยสิทธิบัตรทอง
โชว์ “ผ้าขาวม้า” มรดกภูมิปัญญาไทย ในเวที World Dance Day 2023 ระหว่างการเสนอขึ้นทะเบียนมรดกโลก
ตั้งเป้าปั้นผู้ประกอบการสตรีทฟู้ด 30,000 คนทั่วประเทศ สร้างงาน เพิ่มรายได้ กระตุ้นเศรษฐกิจ
บูม! 7 ผู้สร้างภาพยนตร์จีน เลือกไทยเป็นโลเคชันถ่ายทำภาพยนตร์ ดึงเงินเข้าประเทศ 750 ล้านบาท

ที่มา : https://www.thaigov.go.th/news/contents/details/68452