รัฐบาลไทย-ข่าวทำเนียบรัฐบาล-ธ.ก.ส. ชวนย้ายมาใช้ A-Mobile Plus รับ Cashback 20 บาท


วันอังคารที่ 23 พฤษภาคม 2566
23/05/2566
พิมพ์
ธ.ก.ส. ชวนย้ายมาใช้ A-Mobile Plus รับ Cashback 20 บาท
ธ.ก.ส. จัดแคมเปญ “ย้าย มาใช้ A-Mobile Plus ได้เงินคืน” โดยเชิญชวนลูกค้าที่ใช้งานแอปพลิเคชัน ธ.ก.ส. A-Mobile ย้ายมาสัมผัสประสบการณ์บริการทางการเงินที่สะดวกและรวดเร็วมากยิ่งขึ้นบนแอปพลิเคชัน A-Mobile Plus
ธนาคารเพื่อการเกษตรและสหกรณ์การเกษตร (ธ.ก.ส.) จัดแคมเปญ “ย้าย มาใช้ A-Mobile Plus ได้เงินคืน” โดยเชิญชวนลูกค้าที่ใช้งานแอปพลิเคชัน ธ.ก.ส. A-Mobile ย้ายมาสัมผัสประสบการณ์บริการทางการเงินที่สะดวกและรวดเร็วมากยิ่งขึ้นบนแอปพลิเคชัน A-Mobile Plus เพียงดาวน์โหลดและลงทะเบียนเปิดใช้งานแอปพลิเคชัน A-Mobile Plus และทำธุรกรรมในการถอนเงินไม่ใช้บัตร จ่ายบิล เติมเงิน หรือสแกนชำระค่าสินค้าและบริการ สะสมครบ 4 รายการ รับเลยเงินคืน 20 บาท/ราย/สิทธิ์ (จำกัด 100,000 สิทธิ์แรกตลอดแคมเปญ) ตั้งแต่วันนี้จนถึง 30 มิถุนายน 2566 โดยธนาคารจะโอนเงินคืนเข้าบัญชีเงินฝากออมทรัพย์ของลูกค้า ภายใน 30 วัน (เงื่อนไขเป็นไปตามที่ธนาคารกำหนด) ทั้งนี้ ธ.ก.ส.จะยกเลิกการใช้ ธ.ก.ส. A-Mobile เดิม มาใช้ A-Mobile Plus เพียงแอปพลิเคชันเดียว ตั้งแต่วันที่ 1 กรกฎาคม 2566 เป็นต้นไป

ที่มา : https://www.thaigov.go.th/news/contents/details/68458