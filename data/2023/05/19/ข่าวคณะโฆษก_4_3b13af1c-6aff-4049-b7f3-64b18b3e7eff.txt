รัฐบาลไทย-ข่าวทำเนียบรัฐบาล-“ทิพานัน”เผยแนวโน้มการประสบอันตรายของลูกจ้างจากการทำงานปี 65 ลดลง เงินกองทุนทดแทนสะสม 7.2 หมื่นล้านบาท  สะท้อนประสิทธิภาพรัฐบาลประยุทธ์ คุ้มครองแรงงาน 


วันศุกร์ที่ 19 พฤษภาคม 2566
19/05/2566
พิมพ์
“ทิพานัน”เผยแนวโน้มการประสบอันตรายของลูกจ้างจากการทำงานปี 65 ลดลง เงินกองทุนทดแทนสะสม 7.2 หมื่นล้านบาท  สะท้อนประสิทธิภาพรัฐบาลประยุทธ์ คุ้มครองแรงงาน
“ทิพานัน”เผยแนวโน้มการประสบอันตรายของลูกจ้างจากการทำงานปี 65 ลดลง เงินกองทุนทดแทนสะสม 7.2 หมื่นล้านบาท  สะท้อนประสิทธิภาพรัฐบาลประยุทธ์ คุ้มครองแรงงาน  ยกระดับคุณภาพชีวิตแรงงานทุกมิติ
วันที่ 19 พ.ค. 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ตามที่พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีความห่วงใยความปลอดภัยของนายจ้างและลูกจ้าง ในการทำงาน ซึ่งนายสุชาติ ชมกลิ่น รัฐมนตรีว่าการกระทรวงแรงงานได้ขับเคลื่อนผ่านกรมกรมสวัสดิการและคุ้มครองแรงงาน เข้าไปดูเข้าไปดูแลเรื่องความปลอดภัยในการทำงานสร้างความรู้ความเข้าใจให้กับนายจ้างในการดำเนินมาตรการเชิงป้องกันโดยนายจ้างต้องปฏิบัติตามกฎกระทรวงกำหนดมาตรฐานในการบริหาร จัดการ และดำเนินการด้านความปลอดภัย อาชีวอนามัย และสภาพแวดล้อมในการทำงานเกี่ยวกับงานก่อสร้าง พ.ศ. 2564 พร้อมกันนี้ยังส่งเสริมให้แรงงานเข้าถึงความสิทธิประโยชน์ต่างๆ
น.ส.ทิพานัน กล่าวว่า ล่าสุดสำนักงานประกันสังคม (สปส.) รายงานว่าสถิติการประสบอันตรายของลูกจ้างจากการทำงาน ในปี 2562-2565 พบว่ามีแนวโน้มลดลงต่อเนื่อง โดยปี 2562 มีลูกจ้างประสบอันตรายจากการทำงาน 94,906 ราย ต่อมาในปี 2565 ลดลงเหลือ 76,478 ราย ขณะที่สถานะสำนักงานกองทุนเงินทดแทน เพื่อดูแลลูกจ้างเมื่อประสบตั้งแต่ระดับการเจ็บป่วย เกิดความพิการ ไปจนถึงเสียชีวิต มีผลตอบแทนจากการลงทุนสะสม ณ วันที่ 31 ธันวาคม 2565 รวม 72,491 ล้านบาท แบ่งเป็น เงินสมทบจากนายจ้างสุทธิ 47,324 ล้านบาท และ ผลตอบแทนสะสมจากการลงทุน 25,167 ล้านบาท โดยเป้าหมายของกองทุนเงินทดแทน และ สปส. คือ การทำให้อัตราการประสบอันตรายของลูกจ้างไม่เกิดขึ้นแม้แต่รายเดียว
“ทั้งนี้จากอัตราลูกจ้างประสบอันตรายจากการทำงานมีแนวโน้มลดลง สะท้อนถึงประสิทธิภาพของมาตรการในการป้องกันและดูแลความปลอดภัยของรัฐบาลภายใต้การบริหารของพล.อ.ประยุทธ์ ที่มุ่งยกระดับคุณภาพชีวิตของผู้ใช้แรงงานในทุกมิติ”น.ส.ทิพานัน กล่าว

ที่มา : https://www.thaigov.go.th/news/contents/details/68337