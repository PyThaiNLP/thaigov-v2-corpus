รัฐบาลไทย-ข่าวทำเนียบรัฐบาล-ก.อุตฯ บันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2566


วันศุกร์ที่ 19 พฤษภาคม 2566
19/05/2566
พิมพ์
ก.อุตฯ บันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2566
กระทรวงอุตสาหกรรมบันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2566
เมื่อวันที่ 18 พฤษภาคม 2566 นายณัฐพล รังสิตพล ปลัดกระทรวงอุตสาหกรรม พร้อมด้วยนางสาวณัฏฐิญา เนตยสุภา นายสุรพล ชามาตย์ นายเอกภัทร วังสุวรรณ รองปลัดกระทรวงอุตสาหกรรม นายวิษณุ ทับเที่ยงหัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิจธนวิชญ์ นายทาวัน ทวีถาวรสวัสดิ์ นายภาสกร ชัยรัตน์ ผู้ตรวจราชการกระทรวงอุตสาหกรรม นายใบน้อย สุวรรณชาตรี อธิบดีกรมส่งเสริมอุตสาหกรรม นายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ และนายภานุวัฒน์ ตริยางกูรศรี เลขาธิการคณะกรรมการอ้อยและน้ำตาลทราย ร่วมบันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2566 เพื่อแสดงความจงรักภักดีและสำนึกในพระมหากรุณาธิคุณ ณ สถานีวิทยุโทรทัศน์แห่งประเทศไทย กรมประชาสัมพันธ์ ถนนวิภาวดีรังสิต
โดยปลัดกระทรวงอุตสาหกรรม ได้กล่าวถวายพระพร ดังนี้
เฉลิมพระชน มพรรษา องค์ราชินี
จรัสศรี เกริกเกียรติไกร ไผทสยาม
ราษฎร์จงรัก พระเมตตา เลื่องพระนาม
จริยวัตร งดงาม ล้ำกรุณา
ทรงมุ่งมั่น ทรงงานเพื่อ เกื้อผองชน
การกุศล ศิลปาชีพ การศึกษา
ทรงสืบสาน งานศิลป์ ถิ่นพารา
ศาสนา ทรงธำรง คู่คงไทย
ทรงส่งเสริม อุตสา หกรรมถิ่น
หัตถศิลป์ หัตถกรรม นำสมัย
ทรงรักษา แลต่อยอด ศิลปะไทย
วัฒนธรรม ทรงใส่ใจ ชื่นในประชา
ขออำนาจ สิ่งศักดิ์สิทธิ์ นิมิตรดล
ศุภมงคล เฉลิมพระชน มพรรษา
พรสัมฤทธิ์ พระประสงค์ ทรงศรัทธา
น้อมชีวา รวมดวงใจ ถวายพระพร
ด้วยเกล้าด้วยกระหม่อม
ข้าพระพุทธเจ้า นายณัฐพล รังสิตพล
ปลัดกระทรวงอุตสาหกรรม
พร้อมด้วยผู้บริหาร ข้าราชการ และพนักงาน กระทรวงอุตสาหกรรม

ที่มา : https://www.thaigov.go.th/news/contents/details/68357