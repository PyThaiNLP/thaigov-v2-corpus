รัฐบาลไทย-ข่าวทำเนียบรัฐบาล-“ไม่ให้บุหรี่ไฟฟ้ามีที่ยืน” ผู้ว่าฯ อุบลราชธานีเผยฝ่ายปกครองวารินชำราบสนธิกำลังเจ้าหน้าที่ตำรวจ ลุยกวาดล้างจับกุมร้านจำหน่ายบุหรี่ไฟฟ้าอย่างต่อเนื่อง พบเพิ่มอีก 3 ร้าน 


วันจันทร์ที่ 22 พฤษภาคม 2566
22/05/2566
พิมพ์
“ไม่ให้บุหรี่ไฟฟ้ามีที่ยืน” ผู้ว่าฯ อุบลราชธานีเผยฝ่ายปกครองวารินชำราบสนธิกำลังเจ้าหน้าที่ตำรวจ ลุยกวาดล้างจับกุมร้านจำหน่ายบุหรี่ไฟฟ้าอย่างต่อเนื่อง พบเพิ่มอีก 3 ร้าน
ผู้ว่าฯ อุบลราชธานีเผยฝ่ายปกครองวารินชำราบสนธิกำลังเจ้าหน้าที่ตำรวจ ลุยกวาดล้างจับกุมร้านจำหน่ายบุหรี่ไฟฟ้า พบเพิ่มอีก 3 ร้าน พร้อมของกลางมูลค่ากว่า 5 แสนบาท พร้อมเน้นย้ำ ดำเนินการอย่างต่อเนื่องจริงจัง หากประชาชนพบเห็นแจ้งสายด่วน1567 ตลอด 24 ชม.
“ไม่ให้บุหรี่ไฟฟ้ามีที่ยืน” ผู้ว่าฯ อุบลราชธานีเผยฝ่ายปกครองวารินชำราบสนธิกำลังเจ้าหน้าที่ตำรวจ ลุยกวาดล้างจับกุมร้านจำหน่ายบุหรี่ไฟฟ้า จ.อุบลฯ อย่างต่อเนื่อง พบเพิ่มอีก 3 ร้าน พร้อมของกลางมูลค่ากว่า 5 แสนบาท พร้อมเน้นย้ำ ดำเนินการอย่างต่อเนื่องจริงจัง และหากประชาชนพบเห็นการกระทำผิด แจ้งสายด่วนศูนย์ดำรงธรรม 1567 ตลอด 24 ชั่วโมง
วันนี้ (22 พ.ค. 66) นายชลธี ยังตรง ผู้ว่าราชการจังหวัดอุบลราชธานี เปิดเผยว่า ที่ทำการปกครองอำเภอวารินชำราบ บูรณาการร่วมกับเจ้าหน้าที่ตำรวจสถานีตำรวจภูธรวารินชำราบ และสมาชิกกองอาสารักษาดินแดนอำเภอวารินชำราบที่ 12 ลงพื้นที่จับกุมร้านค้าบุหรี่ไฟฟ้าและน้ำยาบุหรี่ไฟฟ้า จำนวน 3 แห่งในพื้นที่ ได้แก่ 1) ร้าน MIX FRUIT 2) ร้าน Cuty SHOP 3) ร้าน Zonic Vape Warin โดยสามารถยึดของกลางเป็นบุหรี่ไฟฟ้าแบบใช้แล้วทิ้ง คอยล์บุหรี่ไฟฟ้า เครื่องบุหรี่ไฟฟ้า น้ำยาบุหรี่ไฟฟ้า รวมของกลางมูลค่ากว่า 5 แสนบาท
“เมื่อวานนี้ (21 พ.ค. 66) ชุดปฏิบัติการพิเศษจังหวัดอุบลราชธานี โดยที่ทำการปกครองอำเภอวารินชำราบ ภายใต้การนำของนายกันตภณ สุขสงค์ นายอำเภอวารินชำราบ และเจ้าหน้าที่ฝ่ายปกครองที่ทำการปกครองอำเภอวารินชำราบ ได้สนธิกำลังกับ พ.ต.อ.ยุทธนา พฤกษารุ่งเรือง ผู้กำกับการตำรวจภูธรวารินชำราบ เจ้าหน้าที่ตำรวจ สภ.วารินชำราบ และสมาชิกกองอาสารักษาดินแดนอำเภอวารินชำราบที่ 12 เข้าตรวจค้นและขยายผลจับกุมร้านค้าบุหรี่ไฟฟ้าและน้ำยาบุหรี่ไฟฟ้า จำนวน 3 แห่งในพื้นที่ ได้แก่ 1) ร้าน MIX FRUIT 2) ร้าน Cuty SHOP 3) ร้าน Zonic Vape Warin โดยสามารถจับกุมผู้ต้องหา 2 ราย ยึดของกลางเป็นบุหรี่ไฟฟ้าแบบใช้แล้วทิ้ง คอยล์บุหรี่ไฟฟ้า เครื่องบุหรี่ไฟฟ้า น้ำยาบุหรี่ไฟฟ้า รวมของกลางมูลค่ากว่า 5 แสนบาท พร้อมเงินสดจำนวน 24,860 บาท ซึ่งการปฏิบัติการในครั้งนี้เป็นการดำเนินการต่อเนื่องจากเมื่อวันที่ 17 พ.ค. 66 ชุดปฏิบัติการพิเศษกรมการปกครอง กระทรวงมหาดไทย ได้บูรณาการร่วมกับจังหวัดอุบลราชธานี บุกทลายร้านลักลอบจำหน่ายบุหรี่ไฟฟ้ารายใหญ่ และจับกุม 3 ร้าน จำนวน 7 คน พร้อมยึดของกลางมูลค่ารวมกว่า 7 ล้านบาท ซึ่งร้านค้าเหล่านี้ตั้งอยู่ใกล้กับสถานศึกษา ใกล้กับมหาวิทยาลัยอุบลราชธานี อีกทั้งยังลักลอบจำหน่ายบุหรี่ไฟฟ้าให้แก่เด็กและเยาวชน โดยพบว่าทั้ง 3 ร้านมีพฤติการณ์ลักลอบจำหน่ายบุหรี่ไฟฟ้าซึ่งเป็นสินค้าผิดกฎหมายและต้องห้ามจำหน่ายโดยไม่เกรงกลัวต่อกฎหมาย ซึ่งเป็นเรื่องที่ฝ่ายปกครองให้ความสำคัญและดำเนินการกวาดล้างการกระทำความผิดอย่างเอาจริงเอาจัง ต่อเนื่อง เข้มข้น และหากพี่น้องประชาชนมีเบาะแสหรือพบเห็นการลักลอบกระทำความผิดลักษณะนี้ ขอให้ได้ช่วยกันแจ้งมาที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง เพื่อกระทรวงมหาดไทยจะได้บูรณาการกำลังเจ้าหน้าที่เข้าทำการจับกุมผู้กระทำผิด อันเป็นการป้องกันลูกหลานให้ห่างไกลจากอบายมุขทั้งปวง” นายชลธี ยังตรง ผู้ว่าราชการจังหวัดอุบลราชธานี กล่าวเน้นย้ำ
นายชลธี ยังตรง ผู้ว่าราชการจังหวัดอุบลราชธานี กล่าวเพิ่มเติมว่า การจำหน่ายบุหรี่ไฟฟ้าเป็นการละเมิดกฎหมาย อันเนื่องด้วยความผิดตามมาตรา 242 ตามมาตรา 246 วรรคแรก แห่งพระราชบัญญัติศุลกากร พ.ศ. 2560 ซ่อนเร้น ช่วยจำหน่าย ช่วยพาเอาไปเสีย ซื้อ รับจำนำ หรือรับไว้โดยประการใด ซึ่งของอันตนพึงรู้ว่าเป็นของ และขายสินค้าบารากู่ บารากู่ไฟฟ้าหรือบุหรี่ไฟฟ้า หรือตัวยาบารากู่ น้ำยาสำหรับเติมบารากู่ไฟฟ้าหรือบุหรี่ไฟฟ้า "ฝ่าฝืนคำสั่งคณะกรรมการคุ้มครองผู้บริโภค ที่ 9/2558 เรื่อง ห้ามขายหรือห้ามให้บริการสินค้า บารากู่ บารากู่ไฟฟ้าหรือบุหรี่ไฟฟ้า หรือตัวยาบารากู่ น้ำยาสำหรับเติมบารากู่ไฟฟ้าหรือบุหรี่ไฟฟ้าห้ามขายสินค้า” มีความผิดตาม มาตรา 56 ตาม พ.ร.บ.คุ้มครองผู้บริโภค (ฉบับที่ 4) พ.ศ.2562 มีโทษจำคุกไม่เกิน 3 ปี หรือปรับไม่เกิน 600,000 บาท หรือทั้งจำทั้งปรับ
“กระทรวงมหาดไทย โดยกรมการปกครอง และทุกจังหวัด มุ่งมั่นในการกวาดล้างสิ่งผิดกฎหมายที่ก่อให้เกิดความไม่สงบในบ้านเมือง เพื่อบำบัดทุกข์ บำรุงสุขให้กับพี่น้องประชาชน และขอประชาสัมพันธ์ไปยังพี่น้องประชาชนและทุกคนในสังคมไทย หากพบเห็นเบาะแสการกระทำผิด เช่น ลักลอบจำหน่ายสินค้าผิดกฎหมาย หรือการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง หรือเว็บไซต์ damrongdhama.dopa.go.th หรือแอปพลิเคชั่น Dopa Help ทั้งระบบ Android และ iOS”
#กระทรวงมหาดไทย #บำบัดทุกข์บำรุงสุข #MOI
กองสารนิเทศ สป.มท.
ครั้งที่ 459/2566  วันที่ 22 พ.ค. 2566

ที่มา : https://www.thaigov.go.th/news/contents/details/68419