รัฐบาลไทย-ข่าวทำเนียบรัฐบาล-เฮ! สิทธิบัตรทอง เพิ่มการรักษาหลอดเลือดอุดตันเฉียบพลัน ด้วยวิธี EVT


วันจันทร์ที่ 22 พฤษภาคม 2566
เฮ! สิทธิบัตรทอง เพิ่มการรักษาหลอดเลือดอุดตันเฉียบพลัน ด้วยวิธี EVT
.....
โรคหลอดเลือดสมองอุดตัน ถูกจัดอันดับเป็นสาเหตุที่ทำให้เสียชีวิตเป็นอันดับ 2 ของโลก ปัจจุบันมีผู้ป่วยโรคหลอดเลือดสมองฯ รายใหม่เพิ่มขึ้นประมาณ 40,000 ราย/วันทั่วโลก
.
ที่ผ่านมาผู้ใช้สิทธิบัตรทอง ครอบคลุมผู้สูงอายุกว่า 12 ล้านคนทั่วประเทศ สามารถรักษาโรคหลอดเลือดสมองด้วยยาละลายลิ่มเลือด (Alteplase) ได้ฟรี ซึ่งผู้ป่วยบางรายอาจมีข้อห้ามในการใช้ยาละลายลิ่มเลือด แต่ปัจจุบันนี้มีเทคโนโลยีการรักษาด้วยวิธี Endovascular Intervention Therapy หรือ EVT โดยใช้ขดลวดเข้าไปดึงสิ่งที่อุดตันอยู่ในหลอดเลือดออกมาโดยไม่ต้องผ่าตัด และมีหลักฐานทางวิชาการยืนยันแล้วว่า หากใช้ EVT ร่วมกับยาละลายลิ่มเลือด จะทำให้การรักษาได้ผลที่ดีกว่า ช่วยลดจำนวนผู้เสียชีวิตและพิการได้มากกว่าการให้ยาละลายลิ่มเลือดเพียงอย่างเดียว
.
ก่อนหน้านี้ อุปกรณ์สำหรับใช้รักษาด้วยวิธี EVT ยังมีราคาที่ค่อนข้างสูง จึงทำให้ระบบบัตรทองยังไม่สนับสนุนค่าบริการส่วนนี้ สถาบันวิจัยระบบสาธารณสุข (สวรส.) จึงสนับสนุนทุนให้กับทีมวิจัยได้ทำการเปรียบเทียบประเมินความคุ้มค่า หลังจากทำการประเมินแล้วพบว่ายังอยู่ภายใต้ศักยภาพระบบบริการของประเทศไทยที่สามารถทำได้
.
สำนักงานหลักประกันสุขภาพแห่งชาติ (สปสช.) จึงเพิ่มการรักษาผ่านสายสวนหลอดเลือดด้วยวิธี EVT เป็นชุดสิทธิประโยชน์ในระบบบัตรทอง สำหรับผู้ป่วยโรคหลอดเลือดสมองอุดตันระยะเฉียบพลัน เพื่อรักษาผู้ป่วยให้ทันท่วงที
.
ปัจจุบันมีโรงพยาบาลที่ให้บริการ EVT ทั้งภาครัฐและเอกชนทั่วประเทศ 52 แห่ง (ภาคกลาง 40 แห่ง / ภาคเหนือ 6 แห่ง / ภาคตะวันออกเฉียงเหนือ 3 แห่ง / ภาคตะวันออก 1 แห่ง / ภาคใต้ 2 แห่ง)
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
โชว์ “ผ้าขาวม้า” มรดกภูมิปัญญาไทย ในเวที World Dance Day 2023 ระหว่างการเสนอขึ้นทะเบียนมรดกโลก
ตั้งเป้าปั้นผู้ประกอบการสตรีทฟู้ด 30,000 คนทั่วประเทศ สร้างงาน เพิ่มรายได้ กระตุ้นเศรษฐกิจ
บูม! 7 ผู้สร้างภาพยนตร์จีน เลือกไทยเป็นโลเคชันถ่ายทำภาพยนตร์ ดึงเงินเข้าประเทศ 750 ล้านบาท
ข่าวดี! ยูเนสโก รับรอง “โคราชจีโอพาร์ค” เป็นดินแดน 3 มงกุฎ แห่งที่ 4 ของโลก
แจ้ง ปชช. ตรวจสอบค่าไฟฟ้า เดือน พ.ค.66 หากยังไม่ได้ส่วนลด จะคืนให้ในเดือนถัดไป

ที่มา : https://www.thaigov.go.th/news/contents/details/68400