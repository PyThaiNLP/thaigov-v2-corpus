รัฐบาลไทย-ข่าวทำเนียบรัฐบาล-ไทยพัฒนาอุตสาหกรรมฮาลาลอย่างต่อเนื่อง


วันจันทร์ที่ 22 พฤษภาคม 2566
ไทยพัฒนาอุตสาหกรรมฮาลาลอย่างต่อเนื่อง
วันอาทิตย์ที่ 21 พฤษภาคม 2566
ต่อจากนี้ไป ขอเชิญรับฟังไทยคู่ฟ้า
ประเทศไทยพัฒนาธุรกิจฮาลาลอย่างต่อเนื่อง
โดยปัจจุบันถือเป็นผู้ผลิตและส่งออกผลิตภัณฑ์อาหารฮาลาลรายใหญ่ของโลก ร้อยละ 60
ส่งออกไปยังประเทศที่นับถือศาสนาอิสลาม ได้แก่ อินโดนีเซีย มาเลเซีย และบรูไน คิดเป็นมูลค่าเกือบ 6
พันล้านเหรียญสหรัฐ พร้อมทั้งตั้งเป้าหมายปี 2566 จะเพิ่มมูลค่าขึ้นร้อยละ 3
อุตสาหกรรมฮาลาลยังครอบคลุมถึงผลิตภัณฑ์อื่น เช่น เครื่องสำอาง แฟชัน
รวมถึงการท่องเที่ยวซึ่งเติบโตอย่างรวดเร็ว ประเทศไทยได้รับการจัดอันดับให้เป็น 1 ใน 5
จุดหมายปลายทางการท่องเที่ยวที่ได้รับความนิยมสูงสุดสำหรับประเทศที่ไม่ใช่มุสลิมใน Global Muslim
Travel Index ปี 2565 โดยมีนักท่องเที่ยวจากตะวันออกกลางมาไทยกว่า 3 แสนคน
และมีการใช้จ่ายเฉลี่ยมากกว่า 220 ดอลลาร์สหรัฐ/วัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/68415