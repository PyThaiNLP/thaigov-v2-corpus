รัฐบาลไทย-ข่าวทำเนียบรัฐบาล-​รองปลัด.กษ. เป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2566


วันจันทร์ที่ 8 พฤษภาคม 2566
​รองปลัด.กษ. เป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2566
​รองปลัด.กษ. เป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2566
(วันที่ 8 พฤษภาคม 2566) นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ครั้งที่ 1/2566 พร้อมด้วยผู้บริหารและเจ้าหน้าที่ผู้เกี่ยวข้อง ในฐานะคณะอนุกรรมการ ประกอบด้วย ผู้แทนหน่วยงานในสังกัดกระทรวงเกษตรและสหกรณ์ และผู้แทนหน่วยงานภายนอกสังกัดกระทรวงเกษตรและสหกรณ์ที่เกี่ยวข้อง (สำนักงานสภาพัฒนาเศรษฐกิจและสังคมแห่งชาติ, สำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ, สำนักงานพัฒนาเทคโนโลยีอวกาศและภูมิสารสนเทศ, สำนักงานนโยบายและแผนทรัพยากรธรรมชาติและสิ่งแวดล้อม, องค์การบริหารจัดการก๊าซเรือนกระจก, สำนักงานคณะกรรมการอ้อยและน้ำตาล, กรมอุตุนิยมวิทยา,สำนักงบประมาณ, สภาหอการค้าแห่งประเทศไทย และสภาอุตสาหกรรมแห่งประเทศไทย) โดยมีสำนักงานเศรษฐกิจการเกษตร เป็นฝ่ายเลขานุการคณะอนุกรรมการ เข้าร่วมการประชุม ณ ห้องประชุม 2 ชั้น 3 อาคารนวัตกรรม สำนักงานเศรษฐกิจการเกษตร และผ่านระบบการประชุมทางไกลแบบออนไลน์
ทั้งนี้ ในที่ประชุมได้ร่วมรับทราบ ผลการประชุมคณะกรรมการนโยบายการเปลี่ยนแปลงสภาพภูมิอากาศแห่งชาติความคืบหน้าการดำเนินงานโครงการ SCALA โดย คณะทำงานจัดทำแผนปฏิบัติการ ติดตามและประเมินผลด้านการเปลี่ยนแปลงสภาพภูมิอากาศในภาคเกษตร, ผลการหารือเป้าหมายการลดการปล่อยก๊าซเรือนกระจกของภาคเกษตร ภายใต้ (ร่าง) แผนปฏิบัติการด้านการเกษตรเพื่อรองรับการเปลี่ยนแปลงสภาพภูมิอากาศ พ.ศ. 2566 - 2570 และโครงการติดตามประเมินผลการลดก๊าซเรือนกระจกจากมาตรการในภาคการเกษตร ปี 2566 โดย คณะทำงานจัดเก็บและรวบรวมข้อมูลการปล่อยก๊าซเรือนกระจกภาคเกษตร, ความคืบหน้าการดำเนินงานโครงการ Thai Rice NAMA, การจัดอบรมเชิงปฏิบัติการ เรื่อง การดำเนินงานลดก๊าซเรือนกระจกกับภาคเกษตร, การดำเนินงานเพื่อลดการปล่อยก๊าซเรือนกระจกในพืชเศรษฐกิจที่สำคัญ และการลดการปล่อยก๊าซเรือนกระจกของภาคเกษตรตามเป้าหมายการมีส่วนร่วมที่ประเทศกำหนด (Nationally Determined Contribution : NDC)
นอกจากนี้ มีการหารือในประเด็นเพื่อพิจารณาที่สำคัญ ประกอบด้วย การพิจารณา (ร่าง) แผนปฏิบัติการด้านการเกษตรเพื่อรองรับการเปลี่ยนแปลงสภาพภูมิอากาศพ.ศ. 2566 – 2570, การเข้าร่วมเป็นพันธมิตรในกรอบ Agriculture Innovation Mission for Climate (AIM4C), การดำเนินงานโครงการ Thai - German Cooperation on Energy, Mobility, and Climate (TGC-EMC) ภาคส่วนพลังงานชีวมวล และการปรับปรุงองค์ประกอบคณะอนุกรรมการขับเคลื่อนนโยบายการเปลี่ยนแปลงภูมิอากาศด้านการเกษตร ซึ่งที่ประชุมได้เห็นชอบร่วมกันในหลักการ และมอบหมายฝ่ายเลขานุการรับข้อสังเกตและข้อเสนอแนะที่ประชุมเพื่อดำเนินการในส่วนที่เกี่ยวข้องต่อไป

ที่มา : https://www.thaigov.go.th/news/contents/details/68036