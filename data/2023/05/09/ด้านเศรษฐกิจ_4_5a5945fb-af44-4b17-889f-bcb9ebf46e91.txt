รัฐบาลไทย-ข่าวทำเนียบรัฐบาล-ปลัดฯ ณัฐพล มอบเกียรติบัตรเชิดชู “คนดีมี MIND” ย้ำการทำงานต้องมี “MIND” ใช้ “หัว และ ใจ” ในการปฏิบัติงาน เพื่อสร้างสรรค์งานให้เกิดคุณค่า สู่การพัฒนาที่ยั่งยืน


วันอังคารที่ 9 พฤษภาคม 2566
09/05/2566
พิมพ์
ปลัดฯ ณัฐพล มอบเกียรติบัตรเชิดชู “คนดีมี MIND” ย้ำการทำงานต้องมี “MIND” ใช้ “หัว และ ใจ” ในการปฏิบัติงาน เพื่อสร้างสรรค์งานให้เกิดคุณค่า สู่การพัฒนาที่ยั่งยืน
ปลัดฯ ณัฐพล มอบเกียรติบัตรเชิดชู “คนดีมี MIND” ย้ำการทำงานต้องมี “MIND” ใช้ “หัว และ ใจ” ในการปฏิบัติงาน เพื่อสร้างสรรค์งานให้เกิดคุณค่า สู่การพัฒนาที่ยั่งยืน
วันที่ 8 พฤษภาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานในพิธีมอบประกาศเกียรติคุณ “คนดีมี MIND” ให้กับข้าราชการ พนักงาน และลูกจ้างประจำ โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายภาสกร ชัยรัตน์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และผู้บริหารระดับสูงของกระทรวงอุตสาหกรรม ร่วมพิธี ณ ห้อง อก. 1 ชั้น 2 สำนักงานปลัดกระทรวงอุตสาหกรรม ซึ่งภายในงานยังมีการแสดงชุดพิเศษจากผู้แสดงกิตติมศักดิ์นำโดยรองปลัดฯ ณัฏฐิญา และหัวหน้าผู้ตรวจวิษณุฯ เป็นผู้นำคนดีมี MIND ร้องเพลง จำขึ้นใจ นับเป็นผู้ทำคุณงามความดี มีความหมั่นเพียร และทำงานเพื่อประชาชนมาโดยตลอดสมดังเป็นข้าราชการที่ดีอย่างแท้จริง
ปลัดกระทรวงอุตสาหกรรม ได้มอบนโยบายให้กับ “คนดีมี MIND” ว่า ในการปฏิบัติงานต้องใช้ “หัวและใจ” เพื่อให้การทำงานบรรลุผลอย่างมีประสิทธิภาพ  ซึ่งผู้ที่ได้รับคัดเลือกถือได้ว่าเป็นผู้ที่มีความประพฤติดี มีการปฏิบัติงานในหน้าที่อย่างเต็มกำลังความสามารถ และมีผลงานโดดเด่นเป็นแบบอย่างที่ดี โดยมีเกณฑ์การพิจารณามาจากการลงคะแนนจากภายในส่วนงานคิดเป็นร้อยละ 40 และจากบุคลากรภายนอกส่วนงานของตนเองอีกร้อยละ 60 ทำให้เชื่อมั่นได้ว่าผู้ได้รับรางวัลดังกล่าว มีคุณสมบัติของความเป็นคนดีมี MIND ในตัวข้าราชการอย่างครบถ้วน และยังเป็นที่ประจักษ์ต่อผู้ร่วมงานทุกระดับทั้งองค์กร โอกาสนี้ ขอฝากข้าราชการกระทรวงอุตสาหกรรม ให้มีความมุ่งมั่นปฏิบัติงานภายใต้นโยบาย “MIND” ใช้ หัว และ ใจ ปั้นอุตสาหกรรมคู่ชุมชน เพื่อยกระดับขีดความสามารถผู้ประกอบการ และภาคอุตสาหกรรม ภายใต้แนวคิด “อุตสาหกรรมดี อยู่คู่กับชุมชนอย่างยั่งยืน”
สำหรับผู้ได้รับรางวัล “คนดีมี MIND” ประจำปี 2565 จำนวน 10 ราย แบ่งเป็น 5 กลุ่ม ดังนี้ กลุ่มที่ 1 ข้าราชการตำแหน่งประเภทอำนวยการระดับต้น/ระดับสูง และประเภทวิชาการระดับเชี่ยวชาญ ได้แก่ นางสาวชลาริน นิลพิฤกษ์ ผู้อำนวยการกองกลาง และนางไพรินทร์ กันทะวงษ์ อุตสาหกรรมจังหวัดอุทัยธานี กลุ่มที่ 2 ข้าราชการตำแหน่งประเภทวิชาการ ระดับชำนาญการพิเศษ/ระดับชำนาญการ ได้แก่ นายกฤษตฤณ เก้าเอี้ยน นักทรัพยากรบุคคลชำนาญการ กองบริหารทรัพยากรบุคคล และนางสุภัทรา คงมา นักวิชาการอุตสาหกรรมชำนาญการ สำนักงานอุตสาหกรรมจังหวัดนนทบุรี กลุ่มที่ 3 ข้าราชการตำแหน่งประเภทวิชาการระดับปฏิบัติการและประเภททั่วไประดับปฏิบัติงาน/ระดับชำนาญงาน ได้แก่ นายธนู ศิรินอก นักวิชาการคอมพิวเตอร์ปฏิบัติการ ศูนย์เทคโนโลยีสารสนเทศและการสื่อสาร และนางสาววิไลวรรณ แสงดาว นักวิชาการอุตสาหกรรมชำนาญการ สำนักงานอุตสาหกรรมจังหวัดนนทบุรี กลุ่มที่ 4 ลูกจ้างประจำ ได้แก่ นายสมเกียรติ ขำมิน พนักงานขับรถยนต์ ระดับ ส2 กองกลาง และนายบรรจง เงินโสภา พนักงานขับรถยนต์ ระดับ ส2 สำนักงานอุตสาหกรรมจังหวัดราชบุรี และกลุ่มที่ 5 พนักงานราชการ และพนักงานจ้างเหมาบริการ ได้แก่ นางสาวชยานิษฐ์ รวิหิรัญยกรณ์ ผู้ปฏิบัติงานด้านการติดตามและประเมินผล กองตรวจราชการ และนางสาวพรศิริ มณีแสง นักวิชาการอุตสาหกรรม สำนักงานอุตสาหกรรมจังหวัดนราธิวาส

ที่มา : https://www.thaigov.go.th/news/contents/details/68043