รัฐบาลไทย-ข่าวทำเนียบรัฐบาล-รองปลัดกระทรวงยุติธรรม เปิดการฝึกอบรม หลักสูตรการป้องกันอาชญากรรมกับการอำนวยความยุติธรรมในสังคม Crime Prevention รุ่นที่ ๖ (CP6)


วันอังคารที่ 9 พฤษภาคม 2566
09/05/2566
พิมพ์
รองปลัดกระทรวงยุติธรรม เปิดการฝึกอบรม หลักสูตรการป้องกันอาชญากรรมกับการอำนวยความยุติธรรมในสังคม Crime Prevention รุ่นที่ ๖ (CP6)
รองปลัดกระทรวงยุติธรรม เปิดการฝึกอบรม หลักสูตรการป้องกันอาชญากรรมกับการอำนวยความยุติธรรมในสังคม Crime Prevention รุ่นที่ ๖ (CP6)
เมื่อวันจันทร์ที่ ๘ พฤษภาคม ๒๕๖๖ นายวัลลภ นาคบัว รองปลัดกระทรวงยุติธรรม เป็นประธานในพิธีเปิดการฝึกอบรม หลักสูตรการป้องกันอาชญากรรมกับการอำนวยความยุติธรรมในสังคม Crime Prevention รุ่นที่ ๖ (CP6) ณ วิทยาลัยกิจการยุติธรรม สำนักงานกิจการยุติธรรม โดยมี นายชัยวัฒน์ ร่างเล็ก รองผู้อำนวยการสำนักงานกิจการยุติธรรม เป็นผู้กล่าวรายงาน ทั้งนี้ รองปลัดกระทรวงยุติธรรม ได้บรรยายพิเศษในหัวข้อ “การป้องกันอาชญากรรมในระดับพื้นที่” โดยกล่าวถึง ปัญหาอาชญากรรมต่างๆ ที่เกิดขึ้นในสังคมไทยปัจจุบัน และวิเคราะห์ถึงสาเหตุของปัญหาต่างๆ เพื่อเตรียมความพร้อมในการปรับตัวให้รู้เท่าทันกับอาชญากรรมรูปแบบใหม่ และส่งเสริมให้ผู้เข้าอบรมทุกท่านมีส่วนร่วมในการประสานงานและสนับสนุนการพัฒนางานในกระบวนการยุติธรรม
นอกจากนี้ นายชัยวัฒน์ ร่างเล็ก รองผู้อำนวยการสำนักงานกิจการยุติธรรม ได้บรรยายพิเศษ หัวข้อ “แนวทางการป้องกันอาชญากรรมตามมติ ครม.” และหัวข้อ “ศูนย์พยากรณ์สถานการณ์อาชญากรรม” โดยกล่าวถึงความเชื่อมโยงนโยบายต่างๆ กับกรอบแนวทางในการป้องกันอาชญากรรมที่มีประสิทธิภาพ ตามมติ ครม. การดำเนินงานพัฒนาศูนย์พยากรณ์สถานการณ์อาชญากรรมแห่งชาติ โดยการนำ Application มาใช้ในการพยากรณ์สถานการณ์อาชญากรรมในแต่ละพื้นที่ และร่วมแลกเปลี่ยนความคิดเห็นกับผู้เข้ารับการฝึกอบรม เพื่อยกระดับประสิทธิภาพการเข้าถึงกระบวนการยุติธรรม
ทั้งนี้ หลักสูตร CP6 ดำเนินการฝึกอบรมระหว่างวันที่ ๘ พฤษภาคม - ๒๖ มิถุนายน ๒๕๖๖ (๒๐ วันทำการ) ฝึกอบรมในรูปแบบผสมผสาน โดยมีผู้เข้ารับการฝึกอบรมจากหน่วยงานในกระบวนการยุติธรรม หน่วยงานที่เกี่ยวข้องกับกระบวนการยุติธรรม และหน่วยงานที่มีความร่วมมือทางวิชาการกับ สกธ. จำนวนรวม ๔๕ คน ๒๗ หน่วยงาน

ที่มา : https://www.thaigov.go.th/news/contents/details/68072