รัฐบาลไทย-ข่าวทำเนียบรัฐบาล-SME D Bank ยกทัพ “เติมทุนคู่ความรู้” ร่วมงาน Money Expo 2023 กรุงเทพฯ จัดโปรพาถึงแหล่งทุน 50 ลบ. ฟรีโปรแกรมพัฒนา หนุน SMEs โตติดสปีด


วันอังคารที่ 9 พฤษภาคม 2566
09/05/2566
พิมพ์
SME D Bank ยกทัพ “เติมทุนคู่ความรู้” ร่วมงาน Money Expo 2023 กรุงเทพฯ จัดโปรพาถึงแหล่งทุน 50 ลบ. ฟรีโปรแกรมพัฒนา หนุน SMEs โตติดสปีด
SME D Bank จัดเต็มโปรโมชั่นเข้าร่วมงาน มหกรรมการเงิน กรุงเทพฯ ครั้งที่ 23 (Money Expo 2023 Bangkok) ระหว่างวันที่ 11-14 พ.ค. 66 ณ อาคารชาเลนเจอร์ 2-3 อิมแพ็ค เมืองทองธานี บูธเลขที่ L2
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ธนาคารเพื่อเอสเอ็มอีไทย จัดเต็มโปรโมชั่นเข้าร่วมงาน มหกรรมการเงิน กรุงเทพฯ ครั้งที่ 23 (Money Expo 2023 Bangkok) ระหว่างวันที่ 11-14 พ.ค. 66 ณ อาคารชาเลนเจอร์ 2-3 อิมแพ็ค เมืองทองธานี บูธเลขที่ L2 พบกับบริการ “เติมทุนคู่ความรู้” ติดเครื่อง SMEs เดินหน้าสู่ความสำเร็จ พาเข้าถึงแหล่งเงิน ด้วยผลิตภัณฑ์สินเชื่อตอบโจทย์ทุกกลุ่มธุรกิจ วงเงินกู้สูงสุด 50 ล้านบาท อัตราดอกเบี้ยเริ่มต้นเพียง 4.50% ต่อปี เช่น  “BCG Loan” ติดปีกธุรกิจยกระดับสู่ BCG Model  “SME D พร้อม” รับรีไฟแนนซ์ ช่วยลดต้นทุนธุรกิจ และ “SME Speed Up” หนุนธุรกิจเติบโตก้าวกระโดด เป็นต้น ควบคู่กับ ฟรีโปรแกรม “การพัฒนา” ผ่านโครงการ “SME D Coach” ให้คำปรึกษาโดยโค้ชมืออาชีพ เพิ่มศักยภาพ ก้าวทันต่อการเปลี่ยนแปลงของเศรษฐกิจและพฤติกรรมของผู้บริโภคยุคปัจจุบัน
นอกจากนั้น พบกับผลิตภัณฑ์เงินฝากสำหรับนิติบุคคล “เงินฝากประจำ ESG Deposit” ดอกเบี้ยสูงกว่าขั้นบันได เปิดบัญชีขั้นต่ำ 10 ล้านบาท รับดอกเบี้ยสูงสุด 1.75% ต่อปี เลือกฝากได้ตามต้องการ ตั้งแต่ 1 เดือน ถึง 12 เดือน และพิเศษสุด เมื่อยื่นขอสินเชื่อภายในงาน    รับทันที บัตรสตาร์บัค มูลค่า 200 ใบ (จำนวนจำกัด) กรณีได้รับอนุมัติสินเชื่อและเซ็นสัญญา วงเงินตั้งแต่ 1 ล้านบาท ไม่เกิน 15 ล้านบาท รับบัตรเติมน้ำมัน มูลค่า 500 บาท และวงเงินตั้งแต่ 15 ล้านบาทขึ้นไป รับบัตรเติมน้ำมัน มูลค่า 2,000 บาท สอบถามข้อมูลเพิ่มเติมได้ที่ Call Center 1357

ที่มา : https://www.thaigov.go.th/news/contents/details/68057