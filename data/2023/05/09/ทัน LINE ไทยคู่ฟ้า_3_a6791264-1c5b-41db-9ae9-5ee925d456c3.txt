รัฐบาลไทย-ข่าวทำเนียบรัฐบาล-สรรพากร ยืนยันไม่มีการเรียกเก็บภาษีเดินทางไปต่างประเทศ เป็นการสำรวจความเห็นตามกม. เท่านั้น


วันอังคารที่ 9 พฤษภาคม 2566
สรรพากร ยืนยันไม่มีการเรียกเก็บภาษีเดินทางไปต่างประเทศ เป็นการสำรวจความเห็นตามกม. เท่านั้น
.....
กรณีมีการเผยแพร่ข่าวว่า กรมสรรพากรเตรียมเก็บภาษีเดินทางออกนอกประเทศ โดยเก็บครั้งละ 1,000 บาทต่อคน สำหรับการเดินทางโดยเครื่องบินโดยสารไปต่างประเทศ และคนละ 500 บาท เมื่อเดินทางด้วยรถยนต์หรือเรือ
.
เรื่องนี้ กรมสรรพากรยืนยันว่า ไม่ได้เป็นการเตรียมการที่จะจัดเก็บภาษีการเดินทางออกนอกประเทศแต่อย่างใด เป็นเพียงเปิดรับฟังความคิดเห็นต่อพระราชกำหนดภาษีการเดินทางออกนอกราชอาณาจักร พ.ศ.2526 เพื่อให้เป็นไปตามรัฐธรรมนูญปี 60 เกี่ยวกับการประเมินผลสัมฤทธิ์ของกฎหมาย ทางเว็บไซต์ของกรมสรรพากร www.rd.go.th ระหว่างวันที่ 3 – 17 พ.ค. 66 เท่านั้น
.
อย่างไรก็ตาม ภายในปี 67 กรมสรรพากรจะเปิดรับฟังความคิดเห็นเพื่อประกอบการประเมินผลสัมฤทธิ์ของกฎหมายอีก 2 ฉบับ ได้แก่ พระราชบัญญัติภาษีเงินได้ปิโตรเลียมและพระราชบัญญัติภาษีการรับมรดก
.
กรณีมีข้อสงสัย สอบถามข้อมูลเพิ่มเติมได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร (RD Intelligence Center) โทร. 1161
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68075