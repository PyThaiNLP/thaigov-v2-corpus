รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวัฒนธรรม ร่วมแถลงข่าวคอนเสิร์ต “RBSO European Tour 2023” หนุนความสามารถของคนไทยบนเวทีระดับโลก


วันอังคารที่ 9 พฤษภาคม 2566
รัฐมนตรีว่าการกระทรวงวัฒนธรรม ร่วมแถลงข่าวคอนเสิร์ต “RBSO European Tour 2023” หนุนความสามารถของคนไทยบนเวทีระดับโลก
รัฐมนตรีว่าการกระทรวงวัฒนธรรม ร่วมแถลงข่าวคอนเสิร์ต “RBSO European Tour 2023” หนุนความสามารถของคนไทยบนเวทีระดับโลก
รัฐมนตรีว่าการกระทรวงวัฒนธรรม ร่วมแถลงข่าวคอนเสิร์ต “RBSO European Tour 2023” หนุนความสามารถของคนไทยบนเวทีระดับโลก
เมื่อวันที่ 8 พฤษภาคม 2566 นายอิทธิพล คุณปลื้ม รัฐมนตรีว่าการกระทรวงวัฒนธรรม ร่วมแถลงข่าว คอนเสิร์ต “RBSO European Tour 2023” โดยมี นายโกวิท  ผกามาศ อธิบดีกรมส่งเสริมวัฒนธรรม ดร. ฮาราลด์  ลิงค์ ประธานมูลนิธิ RBSO ศ.ดร. ณรงค์ฤทธิ์ ธรรมบุตร กรรมการมูลนิธิ RBSO และศิลปินแห่งชาติ พุทธศักราช 2564 สาขาศิลปะการแสดง (ดนตรีสากล-ประพันธ์เพลงคลาสสิก) Mr.Michel Tilkin ผู้อำนวยเพลง ผู้บริหารกระทรวงวัฒนธรรม ผู้บริหารกระทรวงการต่างประเทศ องค์กรเอกชน ผู้สนับสนุนการจัดงานฯ และสื่อมวลชนเข้าร่วมงาน ณ ห้องประชุมโรงเรียนดนตรี RBSS อาคารเคี่ยนหงวน กรุงเทพมหานคร
ในการนี้ การแสดงคอนเสิร์ต “RBSO European Tour 2023” จัดขึ้นเพื่อเฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงเจริญพระชนมายุ 36 พรรษา และพระปณิธานของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา องค์อุปถัมภ์ในการนำวง RBSO ให้เป็นที่รู้จักและประจักษ์ถึงความสามารถของคนไทยบนเวทีระดับโลก รวมถึงเป็นการสร้างความสัมพันธ์อันดีระหว่างราชอาณาจักรไทย สาธารณรัฐออสเตรีย สหพันธ์สาธารณรัฐเยอรมนี และสาธารณรัฐฝรั่งเศส
ทั้งนี้ การแสดงคอนเสิร์ต รอบปฐมทัศน์ จัดขึ้นวันที่ 12 พฤษภาคม 2566 ณ หอประชุมใหญ่ ศูนย์วัฒนธรรมแห่งประเทศไทย ส่วนการแสดงในต่างประเทศ วันที่ 18 พฤษภาคม 2566 ณ Musikverein กรุงเวียนนา สาธารณรัฐออสเตรีย วันที่ 20 พฤษภาคม 2566 ณ Herkulessaal นครมิวนิค สหพันธ์สาธารณรัฐเยอรมนีและวันที่ 22 พฤษภาคม 2566 ณ La Seine Musicale กรุงปารีส สาธารณรัฐฝรั่งเศส สอบถามรายละเอียดเพิ่มเติมได้ที่ Facebook Fanpage : Royal Bangkok Symphony Orchestra

ที่มา : https://www.thaigov.go.th/news/contents/details/68067