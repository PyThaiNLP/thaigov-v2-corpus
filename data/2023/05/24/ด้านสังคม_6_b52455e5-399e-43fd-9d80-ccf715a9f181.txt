รัฐบาลไทย-ข่าวทำเนียบรัฐบาล-รมว. ดีอีเอส เป็นประธานหารือปัญหาการดำเนินงานด้านอุตุนิยมวิทยา


วันพุธที่ 24 พฤษภาคม 2566
รมว. ดีอีเอส เป็นประธานหารือปัญหาการดำเนินงานด้านอุตุนิยมวิทยา
รมว. ดีอีเอส เป็นประธานหารือปัญหาการดำเนินงานด้านอุตุนิยมวิทยา
วันนี้ (24 พ.ค. 2566) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส)  เป็นประธานการประชุมหารือติดตาม เร่งรัด และแก้ไขปัญหาการดำเนินงานด้านอุตุนิยมวิทยา โดยมี ดร.เวทางค์พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม พร้อมด้วยหน่วยงานและเจ้าหน้าที่ที่เกี่ยวข้อง เข้าร่วมการประชุม โดยที่ประชุมได้รับฟังรายงานความก้าวหน้า ปัญหา/อุปสรรค ข้อเสนอแนะในการดำเนินโครงการต่าง ๆ ของกรมอุตุนิยมวิทยา เช่น โครงการจัดหาครุภัณฑ์วิทยาศาสตร์ฯ (MET/ATM) โครงการปรับปรุงและเพิ่มประสิทธิภาพการตรวจวัดข้อมูลอุตุนิยมวิทยาระดับอำเภอให้เป็นระบบอัตโนมัติ และโครงการปรับปรุงระบบตรวจวัดระดับน้ำอัตโนมัติเพื่อการพยากรณ์อุตุนิยมวิทยาอุทกและเตือนภัย เป็นต้น ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม
__________

ที่มา : https://www.thaigov.go.th/news/contents/details/68513