รัฐบาลไทย-ข่าวทำเนียบรัฐบาล-เริ่มแล้ว! กยศ. เปิดให้กู้ยืมเงินปีการศึกษา 2566 ผ่านแอปฯ “กยศ. Connect” หรือเว็บไซต์ กยศ. ได้ถึง 31 ก.ค. 66


วันพุธที่ 24 พฤษภาคม 2566
เริ่มแล้ว! กยศ. เปิดให้กู้ยืมเงินปีการศึกษา 2566 ผ่านแอปฯ “กยศ. Connect” หรือเว็บไซต์ กยศ. ได้ถึง 31 ก.ค. 66
.....
กองทุนเงินให้กู้ยืมเพื่อการศึกษา (กยศ.) เปิดระบบให้กู้ยืมเงินประจำปีการศึกษา 2566 โดยนักเรียน นักศึกษา ผู้กู้ยืมรายใหม่ สามารถยื่นแบบคำขอกู้ยืมเงินผ่านทางแอปพลิเคชัน “กยศ. Connect” หรือเว็บไซต์ กยศ. ภายในวันที่ 31 ก.ค. นี้ สำหรับผู้กู้ยืมเงินรายใหม่/รายเก่า ต้องยื่นแบบยืนยันการเบิกเงินกู้ยืมและลงนามแบบยืนยันเบิกเงินกู้ยืม ถึงวันที่ 31 ส.ค. 66
.
ผู้กู้ยืมจะได้รับเงินค่าครองชีพเดือนแรกภายใน 30 วัน นับจากวันที่สถานศึกษาตรวจสอบยืนยันข้อมูล และแนบเอกสารการกู้ยืมของผู้กู้ยืมในระบบ DSL เรียบร้อยแล้ว
.
ซึ่งปีการศึกษา 2566 กองทุนฯ ได้จัดเตรียมวงเงินกู้ยืมกว่า 40,000 ล้านบาท สำหรับนักเรียน นักศึกษากว่า 640,000 ราย ครอบคลุมผู้ขอกู้ยืมใน 4 ลักษณะ
- นักเรียนหรือนักศึกษาที่ขาดแคลนทุนทรัพย์
- ศึกษาในสาขาวิชาที่เป็นความต้องการหลักซึ่งมีความชัดเจนของการผลิตกำลังคนและมีความจำเป็นต่อการพัฒนาประเทศ
- ศึกษาในสาขาวิชาขาดแคลน หรือที่กองทุนมุ่งส่งเสริมเป็นพิเศษ
- เรียนดีเพื่อสร้างความเป็นเลิศ (ระดับประกาศนียบัตรบัณทิตและปริญญาโท)
.
ศึกษารายละเอียดเพิ่มเติมได้ที่ www.studentloan.or.th หรือ กยศ. Call Center 0-2016-4888
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68506