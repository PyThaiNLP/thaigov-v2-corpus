รัฐบาลไทย-ข่าวทำเนียบรัฐบาล-ก.อุตสาหกรรม เข้าร่วมกิจกรรมการฝึกปฏิบัติตามแนวปรัชญาเศรษฐกิจพอเพียง ณ ศูนย์ฝึกโรงเรียนจิตอาสา 904 (บางเขน)


วันพุธที่ 24 พฤษภาคม 2566
24/05/2566
พิมพ์
ก.อุตสาหกรรม เข้าร่วมกิจกรรมการฝึกปฏิบัติตามแนวปรัชญาเศรษฐกิจพอเพียง ณ ศูนย์ฝึกโรงเรียนจิตอาสา 904 (บางเขน)
กระทรวงอุตสาหกรรม เข้าร่วมกิจกรรมการฝึกปฏิบัติตามแนวปรัชญาเศรษฐกิจพอเพียง ณ ศูนย์ฝึกโรงเรียนจิตอาสา 904 (บางเขน)
เมื่อวันที่ 22 พฤษภาคม 2566 นายสุรพล ชามาตย์ รองปลัดกระทรวงอุตสาหกรรม ในฐานะผู้อำนวยการศูนย์จิตอาสากระทรวงอุตสาหกรรม นำข้าราชการ เจ้าหน้าที่หน่วยงานในสังกัดกระทรวงอุตสาหกรรม จำนวน 119 คน เข้ารับฟังการบรรยายและการฝึกปฏิบัติตามแนวทางปรัชญาของเศรษฐกิจพอเพียง รุ่นที่ 1 ของกระทรวงอุตสาหกรรม ณ ศูนย์ฝึกโรงเรียนจิตอาสา 904 (บางเขน)
การอบรมดังกล่าวมีวัตถุประสงค์เพื่อเปิดโอกาสให้กับเจ้าหน้าที่กระทรวงอุตสาหกรรม ได้ศึกษาดูงานในเรื่องหลักปรัชญาเศรษฐกิจพอเพียงและเกษตรทฤษฎีใหม่ และน้อมสำนึกในพระมหากรุณาธิคุณของสถาบันพระมหากษัตริย์ที่มีต่อประชาชนชาวไทย รวมถึงเสริมสร้างจิตสำนึกของการเป็นผู้ให้และเป็นผู้มีจิตอาสา โดยมีพันเอก ธนัญชัย เพ็ชร์น้อย และคณะ เป็นวิทยากรบรรยาย
สำหรับหลักสูตรการฝึกอบรมในวันนี้ ได้แก่ ฐานการแก้ไขปัญหาน้ำท่วมน้ำแล้ง การบริหารจัดการน้ำฝน การขุดโคก หนอง นา การขุดคลองไส้ไก่ ฐานการแก้ไขปัญหาขยะ การจัดการปัญหาดิน การเผาถ่าน การทำน้ำหมักบำรุงดิน และการเพาะเลี้ยงและพัฒนาสายพันธุ์กระบือ เป็นต้น ทั้งนี้ ภายหลังเสร็จสิ้นการฝึกอบรมผู้ผ่านการฝึกอบรมได้เข้ารับพระราชทานหมวกและผ้าพันคอจิตอาสาพระราชทานต่อหน้าพระบรมฉายาลักษณ์เพื่อเป็นสัญลักษณ์และเครื่องแบบในการทำความดีด้วยหัวใจอีกด้วย

ที่มา : https://www.thaigov.go.th/news/contents/details/68485