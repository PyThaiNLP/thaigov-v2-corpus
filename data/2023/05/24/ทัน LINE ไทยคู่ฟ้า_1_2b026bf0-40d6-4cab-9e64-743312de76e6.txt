รัฐบาลไทย-ข่าวทำเนียบรัฐบาล-ไทยพร้อมเป็นเจ้าภาพจัดประชุม ‘สภาผู้ว่าการธนาคารโลก และ IMF’ ปี 2569


วันพุธที่ 24 พฤษภาคม 2566
ไทยพร้อมเป็นเจ้าภาพจัดประชุม ‘สภาผู้ว่าการธนาคารโลก และ IMF’ ปี 2569
.....
ที่ประชุม ครม. (23 พ.ค. 66) รับทราบผลการลงมติที่ประชุมสภาผู้ว่าการธนาคารโลก และกองทุนการเงินระหว่างประเทศ (IMF) เห็นชอบให้ไทยเป็นเจ้าภาพจัดการประชุมประจำปี สภาผู้ว่าการธนาคารโลกและกองทุนการเงินระหว่างประเทศ ปี 2569
.
การประชุมนี้ ถือเป็นการประชุมครั้งสำคัญของธนาคารโลก และ IMF ที่จัดขึ้นเพื่อหารือประเด็นที่สำคัญและเร่งด่วนของเศรษฐกิจโลก มีการประชุมปีละ 2 ครั้ง ได้แก่ การประชุม Spring Meeting ในเดือนเม.ย. ซึ่งจะจัดขึ้น ณ กรุงวอชิงตัน ดี.ซี. สหรัฐอเมริกา และการประชุมประจำปีในเดือนต.ค. ซึ่งจัดขึ้น ณ กรุงวอชิงตัน ดี.ซี. สหรัฐอเมริกา 2 ครั้ง ติดต่อกัน และจะเวียนมาให้ประเทศสมาชิกเป็นเจ้าภาพ จัดการประชุมในปีที่ 3 ตามธรรมเนียมปฏิบัติ ซึ่งราชอาณาจักรโมร็อกโกจะเป็นเจ้าภาพจัดการประชุมประจำปี 2566
.
นับเป็นความสำเร็จของไทยที่ได้รับเลือกให้เป็นประเทศเจ้าภาพจัดการประชุมและสถานที่จัดงานสำคัญระดับโลก สะท้อนให้เห็นว่าประเทศต่าง ๆ และองค์การระหว่างประเทศ มีความมั่นใจและเชื่อมั่นศักยภาพของประเทศไทย
.
อ่านเพิ่มเติม คลิก https://www.thaigov.go.th/news/contents/details/68464
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68488