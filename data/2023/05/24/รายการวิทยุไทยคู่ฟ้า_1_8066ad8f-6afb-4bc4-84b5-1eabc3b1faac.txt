รัฐบาลไทย-ข่าวทำเนียบรัฐบาล-ส่งออกข้าวไทย 4 เดือนแรก 3.05 ล้าน คาดปี 2566 ทะลุเป้าหมาย 7.5 ล้านตัน


วันพุธที่ 24 พฤษภาคม 2566
ส่งออกข้าวไทย 4 เดือนแรก 3.05 ล้าน คาดปี 2566 ทะลุเป้าหมาย 7.5 ล้านตัน
วันอังคารที่ 23 พฤษภาคม 2566
ต่อจากนี้ไป ขอเชิญรับฟังไทยคู่ฟ้า
กระทรวงเกษตรและสหกรณ์ร่วมกับกระทรวงพาณิชย์ดำเนินยุทธศาสตร์ “เกษตรผลิต พาณิชย์ตลาด”
ยกระดับปริมาณและคุณภาพการผลิตพร้อมส่งเสริมการตลาดในต่างประเทศอย่างต่อเนื่อง
โดยตัวเลขการส่งออกข้าวไทยในปี 2565 อยู่ที่ 7.69 ล้านตัน เพิ่มจากช่วงเดียวกันของปีก่อนร้อยละ 22
สูงกว่าเป้าหมายที่ตั้งไว้ 7.5 ล้านตัน คิดเป็นมูลค่าการส่งออกกว่า 3,970 ล้านเหรียญสหรัฐ ซึ่งเพิ่มขึ้นร้อยละ
26 สำหรับ 4 เดือนแรกของปีนี้ ปริมาณการส่งออกข้าวสูงถึง 3.05 ล้านตัน
และยังคงมีความต้องการของตลาดอย่างต่อเนื่อง
ส่งผลให้ราคาข้าวในประเทศเกือบทุกประเภทสูงเกินราคาประกันรายได้ จึงคาดว่าการส่งออกข้าวไทยในปี
2566 นี้ จะทะลุเป้าหมาย 7.5 ล้านตัน และมีปริมาณมากกว่าตัวเลขการส่งออกในปี 2565
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/68491