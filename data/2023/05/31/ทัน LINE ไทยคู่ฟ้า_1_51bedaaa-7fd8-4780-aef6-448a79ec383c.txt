รัฐบาลไทย-ข่าวทำเนียบรัฐบาล-ข่าวดีเกษตรกร! สหรัฐฯ ไฟเขียว นำเข้าส้มโอไทยทุกสายพันธุ์ เริ่มล็อตแรก มิ.ย. นี้


วันพุธที่ 31 พฤษภาคม 2566
ข่าวดีเกษตรกร! สหรัฐฯ ไฟเขียว นำเข้าส้มโอไทยทุกสายพันธุ์ เริ่มล็อตแรก มิ.ย. นี้
.....
กระทรวงเกษตรและสหกรณ์ โดยกรมวิชาการเกษตร แจ้งข่าวดี กระทรวงเกษตรสหรัฐอเมริกา (United States Department of Agriculture: USDA) อนุญาตให้ไทยส่งออกส้มโอสดด้วยวิธีการฉายรังสีเข้าสู่สหรัฐอเมริกาได้เป็นครั้งแรก นับเป็นผลไม้สดไทยชนิดที่ 8 ที่ได้รับอนุญาตให้นำเข้า จากเดิมที่มีมะม่วง มังคุด เงาะ ลำไย ลิ้นจี่ สับปะรด แก้วมังกร และส้มโอ โดยส้มโอสดไทยล็อตแรกจะส่งออกไปขายที่สหรัฐฯ ในเดือนมิ.ย. นี้
.
การอนุญาตให้นำเข้าส้มโอจากไทยในครั้งนี้ เป็นแบบไม่จำกัดพันธุ์ โดยมีเงื่อนไข คือ ผลผลิตส้มโอต้องมาจากแหล่งผลิตที่ได้รับการรับรอง GAP โรงคัดบรรจุได้รับการรับรองตามมาตรฐาน GMP ก่อนการส่งออกต้องทำความสะอาดและกำจัดแมลงศัตรูพืช และเชื้อรา ตามคำแนะนำของกรมวิชาการเกษตร อย่างเคร่งครัด รวมทั้งผู้ส่งออกต้องลงทะเบียนเข้าร่วม “โครงการตรวจสอบผลไม้ฉายรังสีก่อนการส่งออกกับกรมวิชาการเกษตร
.
ปัจจุบันประเทศไทยสามารถส่งออกส้มโอผลสดไปขายใน 30 ประเทศ มีตลาดสำคัญ ได้แก่ จีนและมาเลเซีย ในปี 65 ไทยส่งออกส้มโอจำนวน 1.68 ล้านตัน คิดเป็นมูลค่า 45.55 ล้านบาท
.
ผู้ที่ต้องการส่งออกส้มโอผลสดไปสหรัฐอเมริกา สอบรายละเอียดเพิ่มเติมได้ที่ กลุ่มวิจัยการกักกันพืช สำนักวิจัยพัฒนาการอารักขาพืช กรมวิชาการเกษตร โทร.0-2579 3496 และ 0- 2940 6670 ต่อ 142
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ครม. ไฟเขียว ส่งออกน้ำมันปาล์มส่วนเกิน ปี 66 และโครงการประกันรายได้เกษตรกรชาวสวนปาล์มฯ
คลัง – พลังงาน วางแผนรองรับมาตรการลดภาษีดีเซล สิ้นสุด 20 ก.ค. นี้ บรรเทาผลกระทบประชาชน
'ทุเรียนไทย' ฮอตต่อเนื่องในจีน พร้อมส่งเสริมการส่งออกผ่านรถไฟจีน - ลาว
ยินดี ! “คัมภีร์ใบลานเรื่องอุรังคธาตุ” ขึ้นทะเบียนมรดกโลก
ขยายบริการปฐมภูมิ “241 คลินิกชุมชนอบอุ่น” ร่วมดูแลผู้ใช้สิทธิบัตรทอง

ที่มา : https://www.thaigov.go.th/news/contents/details/68730