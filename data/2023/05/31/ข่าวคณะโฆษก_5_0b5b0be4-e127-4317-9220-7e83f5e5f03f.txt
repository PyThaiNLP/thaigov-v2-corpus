รัฐบาลไทย-ข่าวทำเนียบรัฐบาล-​“ทิพานัน”ชูผลงาน “พล.อ.ประยุทธ์”บูมพื้นที่EEC สะท้อนดัชนีเชื่อมั่นเศรษฐกิจเดือนพ.ค.พุ่งสูง 87.1 ปัจจัยหนุนจากภาคบริการและภาคอุตสาหกรรม


วันพุธที่ 31 พฤษภาคม 2566
31/05/2566
พิมพ์
​“ทิพานัน”ชูผลงาน “พล.อ.ประยุทธ์”บูมพื้นที่EEC สะท้อนดัชนีเชื่อมั่นเศรษฐกิจเดือนพ.ค.พุ่งสูง 87.1 ปัจจัยหนุนจากภาคบริการและภาคอุตสาหกรรม
​“ทิพานัน”ชูผลงาน “พล.อ.ประยุทธ์”บูมพื้นที่EEC สะท้อนดัชนีเชื่อมั่นเศรษฐกิจเดือนพ.ค.พุ่งสูง 87.1 ปัจจัยหนุนจากภาคบริการและภาคอุตสาหกรรม
วันที่ 31 พฤษภาคม 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เร่งขับเคลื่อนเศรษฐกิจประเทศ ในทุกมิติ ทำให้เศรษฐกิจไทยฟื้นตัวต่อเนื่อง และในฐานะประธานคณะกรรมการนโยบายเขตพัฒนาพิเศษภาคตะวันออก (กพอ.) ได้มุ่งผลักดันมาตรการและพัฒนาโครงสร้างพื้นฐานเพื่อดึงดูดการลงทุนในพื้นที่ EEC เพื่อเป็นกลไกสำคัญในการขับเคลื่อนเศรษฐกิจของประเทศ ล่าสุด
รายงานจากสำนักงานเศรษฐกิจการคลังรายงานดัชนีความเชื่อมั่นอนาคตเศรษฐกิจภูมิภาคประจำเดือน พฤษภาคม 2566 ที่จะสะท้อนความเชื่อมั่นเศรษฐกิจใน 6 เดือนข้างหน้า ปรับตัวดีขึ้นในทุกภูมิภาค โดยเฉพาะอย่างยิ่งในเขตพัฒนาพิเศษภาคตะวันออก (EEC) ภาคตะวันตก ภาคตะวันออกเฉียงเหนือ ภาคกลาง ที่ความเชื่อมั่นเพิ่มขึ้นต่อเนื่องจากเดือนก่อนหน้า โดยได้รับปัจจัยสนับสนุนจากภาคบริการและภาคอุตสาหกรรมเป็นสำคัญ
น.ส.ทิพานัน กล่าวว่า   ทั้งนี้ หากพิจารณาเฉพาะความเชื่อมั่นอนาคตเศรษฐกิจในเขตพัฒนาพิเศษภาคตะวันออก (EEC) พบว่า ดัชนีอยู่ที่ระดับ 87.1 ส่วนดัชนีภาคแนวโน้มภาคเกษตรอยู่ที่ 86.5 ดัชนีแนวโน้มภาคอุตสาหกรรม 88.9 ดัชนีแนวโน้มภาคบริการ ดัชนีแนวโน้มภาคบริการอยู่ที่ 90.1 ดัชนีแนวโน้มการจ้างงาน 83.0 และดัชนีแนวโน้มการลงทุน 87.3 จะเห็นได้ว่าดัชนีเชื่อมั่นอนาคตเศรษฐกิจในพื้นที่EEC ได้รับปัจจัยสนับสนุนจากภาคบริการและภาคอุตสาหกรรมเช่นกัน
“พล.อ.ประยุทธ์เร่งขับเคลื่อนการพัฒนาพื้นที่ EEC เพื่อเป็นพื้นที่การลงทุนและแหล่งบ่มเพาะ 12 อุตสาหกรรมเป้าหมายของประเทศ ดึงดูดนักลงทุนและบุคลากรที่เชี่ยวชาญจากต่างประเทศ เกิดการจ้างงาน การกระจายรายได้ในชุมชนและพื้นที่ใกล้เคียง ส่งผลต่อภาพรวมเศรษฐกิจของประเทศอย่างยั่งยืน เป็นผลงานของพล.อ.ประยุทธ์ที่กำลังออกดอกออกผล”น.ส.ทิพานัน กล่าว

ที่มา : https://www.thaigov.go.th/news/contents/details/68728