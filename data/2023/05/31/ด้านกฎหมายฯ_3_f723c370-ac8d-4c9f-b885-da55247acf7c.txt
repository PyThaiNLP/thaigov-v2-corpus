รัฐบาลไทย-ข่าวทำเนียบรัฐบาล-กระทรวงยุติธรรม จัดพิธีมอบเกียรติบัตรและเข็มเชิดชูเกียรติข้าราชการพลเรือนดีเด่น ประจําปี พ.ศ. ๒๕๖๕


วันพุธที่ 31 พฤษภาคม 2566
31/05/2566
พิมพ์
กระทรวงยุติธรรม จัดพิธีมอบเกียรติบัตรและเข็มเชิดชูเกียรติข้าราชการพลเรือนดีเด่น ประจําปี พ.ศ. ๒๕๖๕
กระทรวงยุติธรรม จัดพิธีมอบเกียรติบัตรและเข็มเชิดชูเกียรติข้าราชการพลเรือนดีเด่น ประจําปี พ.ศ. ๒๕๖๕
ในวันพุธที่ ๓๑ พฤษภาคม ๒๕๖๖ เวลา ๑๔.๐๐ น. นางพงษ์สวาท กายอรุณสุทธิ์ ปลัดกระทรวงยุติธรรม เป็นประธานในพิธีมอบเกียรติบัตรและเข็มเชิดชูเกียรติข้าราชการพลเรือนดีเด่น ประจําปี พ.ศ. ๒๕๖๕ โดยมีนายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม นายนิมิต ทัพวนานต์ หัวหน้าผู้ตรวจราชการกระทรวงยุติธรรม นางสาวรวิวรรณ จตุรพิธพร ที่ปรึกษาด้านกฎหมาย สำนักงานปลัดกระทรวงยุติธรรม นางทัศนีย์ เปาอินทร์ อธิบดีกรมบังคับคดี พันตำรวจโท วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน นายไตรยฤทธิ์ เตมหิวงศ์ ผู้อำนวยการสถาบันนิติวิทยาศาสตร์ ผู้บริหาร และบุคลากรของกระทรวงยุติธรรม เข้าร่วมฯ ณ ห้องประชุม ๑๐ - ๐๙ ชั้น ๑๐ อาคารกระทรวงยุติธรรม
สำหรับพิธีมอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจําปี พ.ศ. ๒๕๖๕ ครั้งนี้จัดขึ้นเพื่อยกย่องส่งเสริมข้าราชการที่มีความประพฤติและผลการปฏิบัติงานดีเด่น มีความเสียสละและอุทิศเวลาเพื่อประโยชน์ต่อส่วนรวม รวมถึงการเผยแพร่เกียรติคุณข้าราชการพลเรือนดีเด่นให้ปรากฏ โดยในปี พ.ศ. ๒๕๖๕ มีข้าราชการพลเรือนในสังกัดกระทรวงยุติธรรมได้รับมอบเกียรติบัตรและเข็มเชิดชูเกียรติ จำนวน ๑๘ ราย
ในการนี้ ปลัดกระทรวงยุติธรรม ได้มอบโอวาทแก่ผู้รับมอบเกียรติบัตรฯ ใจความสำคัญตอนหนึ่งว่า “ขอแสดงความยินดีกับข้าราชการพลเรือนที่ได้รับการคัดเลือกและยกย่องให้เป็นข้าราชการพลเรือนดีเด่น ประจำปี พ.ศ. ๒๕๖๕ ซึ่งแสดงให้เห็นประจักษ์ชัดว่าท่านได้ประพฤติปฏิบัติตนอย่างดีงามในการครองตน ครองคน ครองงาน มีผลการปฏิบัติงานที่มีผลสัมฤทธิ์สมควรได้รับการยกย่องให้เป็นข้าราชการพลเรือนดีเด่น หวังเป็นอย่างยิ่งว่าทุกท่านจะธำรงรักษาไว้ซึ่งคุณงามความดีของตนและเป็นแบบอย่างที่ดีให้แก่เพื่อนข้าราชการได้ก้าวเข้ามาเป็นข้าราชการพลเรือนดีเด่นต่อไป”

ที่มา : https://www.thaigov.go.th/news/contents/details/68751