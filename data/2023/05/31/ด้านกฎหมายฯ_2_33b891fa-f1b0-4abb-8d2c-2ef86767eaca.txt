รัฐบาลไทย-ข่าวทำเนียบรัฐบาล-กระทรวงยุติธรรม โดยสำนักงานกิจการยุติธรรม จับมือ อสมท. เตรียมจัดการประชุมทางวิชาการระดับชาติว่าด้วยงานยุติธรรม ครั้งที่ 20 “สีสันแห่งปัญญา สองทศวรรษสู่ความยุติธรรมที่ยั่งยืน”


วันพุธที่ 31 พฤษภาคม 2566
31/05/2566
พิมพ์
กระทรวงยุติธรรม โดยสำนักงานกิจการยุติธรรม จับมือ อสมท. เตรียมจัดการประชุมทางวิชาการระดับชาติว่าด้วยงานยุติธรรม ครั้งที่ 20 “สีสันแห่งปัญญา สองทศวรรษสู่ความยุติธรรมที่ยั่งยืน”
สำนักงานกิจการยุติธรรม จับมือ อสมท. เตรียมจัดการประชุมทางวิชาการระดับชาติว่าด้วยงานยุติธรรม ครั้งที่ 20 “สีสันแห่งปัญญา สองทศวรรษสู่ความยุติธรรมที่ยั่งยืน”
สำนักงานกิจการยุติธรรม กระทรวงยุติธรรม ร่วมกับ บริษัท อสมท จำกัด (มหาชน) เตรียมจัดการประชุมทางวิชาการระดับชาติว่าด้วยงานยุติธรรม ครั้งที่ 20 (The 20th National Symposium on Justice Administration) ในหัวข้อ “สีสันแห่งปัญญา สองทศวรรษสู่ความยุติธรรมที่ยั่งยืน” ซึ่งจัดขึ้นระหว่างวันที่ 8 - 9 มิถุนายน 2566 ผ่านระบบออนไลน์ (Zoom) โดยปีนี้เป็นปีพิเศษที่จะมีการนำข้อเสนอต่างๆ จากเวทีการประชุมทางวิชาการระดับชาติว่าด้วยงานยุติธรรม ครั้งที่ 1-19 มาพูดคุย แลกเปลี่ยนเรียนรู้พัฒนาการของกฎหมายและกระบวนการยุติธรรม จุดเด่น จุดด้อย และปัญหาอุปสรรคที่ผ่านมา เพื่อมาร่วมกันออกแบบกระบวนการยุติธรรมในยุคต่อไป
ในการประชุมมีกิจกรรมการเสวนาที่น่าสนใจหลายหัวข้อ อาทิ “สองทศวรรษ เส้นทางแห่งการปฏิรูปกระบวนการยุติธรรม”, “การอำนวยความยุติธรรม เพื่อลดช่องว่างความเหลื่อมล้ำทางสังคม”, “ภัยคุกคามอาชญากรรม กับการรับมือของหน่วยงานภาครัฐ”, “การสร้างนิติทัศนะสู่เด็กและเยาวชน เพื่อไม่ให้ก้าวพลาดสู่กระบวนการยุติธรรม” และการบรรยาย หัวข้อ “ส่องหน้าต่างโลก มาตรวัดมาตรฐานกระบวนการยุติธรรมไทย” เป็นต้น ทั้งนี้ ผู้ที่สนใจสามารถลงทะเบียนเข้าร่วมทางเว็บไซต์สำนักงานกิจการยุติธรรม www.oja.go.th หรือรับชมการถ่ายทอดสดผ่านทาง Facebook Live สำนักงานกิจการยุติธรรม https://www.facebook.com/weareoja

ที่มา : https://www.thaigov.go.th/news/contents/details/68722