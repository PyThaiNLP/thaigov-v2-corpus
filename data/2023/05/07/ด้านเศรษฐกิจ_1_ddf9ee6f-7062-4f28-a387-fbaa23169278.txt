รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เข้าเฝ้าฯ ตามหมายกำหนดการพระราชพิธีทรงบำเพ็ญ พระราชกุศลทักษิณานุปทานเฉลิมฉลองวาระครบรอบ 100 ปี 


วันอาทิตย์ที่ 7 พฤษภาคม 2566
รองปลัดกระทรวงเกษตรและสหกรณ์ เข้าเฝ้าฯ ตามหมายกำหนดการพระราชพิธีทรงบำเพ็ญ พระราชกุศลทักษิณานุปทานเฉลิมฉลองวาระครบรอบ 100 ปี
รองปลัดกระทรวงเกษตรและสหกรณ์ เข้าเฝ้าฯ ตามหมายกำหนดการพระราชพิธีทรงบำเพ็ญ พระราชกุศลทักษิณานุปทานเฉลิมฉลองวาระครบรอบ 100 ปี วันประสูติ และประกาศถวายสดุดีเฉลิมพระเกียรติคุณ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์
เมื่อวันที่ 6 พฤษภาคม 2566 เวลา 17.00 น. ปลัดกระทรวงเกษตรและสหกรณ์ มอบหมายให้รองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) เข้าเฝ้าสมเด็จพระกนิษฐาธิราชเจ้า กรมสมเด็จพระเทพรัตนราชสุดา เจ้าฟ้ามหาจักรีสิรินธร มหาวชิราลงกรณวรราชภักดี สิริกิจการิณีพีรยพัฒน รัฐสีมาคุณากรปิยชาติ สยามบรมราชกุมารี ตามหมายกำหนดการพระราชพิธีทรงบำเพ็ญ พระราชกุศลทักษิณานุปทานเฉลิมฉลองวาระครบรอบ 100 ปี วันประสูติ และประกาศถวายสดุดีเฉลิมพระเกียรติคุณ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ พุทธศักราช 2566 โดยคณะรัฐมนตรีได้ประชุมมีมติเห็นชอบให้จัดงานเฉลิมฉลองวาระครบรอบ 100 ปี วันประสูติ ตามที่กระทรวงการอุดมศึกษา วิทยาศาสตร์ วิจัยและนวัตกรรม เสนอในโอกาสที่องค์การการศึกษาวิทยาศาสตร์ และวัฒนธรรมแห่งสหประชาชาติ (UNESCO) ประกาศยกย่องพระเกียรติคุณทรงเป็นบุคคลสำคัญของโลกผู้มีผลงานดีเด่นด้านการศึกษา ด้านวิทยาศาสตร์พื้นฐานและคณิตศาสตร์และด้านวัฒนธรรม พุทธศักราช 2566 ณ พระที่นั่งอมรินทรวินิจฉัย ในพระบรมมหาราชวัง
ในการนี้ พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้สมเด็จพระกนิษฐาธิราชเจ้า กรมสมเด็จพระเทพรัตนราชสุดา เจ้าฟ้ามหาจักรีสิรินธร มหาวชิราลงกรณวรราชภักดี สิริกิจการิณีพีรยพัฒน รัฐสีมาคุณากรปิยชาติ สยามบรมราชกุมารี เสด็จพระราชดำเนินไปทรงปฏิบัติพระราชกรณียกิจแทนพระองค์

ที่มา : https://www.thaigov.go.th/news/contents/details/67991