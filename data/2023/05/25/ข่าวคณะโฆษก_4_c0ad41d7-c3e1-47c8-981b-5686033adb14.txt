รัฐบาลไทย-ข่าวทำเนียบรัฐบาล-“ทิพานัน” เผยผลกำไรไตรมาสแรกปี 66 ของ3 สายการบินสุดปัง ชูผลสำเร็จ “พล.อ.ประยุทธ์” ฟื้นอุตสาหกรรมการบิน มุ่งสู่ฮับการบินภูมิภาค


วันพฤหัสบดีที่ 25 พฤษภาคม 2566
25/05/2566
พิมพ์
“ทิพานัน” เผยผลกำไรไตรมาสแรกปี 66 ของ3 สายการบินสุดปัง ชูผลสำเร็จ “พล.อ.ประยุทธ์” ฟื้นอุตสาหกรรมการบิน มุ่งสู่ฮับการบินภูมิภาค
“ทิพานัน” เผยผลกำไรไตรมาสแรกปี 66 ของ3 สายการบินสุดปัง ชูผลสำเร็จ “พล.อ.ประยุทธ์” ฟื้นอุตสาหกรรมการบิน มุ่งสู่ฮับการบินภูมิภาค
วันที่ 25 พฤษภาคม 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ตามที่พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  ได้ตัดสินใจเปิดประเทศและมาตรการกระตุ้นเศรษฐกิจและการท่องเที่ยวของภาครัฐหลังวิกฤติโควิด ฟื้นอุตสาหกรรมการบิน โดยล่าสุดในการรายงานผลประกอบการไตรมาส 1 ของปี 2566  แก่ตลาดหลักทรัพย์แห่งประเทศไทย  ของสายการบิน 3 รายล้วนเป็นบวกทั้งสิ้น
น.ส.ทิพานัน กล่าวว่า โดยการบินไทย บริษัท การบินไทย จำกัด (มหาชน) และบริษัทย่อย หรือ THAI มีกำไร 12,523 ล้านบาท   ไทยแอร์เอเชีย  บริษัท เอเชีย เอวิเอชั่น จำกัด (มหาชน) หรือ AAVมีกำไร 359.4 ล้านบาท และบางกอกแอร์เวย์ส บริษัท การบินกรุงเทพ จำกัด (มหาชน) หรือ BA มีกำไร 879.4 ล้านบาท
รองโฆษกประจำสำนักนายกรัฐมนตรี กล่าวว่า โดยเฉพาะแผนฟื้นฟูบริษัท การบินไทย จำกัด (มหาชน) ตามมติคณะรัฐมนตรีเมื่อวันที่ 19 พฤษภาคม 2563 ที่ทำให้การบินไทยฟื้นตัวจากวิกฤติได้อย่างรวดเร็ว และเตรียมออกจากแผนฟื้นฟูก่อนกำหนด
“เป็นเครื่องยืนยันว่ารัฐบาลมาถูกทาง โดยพล.อ.ประยุทธ์มีความกล้าหาญในการตัดสินใจ มีวิสัยทัศน์ในการแก้ไขปัญหาจนเกิดการฟื้นตัวอย่างเป็นระบบ ฟื้นเศรษฐกิจ ควบคู่ไปกับการพัฒนาโครงสร้างพื้นฐานเชื่อม 3 สนามบิน สนามบินสุวรรณภูมิ สนามบินดอนเมืองและสนามบินอู่ตะเภา มุ่งเป้าพาไทยไปสู่ศูนย์กลางการบินของภูมิภาค ที่จะขยายโอกาสและสร้างเม็ดเงินเข้าประเทศได้มูค่ามหาศาล”รองโฆษกประจำสำรักนายกรัฐมนตรี ระบุ

ที่มา : https://www.thaigov.go.th/news/contents/details/68533