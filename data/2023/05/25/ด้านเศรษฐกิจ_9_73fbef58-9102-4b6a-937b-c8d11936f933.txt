รัฐบาลไทย-ข่าวทำเนียบรัฐบาล-การประชุมคณะกรรมการพิจารณาการรับรองมาตรฐานวัสดุน้ำยางพาราผสมสารผสมเพิ่มและสารผสมเพิ่มสำหรับการก่อสร้างถนนดินซีเมนต์ปรับปรุงคุณภาพด้วยยางธรรมชาติ ครั้งที่ 1/2566


วันพฤหัสบดีที่ 25 พฤษภาคม 2566
การประชุมคณะกรรมการพิจารณาการรับรองมาตรฐานวัสดุน้ำยางพาราผสมสารผสมเพิ่มและสารผสมเพิ่มสำหรับการก่อสร้างถนนดินซีเมนต์ปรับปรุงคุณภาพด้วยยางธรรมชาติ ครั้งที่ 1/2566
รองปลัดกระทรวงเกษตรและสหกรณ์เป็นประธานการประชุมคณะกรรมการพิจารณาการรับรองมาตรฐานวัสดุน้ำยางพาราผสมสารผสมเพิ่มและสารผสมเพิ่มสำหรับการก่อสร้างถนนดินซีเมนต์ปรับปรุงคุณภาพด้วยยางธรรมชาติ ครั้งที่ 1/2566
รองปลัดกระทรวงเกษตรและสหกรณ์เป็นประธานการประชุมคณะกรรมการพิจารณาการรับรองมาตรฐานวัสดุน้ำยางพาราผสมสารผสมเพิ่มและสารผสมเพิ่มสำหรับการก่อสร้างถนนดินซีเมนต์ปรับปรุงคุณภาพด้วยยางธรรมชาติ ครั้งที่ 1/2566
วันพฤหัสบดีที่ 25 พฤษภาคม พ.ศ. 2566 เวลา 09.30 น. ปลัดกระทรวงเกษตรและสหกรณ์มอบหมายรองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) เป็นประธานการประชุมคณะกรรมการพิจารณาการรับรองมาตรฐานวัสดุน้ำยางพาราผสมสารผสมเพิ่มและสารผสมเพิ่มสำหรับการก่อสร้างถนนดินซีเมนต์ปรับปรุงคุณภาพด้วยยางธรรมชาติ ครั้งที่ 1/2566 โดยมีผู้ว่าการการยางแห่งประเทศไทย (นายณกรณ์ ตรรกวิรพัท) รองผู้ว่าการด้านบริหาร การยางแห่งประเทศไทย (นายขจรจักษณ์ นวลพรหมสกุล) และผู้แทนหน่วยงานที่เกี่ยวข้อง เข้าร่วมการประชุม ณ ห้องประชุมรัษฎา อาคาร 2 ชั้น 2 การยางแห่งประเทศไทย และผ่านสื่ออิเล็กทรอนิกส์ โดยสรุปผลการประชุมได้ดังนี้
1. ที่ประชุมรับทราบรายงานความก้าวหน้าการรับรองมาตรฐานวัสดุน้ำยางพาราผสมสารผสมเพิ่ม และสารผสมเพิ่ม ปี 2565-2566 ประกอบด้วย 1) การยื่นคำขอการรับรองคุณภาพการผลิตวัสดุน้ำยางพาราผสมสารผสมเพิ่มฯ 2) การยื่นคำขอการรับรองมาตรฐานวัสดุน้ำยางพาราผสมสารผสมเพิ่มฯ (ตามล็อตการผลิต) ของผู้ประกอบการ และ 3) การยื่นคำขอการรับรองมาตรฐานวัสดุสารผสมเพิ่ม สำหรับการก่อสร้างถนนดินซีเมนต์ปรับปรุงคุณภาพด้วยยางธรรมชาติ ของผู้ประกอบการ
2. ที่ประชุมเห็นชอบการมอบหมายให้ฝ่ายกฎหมายของการยางแห่งประเทศไทย เป็นผู้ดำเนินคดี หรือดำเนินการทางกฎหมาย แทนผู้แทนคณะกรรมการพิจารณาการรับรองมาตรฐานวัสดุน้ำยางพาราผสมสารผสมเพิ่มและสารผสมเพิ่ม สำหรับการก่อสร้างถนนดินซีเมนต์ปรับปรุงคุณภาพด้วยยางธรรมชาติ รวมทั้งดำเนินการในเรื่องอื่นๆ ที่เกี่ยวข้องในด้านกฏหมาย ทั้งนี้ ให้แจ้งเวียนผลการดำเนินการของฝ่ายกฎหมาย ให้คณะกรรมการฯ เพื่อทราบต่อไป
3. ที่ประชุมเห็นชอบให้คณะทำงานตรวจกระบวนการผลิตและเก็บตัวอย่างวัสดุน้ำยางพาราผสมสารผสมเพิ่มและสารผสมเพิ่มฯ เข้าปฏิบัติงานการตรวจสอบกระบวนการผลิตและเก็บตัวอย่างวัสดุน้ำยางพาราผสมสารผสมเพิ่มและสารผสมเพิ่มในสถานที่ผลิต หรือ ดำเนินการตรวจกระบวนการผลิตของผู้ประกอบการผ่านระบบออนไลน์ (Zoom) ตามความเหมาะสม เพื่อสะดวกต่อการดำเนินงานภายหลังสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) และเห็นชอบให้ฝ่ายเลขาฯ ปรับปรุงคู่มือการปฏิบัติงานการควบคุมคุณภาพและการรับรองมาตรฐานวัสดุสำหรับงานก่อสร้างถนนดินซีเมนต์ปรับปรุงคุณภาพด้วยยางธรรมชาติฉบับปรับปรุงครั้งที่ 1 พ.ศ. 2564 เพื่อให้สอดคล้องกับการทำงานจริงในสถานการณ์ปัจจุบัน และแจ้งเวียนให้คณะกรรมการฯ ทราบและพิจารณาให้ความเห็นชอบต่อไป
4. ที่ประชุมได้ร่วมกันหารือแนวทางการดำเนินงานของคณะกรรมการพิจารณาการรับรองมาตรฐานวัสดุน้ำยางพาราผสมสารผสมเพิ่มและสารผสมเพิ่มฯ ในกรณีที่สำนักงานมาตรฐานผลิตภัณฑ์อุตสาหกรรม มีประกาศมาตรฐานผลิตภัณฑ์อุตสาหกรรมยาง มอก. 3399-2565 น้ำยางคอมพาวนด์สำหรับปรับคุณภาพดินซีเมนต์ (LATEX COMPOUND FOR MODIFIED SOIL CEMENT) ทั้งนี้ ที่ประชุมเห็นชอบให้ฝ่ายเลขาฯ ศึกษาหาแนวทางความชัดเจนในประเด็นที่มาตรฐาน มอก.3399-2565 มีส่วนเกี่ยวข้องเฉพาะการพิจารณาสมบัติเชิงเคมี แต่ไม่ครอบคลุมการพิจารณาสมบัติเชิงวิศวกรรมของน้ำยางพาราผสมสารผสมเพิ่มและสารผสมเพิ่มฯ เพื่อนำมาพิจารณาแนวทางการดำเนินงานของคณะกรรมการฯ ต่อไป

ที่มา : https://www.thaigov.go.th/news/contents/details/68539