รัฐบาลไทย-ข่าวทำเนียบรัฐบาล-ผู้ตรวจราชการ ดศ. ติดตามงานโครงการสำคัญในพื้นที่จังหวัดฉะเชิงเทรา


วันพฤหัสบดีที่ 25 พฤษภาคม 2566
ผู้ตรวจราชการ ดศ. ติดตามงานโครงการสำคัญในพื้นที่จังหวัดฉะเชิงเทรา
ผู้ตรวจราชการ ดศ. ติดตามงานโครงการสำคัญในพื้นที่จังหวัดฉะเชิงเทรา
24-25 พ.ค.66//นางสาวกรรวี สิทธิชีวภาค ผู้ตรวจราชการกระทรวงดิจิทัลเพื่อเศรษฐกิจและสังคม พร้อมคณะ ลงพื้นที่ติดตามความคืบหน้าการดำเนินงานโครงการต่างๆ ภายใต้แผนการตรวจราชการของผู้ตรวจราชการกระทรวงฯ ประจำปีงบประมาณ พ.ศ.2566 ในพื้นที่จังหวัดฉะเชิงเทรา โดยได้ร่วมประชุมกับหัวหน้าหน่วยงานภายใต้สังกัด ดศ. ประกอบด้วย สำนักงานสถิติจังหวัดฉะเชิงเทรา สถานีอุตุนิยมวิทยาฉะเชิงเทรา โทรคมนาคมจังหวัดฉะเชิงเทรา สำนักงานไปรษณีย์ไทยฉะเชิงเทรา และสำนักงานส่งเสริมเศรษฐกิจดิจิทัลภาคตะวันออก เพื่อรับฟังสรุปผลการดำเนินงานสำคัญรวมถึงปัญหาอุปสรรค เพื่อให้ข้อเสนอแนะ/แนวทางแก้ไขปัญหาตามความเหมาะสม และรวบรวมรายงานผู้บริหารกระทรวงฯ พิจารณต่อไป จากนั้นได้ตรวจเยี่ยมการดำเนินงานโครงการโค้ดดิ้งพัฒนา STEM ที่วิทยาลัยเทคนิคฉะเชิงเทรา ซึ่งได้รับงบประมาณสนับสนุนจากดีป้า กว่า 4 ล้านบาท ในการจัดตั้งศูนย์พัฒนาทักษะและออกแบบระบบ IoT เพื่ออุตสาหกรรม รวมทั้งได้ตรวจเยี่ยมการดำเนินงานของศูนย์ดิจิทัลชุมชนเทศบาลตำบลท่าข้าม อำเภอบางปะกง ซึ่งพบว่าผู้ใช้บริการมีทั้งหน่วยงานรัฐในพื้นที่ใช้ในการจัดอบรมต่างๆ กลุ่มประชาชนทั่วไป อาทิ อสม. กลุ่มอาชีพ ผู้สูงอายุ ฯลฯ และนักเรียนมาใช้ในการค้นคว้าข้อมูลต่างๆ อย่างสม่ำเสมอ นอกจากนั้นยังได้เข้าพบหารือข้อราชการกับ นายขจรเกียรติ รักพานิชมณี ผู้ว่าราชการจังหวัดฉะเชิงเทรา ซึ่งได้แจ้งสถิติจังหวัดว่าหากมีการวิเคราะห์ข้อมูลของจังหวัดในมิติต่างๆ โดยเฉพาะข้อมูลเกี่ยวกับภาคอุตสาหกรรม ธุรกิจเอกชน/ผู้ประกอบการ ให้เสนอมาเพื่อใช้ประกอบการตัดสินใจ/พิจารณาวางแผนพัฒนาจังหวัดต่อไปได้
_________________________

ที่มา : https://www.thaigov.go.th/news/contents/details/68530