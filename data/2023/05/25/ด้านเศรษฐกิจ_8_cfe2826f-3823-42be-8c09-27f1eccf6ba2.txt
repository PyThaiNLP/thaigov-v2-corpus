รัฐบาลไทย-ข่าวทำเนียบรัฐบาล-กรมเจ้าท่า รับมอบโล่เกียรติคุณ แทนคำขอบคุณที่สนับสนุนการประชาสัมพันธ์และเข้าร่วมงานนิทรรศการ InfoComm Asia 2023


วันพฤหัสบดีที่ 25 พฤษภาคม 2566
กรมเจ้าท่า รับมอบโล่เกียรติคุณ แทนคำขอบคุณที่สนับสนุนการประชาสัมพันธ์และเข้าร่วมงานนิทรรศการ InfoComm Asia 2023
...
วันที่ 25 พฤษภาคม 2566 นายกริชเพชร ชัยช่วย รักษาราชการแทนอธิบดีกรมเจ้าท่า ร่วมรับมอบโล่เกียรติคุณ เพื่อเป็นการแทนคำขอบคุณ ที่กรมเจ้าท่าได้ให้การสนับสนุนการประชาสัมพันธ์และส่งบุคลากรเข้าร่วมงานนิทรรศการ InfoComm Asia 2023 ซึ่งจัดขึ้นโดย กระทรวงดิจิทัลเพื่อเศรษฐกิจและสังคม โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงฯ เป็นประธานในพิธี พร้อมรับประทานอาหารกลางวันร่วมกัน ณ ห้อง Summit Room ชั้น 2 ศูนย์การประชุมแห่งชาติสิริกิติ์
ทั้งนี้ที่ผ่านมากรมเจ้าท่าและบริษัท เอ็กซ์โปอินเตอร์ จำกัด ได้หารือถึงความร่วมมือกันในการจัดงานงาน InfoComm Asia 2023 ซึ่งเป็นงานแสดงสินค้าเทคโนโลยีการสื่อสารด้วยภาพและเสียงแบบบูรณาการระดับมืออาชีพ ซึ่งจัดขึ้นระหว่างวันที่ 24-26 พฤษภาคม 2566 ณ ศูนย์การประชุมแห่งชาติสิริกิตติ์ โดยภายในงานมีการจัดแสดงเทคโนโลยี ที่อาจเป็นประโยชน์และเกี่ยวข้องกับการปฏิบัติหน้าที่ตามภารกิจของกรมเจ้าท่า ในด้านการขนส่งทางน้ำ อาทิเช่น ศูนย์บัญชาการและปฏิบัติการ (Command and Operations Centers) การควบคุมระบบอัตโนมัติ (Control and Automation) และเทคโนโลยีทางด้านการศึกษา อาทิเช่น พื้นที่การเรียนรู้ร่วมกัน (Collaborative Learning Spaces) ห้องเรียนอัจฉริยะ (Smart Classrooms) อีกทั้งยังได้เชิญชวนให้บุคลากรของกรมเจ้าท่า เข้าร่วมฟังสัมมนา และเข้าเยี่ยมชมการจัดแสดงนวัตกรรมในงานนิทรรศการดังกล่าว รวมถึงให้บริษัท เอ็กซ์โปอินเตอร์ จำกัด ใช้ตราสัญลักษณ์ของกรมเจ้าท่า เพื่อประชาสัมพันธ์ภายในงานอีกด้วย

ที่มา : https://www.thaigov.go.th/news/contents/details/68538