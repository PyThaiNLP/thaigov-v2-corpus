รัฐบาลไทย-ข่าวทำเนียบรัฐบาล-พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ 


วันพฤหัสบดีที่ 19 มกราคม 2566
19/01/2566
พิมพ์
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 18 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่คณะรัฐมนตรีได้มีมติเห็นชอบเมื่อวันที่ 27 ธันวาคม 2565 ให้กระทรวงมหาดไทยดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยมีพระภิกษุที่อุปสมบท เพื่อถวายเป็นพระราชกุศลถวายพระพรฯ รวมทั้งหมด 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ จังหวัดอุบลราชธานี ได้มีการจัดพิธีทำบุญตักบาตร ถวายเพลพระภิกษุสงฆ์ที่เข้าร่วมโครงการบรรพชาอุปสมบท จำนวน 102 รูป ณ วัดมณีวนาราม ต.ในเมือง อ.เมืองอุบลราชธานี เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี นายกำพล สิริรัตตนนท์ รองผู้ว่าราชการจังหวัดอุบลราชธานี พร้อมด้วยหัวหน้าส่วนราชการ ข้าราชการ และประชาชนชาวจังหวัดอุบลราชธานี ร่วมพิธี นอกจากนี้ พี่น้องประชาชนในหลายจังหวัดได้จัดพิธีทางศาสนาและประกอบศาสนกิจเพื่อถวายพระราชกุศลถวายพระพรฯ ห้วงวันที่ 17-18 ม.ค. 66 อาทิ
1. จังหวัดขอนแก่น ที่วัดศรีมงคล บ้านกุดน้ำใส ต.กุดน้ำใส อ.น้ำพอง นายชาญชัย ศรศรีวิชัย รองผู้ว่าราชการจังหวัดขอนแก่น พร้อมด้วยหัวหน้าส่วนราชการ ข้าราชการ และพุทธศาสนิกชนชาวอำเภอน้ำพอง ร่วมพิธีทำบุญตักบาตรโครงการบรรพชาอุปสมบท 99 รูป เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมีพระเทพวิสุทธิคุณ เจ้าคณะจังหวัดขอนแก่น นำพระภิกษุสงฆ์ออกบิณฑบาต
2. จังหวัดยะลา ที่บริเวณหน้าศูนย์อำนวยการบริหารจังหวัดชายแดนภาคใต้ (ศอ.บต.) อ.ยะลา พลเรือตรี สมเกียรติ ผลประยูร เลขาธิการ ศอ.บต. นำหัวหน้าส่วนข้าราชการ บุคลากรในสังกัด ศอ.บต. พร้อมประชาชนชาวยะลา ร่วมทำบุญตักบาตรพระนวกะที่บรรพชาอุปสมบท ตามโครงการบรรพชาอุปสมบท 99 รูป เพื่อถวายเป็นพระราชกุศลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพระพลานามัยแข็งแรงโดยเร็ววัน
3. จังหวัดพระนครศรีอยุธยา ที่วัดตึก อ.พระนครศรีอยุธยา นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา มอบหมายให้ นายธีรศักดิ์ โฉมศิริ รองผู้ว่าราชการจังหวัดพระนครศรีอยุธยา เป็นประธานพิธีเจริญพระพุทธมนต์และเจริญจิตภาวนา ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี หัวหน้าส่วนราชการ ศาล ทหาร ตำรวจ คณะผู้บริหารหน่วยงาน และพุทธศาสนิกชนทุกหมู่เหล่า ร่วมพิธี
4. จังหวัดเพชรบุรี ที่วัดมหาธาตุ วรวิหาร อ.เมืองเพชรบุรี นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี พร้อมด้วย หัวหน้าส่วนราชการ ข้าราชการ และประชาชนชาวเพชรบุรี ร่วมประกอบพิธีเจริญพระพุทธมนต์ ถวายพระพรชัยมงคล สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
5. จังหวัดศรีสะเกษ ที่บริเวณสวนเฉลิมพระเกียรติพระบาทสมเด็จพระเจ้าอยู่หัว เฉลิมพระชนมพรรษา 80 พรรษา เกาะห้วยน้ำคำ ต.หนองครก อ.เมืองศรีสะเกษ พระครูศรีมงคลปริยัติกิจ เจ้าคณะจังหวัดศรีสะเกษ เจ้าอาวาสวัดมหาพุทธาราม พระอารามหลวง เป็นประธานฝ่ายสงฆ์ นายสำรวย เกษกุล ผู้ว่าราชการจังหวัดศรีสะเกษ เป็นประธานฝ่ายฆราวาส พิธีทำบุญตักบาตรพระสงฆ์จำนวน 112 รูป ตามโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี นางมัลลิกา เกษกุล ประธานแม่บ้านมหาดไทยจังหวัด หัวหน้าส่วนราชการ หน่วยงานภาครัฐและภาคเอกชน และประชาชนชาวศรษะเกษ เข้าร่วมพิธี
6. จังหวัดนราธิวาส ที่บริเวณหน้าอาคารรื่นอรุณ เทศบาลเมืองสุไหงโก-ลก อ.สุไหงโก-ลก นายอนิรุทร บัวอ่อน นายอำเภอสุไหงโก-ลก และนางสุชาดา พันธ์นรา นายกเทศมนตรีเมืองสุไหงโก-ลก พร้อมพุทธศาสนิกชนในพื้น ร่วมพิธีทำบุญตักบาตรข้าวสารอาหารแห้งถวาย แด่พระโสภณคุณาธาร เจ้าคณะจังหวัดนราธิวาส เจ้าอาวาสวัดทองดีประชาราม และพระสงฆ์ จำนวน 33 รูป ที่อุปสมบทตามโครงการบรรพชาอุปสมบท 99 รูป เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภานเรนทิราเทพยวดี กรมหลวงราชสาริณีสิริพัชร มหาวัชรราชธิดาให้ทรงหายจากพระอาการประชวรและมีพลานามัยแข็งแรงโดยเร็ววัน ด้วยความสำนึกในพระกรุณาธิคุณที่ทรงมีต่อปวงพสกนิกรทุกหมู่เหล่า
7. จังหวัดนครพนม ที่วัดพระธาตุพนม วรมหาวิหาร อ.ธาตุพนม นายศุภชัย เอกอุ่น ผู้ว่าการการไฟฟ้าส่วนภูมิภาค นำคณะผู้บริหารและพนักงาน ประกอบพิธีเจริญพระพุทธมนต์ถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ในขณะนี้ เป็นห้วงเวลาของการอุปสมบท ตามโครงการบรรพชาอุปสมบท 99 รูป เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ใน 76 จังหวัดทั่วประเทศ จึงขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ ตลอดระยะเวลาการจัดโครงการฯ เพื่อแสดงความจงรักภักดีและน้อมถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/63916