รัฐบาลไทย-ข่าวทำเนียบรัฐบาล-รัฐบาลเชิญชวนประชาชนใช้บริการ “7 เดือน 7 งานบริการ” สำนักงาน ก.พ.ร. คัดบริการพิเศษน่าสนใจมาอำนวยความสะดวก ณ ศูนย์บริการร่วมเซ็นทรัลเวิลด์ 


วันพฤหัสบดีที่ 19 มกราคม 2566
19/01/2566
พิมพ์
รัฐบาลเชิญชวนประชาชนใช้บริการ “7 เดือน 7 งานบริการ” สำนักงาน ก.พ.ร. คัดบริการพิเศษน่าสนใจมาอำนวยความสะดวก ณ ศูนย์บริการร่วมเซ็นทรัลเวิลด์
รัฐบาลเชิญชวนประชาชนใช้บริการ “7 เดือน 7 งานบริการ” สำนักงาน ก.พ.ร. คัดบริการพิเศษน่าสนใจมาอำนวยความสะดวก ณ ศูนย์บริการร่วมเซ็นทรัลเวิลด์
วันนี้ (18 ม.ค.66) น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า สำนักงานคณะกรรมการพัฒนาระบบราชการ (ก.พ.ร.)  ได้ร่วมกับหน่วยงานภาครัฐจัดโครงการ "7 เดือน 7 งานบริการ" โดยรวบรวมบริการพิเศษที่น่าสนใจมาให้บริการประชาชน ณ ศูนย์บริการร่วม (Government Service Point) ชั้น 2 โซน Forum ศูนย์การค้าเซ็นทรัลเวิลด์ ซึ่งเป็นการอำนวยความสะดวก เพราะนอกจากห้างสรรพสินค้าจะเป็นสถานที่ที่ผู้คนเดินทางมาใช้บริการอยู่แล้ว ยังมีที่ตั้งที่สามารถเดินทางมาได้ด้วยระบบขนส่งหลากหลายช่องทาง
สำหรับ "7 เดือน 7 งานบริการ"  ที่รัฐบาลขอเชิญชวนประชาชนผู้สนใจเลือกมารับบริการนี้จะจัดขึ้นระหว่างเดือน ม.ค.- ก.ค. 66 สัปดาห์ละ 2 วันโดยเป็นวันศุกร์และเสาร์  เริ่มจากวันที่ 20-21 ม.ค. นี้ สถาบันวิจัยวิทยาศาสตร์และเทคโนโลยีแห่งประเทศไทยจะจัดแสดงและให้คำปรึกษาเกี่ยวกับนวัตกรรมการกจัดการขยะ และจุรินทรีย์เพื่ออุตสาหกรรม
ต่อด้วยเดือน ก.พ. ในวันที่ 17-18  กรุงเทพมหานคร จะนำเสนอนวัตกรรมการบริหารจัดการเมือง 4 พลัส มิติการบริหารจัดการที่ดี ประกอบด้วย มิติสุขภาพดี, มิติปลอดภัยดี, มิติสิ่งแวดล้อมดี และมิติสร้างสรรค์ดี  เดือน มี.ค. ในวันที่ 17-18 กรมส่งเสริมการค้าระหว่างประเทศ ให้คำปรึกษาและให้บริการการรับรองคุณภาพสินค้ามาตรฐานโลก "Thailand Trust Mark" ให้บริการข้อมูลคำปรึกษาด้านการค้าระหว่างประเทศ และให้บริการส่งเสริมและเพิ่มศักยภาพผู้ประกอบการเอสเอ็มอี(SMEs Pro-active Program)
น.ส.ไตรศุลี กล่าวว่า  ในเดือนเม.ย. ซึ่งมีช่วงวันหยุดยาวสงกรานต์การให้บริการจะขยับไปอยู่ในช่วงปลายเดือนโดยวันที่ 28-29 เม.ย. กรมการแพทย์แผนไทยและการแพทย์ทางเลือกจะมาให้คำปรึกษาด้านการรักษาทางเลือก  เดือน พ.ค. ในวันที่ 19-20 กรมอนามัยจะมาให้บริการชุดตรวจอนามัยสิ่งแวดล้อม (DOH Test Kits) จากนั้น ในเดือน มิ.ย. วันที่ 16-17 กรมปศุสัตว์ จะมาให้บริการผลิตภัณฑ์เนื้อสัตว์ปลอดภัยใส่ใจผู้บริการ (ปศุสัตว์ OK) และสุดท้ายเดือน ก.ค. วันที่ 21-22 สำนักงานปลัดกระทรวงสาธารณสุข จะมาให้บริการตรวจสุขภาพ
---------------

ที่มา : https://www.thaigov.go.th/news/contents/details/63910