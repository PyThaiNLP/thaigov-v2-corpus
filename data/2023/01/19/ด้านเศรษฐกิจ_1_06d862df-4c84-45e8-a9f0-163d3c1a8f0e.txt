รัฐบาลไทย-ข่าวทำเนียบรัฐบาล-เกษตรยุคใหม่ทำไวทำจริง! ชาวนาขอบคุณที่ปรึกษารัฐมนตรีเกษตร “อลงกรณ์” และกรมชลประทาน


วันพุธที่ 18 มกราคม 2566
เกษตรยุคใหม่ทำไวทำจริง! ชาวนาขอบคุณที่ปรึกษารัฐมนตรีเกษตร “อลงกรณ์” และกรมชลประทาน
เกษตรยุคใหม่ทำไวทำจริง! ชาวนาขอบคุณที่ปรึกษารัฐมนตรีเกษตร “อลงกรณ์” และกรมชลประทาน แก้ปัญหาขาดแคลนน้ำทำนาได้รวดเร็วไม่ถึง 24 ชั่วโมงติดตั้งเครื่องสูบน้ำลงคลองท่าแร้งทันที
เกษตรยุคใหม่ทำไวทำจริง! ชาวนาขอบคุณที่ปรึกษารัฐมนตรีเกษตร “อลงกรณ์” และกรมชลประทาน แก้ปัญหาขาดแคลนน้ำทำนาได้รวดเร็วไม่ถึง 24 ชั่วโมงติดตั้งเครื่องสูบน้ำลงคลองท่าแร้งทันที
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ เปิดเผยว่า หลังจากกลุ่มเกษตรกรได้ยื่นหนังสือถึงตน    เพื่อร้องขอให้นำเครื่องสูบน้ำมาเพิ่มการสูบน้ำจากแม่น้ำเพชรบุรีลงคลองท่าแร้งนอกเหนือจากการสูบด้วยสถานีสูบด้วยไฟฟ้า    ที่ประตูน้ำท่าแร้ง เพื่อช่วยเหลือประชาชนและเกษตรกรชาวนาในตำบลท่าแร้ง ตำบลท่าแรงออก และตำบลบางขุนไทร           ในอำเภอบ้านแหลม ซึ่งกำลังประสบภาวะขาดแคลนน้ำที่จะใช้ทำนา เมื่อวันที่ 16 มกราคม 2566 ที่ผ่านมา โดยตนได้รับปาก    ที่จะเร่งแก้ไขปัญหาการขาดแคลนน้ำหลังจากรับหนังสือ พร้อมสั่งการให้นายสันต์ จรเจริญ ผู้อำนวยการโครงการส่งน้ำและบำรุงรักษาเพชรบุรี กรมชลประทาน ดำเนินการทันทีและเพียงไม่ถึง 24 ชั่วโมง กรมชลประทานได้นำเครื่องสูบน้ำขนาด 8 นิ้ว จำนวน 3 เครื่องมาติดตั้งที่ ประตูระบายน้ำท่าแร้ง เสร็จเรียบร้อย พร้อมกับเดินเครื่องทันทีเป็นที่พอใจของกลุ่มเกษตรชาวนาใน 3 ตำบลดังกล่าว
ทั้งนี้ นายราวี หวังขาว ผู้นำเกษตรกรชาวนาได้ขอบคุณและชื่นชมนายอลงกรณ์ และชลประทานที่รับปากแล้วแก้ปัญหาให้เกษตรกรได้อย่างรวดเร็ว ทำได้ไวทำได้จริง
ก่อนหน้านี้ นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ เป็นประธานในพิธีส่งมอบ-    รับมอบ สถานีสูบน้ำปากคลองท่าแร้ง อำเภอบ้านแหลม จังหวัดเพชรบุรี โดยมีนางสาวศิริวรรณ เครือเล็ก เกษตรและสหกรณ์จังหวัดเพชรบุรี นายสันต์ จรเจริญ ผู้อำนวยการโครงการส่งน้ำเพชรบุรี พร้อมด้วย หน่วยราชการในสังกัดกระทรวงเกษตรและสหกรณ์ และหน่วยงาน อื่นที่เกี่ยวข้อง เข้าร่วมพิธีที่สถานีสูบน้ำปากคลองท่าแร้ง อำเภอบ้านแหลม จังหวัดเพชรบุรี เมื่อวันที่   16 มกราคม 2566 ที่ผ่านมา สำหรับสถานีสูบนำดังกล่าว โครงการส่งน้ำและบำรุงรักษาเพชรบุรี เป็นผู้ดำเนินการก่อสร้างและได้ทำการส่งมอบให้แก่องค์การบริหารส่วนตำบลท่าแร้ง และองค์การบริหารส่วนตำบลท่าแร้งออก ร่วมกันดูแลและบำรุงรักษา เพื่อให้การใช้น้ำในพื้นที่ได้ตาม ความต้องการและเหมาะสม และสามารถบริหารจัดการน้ำได้อย่างมี ประสิทธิภาพและประสิทธิผลต่อไป โดยในระหว่างพิธีส่งมอบ – รับมอบสถานีสูบน้ำมีเกษตรในพื้นที่ตำบลท่าแร้ง ตำบลท่าแร้งออก ตำบลบ้านแหลม และตำบลบางขุนไทร ได้มีการยื่นหนังสือขอให้ช่วยแก้ปัญหาน้ำไม่พอใช้ เพราะเกรงว่าการสูบน้ำเข้าของท่าแร้งจะน้อยไม่เพียงพอกับความต้องการของประชาชน  ที่ปรึกษารัฐมนตรีว่าการกระทรวงเกษตรและสหกรณ์ได้ให้ชลประทานเอาเครื่องสูบน้ำ 2 ตัวมาเสริมการสูบน้ำภายใน 2-3 วัน ซึ่งเกษตรกรก็พอใจ และต่อมาภายใน 24 ชั่วโมง ก็สามารถนำเครื่องสูบน้ำขนาด 8 นิ้ว จำนวน 3 เครื่องมาติดตั้งที่ ประตูระบายน้ำท่าแร้ง เสร็จเรียบร้อยพร้อมกับเดินเครื่องสูบน้ำจากแม่น้ำเพชรบุรีลงคลองท่าแร้งซึ่งมีความยาวถึง 8  กิโลเมตรถึงประตูน้ำบางขุนไทร

ที่มา : https://www.thaigov.go.th/news/contents/details/63904