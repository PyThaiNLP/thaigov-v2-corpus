รัฐบาลไทย-ข่าวทำเนียบรัฐบาล-นางสุขสมรวย วันทนียกุล เลขานุการรัฐมนตรีว่าการกระทรวงคมนาคม ให้สหภาพแรงงานรัฐวิสาหกิจองค์การขนส่งมวลชนกรุงเทพเข้าพบ


วันพฤหัสบดีที่ 19 มกราคม 2566
นางสุขสมรวย วันทนียกุล เลขานุการรัฐมนตรีว่าการกระทรวงคมนาคม ให้สหภาพแรงงานรัฐวิสาหกิจองค์การขนส่งมวลชนกรุงเทพเข้าพบ
เนื่องในโอกาสขึ้นปีใหม่ 2566 พร้อมแนะนำ คณะกรรมการบริหารสหภาพแรงงานรัฐวิสาหกิจองค์การขนส่งมวลชนกรุงเทพชุดใหม่
นายศักดิ์สยาม ชิดชอบ รัฐมนตรีว่าการกระทรวงคมนาคม มอบหมายให้ นางสุขสมรวย วันทนียกุล เลขานุการรัฐมนตรีว่าการกระทรวงคมนาคม เป็นผู้แทน ให้การต้อนรับ นายบุญเหลือ ขุนพรม ประธานสหภาพแรงงานรัฐวิสาหกิจองค์การขนส่งมวลชนกรุงเทพ (สร.ขสมก.) เพื่ออวยพรในโอกาสขึ้นปีใหม่ 2566 พร้อมแนะนำคณะกรรมการบริหาร สร.ขสมก. ชุดใหม่ โดยมี นางพริ้มเพรา วงศ์สุทธิรัตน์ รองผู้อำนวยการฝ่ายบริหาร นายวิโรจน์  แหวนทองคำ ผู้ช่วยผู้อำนวยการฝ่ายบริหาร องค์การขนส่งมวลชนกรุงเทพ กองตรวจราชการ สำนักงานปลัดกระทรวงคมนาคม และสำนักงานรัฐมนตรีกระทรวงคมนาคม เข้าร่วมหารือ ในวันที่ 19 มกราคม 2566 ณ ห้องประชุมกระทรวงคมนาคม
นางสุขสมรวย วันทนียกุล ได้กล่าวว่ารัฐมนตรีว่าการกระทรวงคมนาคม ได้ฝากขอบคุณและยินดีกับคณะกรรมการบริหาร สร.ขสมก. ชุดใหม่ รวมทั้งให้กำลังใจในการทำงานของ สร.ขสมก. และบุคลากรทุกคนที่ตั้งใจทำงานในรอบปีที่ผ่านมาและเป็นกำลังสำคัญในการให้บริการประชาชน ทั้งนี้ ประธานสหภาพฯ ยืนยันว่า จะสานต่อภารกิจของกระทรวงคมนาคม และร่วมมือทำงานให้เป็นไปในทิศทางเดียวกัน

ที่มา : https://www.thaigov.go.th/news/contents/details/63923