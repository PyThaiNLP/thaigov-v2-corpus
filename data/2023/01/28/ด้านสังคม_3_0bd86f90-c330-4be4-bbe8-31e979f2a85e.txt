รัฐบาลไทย-ข่าวทำเนียบรัฐบาล-รมว. ชัยวุฒิ ตรวจเยี่ยมปิ่นฟ้าฟาร์ม ต้นแบบสมาร์ทฟาร์ม


วันเสาร์ที่ 28 มกราคม 2566
รมว. ชัยวุฒิ ตรวจเยี่ยมปิ่นฟ้าฟาร์ม ต้นแบบสมาร์ทฟาร์ม
รมว. ชัยวุฒิ ตรวจเยี่ยมปิ่นฟ้าฟาร์ม ต้นแบบสมาร์ทฟาร์ม
วันนี้ (28 มกราคม 66) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม(ดีอีเอส) ตรวจเยี่ยมพื้นที่ปิ่นฟ้าฟาร์ม จังหวัดปทุมธานี  ซึ่งเป็นโครงการสมาร์ทฟาร์มที่สนับสนุนโดย สํานักงานส่งเสริมเศรษฐกิจดิจิทัลหรือดีป้า โดยให้เงินสนับสนุนส่วนหนึ่งร่วมกับวิสาหกิจชุมชนหรือกลุ่มเกษตรกร ในการทำสมาร์ทฟาร์ม ด้วยการนําเทคโนโลยีดิจิทัลมาใช้ในการทําการเกษตร
ทั้งนี้ ปิ่นฟ้าฟาร์ม มีการนำโดรนบินฉีดพ่นยา ฉีดปุ๋ย และฉีดสารเคมีต่าง ๆ  ใช้ในพื้นที่เกษตร เพื่อประหยัดค่าใช้จ่าย และความปลอดภัยให้กับเกษตรกร ซึ่งทางกระทรวงดีอีเอสได้ส่งเสริมให้เกษตรกรหันมาใช้โดรนมากยิ่งขึ้นภายใต้โครงการ “คนละครึ่ง” คือเกษตรกรออกเงินครึ่งหนึ่ง  เงินที่เหลือทางดีอีเอส โดยกองทุนดีอีสนับสนุนเพื่อให้ประชากรได้ซื้อในราคาพิเศษ เพื่อจะได้เอาไปใช้พัฒนาการทําการเกษตรให้ทันสมัยมีประสิทธิภาพมากขึ้น
สำหรับ ปิ่นฟ้าฟาร์ม ถือเป็นต้นแบบของสมาร์ทฟาร์ม จังหวัดปทุมธานี ซึ่งถือเป็นการทําการเกษตรเชิงท่องเที่ยว
_______________

ที่มา : https://www.thaigov.go.th/news/contents/details/64292