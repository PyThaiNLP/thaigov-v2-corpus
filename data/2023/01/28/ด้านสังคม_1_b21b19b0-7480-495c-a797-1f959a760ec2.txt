รัฐบาลไทย-ข่าวทำเนียบรัฐบาล-ปลัด สธ.แจงย้าย ผอ.รพ.จะนะ เป็นการใช้อำนาจของผู้ตรวจฯ ตามแนวทางการมอบอำนาจให้ปฏิบัติราชการแทน


วันเสาร์ที่ 28 มกราคม 2566
ปลัด สธ.แจงย้าย ผอ.รพ.จะนะ เป็นการใช้อำนาจของผู้ตรวจฯ ตามแนวทางการมอบอำนาจให้ปฏิบัติราชการแทน
ปลัดกระทรวงสาธารณสุข แจงกรณีมีคำสั่งย้าย ผอ.รพ.จะนะ ไม่เกี่ยวกับการเมือง เป็นอำนาจของผู้ตรวจราชการกระทรวงสาธารณสุขทุกเขตสุขภาพ ที่ได้รับมอบให้ปฏิบัติราชการแทนปลัดกระทรวง ในการบริหารงานบุคคล สามารถโยกย้ายบุคลากรในเขตสุขภาพได้
ปลัดกระทรวงสาธารณสุข แจงกรณีมีคำสั่งย้าย ผอ.รพ.จะนะ ไม่เกี่ยวกับการเมือง เป็นอำนาจของผู้ตรวจราชการกระทรวงสาธารณสุขทุกเขตสุขภาพ ที่ได้รับมอบให้ปฏิบัติราชการแทนปลัดกระทรวง ในการบริหารงานบุคคล สามารถโยกย้ายบุคลากรในเขตสุขภาพได้
นพ.โอภาส การย์กวินพงศ์ ปลัดกระทรวงสาธารณสุข กล่าวถึงกรณีคำสั่งย้าย นพ.สุภัทร ฮาสุวรรณกิจ ผู้อำนวยการโรงพยาบาลจะนะ จังหวัดสงขลา ไปเป็นผู้อำนวยการโรงพยาบาลสะบ้าย้อย จังหวัดสงขลา มีผลตั้งแต่วันที่ 25 มกราคม 2566 ที่ผ่านมา ว่า เรื่องนี้เป็นการดำเนินการไปตามระเบียบและอำนาจการบริหารราชการปกติ ไม่เกี่ยวกับการเมือง โดยมีการมอบอำนาจด้านบริหารงานบุคคลให้ผู้ตรวจราชการกระทรวงสาธารณสุขทุกเขตสุขภาพ ปฏิบัติราชการแทนปลัดกระทรวงสาธารณสุข ในการโยกย้ายบุคลากรในพื้นที่ และได้มีหนังสือแจ้งระเบียบแนวทางการดำเนินการให้เข้าใจถูกต้องตรงกันทุกเขตสุขภาพ
“ยืนยันว่าไม่ได้มีการแก้ไขหนังสือคำสั่งเพื่อจะย้ายคนเพียงคนเดียว กรณีของนพ.สุภัทร ก็เป็นการพิจารณาของผู้บริหารในพื้นที่ และเป็นการใช้อำนาจในการบริหารของ นพ.สวัสดิ์ อภิวัจนีวงศ์ ผู้ตรวจราชการกระทรวงสาธารณสุข เขตสุขภาพที่ 12 ตามระเบียบและขอบเขตที่ได้รับมอบอำนาจมา” นพ.โอภาสกล่าว
****************************** 28 มกราคม 2566

ที่มา : https://www.thaigov.go.th/news/contents/details/64280