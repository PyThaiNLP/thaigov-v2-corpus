รัฐบาลไทย-ข่าวทำเนียบรัฐบาล-​ครม.อนุมัติร่างร่างบันทึกความเข้าใจว่าด้วยความร่วมมือด้านการอุดมศึกษาไทย – ตุรกี กำหนดกรอบความร่วมมือในระดับสถาบัน แลกเปลี่ยนทางวิชาการและวิทยาศาสตร์ สถาบันอุดมศึกษา2 ประเทศ


วันพุธที่ 25 มกราคม 2566
25/01/2566
พิมพ์
​ครม.อนุมัติร่างร่างบันทึกความเข้าใจว่าด้วยความร่วมมือด้านการอุดมศึกษาไทย – ตุรกี กำหนดกรอบความร่วมมือในระดับสถาบัน แลกเปลี่ยนทางวิชาการและวิทยาศาสตร์ สถาบันอุดมศึกษา2 ประเทศ
​ครม.อนุมัติร่างร่างบันทึกความเข้าใจว่าด้วยความร่วมมือด้านการอุดมศึกษาไทย – ตุรกี กำหนดกรอบความร่วมมือในระดับสถาบัน แลกเปลี่ยนทางวิชาการและวิทยาศาสตร์ สถาบันอุดมศึกษา2 ประเทศ
วันที่ 25 มกราคม 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยผลการประชุมคณะรัฐมนตรี (ครม.) วันที่ 23 มกราคม 2566 ว่า ที่ประชุมครม.มีมติเห็นชอบอนุมัติร่างบันทึกความเข้าใจว่าด้วยความร่วมมือด้านการอุดมศึกษาไทย - ตุรกี ระหว่างกระทรวงการอุดมศึกษา วิทยาศาสตร์ วิจัยและนวัตกรรมแห่งราชอาณาจักรไทยและสภาอุดมศึกษาแห่งสาธารณรัฐตุรกี ตามที่กระทรวงการอุดมศึกษา วิทยาศาสตร์ วิจัยและนวัตกรรมเสนอ
วิจัยและนวัตกรรมแห่งราชอาณาจักรไทยและสภาอุดมศึกษาแห่งสาธารณรัฐตุรกี ตามที่กระทรวงการอุดมศึกษา วิทยาศาสตร์ วิจัยและนวัตกรรมเสนอ เพื่อกำหนดกรอบความร่วมมือในระดับสถาบันสำหรับคู่ภาคีเพื่อจัดการแลกเปลี่ยนทางวิชาการและวิทยาศาสตร์ระหว่างสถาบันอุดมศึกษาของทั้ง 2 ประเทศโดยจะสนับสนุนการแลกเปลี่ยนด้านการศึกษาและการฝึกงานของนักศึกษาและบุคลากรทางการศึกษาของสถาบันอุดมศึกษาภายใต้โครงการที่กำหนดรวมถึงโครงการวิจัยระยะสั้น การแลกเปลี่ยนสื่อทางการศึกษา การจัดประชุมเชิงปฏิบัติการ การสัมมนา การประชุมทางวิชาการ มีผลบังคับใช้เป็นระยะเวลา 4 ปี
น.ส.ทิพานัน กล่าวว่า นอกจากทั้งไทยและตุรกีจะมีการแลกเปลี่ยนด้านการศึกษาและการฝึกงานของนักศึกษา-บุคลากรทางการศึกษาของสถาบันอุดมศึกษาแล้ว ทั้ง 2 ประเทศยังจะสนับสนุนให้มีการจัดตั้งการดำเนินการและการพัฒนาหลักสูตรร่วมในระดับปริญญาตรี ปริญญาโท และปริญญาเอก รวมถึงมีการส่งและรับนักศึกษาทุนในสถาบันอุดมศึกษาภายใต้กรอบกฎหมายของประเทศและวิธีการที่เห็นชอบร่วมกัน และจะมีการดำเนินการด้านการรับรองคุณวุฒิรับรองปริญญาและประกาศนียบัตรภายใต้กรอบกฎหมายของทั้ง 2 ประเทศ
“ร่างบันทึกความเข้าใจดังกล่าว จะใช้เป็นหัวข้อหารือในการประชุมคณะกรรมการร่วมว่าด้วยความร่วมมือทางเศรษฐกิจและวิชาการไทย - ตุรกี ครั้งที่ 4 ระหว่างวันที่ 25-26 มกราคม 2566 ณ กรุงอังการา สาธารณรัฐตุรกี ซึ่งจะมีท่านดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศเป็นหัวหน้าคณะผู้แทนไทย หลังจากนั้นจะมีการดำเนินการที่เกี่ยวข้องตามขั้นตอนเพื่ออการลงนามต่อไป” น.ส.ทิพานัน กล่าว

ที่มา : https://www.thaigov.go.th/news/contents/details/64150