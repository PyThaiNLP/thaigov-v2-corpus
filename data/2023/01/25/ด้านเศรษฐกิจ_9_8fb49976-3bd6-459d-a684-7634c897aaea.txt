รัฐบาลไทย-ข่าวทำเนียบรัฐบาล-บสย. บุกหาดใหญ่ ลุยแก้หนี้ส่งท้าย “มหกรรมร่วมใจแก้หนี้”  27-29 ม.ค. 66   


วันพุธที่ 25 มกราคม 2566
25/01/2566
พิมพ์
บสย. บุกหาดใหญ่ ลุยแก้หนี้ส่งท้าย “มหกรรมร่วมใจแก้หนี้”  27-29 ม.ค. 66
บสย.พร้อมเป็นเจ้าภาพร่วมแก้หนี้ ส่งท้ายงานมหกรรมร่วมใจแก้หนี้ : มีหนี้ต้องแก้ไข เริ่มต้นใหม่อย่างยั่งยืน ครั้งที่ 5 ระหว่าง วันที่ 27-29 ม.ค.2566 ยกทีมแก้หนี้ บสย.F.A.Center ให้คำปรึกษา ณ ศูนย์ประชุมนานาชาติฉลองสิริราชสมบัติครบ 60 ปี ม.สงขลานครินทร์
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า งาน “มหกรรมร่วมใจแก้หนี้ : มีหนี้ต้องแก้ไข เริ่มต้นใหม่อย่างยั่งยืน” ครั้งที่ 5 จังหวัดสงขลา ร่วมฟื้นธุรกิจภาคใต้ ส่งท้ายมหกรรม พร้อมเชิญผู้ประกอบการ SMEs ทั้งลูกค้าและลูกหนี้ ร่วมงาน โดยเตรียมแพคเกจ บสย. พร้อมช่วย “ผ่อนน้อย เบาแรง” บรรเทาภาระการผ่อนชำระ 3 ระดับ ภายใต้มาตรการ 3 สี  ตามความสามารถในการชำระหนี้ของลูกหนี้ อาทิ  ตัดต้นก่อนตัดดอก ที่ช่วยให้หนี้ลด หมดหนี้เร็วขึ้น หรือ ดอกเบี้ย 0% เน้นตัดเงินต้น และ ระยะเวลาผ่อนนาน 7 ปี ช่วยให้ลูกหนี้กลับมาตั้งตัวและพยุงธุรกิจต่อไปได้  โดย บสย. ได้เปิดช่องทางลงทะเบียน  ขอรับคำปรึกษาล่วงหน้าและขอตรวจสุขภาพการเงิน ได้ที่ LINE TCG First
พบกับบูธ บสย. และ  บสย. F.A.Center ศูนย์ที่ปรึกษาทางการเงิน SMEs ระหว่าง 27-29 ม.ค. 2566 เวลา 10.00 -18.00 น. ณ ศูนย์ประชุมนานาชาติฉลองสิริราชสมบัติครบ 60 ปี มหาวิทยาลัยสงขลานครินทร์  อ.หาดใหญ่ จ.สงขลา

ที่มา : https://www.thaigov.go.th/news/contents/details/64160