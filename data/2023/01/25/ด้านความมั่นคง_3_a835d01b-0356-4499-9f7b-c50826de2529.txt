รัฐบาลไทย-ข่าวทำเนียบรัฐบาล-ชาวไทยทั่วประเทศ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ  ให้ทรงหายจากพระอาการประชวรและทรงมีพลานามัยแข็งแรงในเร็ววัน


วันพุธที่ 25 มกราคม 2566
25/01/2566
พิมพ์
ชาวไทยทั่วประเทศ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ  ให้ทรงหายจากพระอาการประชวรและทรงมีพลานามัยแข็งแรงในเร็ววัน
ชาวไทยทั่วประเทศ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 24 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่กระทรวงมหาดไทยดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยมีพระภิกษุที่อุปสมบท เพื่อถวายเป็นพระราชกุศลถวายพระพรฯ รวมทั้งหมด 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า ขณะนี้ได้ครบห้วงเวลาของการบรรพชาอุปสมบท 15 วัน ตามโครงการบรรพชาอุปสมบท 99 รูป ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ที่ได้บรรพชาอุปสมบทตั้งแต่วันที่ 8 - 10 มกราคม 2566 จึงได้มีพิธีลาสิกขาและพิธีมอบเกียรติบัตรให้กับผู้เข้าร่วมโครงการบรรพชาอุปสมบท 99 รูป ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา รวม 55 จังหวัด เช่น ที่จังหวัดชัยนาท ได้มีการจัดพิธีลาสิกขาให้แก่ผู้เข้าร่วมโครงการบรรพชาอุปสมบท 99 รูป ณ วัดพระบรมธาตุวรวิหาร อ.เมืองชัยนาท โดยได้รับเมตตาจาก พระสุธีวราภรณ์ เจ้าคณะจังหวัดชัยนาท เจ้าอาวาสวัดพระบรมธาตุ วรวิหาร เป็นประธานฝ่ายสงฆ์ นายศรณ์จักร์ชัย ชูวาพิทักษ์ รองผู้ว่าราชการจังหวัดชัยนาท เป็นประธานฝ่ายฆราวาส พร้อมด้วย หัวหน้าส่วนราชการ และประชาชนชาวชัยนาท ร่วมพิธี และที่จังหวัดมุกดาหาร ได้มีการจัดพิธีลาสิกขาและพิธีมอบเกียรติบัตรให้แก่ผู้เข้าร่วมโครงการบรรพชาอุปสมบท ณ วัดรอยพระพุทธบาทภูมโนรมย์ ต.นาสีนวล อ.เมืองมุกดาหาร โดยมี นายวุฒิชัย เสาวโกมุท รองผู้ว่าราชการจังหวัดมุกดาหาร เป็นประธานในพิธี พร้อมด้วย รองผู้ว่าราชการจังหวัดมุกดาหาร นายกเหล่ากาชาดจังหวัดมุกดาหาร หัวหน้าส่วนราชการ หน่วยงานรัฐวิสาหกิจ องค์กรปกครองส่วนท้องถิ่น องค์กรภาคเอกชน และประชาชนชาวจังหวัดมุกดาหาร ร่วมพิธี ซึ่งในการลาสิกขาครั้งนี้ ยังมีพระนวกะที่ยังคงประสงค์อุปสมบท เพื่อศึกษาพระธรรมวินัยและปฏิบัติตามหลักคำสอนของพระพุทธศาสนา ได้ปฏิบัติหน้าที่ของพุทธศาสนิกชนที่ดี เพื่อความเป็นสิริมงคลเเก่ชีวิต สามารถนำหลักธรรมคำสอนไปประยุกต์ใช้ในการดำเนินชีวิต ซึ่งพสกนิกรทั่วไทยต่างเฝ้าติดตามพระอาการ พร้อมร่วมใจถวายพระพรด้วยความจงรักภักดี ต่อไป
นายสุทธิพงษ์ จุลเจริญ ปลัดกระทรวงมหาดไทย กล่าวอีกว่า นอกจากนี้ พี่น้องประชาชนในหลายจังหวัดทั่วประเทศได้จัดพิธีทางศาสนาและประกอบศาสนกิจอย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน อาทิ
1. จังหวัดบุรีรัมย์ ที่วัดกลาง พระอารามหลวง อ.เมืองบุรีรัมย์ พระเทพปริยัตยาจารย์ เจ้าคณะจังหวัดบุรีรัมย์ เป็นประธานฝ่ายสงฆ์ นายไชยวัฒน์ จุนถิระพงศ์ ผู้ว่าราชการจังหวัดบุรีรัมย์ เป็นประธานฝ่ายฆราวาส พิธีเจริญพระพุทธมนต์และพิธีทำบุญตักบาตรข้าวสารอาหารแห้งแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแต่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา นเรนทิราเทพยวดี ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี หัวหน้าส่วนราชการ ทหาร ตำรวจ ข้าราชการ และพุทธศาสนิกชนชาวบุรีรีมย์ ร่วมพิธี
2. จังหวัดกำแพงเพชร ที่บริเวณสามแยกจราจร หน้าวัดคูยาง (พระอารามหลวง) ต.ในเมือง อ.เมืองกำแพงเพชร นายชาธิป รุจนเสรี ผู้ว่าราชการจังหวัดกำแพงเพชร พร้อมด้วย นางกาญจนี รุจนเสรี แม่บ้านมหาดไทยจังหวัดกำแพงเพชร หัวหน้าส่วนราชการ ข้าราชการ และประชาชนชาวกำแพงเพชร ร่วมพิธีทำบุญตักบาตรข้าวสารอาหารแห้งแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
3. จังหวัดระนอง ที่บริเวณพระธรรมธาตุเจดีย์ศรีระนอง วัดสุวรรณคีรีวิหาร พระอารามหลวง อ.เมืองระนอง นายศักระ กปิลกาญจน์ ผู้ว่าราชการจังหวัดระนอง พร้อมด้วย รองผู้ว่าราชการจังหวัดระนอง เหล่ากาชาดจังหวัดระนอง หัวหน้าส่วนราชการ ข้าราชการ ศาล ตุลาการ ทหาร ตำรวจ เจ้าหน้าที่ภาครัฐ ภาคเอกชน และพุทธศาสนิกชนชาวระนอง ร่วมพิธีทำบุญตักบาตรข้าวสารอาหารแห้งแด่พระภิกษุสงฆ์ ตามโครงการบรรพชาอุปสมบท 99 รูป และพิธีเจริญพระพุทธมนต์ เจริญจิตตภาวนา เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
4. จังหวัดจันทบุรี ที่พุทธมณฑลจังหวัดจันทบุรี นางสาวรัศมินท์ พฤกษาทร นายอำเภอแหลมสิงห์ พร้อมด้วย ข้าราชการ และบุคลากรในสังกัดที่ทำการปกครองอำเภอแหลมสิงห์ ร่วมประกอบพิธีทำบุญตักบาตรแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
5. จังหวัดพระนครศรีอยุธยา ที่วัดเกาะแก้ว อ.พระนครศรีอยุธยา พระครูภาวนารัตนพิสุทธิ์ เจ้าอาวาสวัดเกาะแก้ว เป็นประธานฝ่ายสงฆ์ นายสิทธิวีร์ วรรณพฤกษ์ หัวหน้าสำนักงานจังหวัดพระนครศรีอยุธยา เป็นประธานฝ่ายฆราวาส พิธีเจริญพระพุทธมนต์และเจริญจิตตภาวนา เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี หัวหน้าส่วนราชการ ทหาร ตำรวจ คณะผู้บริหารหน่วยงาน และพุทธศาสนิกชนชาวพระนครศรีอยุธยา ร่วมพิธี
6. จังหวัดนครปฐม ที่อุทยานลานธรรมพระกัมมัฏฐาน โครงการสร้างมหาวชิราลงกรณบาลีเถรวาทราชวิทยาลัย ต.รางพิกุล อ.กำแพงแสน นายนรวีร์ ขันธหิรัญ นายอำเภอกำแพงแสน เป็นประธานพิธีถวายภัตตาหารเพลแด่พระภิกษุสงฆ์ เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี หัวหน้าส่วนราชการ นายกเทศมนตรีตำบลกำแพงแสน กำนัน ผู้ใหญ่บ้าน จิตอาสาพระราชทานภาคประชาชน และประชาชนในพื้นที่ ร่วมพิธี
7. จังหวัดชัยภูมิ ที่บริเวณบ้านไทชัยภูมิ ศาลากลางจังหวัดชัยภูมิ นายโสภณ สุวรรณรัตน์ ผู้ว่าราชการจังหวัดชัยภูมิ พร้อมด้วย หัวหน้าส่วนราชการ ข้าราชการ และพุทธศาสนิกชนชาวชัยภูมิ ร่วมประกอบพิธีทำบุญตักบาตรแด่พระภิกษุสงฆ์ เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
8. จังหวัดขอนแก่น ที่วัดสมศรี บ้านพังทุย ต.พังทุย อ.น้ำพอง พระเทพวิสุทธิคุณ เจ้าคณะจังหวัดขอนแก่น เป็นประธานฝ่ายสงฆ์ นายสุเทพ มณีโชติ รองผู้ว่าราชการจังหวัดขอนแก่น เป็นประธานฝ่ายฆราวาส พิธีทำบุญตักบาตรแด่พระภิกษุสงฆ์ เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี หัวหน้าส่วนราชการ ข้าราชการ และประชาชนชาวขอนแก่น ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ ตลอดระยะเวลาการจัดโครงการฯ รวมทั้งบำเพ็ญประโยชน์ ทำแต่ความดี เพื่อแสดงความจงรักภักดีและน้อมถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64146