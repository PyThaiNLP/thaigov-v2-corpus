รัฐบาลไทย-ข่าวทำเนียบรัฐบาล-ประชาชนชาวไทยทั่วประเทศๆ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน


วันจันทร์ที่ 23 มกราคม 2566
23/01/2566
พิมพ์
ประชาชนชาวไทยทั่วประเทศๆ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
ประชาชนชาวไทยทั่วประเทศๆ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (23 ม.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่คณะรัฐมนตรีได้มีมติเห็นชอบเมื่อวันที่ 27 ธันวาคม 2565 ให้กระทรวงมหาดไทยดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยมีพระภิกษุที่อุปสมบท เพื่อถวายเป็นพระราชกุศลถวายพระพรฯ รวมทั้งหมด 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า กระทรวงมหาดไทย ได้รับรายงานว่า ขณะนี้ได้ครบห้วงเวลาของการบรรพชาอุปสมบท 15 วัน ตามโครงการบรรพชาอุปสมบท 99 รูป ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ที่ได้บรรพชาอุปสมบทตั้งแต่วันที่ 8 - 9 มกราคม 2566 จึงจัดให้มีพิธีลาสิกขาและพิธีมอบเกียรติบัตรให้กับผู้เข้าร่วมโครงการบรรพชาอุปสมบท 99 รูปฯ รวม 48 จังหวัด เช่น ที่จังหวัดปราจีนบุรี ได้มีการจัดพิธีลาสิกขาและพิธีมอบเกียรติบัตรให้แก่ผู้เข้าร่วมโครงการบรรพชาอุปสมบท 99 รูป ณ วัดป่ามะไฟ ต.โคกไม้ลาย อ.เมืองปราจีนบุรี เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี นายรณรงค์ นครจินดา รองผู้ว่าราชการจังหวัดปราจีนบุรี พร้อมด้วย หัวหน้าส่วนราชการ ข้าราชการและประชาชนชาวนครศรีธรรมราช ร่วมพิธี และที่จังหวัดประจวบคีรีขันธ์ นายเสถียร เจริญเหรียญ ผู้ว่าราชการจังหวัดประจวบคีรีขันธ์ เป็นประธานในพิธีลาสิกขาและพิธีมอบเกียรติบัตรให้แก่ผู้เข้าร่วมโครงการบรรพชาอุปสมบท 99 รูป ณ วัดกุยบุรี อำเภอกุยบุรี ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี รองผู้ว่าราชการจังหวัด หัวหน้าส่วนราชการ ข้าราชการ ญาติของพระสงฆ์ในโครงการฯ ตลอดจนพุทธศาสนิกชนชาวประจวบคีรีขันธ์ ร่วมพิธี ซึ่งในการลาสิกขาครั้งนี้ ยังมีพระนวกะที่ยังคงประสงค์อุปสมบท เพื่อศึกษาพระธรรมวินัยและปฏิบัติตามหลักคำสอนของพระพุทธศาสนา ได้ปฏิบัติหน้าที่ของพุทธศาสนิกชนที่ดี เพื่อความเป็นสิริมงคลเเก่ชีวิต สามารถนำหลักธรรมคำสอนไปประยุกต์ใช้ในการดำเนินชีวิตซึ่งพสกนิกรทั่วไทยต่างเฝ้าติดตามพระอาการ พร้อมร่วมใจถวายพระพรด้วยความจงรักภักดี ต่อไป
นายสุทธิพงษ์ จุลเจริญ ปลัดกระทรวงมหาดไทย กล่าวอีกว่า นอกจากนี้ พี่น้องประชาชนในหลายจังหวัดทั่วประเทศได้จัดพิธีทางศาสนาและประกอบศาสนกิจอย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน อาทิ
1. จังหวัดอำนาจเจริญ ได้มีการจัดพิธีทำบุญตักบาตรข้าวสารอาหารแห้งแด่พระภิกษุสงฆ์ ที่บรรพชาอุปสมบทตามโครงการบรรพชาอุปสมบท 99 รูป ณ พุทธอุทยานพระมงคลมิ่งเมือง ต.บุ่ง อ.เมืองอำนาจเจริญ เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยได้รับเมตตาจาก พระครูสิริสีลวัตร รองเจ้าคณะจังหวัดอำนาจเจริญ เป็นประธานฝ่ายสงฆ์ นายชนาส ชัชวาลวงศ์ ผู้ว่าราชการจังหวัดอำนาจเจริญ เป็นประธานฝ่ายฆราวาส พร้อมด้วย หัวหน้าส่วนราชการ และพุทธศาสนิกชนชาวอำนาจเจริญ ร่วมพิธี
2. จังหวัดราชบุรี ที่วัดหลวงพ่อสดธรรมกายาราม อ.ดำเนินสะดวก พระปิฎกโกศล เจ้าคณะจังหวัดราชบุรี เจ้าอาวาสวัดหลวงพ่อสดธรรมกายาราม เป็นประธานฝ่ายสงฆ์ นางสาววริษฐา สงวนเสริมศรี รองผู้ว่าราชการจังหวัดราชบุรี เป็นประธานฝ่ายฆราวาส พร้อมด้วย หัวหน้าส่วนราชการ ร่วมพิธีถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคล แด่สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และมีพลานามัยแข็งแรงโดยเร็ววัน
3. จังหวัดอุบลราชธานี ที่วัดมณีวนาราม อ.เมืองอุบลราชธานี พระเทพวราจารย์ เจ้าคณะจังหวัดอุบลราชธานี เจ้าอาวาสวัดมณีวนาราม เป็นประธานฝ่ายสงฆ์ นายสมเพชร สร้อยสระคู รองผู้ว่าราชการจังหวัดอุบลราชธานี เป็นประธานฝ่ายฆราวาส พร้อมด้วย หัวหน้าส่วนราชการประจำจังหวัดอุบลราชธานี นายอำเภอ ผู้แทนส่วนราชการ หน่วยงานรัฐวิสาหกิจ ภาคเอกชน ประชาชนพุทธศาสนิกชนชาวอุบลราชธานี ร่วมพิธีเจริญพระพุทธมนต์และพิธีทำบุญตักบาตรถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
4. จังหวัดยะลา ที่บริเวณศาลหลักเมืองยะลา อ.เมืองยะลา นายธีรุตม์ ศุภวิบูลย์ผล รองผู้ว่าราชการจังหวัดยะลา พร้อมด้วย หัวหน้าส่วนราชการ ข้าราชการ และพุทธศาสนิกชนในพื้นที่จังหวัดยะลา ร่วมทำบุญตักบาตรข้าวสารอาหารแห้งแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
5. จังหวัดสมุทรปราการ ที่วัดศรีรัตนธรรมาราม ต.บางโฉลง อ.บางพลี พระวชิรวรคุณ เจ้าอาวาสวัดศรีรัตนธรรมาราม เป็นประธานฝ่ายสงฆ์ นายศุภมิตร ชิณศรี ผู้ว่าราชการจังหวัดสมุทรปราการ เป็นประธานฝ่ายฆราวาส พร้อมด้วย หัวหน้าส่วนราชการ ข้าราชการ และพุทธศาสนิกชนจังหวัดสมุทรปราการ ร่วมประกอบพิธีเจริญพระพุทธมนต์และเจริญจิตภาวนา ตามโครงการบรรพชาอุปสมบท 99 รูป เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
6. จังหวัดอุทัยธานี ที่บริเวณสระน้ำ วัดมณีสถิตกปิฏฐาราม พระอารามหลวง(วัดทุ่งแก้ว) อ.เมืองอุทัยธานี นาย ธีรพัฒน์ คัชมาตย์ ผู้ว่าราชการจังหวัดอุทัยธานี พร้อมด้วย หัวหน้าส่วนราชการ ข้าราชการ ร่วมปล่อยปลาจำนวนกว่า 2,000 ตัว ตามโครงการบรรพชาอุปสมบท 99 รูป เพื่อถวายเป็นพระราชกุศลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร มีพระพลานามัยแข็งแรงในเร็ววัน
7. จังหวัดสระบุรี ที่สำนักปฏิบัติธรรมสิริธรรมมุนี วัดศรีบุรีรตนาราม ต.ปากเพรียว อ.เมืองสระบุรี พระราชเมธากร ที่ปรึกษาเจ้าคณะจังหวัดสระบุรี เจ้าอาวาสวัดศรีบุรีรตนาราม เป็นประธานสงฆ์ นายผล ดำธรรม ผู้ว่าราชการจังหวัดสระบุรี เป็นประธานฝ่ายฆราวาส พิธีถวายภัตตาหารเพลและพิธีมอบเกียรติบัตรแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร มีพระพลานามัยแข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ ตลอดระยะเวลาการจัดโครงการฯ รวมทั้งบำเพ็ญประโยชน์ ทำแต่ความดี เพื่อแสดงความจงรักภักดีและน้อมถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64082