รัฐบาลไทย-ข่าวทำเนียบรัฐบาล-รัฐบาลกำหนดให้ 21 ม.ค. เป็นวันความปลอดภัยของผู้ใช้ถนน


วันอังคารที่ 24 มกราคม 2566
24/01/2566
พิมพ์
รัฐบาลกำหนดให้ 21 ม.ค. เป็นวันความปลอดภัยของผู้ใช้ถนน
วันเสาร์ที่ 21 มกราคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลเห็นชอบกำหนดให้วันที่ 21 ม.ค. ของทุกปีเป็น “วันความปลอดภัยของผู้ใช้ถนน”
เพื่อกระตุ้นเตือนให้ประชาชนตระหนักถึงการใช้รถใช้ถนนอย่างปลอดภัย สร้างจิตสำนึก
ส่งเสริมให้เกิดเป็นวัฒนธรรมความปลอดภัย เกิดระเบียบวินัย ปฏิบัติตามกฎจราจรอย่างเคร่งครัด
เพื่อหยุดความสูญเสียจากอุบัติเหตุบนท้องถนนและเหตุการณ์รถชนคนข้ามทางม้าลายไม่ให้เกิดขึ้นอีก
พร้อมทั้งกำชับศูนย์อำนวยการความปลอดภัยทางถนนบูรณาการร่วมกับหน่วยงานที่เกี่ยวข้อง กำหนดแนวทาง
มาตรการในการลดอุบัติเหตุให้ชัดเจน เป็นรูปธรรม มีการติดตามประเมินผล และดำเนินการอย่างต่อเนื่อง
โดยเฉพาะด้านความเข้มงวดของเจ้าหน้าที่รัฐในการจับกุมและลงโทษผู้กระทำผิด
เพื่อสร้างความเชื่อมั่นแก่ประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/64101