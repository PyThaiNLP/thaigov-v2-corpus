รัฐบาลไทย-ข่าวทำเนียบรัฐบาล-“กรุงไทย” เปิดตัว NEXT INVEST ซูเปอร์ฟีเจอร์เพื่อการลงทุน บน Krungthai NEXT ชูจุดเด่น แค่ 100 บาท ก็เริ่มลงทุนได้ ง่าย ครบทุกสินทรัพย์ทั่วโลก


วันอังคารที่ 24 มกราคม 2566
24/01/2566
พิมพ์
“กรุงไทย” เปิดตัว NEXT INVEST ซูเปอร์ฟีเจอร์เพื่อการลงทุน บน Krungthai NEXT ชูจุดเด่น แค่ 100 บาท ก็เริ่มลงทุนได้ ง่าย ครบทุกสินทรัพย์ทั่วโลก
ธ.กรุงไทยรุกบริการลงทุนดิจิทัลเต็มรูปแบบ เปิดตัวฟีเจอร์ใหม่ “NEXT INVEST” บนแอปฯ Krungthai NEXT ซูเปอร์ฟีเจอร์ด้านการลงทุน ชูจุดเด่นลงทุนง่าย ครบทุกสินทรัพย์ในแอปฯเดียว เปิดให้บริการแล้ววันนี้
“ธนาคารกรุงไทย” รุกบริการลงทุนดิจิทัลเต็มรูปแบบ เปิดตัวฟีเจอร์ใหม่ “NEXT INVEST” บนแอปฯ Krungthai NEXT ซูเปอร์ฟีเจอร์ด้านการลงทุน ชูจุดเด่นลงทุนง่าย ครบทุกสินทรัพย์ในแอปฯเดียว ทั้งหุ้นไทย หุ้นต่างประเทศ กองทุนรวม ตราสารหนี้ พันธบัตรออมทรัพย์ หุ้นกู้ และทองคำ เพิ่มทางเลือกสร้างผลตอบแทนที่ยั่งยืน เปิดให้บริการแล้ววันนี้
นางสาวสุพร สุนทรโรหิต Chief Business Innovation Officer บริษัท อินฟินิธัส บาย กรุงไทย จำกัด ผู้พัฒนาแอปพลิเคชัน Krungthai NEXT เปิดเผยว่า จากความสำเร็จในการพัฒนาแอปฯ Krungthai NEXT ให้เป็นแอปพลิเคชันทางการเงินที่ตอบโจทย์การใช้งานทุกรูปแบบ ครอบคลุมทุกไลฟ์สไตล์การใช้จ่าย ทำให้ลูกค้าใช้ชีวิตเก่งขึ้น ง่ายขึ้น รวดเร็ว และปลอดภัยมากขึ้น เหมือนทำธุรกรรมทางการเงินที่ธนาคารด้วยตัวเอง 24 ชั่วโมง ธนาคารกรุงไทยและอินฟินิธัสฯ ได้พัฒนาแอปฯ Krungthai NEXT ให้ตอบโจทย์ลูกค้าไปอีกขั้น ด้วยฟีเจอร์ “NEXT INVEST” ยกระดับการลงทุนผ่านช่องทางดิจิทัลครบวงจร รวมทุกสินทรัพย์การลงทุนไว้ในแอปฯ เดียว ทั้งหุ้นไทย หุ้นต่างประเทศ กองทุน ตราสารหนี้ พันธบัตรออมทรัพย์ หุ้นกู้และทองคำ ลงทุนง่าย และเพิ่มทางเลือกด้วยกองทุนรวมที่คัดสรรจาก บลจ. ชั้นนำมารวมไว้ด้วยกัน
“NEXT INVEST” แอปลงทุนของคนตัวเล็ก มีจุดเด่นที่ลูกค้าสามารถสมัครใช้งานง่ายรวดเร็วภายใน 2 นาที โดยไม่ต้องใช้เอกสาร เปิดบัญชีที่เดียวเข้าถึงทุกสินทรัพย์ทั่วโลก ลงทุนได้ทุกสินทรัพย์ทั่วโลก เพียง 100 บาท ก็เริ่มลงทุนได้ (เฉพาะกองที่ไม่มีขั้นต่ำ) รวมถึงการยกเว้นค่าธรรมเนียม W-8 ben สำหรับเทรดหุ้นอเมริกา (ปกติ 2,000 บาทต่อ 3 ปี) พร้อมเสิร์ฟความรู้จากกูรูด้านการลงทุนจากทีม Krungthai CIO Office ช่วยแนะนำการลงทุน สร้างโอกาสรับผลตอบแทนอย่างมืออาชีพ
“NEXT INVEST” สะท้อนถึงความมุ่งมั่นในการพัฒนาผลิตภัณฑ์และบริการทางการเงินอย่างไม่หยุดยั้ง โดยพัฒนาขึ้นจากความสามารถเทคโนโลยี AI ผสานกับความเชี่ยวชาญด้านการลงทุน เกิดเป็นฟีเจอร์ใหม่ที่ออกแบบบนพื้นฐานความเข้าใจความต้องการที่แตกต่างของผู้ลงทุนแต่ละกลุ่ม ทั้งผู้ลงทุนหน้าใหม่ และผู้ลงทุนที่มีประสบการณ์ ทำให้สามารถตอบโจทย์การออมและการลงทุนครบวงจร โดยมุ่งหวังที่จะเพิ่มโอกาสให้ทุกคนสามารถเข้าสู่การลงทุนในหลากหลายรูปแบบจากทุกมุมโลก สร้างการเติบโตทางการเงินอย่างมั่นคงได้อย่างทั่วถึงและเท่าเทียม ตอบโจทย์เป้าหมายการพัฒนาอย่างยั่งยืน (SDGs) ทั้งในด้านสิ่งแวดล้อม จากการพัฒนาผลิตภัณฑ์การลงทุนที่ไม่ใช้กระดาษ (Paperless) สนับสนุนให้ประชาชนทุกกลุ่มเข้าถึงการออมและการลงทุนอย่างทั่วถึง ลดความเหลื่อมล้ำ สร้างความมั่นคงทางการเงินอย่างยั่งยืน ขับเคลื่อนเศรษฐกิจให้เติบโตสู่ความยั่งยืน”
สำหรับผู้สนใจสามารถเปิดใช้บริการ NEXT INVEST ผ่านแอปฯ Krungthai NEXT โดยเลือกบริการ เลือก กองทุนรวม / หุ้น หรือสอบถามรายละเอียดเพิ่มเติมได้ที่ ธนาคารกรุงไทยทุกสาขาหรือ Krungthai Contact Center โทร. 02-111-1111 หรือ www.krungthai.com

ที่มา : https://www.thaigov.go.th/news/contents/details/64132