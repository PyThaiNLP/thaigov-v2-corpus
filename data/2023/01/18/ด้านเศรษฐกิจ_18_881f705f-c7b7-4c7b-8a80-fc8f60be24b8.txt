รัฐบาลไทย-ข่าวทำเนียบรัฐบาล-นางสุขสมรวย วันทนียกุล เลขานุการรัฐมนตรีว่าการกระทรวงคมนาคม ให้ บริษัท แกร็บแท็กซี่ (ประเทศไทย) จำกัด เข้าพบเพื่อสวัสดีปีใหม่และรับทราบนโยบายของกระทรวงคมนาคม 


วันพุธที่ 18 มกราคม 2566
นางสุขสมรวย วันทนียกุล เลขานุการรัฐมนตรีว่าการกระทรวงคมนาคม ให้ บริษัท แกร็บแท็กซี่ (ประเทศไทย) จำกัด เข้าพบเพื่อสวัสดีปีใหม่และรับทราบนโยบายของกระทรวงคมนาคม
...
นางสุขสมรวย วันทนียกุล เลขานุการรัฐมนตรีว่าการกระทรวงคมนาคม ให้ บริษัท แกร็บแท็กซี่ (ประเทศไทย) จำกัด เข้าพบเพื่อสวัสดีปีใหม่และรับทราบนโยบายของกระทรวงคมนาคมที่เกี่ยวข้องกับการให้บริการรถยนต์รับจ้างผ่านระบบอิเล็กทรอนิกส์
นายศักดิ์สยาม ชิดชอบ รัฐมนตรีว่าการกระทรวงคมนาคม มอบหมายให้ นางสุขสมรวย วันทนียกุล เลขานุการรัฐมนตรีว่าการกระทรวงคมนาคม เป็นผู้แทน ให้นางสาวญานิชชณัฏฐ์ เฉลิมเตียรณ ผู้อำนวยการฝ่ายรัฐกิจสัมพันธ์ บริษัท แกร็บแท็กซี่ (ประเทศไทย) จำกัด เข้าพบเพื่อสวัสดีปีใหม่และรับทราบนโยบายของกระทรวงคมนาคมที่เกี่ยวข้องกับการให้บริการรถยนต์รับจ้างผ่านระบบอิเล็กทรอนิกส์ โดยมี นางสิริรัตน์ วีรวิศาล รองอธิบดีกรมการขนส่งทางบก นายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก กระทรวงคมนาคม และเจ้าหน้าที่ที่เกี่ยวข้องเข้าร่วม ในวันที่ 18 มกราคม 2566 ณ ห้องประชุมกระทรวงคมนาคม
เลขานุการรัฐมนตรีว่าการกระทรวงคมนาคม ได้กล่าวขอบคุณและอวยพรปีใหม่กับผู้บริหารบริษัท แกร็บแท็กซี่ (ประเทศไทย) จำกัด และกล่าวว่ารัฐมนตรีว่าการกระทรวงคมนาคม ได้ให้ความสำคัญในเรื่องการให้บริการรถยนต์รับจ้างผ่านระบบอิเล็กทรอนิกส์ และให้กรมการขนส่งทางบก (ขบ.) ปฏิบัติตามกฎหมาย ระเบียบ และหลักธรรมาภิบาล พร้อมทั้งให้ ขบ. เป็นตัวกลางระหว่างกลุ่มรถจักรยานยนต์กับ ผู้ให้บริการแอปพลิเคชันให้บ่อยมากขึ้น เพื่อให้มีการรับฟังพูดคุยและหาทางออกร่วมกัน

ที่มา : https://www.thaigov.go.th/news/contents/details/63892