รัฐบาลไทย-ข่าวทำเนียบรัฐบาล-บขส. จับมือ OR ลงนามสัญญาซื้อขายไฟฟ้าจากพลังงานแสงอาทิตย์ (Solar Rooftop) บริเวณพื้นที่อาคารสำนักงานและอาคารผู้โดยสารฯ สถานีรังสิต


วันพุธที่ 18 มกราคม 2566
บขส. จับมือ OR ลงนามสัญญาซื้อขายไฟฟ้าจากพลังงานแสงอาทิตย์ (Solar Rooftop) บริเวณพื้นที่อาคารสำนักงานและอาคารผู้โดยสารฯ สถานีรังสิต
.....
วันนี้ (18 มกราคม 2566) เวลา 14.00 น. นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม และนายทรงพล เทพนำโสมนัสส์ รองประธานเจ้าหน้าที่บริหารด้านธุรกิจเอนเนอร์ยี่โซลูชัน บริษัท ปตท.น้ำมันและการค้าปลีก จำกัด (มหาชน) หรือ OR ร่วมลงนามสัญญาซื้อขายไฟฟ้าจากพลังงานแสงอาทิตย์ (Solar Rooftop) บริเวณพื้นที่รังสิต โดยมีนายกุณฑล ฉายศิริ ผู้ช่วยกรรมการผู้จัดการใหญ่ ฝ่ายบริหารการเดินรถ บขส. และนายนพพร พรวาณิชเจริญ ผู้จัดการฝ่ายตลาดเอนเนอร์ยี โซลูชัน OR ร่วมเป็นสักขีพยาน ณ ห้องประชุม 1 ชั้น 4 อาคารสถานีขนส่งผู้โดยสารกรุงเทพ (จตุจักร)
ทั้งนี้ โครงการซื้อขายไฟฟ้าจากพลังงานแสงอาทิตย์ (Solar Rooftop) สำหรับพื้นที่รังสิต ทาง OR จะเป็นผู้ลงทุนติดตั้งระบบ Solar Rooftop และอุปกรณ์ต่าง ๆ ของระบบไฟฟ้าที่เกี่ยวข้องรวมทั้งบำรุงรักษาตลอดอายุสัญญา เพื่อจ่ายกระแสไฟฟ้าบริเวณสถานีเดินรถรังสิตและสำนักซ่อมบำรุงและตรวจสภาพรถรังสิต ซึ่งเป็นการต่อยอดความร่วมมือของทั้ง 2 องค์กร ในด้านพลังงานทางเลือกและพลังงานสะอาดที่เป็นมิตรต่อสิ่งแวดล้อม ที่จะตอบสนองต่อการเปลี่ยนแปลงทางธุรกิจ และสถานการณ์โลกที่มีความเกี่ยวข้องกับการใช้พลังงานอย่างยั่งยืนต่อไปในอนาคต รวมทั้งทำให้ บขส. สามารถลดค่าใช้จ่าย ค่าสาธารณูปโภคตลอดระยะเวลาสัญญา เป็นเงินกว่า 4.3 ล้านบาท

ที่มา : https://www.thaigov.go.th/news/contents/details/63893