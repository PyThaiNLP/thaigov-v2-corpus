รัฐบาลไทย-ข่าวทำเนียบรัฐบาล-ธอส. เปิดจำหน่ายสลากออมทรัพย์ ชุดพิมานมาศ Plus หน่วยละ 50,000 บาท อัตราผลตอบแทนสูงพร้อมลุ้นรับรางวัลที่ 1 มูลค่า 3 ล้านบาท ตลอด 24 งวด


วันพุธที่ 18 มกราคม 2566
18/01/2566
พิมพ์
ธอส. เปิดจำหน่ายสลากออมทรัพย์ ชุดพิมานมาศ Plus หน่วยละ 50,000 บาท อัตราผลตอบแทนสูงพร้อมลุ้นรับรางวัลที่ 1 มูลค่า 3 ล้านบาท ตลอด 24 งวด
ธอส. เปิดจำหน่าย “สลากออมทรัพย์ ธอส. ชุดพิมานมาศ Plus” กรอบวงเงิน 30,000 ล้านบาท จำหน่ายหน่วยละ 50,000 บาท รวม 6 แสนหน่วย (แบ่งเป็น 6 หมวด ๆ ละ 100,000 หน่วย) อายุสลาก 2 ปี อัตราผลตอบแทนหน้าสลากสูงสุด 1.25% ต่อปี ลุ้นรับเงินรางวัลมูลค่าสูงสุด 3 ลบ.
ธนาคารอาคารสงเคราะห์ เปิดจำหน่าย “สลากออมทรัพย์ ธอส. ชุดพิมานมาศ Plus” กรอบวงเงิน 30,000 ล้านบาท จำหน่ายหน่วยละ 50,000 บาท รวม 6 แสนหน่วย (แบ่งเป็น 6 หมวด ๆ ละ 100,000 หน่วย) อายุสลาก 2 ปี อัตราผลตอบแทนหน้าสลากสูงสุด 1.25% ต่อปี ลุ้นรับเงินรางวัลมูลค่าสูงสุด 3 ล้านบาท ตลอด 24 งวด เริ่มเปิดจำหน่ายสำหรับลูกค้ารายย่อยที่ต้องการซื้อสลากวงเงินไม่เกิน 5 ล้านบาท ในวงเงินรวม 10,000 ล้านบาท ตั้งแต่วันจันทร์ที่ 23 มกราคม 2566 และออกรางวัลครั้งแรกวันพฤหัสบดีที่ 16 กุมภาพันธ์ 2566 จำหน่ายผ่านช่องทาง Mobile Application : GHB ALL GEN, GHB ALL และ ธอส. ทุกสาขาทั่วประเทศ
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มทางเลือกให้กับผู้รักการออมผ่านสลากออมทรัพย์ ธอส. พร้อมลุ้นโชครับปีกระต่าย 2566 ด้วยการจัดทำผลิตภัณฑ์ “สลากออมทรัพย์ ชุดพิมานมาศ Plus” มูลค่าหน่วยละ 50,000 บาท จำนวน 600,000 หน่วย (แบ่งเป็น 6 หมวด ๆ ละ 100,000 หน่วย) กรอบวงเงิน 30,000 ล้านบาท อายุสลาก 2 ปี ให้อัตราผลตอบแทนหน้าสลากสูงสุด 1.25% ต่อปี เมื่อฝากครบกำหนดจะได้รับเงินต้นพร้อมดอกเบี้ยรวมหน่วยละ 51,250 บาท อีกทั้งยังมีสิทธิ์ลุ้นรางวัลใหญ่ทุกเดือนรวม 24 ครั้ง แบ่งเป็น รางวัลที่ 1 มูลค่ารางวัลละ 3,000,000 บาท จำนวน  1 รางวัล (เสี่ยงหมวด), รางวัลที่ 2 มูลค่ารางวัลละ 30,000 บาท จำนวน 25 รางวัล/หมวด, รางวัลเลขท้าย 4 ตัว มูลค่ารางวัลละ 10,000 บาท (หมุน 1 ครั้ง), รางวัลเลขท้าย 3 ตัว มูลค่ารางวัลละ 2,000 บาท (หมุน 1 ครั้ง), รางวัลเลขท้าย 2 ตัว มูลค่ารางวัลละ 200 บาท (หมุน 1 ครั้ง) และรางวัลเลขท้าย 1 ตัว มูลค่ารางวัลละ 100 บาท (หมุน 1 ครั้ง) โดยมีโอกาสถูกรางวัลใหญ่ สูงถึง 0.025% และฝากตั้งแต่ 500,000 บาท ขึ้นไป การันตีถูกรางวัลเลขท้าย 1 ตัวทุกงวด อีกทั้งยังได้รับการยกเว้นภาษีเงินได้บุคคลธรรมดาสำหรับดอกเบี้ยและเงินรางวัลอีกด้วย
ทั้งนี้ ธนาคารจะเปิดจำหน่ายสลากออมทรัพย์ ชุดพิมานมาศ Plus ตั้งแต่วันจันทร์ที่ 23 มกราคม 2566 เป็นต้นไป โดยให้สิทธิ์กลุ่มลูกค้ารายย่อยที่ต้องการซื้อสลากในวงเงินไม่เกิน 5 ล้านบาท ภายในกรอบวงเงินรวม 10,000 ล้านบาท เพื่อเพิ่มโอกาสในการออมรับผลตอบแทนดีมีโอกาสถูกรางวัลสูงให้กับลูกค้ารายย่อยมากขึ้น โดยลูกค้าสามารถซื้อสลากผ่านทางช่องทาง Mobile Application : GHB ALL GEN, GHB ALL และ ธอส. ทุกสาขาทั่วประเทศ และจะเริ่มออกรางวัลครั้งแรกวันพฤหัสบดีที่ 16 กุมภาพันธ์ 2566 สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL , Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/63890