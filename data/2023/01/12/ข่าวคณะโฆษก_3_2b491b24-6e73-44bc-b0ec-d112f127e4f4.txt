รัฐบาลไทย-ข่าวทำเนียบรัฐบาล-​นายกฯปลื้ม  เด็กชายแดนใต้กว่าพันคน ร่วมวันเด็กที่ ศอ.บต. รอยยิ้มท่วมงาน กระหึ่ม ”ทรงอย่างแบด”


วันพฤหัสบดีที่ 12 มกราคม 2566
12/01/2566
พิมพ์
​นายกฯปลื้ม  เด็กชายแดนใต้กว่าพันคน ร่วมวันเด็กที่ ศอ.บต. รอยยิ้มท่วมงาน กระหึ่ม ”ทรงอย่างแบด”
​นายกฯปลื้ม  เด็กชายแดนใต้กว่าพันคน ร่วมวันเด็กที่ ศอ.บต. รอยยิ้มท่วมงาน กระหึ่ม ”ทรงอย่างแบด”
วันที่ 12 มกราคม 2566 นางสาวรัชดา ธนาดิเรก รองโฆษกประจำสำนักนายกรัฐมนตรี ในฐานะกรรมการผู้แทนพิเศษของรัฐบาลในการแก้ปัญหาจังหวัดชายแดนใต้ เปิดเผยว่า นายกรัฐมนตรี พล.อ.ประยุทธ์ จันทร์โอชา ขอบคุณทุกภาคส่วนที่ให้การสนับสนุนการจัดกิจกรรมเนื่องในวันเด็กแห่งชาติ ณ ศูนย์อำนวยการบริหารจัดการจังหวัดชายแดนใต้ (ศอ.บต.) เมื่อวันที่ 11 ม.ค. 65 โดยมีตัวแทนเด็กๆจากพื้นที่ ประมาณ 1 พันคน โดยเฉพาะกลุ่มเปราะบาง เช่น เด็กพิเศษ เด็กกำพร้า เด็กยากจน และเด็กที่ผู้ปกครองมีความเกี่ยวข้องกับสถานการณ์ความมั่นคง ซึ่งในงานมีกิจกรรมมากมายอาทิ ท้องฟ้าจำลองเคลื่อนที่ บูธงานศิลปะ ซุ้มอาหาร ร้องเพลง และเพลงที่ชอบกันมากคือ “ทรงอย่างแบด” มากไปกว่านั้น ยังมีการแจกของขวัญกว่า 17,000 ชิ้น และที่เตรียมไว้มอบแก่เด็กทั่วพื้นที่อีก 183 แห่ง
นางสาวรัชดา กล่าวต่อว่า การจัดงานวันเด็กที่ศอ.บต.ปีนี้ ได้รับการสนับสนุนจากทั้งหน่วยงานรัฐและเอกชน แสดงให้เห็นถึงการให้ความสำคัญแก่เด็ก และทุกฝ่ายพร้อมให้ความร่วมมือเพื่อให้เด็กในพื้นที่จังหวัดชายแดนใต้มีความสุข สนุก มีรอยยิ้ม เช่นเดียวกับเด็กในพื้นที่อื่น  สำหรับการพัฒนาและส่งเสริมเด็กและเยาวชนให้เติบโตอย่างมีคุณภาพเป็นทรัพยากรของชาติต่อไป รัฐบาล โดยศอ.บต. ซึ่งเป็นหน่วยงานหลักประสานความการทำงานกับส่วนราชการต่างๆ ได้ขับเคลื่อนเรืองการแก้ปัญหาเด็กขาดสารอาหาร การส่งเสริมทักษะในเรื่องภาษา ความรู้ในวิชาวิทยาศาสตร์ การอยู่ร่วมกันในสังคมพหุวัฒนธรรม เป็นต้น
“ท่านนายกฯดีใจที่ได้ทราบว่า เด็กๆมีความสุขจากการร่วมกิจกรรมของศอ.บต. ได้รับประสบการณ์ที่ดี มีรอยยิ้มและของขวัญกลับบ้าน และได้ฝากอวยพรให้ทุกคนมีสุขภาพแข็งแรง เติบโตเป็นคนดี มีสติปัญญาเฉลียวฉลาด เพื่อเป็นเด็กและเยาวชนรุ่นใหม่ที่มีอนาคตสดใส เป็นกำลังสำคัญในการพัฒนาประเทศชาติและสร้าวสันติสุขอย่างยั่งยืน มากไปกว่านั้น ท่านนายกฯยังได้ขอบคุณเจ้าหน้าที ผู้ให้การสนับจากทุกภาคส่วนที่เป็นส่วนสำคัญในการจัดงานอย่างประสบความสำเร็จเพื่อความสุของเด็กๆเนื่องในวันเด็กครั้งนี้ ในส่วนของรัฐบาล จะเร่งเดินหน้าการทำงานตามนโยบายไม่ทิ้งใครไว้ข้างหลัง โดยเฉพาะกลุ่มเปราะบาง ที่รัฐบาลพร้อมให้การดูแลเพื่อลดความเหลื่อมล้ำทางสังคม” นางสาวรัชดา กล่าว

ที่มา : https://www.thaigov.go.th/news/contents/details/63652