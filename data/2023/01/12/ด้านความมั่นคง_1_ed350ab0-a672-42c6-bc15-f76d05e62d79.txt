รัฐบาลไทย-ข่าวทำเนียบรัฐบาล-นายนริศ ขำนุรักษ์ รัฐมนตรีช่วยว่าการกระทรวงมหาดไทย เข้ารับมอบนโยบายจากพลเอก อนุพงษ์ เผ่าจินดา รัฐมนตรีว่าการกระทรวงมหาดไทย ในโอกาสเข้ารับตำแหน่งอย่างเป็นทางการ


วันพฤหัสบดีที่ 12 มกราคม 2566
11/01/2566
พิมพ์
นายนริศ ขำนุรักษ์ รัฐมนตรีช่วยว่าการกระทรวงมหาดไทย เข้ารับมอบนโยบายจากพลเอก อนุพงษ์ เผ่าจินดา รัฐมนตรีว่าการกระทรวงมหาดไทย ในโอกาสเข้ารับตำแหน่งอย่างเป็นทางการ
นายนริศ ขำนุรักษ์ รัฐมนตรีช่วยว่าการกระทรวงมหาดไทย เข้ารับมอบนโยบายจากพลเอก อนุพงษ์ เผ่าจินดา รัฐมนตรีว่าการกระทรวงมหาดไทย ในโอกาสเข้ารับตำแหน่งอย่างเป็นทางการ
วันนี้ (11 ม.ค. 66) นายนริศ ขำนุรักษ์ รัฐมนตรีช่วยว่าการกระทรวงมหาดไทย เข้ารับตำแหน่งอย่างเป็นทางการ ณ กระทรวงมหาดไทย โดยในเวลา 09.00 น. นายนริศ ขำนุรักษ์ รัฐมนตรีช่วยว่าการกระทรวงมหาดไทย เดินทางเข้าปฏิบัติหน้าที่เป็นวันแรก ณ ศาลาว่าการกระทรวงมหาดไทย เนื่องในโอกาสได้รับพระกรุณาธิคุณโปรดเกล้าโปรดกระหม่อม แต่งตั้งให้ดำรงตำแหน่ง รัฐมนตรีช่วยว่าการกระทรวงมหาดไทย โดยมี นายสุทธิพงษ์ จุลเจริญ ปลัดกระทรวงมหาดไทย นายประยูร อินสกุล ปลัดกระทรวงเกษตรและสหกรณ์ นายแมนรัตน์ รัตนสุคนธ์ อธิบดีกรมการปกครอง นายชยาวุธ จันทร อธิบดีกรมที่ดิน นายบุญธรรม เลิศสุขีเกษม อธิบดีกรมป้องกันและบรรเทาสาธารณภัย นายขจร ศรีชวโนทัย อธิบดีกรมส่งเสริมการปกครองท้องถิ่น นายอรรษิษฐ์ สัมพันธรัตน์ อธิบดีกรมการพัฒนาชุมชน นายพงศ์รัตน์ ภิรมย์รัตน์ อธิบดีกรมโยธาธิการและผังเมือง พร้อมด้วยคณะผู้บริหารกระทรวงมหาดไทย ข้าราชการ และเจ้าหน้าที่ร่วมให้การต้อนรับ
และในเวลา 13.30 น. นายนริศ ขำนุรักษ์ รัฐมนตรีช่วยว่าการกระทรวงมหาดไทย ได้เข้าพบ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ณ ห้องรับรองรัฐมนตรีว่าการกระทรวงมหาดไทย เพื่อรับมอบนโยบายและภารกิจในการบำบัดทุกข์ บำรุงสุข เพื่อให้เกิดผลสัมฤทธิ์สูงสุดแก่พี่น้องประชาชนต่อไป

ที่มา : https://www.thaigov.go.th/news/contents/details/63646