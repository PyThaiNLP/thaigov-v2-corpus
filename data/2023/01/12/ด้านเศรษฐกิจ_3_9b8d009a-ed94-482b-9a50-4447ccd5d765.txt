รัฐบาลไทย-ข่าวทำเนียบรัฐบาล-“กรุงไทย” แจกซอง “อั่งเปา-ถุงส้ม” เสริมสิริมงคล เฮงรับตรุษจีน พร้อมเชิญชวนมอบอั่งเปาดิจิทัลผ่าน Krungthai NEXT


วันพฤหัสบดีที่ 12 มกราคม 2566
12/01/2566
พิมพ์
“กรุงไทย” แจกซอง “อั่งเปา-ถุงส้ม” เสริมสิริมงคล เฮงรับตรุษจีน พร้อมเชิญชวนมอบอั่งเปาดิจิทัลผ่าน Krungthai NEXT
ธ.กรุงไทยร่วมฉลองเทศกาลตรุษจีนประจำปี 2566 จัดเตรียม ซองอั่งเปา “กง สี่ ฟา ไฉ” และถุงผ้าใส่ส้ม เพื่อส่งมอบให้กับลูกค้าทั่วประเทศเสริมสิริมงคล โดยบนซองจัดพิมพ์รูปกระต่ายสีขาวสดใสในอิริยาบทต่างๆ ท่ามกลางมวลดอกไม้ผลิบาน สื่อความหมายมงคลถึงความสุขสดใส
ธนาคารกรุงไทย ร่วมฉลองเทศกาลตรุษจีนประจำปี 2566 จัดเตรียม ซองอั่งเปา “กง สี่ ฟา ไฉ” และถุงผ้าใส่ส้ม เพื่อส่งมอบให้กับลูกค้าทั่วประเทศเสริมสิริมงคล โดยบนซองจัดพิมพ์รูปกระต่ายสีขาวสดใสในอิริยาบทต่างๆ ท่ามกลางมวลดอกไม้ผลิบาน สื่อความหมายมงคลถึงความสุขสดใส อุดมสมบูรณ์ โชคลาภ ความมั่งคั่ง เจริญก้าวหน้าในศักราชใหม่ พร้อม QR Code ด้านหลังซองอั่งเปา ให้สแกนรับชมคลิปพิเศษจาก น้องวายุ ที่พาไปขอพรเสริมสิริมงคลที่วัดเล่งเน่ยยี่ 2 จังหวัดนนทบุรี โดยลูกค้าสามารถขอรับซองอั่งเปาและถุงส้มได้ที่ธนาคารกรุงไทยทุกสาขาทั่วประเทศ
นอกจากนี้ ขอเชิญชวนลูกค้ามอบความสุขด้วยการมอบอั่งเปาดิจิทัลผ่านแอปพลิเคชันKrungthai NEXT พร้อมพิมพ์ข้อความอวยพรผ่าน e-Slip ธีมตรุษจีน ทำให้สามารถส่งมอบความสุขให้คนที่คุณรักได้สะดวก รวดเร็ว ทำได้ทุกที่ ทุกเวลา ตลอด 24 ชั่วโมง แม้อยู่ห่างไกลกัน
ทั้งนี้ในช่วงเทศกาลตรุษจีนปี 2566 ธนาคารกรุงไทยได้สำรองเงินสด เพื่อรองรับการใช้บริการของลูกค้าและประชาชน ทั้งการใช้บริการที่สาขาและ ตู้ ATM ระหว่างวันที่ 19-24 มกราคม 2566 จำนวน 30,443 ล้านบาท แยกเป็นพื้นที่กทม.จำนวน 6,050 ล้านบาท และภูมิภาค จำนวน 24,393 ล้านบาท เป็นการสำรองสำหรับสาขา จำนวน 6,720 ล้านบาท และตู้ ATM จำนวน 23,723 ล้านบาท อย่างไรก็ตาม ธนาคารขอเชิญชวนลูกค้าและประชาชนทำธุรกรรมการเงินผ่านช่องทางอิเล็กทรอนิกส์ เพื่อความสะดวกและปลอดภัย ลดการสัมผัสเงินสด และลดความเสี่ยงจากการแพร่ระบาดของโควิด-19

ที่มา : https://www.thaigov.go.th/news/contents/details/63657