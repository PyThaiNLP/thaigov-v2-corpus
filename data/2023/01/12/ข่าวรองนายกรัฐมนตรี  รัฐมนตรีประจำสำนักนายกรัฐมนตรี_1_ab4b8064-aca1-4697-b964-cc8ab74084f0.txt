รัฐบาลไทย-ข่าวทำเนียบรัฐบาล-รัฐมนตรีช่วยกระทรวงวิเทศสัมพันธ์ พรรคคอมมิวนิสต์จีน เข้าพบ พลเอก ประวิตร ฯ หารือ ขยับความร่วมมือยกระดับคุณภาพชีวิตฐานรากและแก้ปัญหาความยากจน 


วันพฤหัสบดีที่ 12 มกราคม 2566
12/01/2566
พิมพ์
รัฐมนตรีช่วยกระทรวงวิเทศสัมพันธ์ พรรคคอมมิวนิสต์จีน เข้าพบ พลเอก ประวิตร ฯ หารือ ขยับความร่วมมือยกระดับคุณภาพชีวิตฐานรากและแก้ปัญหาความยากจน
รัฐมนตรีช่วยกระทรวงวิเทศสัมพันธ์ พรรคคอมมิวนิสต์จีน เข้าพบ พลเอก ประวิตร ฯ หารือ ขยับความร่วมมือยกระดับคุณภาพชีวิตฐานรากและแก้ปัญหาความยากจน
วันนี้ (12 มกราคม 2566) เวลา 09.00 น. พลเอก ประวิตร วงษ์สุวรรณ รอง นายกรัฐมนตรี ให้การต้อนรับ นาย เฉิน โจว รัฐมนตรีช่วยว่าการกระทรวงวิเทศสัมพันธ์ พรรคคอมมิวนิสต์ จีน เข้าพบหารือกับ ณ ห้องรับรอง ทำเนียบรัฐบาล
ทั้งสองฝ่ายได้ย้ำ การเดินหน้าสานความสัมพันธ์ที่แนบแน่นของทั้งสองประเทศ และฉันทามติร่วมกัน หลังการเดินทางเยือนของประธานาธิบดี สี จิ้นผิง อย่างเป็นทางการในรอบ 11 ปี ที่ผ่านมา ในการขับเคลื่อนฟื้นฟูเศรษฐกิจหลังโควิด การท่องเที่ยว รวมทั้งการค้าการลงทุนของจีน ใน EEC  โดยเฉพาะ ด้านการศึกษา ด้านเทคโนโลยีดิจิทัล นวัตกรรมเอไอ และ 5G  โดยจีน พร้อมสนับสนุนไทย ร่วมสร้างอนาคตที่มั่นคง รุ่งเรืองร่วมกัน เป็นตัวอย่างของภูมิภาค
พลเอก ประวิตร ฯ ยังได้กล่าวชื่นชม ความสำเร็จของจีน ในการแก้ปัญหาความยากจน ที่มีพัฒนการอย่างก้าวกระโดด โดยย้ำ ไทยพร้อมเสริมสร้างความร่วมมือ แลกเปลี่ยนความรู้และประสบการณ์กับจีนมากขึ้น ในการยกระดับคุณภาพชีวิตและการแก้ปัญหาความยากจนของไทย ที่ให้ความสำคัญกับการพัฒนา ที่เชื่อมโยงข้อมูลความเป็นจริงของแต่ละพื้นและระดับภูมิภาค ทั้งด้านการศึกษา สังคมวัฒนธรรม และภูมิปัญญาท้องถิ่น โดยเสริมสร้างนวัตกรรมและนำเทคโนโลยีเข้ามาช่วยบริหารจัดการมากขึ้น เพื่อเร่งยกระดับการพัฒนาและสร้างโอกาสการแข่งขันของไทยในเวทีโลก

ที่มา : https://www.thaigov.go.th/news/contents/details/63664