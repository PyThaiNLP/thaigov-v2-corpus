รัฐบาลไทย-ข่าวทำเนียบรัฐบาล-กองทุนสื่อ ชวนผลิตคลิปสร้างสรรค์ ชิงเงินรางวัลโครงการ ‘ค่ายเยาวชนไทยรู้เท่าทันสื่อ’


วันพฤหัสบดีที่ 12 มกราคม 2566
กองทุนสื่อ ชวนผลิตคลิปสร้างสรรค์ ชิงเงินรางวัลโครงการ ‘ค่ายเยาวชนไทยรู้เท่าทันสื่อ’
กองทุนสื่อ ชวนผลิตคลิปสร้างสรรค์ ชิงเงินรางวัลโครงการ ‘ค่ายเยาวชนไทยรู้เท่าทันสื่อ’
กองทุนสื่อ ชวนผลิตคลิปสร้างสรรค์ ชิงเงินรางวัลโครงการ ‘ค่ายเยาวชนไทยรู้เท่าทันสื่อ’
(12 มกราคม 2566)  กองทุนพัฒนาสื่อปลอดภัยและสร้างสรรค์ (THAI MEDIA FUND) จัดแถลงข่าว การประกวดสื่อสร้างสรรค์ สำหรับกลุ่มมัธยมศึกษา
ภายใต้หัวข้อ “ ค่ายเยาวชนไทยรู้เท่าทันสื่อ ” ( Digi Camp) โดย นายอิทธิพล คุณปลื้ม รัฐมนตรีว่าการกระทรวงวัฒนธรรม รองประธานกรรมการกองทุนพัฒนาสื่อปลอดภัยและสร้างสรรค์ และ ดร.ธนกร ศรีสุขใส ผู้จัดการกองทุนพัฒนาสื่อปลอดภัยและสร้างสรรค์ ให้เกียรติร่วมแถลง
นายอิทธิพล คุณปลื้ม กล่าวว่า การสร้างภูมิคุ้มกันที่ดีให้กับเด็กและเยาวชน เป็นเรื่องที่ทุกฝ่ายต้องร่วมช่วยดูแล โดยภัยร้ายที่แฝงมากับสื่อและเทคโนโลยีการสื่อสารรูปแบบใหม่ เป็นอีกเรื่องที่ต้องเฝ้าระวังและใส่ใจ  ดังนั้นคงจำเป็นที่ต้องเพิ่มทักษะความเข้าใจ ความสามารถในการใช้เทคโนโลยีอย่างปลอดภัย
สามารถใช้สื่อในการดูแลตนเอง และสังคมต่อไป ‘ทุกวันนี้ผู้คนใช้ชีวิตอยู่กับการสื่อสารผ่านสื่อดิจิทัล ซึ่งสื่อออนไลน์มีกระบวนการทำงานที่ ซับซ้อนและยาก
ต่อการควบคุม การจัดการกับข้อมูลเพื่อให้มีเนื้อหาที่เหมาะสมจึงเป็นสิ่งที่ทำได้ยากยิ่ง เด็กและเยาวชนจึงกลายเป็นกลุ่มเปราะบางที่อาจได้รับผลกระทบเชิงล
จากการเปิดรับข้อมูลข่าวสารในชีวิตประจำวัน’  เพื่อส่งเสริมทักษะให้เด็กและเยาวชนมีทักษะการรู้เท่าทันสื่อ เพื่อรับมือกับข้อมูลข่าวสารที่มีเนื้อหาไม่เหมาะสม พร้อมกับส่งเสริมการใช้สื่อเป็นช่องทางในการศึกษาเรียนรู้ทักษะในการเข้าถึงสื่อ และสามารถ วิเคราะห์ ประเมินสื่อ ได้อย่างมีประสิทธิภาพ
ดร.ธนกร ศรีสุขใส กล่าวว่า กองทุนพัฒนาสื่อปลอดภัยและสร้างสรรค์ มีความมุ่งมั่นที่จะสร้างคนให้เป็นบุคลากรที่ดีและมีคุณภาพ สร้างสื่อ สร้างภูมิคุ้มกันเพื่อป้องกันการรับสื่อที่เป็นอันตราย กองทุนฯ เป็นเพียงผู้เริ่มต้นแต่ต้องอาศัยความร่วมมือจากทุกฝ่ายในการผลักดันให้เกิดสื่อที่ปลอดภัยและสร้างสรรค์
โครงการค่ายเยาวชนไทยรู้เท่าทันสื่อ เป็นโครงการที่ต้องการสร้างภูมิคุ้มกันให้กับเด็กและเยาวชน เนื่องจากในสังคมปัจจุบันทุกคนสามารถเข้าถึงสื่อได้อย่างง่ายดาย จึงจำเป็นต้องมีภูมิคุ้มกันที่ดีให้กับเด็กและเยาวชน ตามยุทธศาสตร์ของกองทุนพัฒนาสื่อปลอดภัยและสร้างสรรค์
โครงการนี้เกิดขึ้นเพราะต้องการให้เกิดทักษะในโลกยุคใหม่ อีกทั้งยังเปิดพื้นที่ เพิ่มโอกาสในการแสดงออก และนำเสนอผลงาน สนับสนุนให้ทุกคนเรียนรู้ และพัฒนาตนเอง โดยมีการจัดอบรมทั้งในรูปแบบออนไลน์และออนไซต์ เพื่อให้ผู้เข้าร่วมมีทักษะการรู้เท่าทันสื่อ และผลิตผลงานที่สร้างแรงบันดาลใจเป็นสื่อที่ปลอดภัยและสร้างสรรค์ของสังคม
ทั้งนี้ ผู้ที่สนใจ สามารถส่งผลงานการผลิตคลิปสร้างสรรค์ ภายใต้หัวข้อ “ค่ายเยาวชนไทยรู้เท่าทันสื่อ” (Digi Camp) ความยาว 3-5 นาที
ชิงเงินรางวัลมูลค่ารวม 420,000 บาท  โดยโครงการฯ เริ่มเปิดรับสมัครผู้ที่สนใจเข้าร่วมค่ายเยาวชนไทยรู้เท่าทันสื่อ
พร้อมส่งผลงานเข้าประกวดตั้งแต่วันนี้ - 13 กุมภาพันธ์ 2566  โดยมีคณะกรรมการ คัดเลือก 30 สุดยอดผลงาน เพื่อลุ้นรางวัลชนะเลิศ ในเดือนเมษายน 2566 นี้
ติดตามรายละเอียดเพิ่มเติม ได้ที่ Facebook : Digi Camp หรือสามารถสอบถามได้ที่เบอร์ 093-525-7090 , 063-994-4434

ที่มา : https://www.thaigov.go.th/news/contents/details/63677