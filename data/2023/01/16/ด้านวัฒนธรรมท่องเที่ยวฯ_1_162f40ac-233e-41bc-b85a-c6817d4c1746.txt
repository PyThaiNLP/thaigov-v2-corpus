รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวัฒนธรรมร่วมชมการแสดง รายการ "ผันผ่านกาลเวลา ล้ำเลอค่าโรงละคร" เนื่องในวาระปิดปรับปรุงโรงละครแห่งชาติ


วันจันทร์ที่ 16 มกราคม 2566
รัฐมนตรีว่าการกระทรวงวัฒนธรรมร่วมชมการแสดง รายการ "ผันผ่านกาลเวลา ล้ำเลอค่าโรงละคร" เนื่องในวาระปิดปรับปรุงโรงละครแห่งชาติ
รัฐมนตรีว่าการกระทรวงวัฒนธรรมร่วมชมการแสดง รายการ "ผันผ่านกาลเวลา ล้ำเลอค่าโรงละคร" เนื่องในวาระปิดปรับปรุงโรงละครแห่งชาติ
รัฐมนตรีว่าการกระทรวงวัฒนธรรมร่วมชมการแสดง รายการ "ผันผ่านกาลเวลา ล้ำเลอค่าโรงละคร" เนื่องในวาระปิดปรับปรุงโรงละครแห่งชาติ
เมื่อเร็วๆ นี้ นายอิทธิพล คุณปลื้ม รัฐมนตรีว่าการกระทรวงวัฒนธรรม ร่วมชมการแสดง รายการ “ผันผ่านกาลเวลา ล้ำเลอค่าโรงละคร" เนื่องในวาระปิดปรับปรุงโรงละครแห่งชาติ โดยมี นายพนมบุตร จันทรโชติ อธิบดีกรมศิลปากร นายสถาพร เที่ยงธรรม รองอธิบดีกรมศิลปากร ผู้บริหารกระทรวงวัฒนธรรม ผู้แทนจากหน่วยงานที่เกี่ยวข้อง และประชาชนเข้าร่วม ณ โรงละครแห่งชาติ เขตพระนคร กรุงเทพฯ
ในโอกาสนี้ กรมศิลปากร โดยสำนักการสังคีตได้จัดนิทรรศการประวัติความเป็นมาของโรงละครแห่งชาติ รวมทั้งภาพถ่ายเก่าเล่าถึงอดีตที่เกี่ยวข้องกับโรงละครแห่งชาติ  การบรรเลง – ขับร้องและการแสดงรายการ “ผันผ่านกาลเวลา ล้ำเลอค่าโรงละคร”
ประกอบด้วย การบรรเลง - ขับร้อง ดนตรีสากล “สำเนียงเสียงฝรั่งหลวง งามโชติช่วงเพลงกรมศิลป์” การแสดงละคร เรื่องไกรทอง ตอนไกรทองรบชาละวัน และการแสดงโขน เรื่องรามเกียรติ์ ชุด “รามบดีจักรีวงศ์”
นอกจากนี้ ยังได้จัดการแสดงรายการ “เหมันต์เบิกบาน สุขสราญสังคีต” โครงการดนตรีสำหรับประชาชน ปีที่ 66 ซึ่งเป็นการแสดงประจำปีของสำนักการสังคีต เพื่อเผยแพร่และอนุรักษ์ศิลปวัฒนธรรม โดยมีการแสดงหลากหลายรูปแบบทั้งการแสดงโขน ละคร วิพิธทัศนา การบรรเลงดนตรีไทย ดนตรีสากล โดยศิลปินของสำนักการสังคีต กรมศิลปากร กำหนดจัดการแสดงทุกวันอาทิตย์ ระหว่างวันอาทิตย์ที่ 18 ธันวาคม 2565 ถึงวันอาทิตย์ที่ 26 มีนาคม 2566 เวลา 17.30 – 19.30 น. ณ สังคีตศาลา เวทีกลางแจ้ง บริเวณพิพิธภัณฑสถานแห่งชาติ พระนคร

ที่มา : https://www.thaigov.go.th/news/contents/details/63805