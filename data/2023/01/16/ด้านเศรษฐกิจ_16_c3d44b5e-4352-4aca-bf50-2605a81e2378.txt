รัฐบาลไทย-ข่าวทำเนียบรัฐบาล-“A money” เพิ่มช่องทางชำระเงินผ่าน “Krungthai NEXT” ยกระดับบริการ ตอบโจทย์ลูกค้ายุคดิจิทัล


วันจันทร์ที่ 16 มกราคม 2566
16/01/2566
พิมพ์
“A money” เพิ่มช่องทางชำระเงินผ่าน “Krungthai NEXT” ยกระดับบริการ ตอบโจทย์ลูกค้ายุคดิจิทัล
“ธนาคารกรุงไทย”จับมือ“ไอร่า แอนด์ ไอฟุล” เปิดให้บริการรับชำระเงินบัตรกดเงินสด A money ผ่านแอปฯ Krungthai NEXT เพิ่มความสะดวก รวดเร็ว และปลอดภัย ชำระเงินออนไลน์ได้ทุกที่ทุกเวลา ตอบโจทย์ไลฟ์สไตล์ยุคดิจิทัล
นายยูจิ ฟุคาดะ (Mr.Yuji Fukada) ประธานเจ้าหน้าที่บริหาร บริษัท ไอร่า แอนด์ ไอฟุล จำกัด (มหาชน) ผู้ให้บริการบัตรกดเงินสด “เอมันนี่ (A money)” ภายใต้คอนเซ็ปต์ “A money บัดดี้เรื่องเงิน” กล่าวว่า บริษัทฯ มีนโยบายและให้ความสำคัญกับการพัฒนาบริการ ทั้งในด้านของการนำเทคโนโลยีที่ทันสมัยมาใช้ในการให้บริการ และเพิ่มช่องทางการให้บริการที่หลากหลายอย่างต่อเนื่อง โดยล่าสุดบริษัทฯ ได้ร่วมมือกับธนาคารกรุงไทย เพื่ออำนวยความสะดวกให้กับลูกค้าในการชำระเงินบัตรกดเงินสด A money ผ่าน Krungthai NEXT ซึ่งปัจจุบันเป็นแอปพลิเคชันที่มีความปลอดภัยในการทำธุรกรรมทางการเงินที่ได้รับความนิยมจากประชาชนเป็นอย่างมาก
“บัตรกดเงินสด A money ดำเนินธุรกิจด้วยวิสัยทัศน์การเป็นผู้ให้บริการด้านสินเชื่อส่วนบุคคลที่เติบโตเร็วที่สุดในประเทศไทย และพร้อมก้าวขึ้นเป็นบริษัทที่ให้บริการด้านการเงินชั้นนำของประเทศที่สามารถตอบโจทย์ลูกค้าได้อย่างครบวงจร ที่ผ่านมา ได้มีการร่วมมือกับพันธมิตรหลากหลาย เพื่ออำนวยความสะดวกให้กับลูกค้า สำหรับการเพิ่มช่องทางการชำระเงินสำหรับลูกค้าบัตรกดเงินสด A money ผ่าน Krungthai NEXT ซึ่งเป็นแอปพลิเคชันทางการเงินที่ได้รับความเชื่อถือและนิยมใช้กันอย่างแพร่หลาย สะดวกสบาย ปลอดภัย จ่ายออนไลน์ที่ไหนก็ได้ ตอบโจทย์การทำธุรกรรมทางการเงินสำหรับลูกค้าบัตรกดเงินสด A money ได้แบบไร้ขีดจำกัด” นายฟุคาดะ กล่าว
สำหรับวิธีการใช้งานสำหรับลูกค้าที่ต้องการชำระเงินผ่าน Krungthai NEXT เพียงติดตั้งแอปพลิเคชัน A money และ Krungthai NEXT (รองรับทั้งระบบปฏิบัติการ Android และ iOS) พร้อมลงทะเบียนให้ถูกต้องครบถ้วน หลังจากนั้น เข้าไปที่แอปพลิเคชัน A money กดเช็คยอดที่ต้องการชำระเลือกช่องทางการชำระแบบ “ชำระเงินผ่าน Mobile Banking” แล้วกดเลือกบัญชีเป็นธนาคารกรุงไทย กดดำเนินการต่อ หลังจากนั้น จะสลับไปที่แอปพลิเคชัน Krungthai NEXT ซึ่งสามารถใส่รหัสผ่าน และกดชำระเงิน ได้ทันที สอบถามข้อมูลเพิ่มเติมได้ที่ ศูนย์บริการลูกค้าสัมพันธ์ A money โทร. 0-2004-5000
นางสาวสุพร สุนทรโรหิต Chief Business Innovation Officer บริษัท อินฟินิธัส บาย กรุงไทย จํากัด ผู้พัฒนาแอปพลิเคชัน “Krungthai NEXT” กล่าวว่า ธนาคารกรุงไทยและบริษัท อินฟินิธัสฯ มุ่งมั่นพัฒนาเทคโนโลยีและนวัตกรรมทางการเงิน พร้อมร่วมมือกับพันธมิตรทุกกลุ่ม ทั้งภาครัฐและเอกชน เพื่อยกระดับบริการให้ตอบโจทย์ลูกค้าในทุกมิติ โดยเฉพาะบริการด้านการชำระเงิน ซึ่งเป็น 1 ใน 5 Ecosystem ที่ธนาคารให้ความสำคัญ โดยความร่วมมือกับบริษัท ไอร่า แอนด์ ไอฟุล ในการรับชำระเงินบัตรกดเงินสด A money ผ่าน Krungthai NEXT ในครั้งนี้ นับเป็นก้าวสำคัญในการสร้างประสบการณ์ที่ดีให้กับลูกค้า A money ทั่วประเทศ ช่วยให้การชำระเงินสะดวก รวดเร็ว สากล ทำรายการได้ทุกที่ทุกเวลา บนมาตรฐานความปลอดภัยระดับสากล ตอบโจทย์วิถีชีวิตยุคใหม่ที่มุ่งทำธุรกรรมการเงินผ่านช่องทางดิจิทัล

ที่มา : https://www.thaigov.go.th/news/contents/details/63801