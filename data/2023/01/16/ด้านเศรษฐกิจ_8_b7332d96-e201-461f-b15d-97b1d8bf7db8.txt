รัฐบาลไทย-ข่าวทำเนียบรัฐบาล-SME D Bank จัดเต็มร่วมงาน ‘มหกรรมร่วมใจแก้หนี้ฯ’ ครั้งที่ 4 จ.ชลบุรี มอบโปรโมชั่นช่วยครบจบในที่เดียว เติมทุนแถมฟรีบัตรเติมน้ำมัน 5,000 บาท


วันจันทร์ที่ 16 มกราคม 2566
16/01/2566
พิมพ์
SME D Bank จัดเต็มร่วมงาน ‘มหกรรมร่วมใจแก้หนี้ฯ’ ครั้งที่ 4 จ.ชลบุรี มอบโปรโมชั่นช่วยครบจบในที่เดียว เติมทุนแถมฟรีบัตรเติมน้ำมัน 5,000 บาท
SME D Bank จัดเต็มเพื่อเอสเอ็มอีไทยให้บริการใน “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” ครั้งที่ 4 ณ ศาลาประชาคมเทศบาลเมืองบ้านสวน จังหวัดชลบุรี ระหว่างวันที่ 20-22 มกราคม 2566
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank จัดเต็มเพื่อเอสเอ็มอีไทยให้บริการใน “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” ครั้งที่ 4 ณ ศาลาประชาคมเทศบาลเมืองบ้านสวน จังหวัดชลบุรี ระหว่างวันที่ 20-22 มกราคม 2566 ช่วยเหลือผู้ประกอบการเอสเอ็มอีพลิกฟื้นเดินหน้าธุรกิจได้ดีอีกครั้ง ด้วยโปรโมชั่นสุดพิเศษ ได้แก่ 1.จ่ายครบ! จบเร็ว! ปรับเงื่อนไขผ่อนชำระ เช่น พักเงินต้น ลดค่างวด ขยายเวลาผ่อนชำระ แบ่งค่างวดตัดชำระเงินต้นสูงสุด 20% เป็นต้น 2.จ่ายหนี้หมด! ลดทันที! ปรับโครงสร้างหนี้ เช่น ลดอัตราดอกเบี้ย ลดค่างวด ขยายเวลาผ่อนชำระ หากต้องการปิดบัญชี รับสิทธิลดดอกเบี้ยค้างสูงสุด 100% หรือปรับโครงสร้างหนี้ลดสูงสุด 30% เป็นต้น  และ 3.เติมทุนใหม่ไปต่อ! ผ่านสินเชื่อ SMEs Re-Start สนับสนุนเอสเอ็มอีทุกกลุ่มธุรกิจ อัตราดอกเบี้ยเริ่มต้น 5.5% ต่อปี วงเงินกู้สูงสุด 5 ล้านบาท ผ่อนนานสูงสุด 12 ปี ปลอดชำระเงินต้นสูงสุด 24 เดือน อีกทั้งจัดแคมเปญพิเศษ เมื่อยื่นกู้สินเชื่อที่ใช้หลักทรัพย์ค้ำประกัน วงเงินตั้งแต่ 5-50 ล้านบาท หากได้รับอนุมัติและทำสัญญาภายในวันที่ 28 ก.พ.66  รับฟรี "บัตรเติมน้ำมัน" มูลค่าสูงสุดถึง 5,000 บาท  นอกจากนั้น มีบริการด้าน “การพัฒนา” ผ่านโครงการ “SME D Coach” ช่วยยกระดับธุรกิจ เพิ่มศักยภาพกิจการ ให้คำปรึกษาธุรกิจโดยโค้ชมืออาชีพ ฟรี  รวมถึงจำหน่ายทรัพย์ NPA คุณภาพดี ทำเลดี ในราคาที่เข้าถึงง่าย  สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/63786