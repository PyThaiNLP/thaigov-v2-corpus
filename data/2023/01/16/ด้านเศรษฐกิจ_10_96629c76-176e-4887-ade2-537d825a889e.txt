รัฐบาลไทย-ข่าวทำเนียบรัฐบาล-ธอส. ช่วยลูกค้า NPL ในงานมหกรรมร่วมใจแก้หนี้ฯ ครั้งที่ 4 จ.ชลบุรี นำโดย M22 ดอกเบี้ย 0% ต่อปี นาน 10 เดือน  


วันจันทร์ที่ 16 มกราคม 2566
16/01/2566
พิมพ์
ธอส. ช่วยลูกค้า NPL ในงานมหกรรมร่วมใจแก้หนี้ฯ ครั้งที่ 4 จ.ชลบุรี นำโดย M22 ดอกเบี้ย 0% ต่อปี นาน 10 เดือน
ธอส.  ร่วมงาน “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” สัญจร ครั้งที่ 4 ระหว่างวันที่ 20-22 มกราคม 2566 ณ ศาลาประชาคมเทศบาลเมืองบ้านสวน จ.ชลบุรี เพื่อให้ความช่วยเหลือลูกค้าปัจจุบันที่ยังได้รับผลกระทบด้านรายได้
ธนาคารอาคารสงเคราะห์ (ธอส.) ร่วมงาน “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” สัญจร ครั้งที่ 4 ระหว่างวันที่ 20-22 มกราคม 2566 ณ ศาลาประชาคมเทศบาลเมืองบ้านสวน จ.ชลบุรี เพื่อให้ความช่วยเหลือลูกค้าปัจจุบันที่ยังได้รับผลกระทบด้านรายได้ นำโดย มาตรการ 22 [M22]  : สำหรับลูกค้ารายย่อยสถานะ NPL หรือ ลูกค้ารายย่อยสถานะ NPL ที่อยู่ระหว่างการใช้มาตรการ/ปรับโครงสร้างหนี้ ที่กู้เงินกับธนาคารมาแล้วไม่น้อยกว่า 1 ปี ให้ผ่อนชำระเงินงวดต่ำพร้อมลดอัตราดอกเบี้ยเงินกู้พิเศษ ระยะเวลา 2 ปี แบ่งเป็น ในเดือนที่ 1-10 ผ่อนชำระเพียงงวดละ 1,000 บาท คิดดอกเบี้ยเท่ากับ 0% ต่อปี (ตัดชำระเงินต้นทั้งหมด) เดือนที่ 11-18 คิดเงินงวดจากอัตราดอกเบี้ย 1.99% ต่อปี และเดือนที่ 19-21 คิดเงินงวดจากอัตราดอกเบี้ย 3.90% ต่อปี เดือนที่ 22-24 คิดเงินงวดจากอัตราดอกเบี้ย MRR-2.00% ต่อปี ทั้งนี้ หากลูกค้าชำระเกินที่ธนาคารกำหนดจะนำไปตัดดอกเบี้ยค้างชำระของลูกค้า(ถ้ามี) ผู้ที่สนใจสามารถลงทะเบียนแก้ไขหนี้ได้ที่เว็บไซต์ https://ln15.gsb.or.th/WEB-DEBT/ สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL , Mobile Application : GHB ALL GEN และwww.ghbank.co.th

ที่มา : https://www.thaigov.go.th/news/contents/details/63791