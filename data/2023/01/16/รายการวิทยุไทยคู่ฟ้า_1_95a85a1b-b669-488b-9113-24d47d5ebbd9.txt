รัฐบาลไทย-ข่าวทำเนียบรัฐบาล-รัฐบาลเห็นชอบวันหยุดราชการเพิ่มเป็นกรณีพิเศษ กระตุ้นการท่องเที่ยว


วันจันทร์ที่ 16 มกราคม 2566
รัฐบาลเห็นชอบวันหยุดราชการเพิ่มเป็นกรณีพิเศษ กระตุ้นการท่องเที่ยว
วันพุธที่ 11 มกราคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลกระตุ้นการท่องเที่ยวและการบริโภคภายในประเทศอย่างต่อเนื่อง
โดยเห็นชอบการกำหนดวันหยุดราชการเพิ่มเติมเป็นกรณีพิเศษ ประจำปี 2566 จำนวน 1 วัน คือ วันศุกร์ที่ 5
พ.ค. 2566 เพื่อให้มีวันหยุดต่อเนื่องตั้งแต่วันพฤหัสบดี ที่ 4 พ.ค. ซึ่งเป็นวันฉัตรมงคล ถึงวันอาทิตย์ ที่ 7 พ.ค.
รวมเป็นวันหยุดต่อเนื่อง 4 วัน ส่งเสริมให้เกิดการเดินทางท่องเที่ยวภายในประเทศ
การเดินทางกลับภูมิลำเนาของผู้ทำงานต่างถิ่น
กระจายรายได้ไปสู่แหล่งท่องเที่ยวและผู้ประกอบการธุรกิจท่องเที่ยวรวมถึงธุรกิจที่เกี่ยวเนื่องต่าง ๆ ในภูมิภาค
กระตุ้นให้เกิดการขับเคลื่อนทางเศรษฐกิจเพิ่มมากขึ้น ทั้งนี้
เมื่อรวมวันหยุดราชการเพิ่มเติมเป็นกรณีพิเศษดังกล่าวแล้ว ทำให้ปี 2566 มีวันหยุดราชการรวมทั้งสิ้น 19 วัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/63778