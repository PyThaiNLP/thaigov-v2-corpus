รัฐบาลไทย-ข่าวทำเนียบรัฐบาล-รัฐบาลชวนเที่ยวงานวันเด็กแห่งชาติปี 2566 ณ ทำเนียบรัฐบาล


วันจันทร์ที่ 16 มกราคม 2566
16/01/2566
พิมพ์
รัฐบาลชวนเที่ยวงานวันเด็กแห่งชาติปี 2566 ณ ทำเนียบรัฐบาล
วันพฤหัสบดีที่ 12  มกราคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลเชิญชวนเด็กและเยาวชนเที่ยวงานวันเด็กแห่งชาติ ประจำปี 2566 ณ ทำเนียบรัฐบาล
ภายในงานมีกิจกรรมมากมาย เช่น เด็กและเยาวชนนั่งเก้าอี้นายกรัฐมนตรี
มีวิทยากรนำเยี่ยมชมตึกไทยคู่ฟ้าพร้อมเล่าประวัติความเป็นมา
กิจกรรมอ่านข่าวและกิจกรรมถ่ายภาพจำลองการแถลงข่าวโฆษกน้อยที่ศูนย์แถลงข่าวนารีสโมสร
รับชมการแสดงจากวิทยาลัยดุริยางคศิลป์ มหาวิทยาลัยมหิดล โรงเรียนประโคนชัย จ.บุรีรัมย์
สมาคมเยาวชนจิตอาสาพัฒนา และวงดนตรีกรมดุริยางค์ทหารบก กิจกรรมเล่นเกมรับของรางวัลมากมาย
นอกจากนี้ ยังมีขนมและเครื่องดื่มแจกฟรีตลอดงาน ผู้ปกครองพาบุตรหลานเที่ยวงานได้ในวันเสาร์ที่ 14 ม.ค.
2566 ตั้งแต่เวลา 8.00 – 16.00 น. ณ ทำเนียบรัฐบาล ถ.พิษณุโลก เขตดุสิต กทม.
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/63779