รัฐบาลไทย-ข่าวทำเนียบรัฐบาล-คณะผู้บริหารสถาบันพัฒนาข้าราชการฝ่ายตุลาการศาลยุติธรรม นำคณะผู้เข้าฝึกอบรมหลักสูตรการพัฒนานิติกรระดับกลาง รุ่นที่ ๑๒ เข้าศึกษาดูงาน ณ กระทรวงยุติธรรม


วันพุธที่ 11 มกราคม 2566
11/01/2566
พิมพ์
คณะผู้บริหารสถาบันพัฒนาข้าราชการฝ่ายตุลาการศาลยุติธรรม นำคณะผู้เข้าฝึกอบรมหลักสูตรการพัฒนานิติกรระดับกลาง รุ่นที่ ๑๒ เข้าศึกษาดูงาน ณ กระทรวงยุติธรรม
คณะผู้บริหารสถาบันพัฒนาข้าราชการฝ่ายตุลาการศาลยุติธรรม นำคณะผู้เข้าฝึกอบรมหลักสูตรการพัฒนานิติกรระดับกลาง รุ่นที่ ๑๒ เข้าศึกษาดูงาน ณ กระทรวงยุติธรรม
ในวันอังคารที่ ๑๐ มกราคม ๒๕๖๖ เวลา ๐๙.๐๐ น. นายวัลลภ นาคบัว รองปลัดกระทรวงยุติธรรม ให้การต้อนรับนางสาวฉันทนา เจริญศักดิ์ รองเลขาธิการสถาบันพัฒนาข้าราชการฝ่ายตุลาการศาลยุติธรรม นายศรัณย์รัฐ ศรัณยสุนทร ผู้พิพากษาศาลชั้นต้นประจำสำนักประธานศาลฎีกา นางจุฬาลัคน์ ปราโมช ณ อยุธยา ผู้อำนวยการวิทยาลัยข้าราชการศาลยุติธรรม พร้อมคณะผู้เข้าฝึกอบรมหลักสูตรการพัฒนานิติกรระดับกลาง รุ่นที่ ๑๒ เข้าศึกษาดูงานและรับฟังการบรรยาย โดยมีนางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา กรมคุ้มครองสิทธิและเสรีภาพ ดร.ธปภัค บูรณะสิงห์ ผู้อำนวยการกองส่งเสริมการระงับข้อพิพาท กรมคุ้มครองสิทธิและเสรีภาพ และนายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม สำนักงานปลัดกระทรวงยุติธรรม ร่วมเป็นวิทยากรบรรยาย ณ ห้องประชุม ๗-๐๑ อาคารกระทรวงยุติธรรม
โดยการศึกษาดูงานครั้งนี้คณะผู้เข้าฝึกอบรมหลักสูตรการพัฒนานิติกรระดับกลาง รุ่นที่ ๑๒ ได้รับฟังการบรรยาย หัวข้อ การไกล่เกลี่ยข้อพิพาทตามพระราชบัญญัติการไกล่เกลี่ยข้อพิพาท พ.ศ. ๒๕๖๒ การเยียวยาผู้เสียหายตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔ และที่แก้ไขเพิ่มเติม การให้ความช่วยเหลือประชาชนในการดำเนินคดีของกองทุนยุติธรรม โดยภายหลังการบรรยายได้เปิดโอกาสให้ผู้เข้าฝึกอบรมสอบถามและแลกเปลี่ยนข้อมูลร่วมกัน

ที่มา : https://www.thaigov.go.th/news/contents/details/63618