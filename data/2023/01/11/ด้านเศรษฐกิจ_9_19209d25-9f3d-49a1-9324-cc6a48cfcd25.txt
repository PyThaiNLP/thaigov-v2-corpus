รัฐบาลไทย-ข่าวทำเนียบรัฐบาล-พิธีลงนามบันทึกข้อตกลงความร่วมมือการพัฒนาการเชื่อมโยงข้อมูล New GFMIS Thai กับ e-LAAS


วันพุธที่ 11 มกราคม 2566
11/01/2566
พิมพ์
พิธีลงนามบันทึกข้อตกลงความร่วมมือการพัฒนาการเชื่อมโยงข้อมูล New GFMIS Thai กับ e-LAAS
พิธีลงนามบันทึกข้อตกลงความร่วมมือการพัฒนาการเชื่อมโยงข้อมูลระบบบริหารการเงินการคลังภาครัฐแบบอิเล็กทรอนิกส์ใหม่ (New GFMIS Thai) กับระบบบัญชีคอมพิวเตอร์ขององค์กรปกครองส่วนท้องถิ่น (e-LAAS)
เมื่อวันที่ 11 มกราคม 2565 กระทรวงการคลังได้จัดพิธีลงนามบันทึกข้อตกลงความร่วมมือการพัฒนาการเชื่อมโยงข้อมูลระบบบริหารการเงินการคลังภาครัฐแบบอิเล็กทรอนิกส์ใหม่ (New GFMIS Thai) กับระบบบัญชีคอมพิวเตอร์ขององค์กรปกครองส่วนท้องถิ่น (e-LAAS) ระหว่างสำนักงานปลัดกระทรวงการคลัง กรมบัญชีกลาง และกรมส่งเสริมการปกครองท้องถิ่น โดยเป็นการดำเนินการตามมติคณะรัฐมนตรี เมื่อวันที่ 28 พฤษภาคม 2562 เพื่อเป็นกรอบในการดำเนินการบูรณาการข้อมูลระหว่างระบบ New GFMIS Thai กับระบบบัญชีคอมพิวเตอร์ขององค์กรปกครองส่วนท้องถิ่น (e-LAAS) โดยสอดคล้องกับแผนพัฒนารัฐบาลดิจิทัลของประเทศไทย ซึ่งจะทำให้ภาครัฐสามารถใช้ประโยชน์จากข้อมูลในการบริหารการเงินการคลังได้อย่างมีประสิทธิภาพและประสิทธิผล ตลอดจนการบูรณาการข้อมูลร่วมกับหน่วยงานอื่น ๆ ในการวางแผนด้านงบประมาณได้อย่างรวดเร็วและตรงจุด รวมถึงรองรับการปฏิบัติทางด้านบัญชีให้สอดคล้องตามพระราชบัญญัติวินัยการเงินการคลัง พ.ศ. 2561โดยวัตถุประสงค์หลักในการลงนามบันทึกข้อตกลงความร่วมมือในวันนี้ เพื่อบูรณาการข้อมูลร่วมกันระหว่างหน่วยงานภาครัฐ ลดความซ้ำซ้อนของข้อมูล และยกระดับการให้บริการของภาครัฐให้มีประสิทธิภาพ เพื่อให้หน่วยงานทุกภาคส่วนรวมถึงภาคประชาชนได้รับการบริการที่สะดวกและรวดเร็วยิ่งขึ้น
ดังนั้น เพื่อให้การดำเนินการดังกล่าวบรรลุวัตถุประสงค์ กระทรวงการคลังจึงได้ลงนามบันทึกข้อตกลงความร่วมมือในครั้งนี้ เพื่อร่วมมือกันพัฒนาการเชื่อมโยงระบบบริหารการเงินการคลังและระบบบัญชีระหว่างกันให้สำเร็จเป็นรูปธรรมต่อไป
ศูนย์เทคโนโลยีสารสนเทศและการสื่อสาร สำนักงานปลัดกระทรวงการคลัง
โทร. 0 2126 5900 ต่อ 3303 และ 3313

ที่มา : https://www.thaigov.go.th/news/contents/details/63626