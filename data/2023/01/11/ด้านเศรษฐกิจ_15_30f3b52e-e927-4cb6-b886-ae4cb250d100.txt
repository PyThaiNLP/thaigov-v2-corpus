รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมคณะกรรมการคุ้มครองพันธุ์พืช ครั้งที่ 1/2566


วันพุธที่ 11 มกราคม 2566
กระทรวงเกษตรฯ จัดประชุมคณะกรรมการคุ้มครองพันธุ์พืช ครั้งที่ 1/2566
กระทรวงเกษตรฯ จัดประชุมคณะกรรมการคุ้มครองพันธุ์พืช ครั้งที่ 1/2566
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะกรรมการคุ้มครองพันธุ์พืช ครั้งที่ 1/2566 ณ ห้องประชุมกระทรวงเกษตรและสหกรณ์ และผ่านสื่ออินเล็กทรอนิกส์ ZOOM MEETING โดยมีประเด็นสำคัญในที่ประชุม คือ
1) คำสั่งแต่งตั้งคณะอนุกรรมการเตรียมการและยกร่างกฎหมายลำดับรองภายใต้พระราชบัญญัติคุ้มครองพันธุ์พืช พ.ศ.2542
2) คำสั่งแต่งตั้งคณะอนุกรรมการกองทุนคุ้มครองพันธุ์พืช
3) ประกาศคณะกรรมการคุ้มครองพันธุ์พืช เรื่องแนวทางหลักเกณฑ์ เงื่อนไข และลำดับความสำคัญของการใช้จ่ายเงินกองทุนคุ้มครองพันธุ์พืช พ.ศ. ...
4) ระเบียบคณะกรรมการคุ้มครองพันธุ์พืช ว่าด้วยการแบ่งผลประโยชน์ระหว่างผู้ซึ่งอนุรักษ์หรือพัฒนาพันธุ์พืชพื้นเมืองเฉพาะถิ่น พ.ศ. ...
5) การเพิกถอนหนังสือสำคัญแสดงการจดทะเบียนพันธุ์พืชใหม่ จำนวน 27 ฉบับ
ทั้งนี้ ฝ่ายเลขานุการได้รายงานความก้าวหน้าผลการประชุมชี้แจงทำความเข้าใจและรับฟังความคิดเห็นต่อการเตรียมความพร้อม กรณีเข้าเป็นภาคีอนุสัญญา UPOV ในการเจรจาเข้าร่วมความตกลง CPTPP ที่กรมวิชาการเกษตรดำเนินการ เมื่อวันที่ 22 ธันวาคม 2565 ซึ่งที่ประชุมมีมติให้ฝ่ายเลขานุการนำผลการประชุมดังกล่าวมารายงานให้คณะกรรมการทราบความคืบหน้าในการประชุมครั้งต่อไป

ที่มา : https://www.thaigov.go.th/news/contents/details/63639