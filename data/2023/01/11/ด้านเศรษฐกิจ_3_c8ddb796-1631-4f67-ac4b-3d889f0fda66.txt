รัฐบาลไทย-ข่าวทำเนียบรัฐบาล-รองปลัด กษ. เป็นประธานการประชุมคณะทำงานป้องกันและกำจัดโรคใบด่างมันสำปะหลัง 


วันพุธที่ 11 มกราคม 2566
รองปลัด กษ. เป็นประธานการประชุมคณะทำงานป้องกันและกำจัดโรคใบด่างมันสำปะหลัง
การประชุมคณะทำงานป้องกันและกำจัดโรคใบด่างมันสำปะหลัง
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะทำงานป้องกันและกำจัดโรคใบด่างมันสำปะหลัง ครั้งที่ 1/2566 ณ ห้องประชุมกระทรวงเกษตรและสหกรณ์ โดยที่ประชุมได้มีประเด็นสำคัญ ดังนี้
1) สถานการณ์การระบาดของโรคใบด่างมันสำปะหลัง
2) มาตรการจัดการโรคใบด่างมันสำปะหลังและการดำเนินการตามแผนปฏิบัติการ
3) แนวทางการสำรวจโรคใบด่างมันสำปะหลัง
4) การบริหารจัดการท่อนพันธุ์มันสำปะหลังในฤดูปลูกถัดไป
5) ข้อเสนอแนวทางการแก้ไขปัญหาโรคไวรัสใบด่างมันสำปะหลัง ของสมาคมชาวไร่มันสำปะหลังแห่งประเทศไทย โดยแบ่งเป็น 3 ระยะคือ
5.1) มาตรการระยะสั้น แก้ไขปัญหาเร่งด่วนที่สุด ในพื้นที่สีแดง โดยใช้ท่อนพันธุ์สะอาดขยายพันธุ์
5.2) มาตรการระยะกลาง  แก้ไขปัญหาการขาดแคลนท่อนพันธุ์ทนทานต่อโรค สนับสนุนให้เกษตรกรทำแปลงขยายพันธุ์ทนทานไว้แจกจ่ายขยายพันธุ์ด้วยเกษตรกรกันเอง โดยที่รัฐไม่ต้องเสียงบประมาณจัดซื้อท่อนพันธุ์ทนทานโรคแจกทุกๆปี
5.3) มาตรการระยะยาว แก้ไขโดยใช้พันธุ์ต้านทานโรค มาทดแทนพันธุ์ที่อ่อนแอต่อโรคทั้งหมด จึงต้องเริ่มขยายพันธุ์ต้านทาน ณ ตอนนี้ และมาตรการเฝ้าระวัง ติดตามการแพร่ระบาดของโรคใบด่างโดยใช้เทคโนโลยีทันสมัย เพื่อให้ได้ข้อมูลของโรคอย่างชัดเจนและแม่นยำ เพื่อวางแผนการป้องกันการแพร่ระบาดของโรคอย่างมีประสิทธิผลต่อไป

ที่มา : https://www.thaigov.go.th/news/contents/details/63612