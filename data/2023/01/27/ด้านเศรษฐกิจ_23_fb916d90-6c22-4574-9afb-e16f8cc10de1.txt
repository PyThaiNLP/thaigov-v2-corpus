รัฐบาลไทย-ข่าวทำเนียบรัฐบาล-ปลัดฯ ณัฐพล นำทีม MIND เยี่ยมชมพร้อมให้กำลังใจผู้ประกอบการในงาน "อุตสาหกรรมแฟร์" 


วันศุกร์ที่ 27 มกราคม 2566
27/01/2566
พิมพ์
ปลัดฯ ณัฐพล นำทีม MIND เยี่ยมชมพร้อมให้กำลังใจผู้ประกอบการในงาน "อุตสาหกรรมแฟร์"
ปลัดฯ ณัฐพล นำทีม MIND เยี่ยมชมพร้อมให้กำลังใจผู้ประกอบการในงาน "อุตสาหกรรมแฟร์"
เมื่อวันที่ 26 มกราคม 2566 ดร.ณัฐพล รังสิตพล ปลัดกระทรวงอุตสาหกรรม นำทีมผู้บริหารกระทรวงอุตสาหกรรม (MIND) เยี่ยมชมพร้อมให้กำลังใจผู้ประกอบการร้านค้าที่มาออกบูธภายในงาน "อุตสาหกรรมแฟร์" ภายใต้แนวคิด “ช้อปของที่ใช่ ราคาโดนใจ ได้ที่ดีพร้อม (DIPROM)”  โดยมีนายสุรพล ชามาตย์ รองปลัดกระทรวงอุตสาหกรรม นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เข้าร่วมชมงาน ทั้งนี้ มีนายใบน้อย สุวรรณชาตรี อธิบดีกรมส่งเสริมอุตสาหกรรม ให้การต้อนรับ
สำหรับงาน "อุตสาหกรรมแฟร์" ดังกล่าว เป็นการออกร้านจำหน่ายสินค้าจากผู้ประกอบการที่ได้รับการส่งเสริมและสนับสนุนจากกรมส่งเสริมอุตสาหกรรม หรือดีพร้อม ผ่านโครงการและกิจกรรมต่าง ๆ กว่า 40 ร้านค้า อาทิ เครื่องหนัง รองเท้า สินค้าเกษตรแปรรูป อาหารและเครื่องดื่ม เป็นต้น โดยกำหนดจัดงานระหว่างวันที่ 25 -27 มกราคม 2566 เวลา 08.00 - 15.00 น. ณ อาคารกรมส่งเสริมอุตสาหกรรม (DIPROM Headquarter) ถนนพระรามที่ 6 เขตราชเทวี กรุงเทพฯ

ที่มา : https://www.thaigov.go.th/news/contents/details/64272