รัฐบาลไทย-ข่าวทำเนียบรัฐบาล-ปลัดดีอีเอส มอบเกียรติบัตรประกาศยกย่ององค์กรคุณธรรมประจำปีงบประมาณ พ.ศ.2565


วันศุกร์ที่ 27 มกราคม 2566
ปลัดดีอีเอส มอบเกียรติบัตรประกาศยกย่ององค์กรคุณธรรมประจำปีงบประมาณ พ.ศ.2565
ปลัดดีอีเอส มอบเกียรติบัตรประกาศยกย่ององค์กรคุณธรรมประจำปีงบประมาณ พ.ศ.2565
วันนี้ (27 มกราคม 66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม เป็นประธานในพิธีมอบเกียรติบัตรประกาศยกย่ององค์กร ประจำปีงบประมาณ พ.ศ. 2565 เพื่อเป็นขวัญกำลังใจให้กับหน่วยงานที่เข้าร่วมการประเมินองค์กรคุณธรรม และเป็นแรงจูงใจให้กับหน่วยงานอื่นๆ ในการส่งเสริมคุณธรรมอย่างเป็นรูปธรรม โดยมีหน่วยงานในสังกัดกระทรวงดิจิทัลเพื่อเศรษฐกิจและสังคม ได้รับเกียรติบัตรยกย่อง จำนวน 5 หน่วยงาน ดังนี้
- ระดับคุณธรรมต้นแบบ ได้แก่
1. สำนักงานส่งเสริมเศรษฐกิจดิจิทัล
2. บริษัท โทรคมนาคมแห่งชาติ จำกัด (มหาชน)
- ระดับองค์กรคุณธรรม ได้แก่
1. สำนักงานปลัดกระทรวงดิจิทัลเพื่อเศรษฐกิจและสังคม
2. สำนักงานสถิติแห่งชาติ
3. บริษัท ไปรษณีย์ไทย จำกัด
รวมทั้ง มอบนโยบายในการก้าวสู่องค์กรคุณธรรมในระดับต่าง ๆ สอดรับกับแผนแม่บทส่งเสริมคุณธรรมแห่งชาติและแผนปฏิบัติการส่งเสริมคุณธรรมแห่งชาติ ระยะ 5 ปี (พ.ศ. 2566 - 2570) พร้อมเน้นย้ำการมีธรรมาภิบาลในการไม่รับของขวัญ ของกำนัล หรือประโยชน์อื่นใด
จากการปฏิบัติหน้าที่ (No Gift Policy) เพื่อเสริมสร้างวัฒนธรรมองค์กรและค่านิยมที่มีความคุณธรรม จริยธรรม ความซื่อสัตย์ สุจริต โปร่งใส ตรวจสอบได้ ณ ห้องประชุม 803 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
__________________

ที่มา : https://www.thaigov.go.th/news/contents/details/64273