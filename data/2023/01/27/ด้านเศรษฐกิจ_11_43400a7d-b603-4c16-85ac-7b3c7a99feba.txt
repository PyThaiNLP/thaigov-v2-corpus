รัฐบาลไทย-ข่าวทำเนียบรัฐบาล-กรมทางหลวงชนบท บรรเทาความเดือดร้อนให้กับประชาชนอย่างเร่งด่วน สนับสนุนรถบรรทุกน้ำ


วันศุกร์ที่ 27 มกราคม 2566
กรมทางหลวงชนบท บรรเทาความเดือดร้อนให้กับประชาชนอย่างเร่งด่วน สนับสนุนรถบรรทุกน้ำ
ออกแจกจ่ายให้กับประชาชนในพื้นที่จังหวัดนครราชสีมา ตามนโยบายของรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม โดยแขวงทางหลวงชนบทนครราชสีมาได้ดำเนินการตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดยร่วมบูรณาการกับหน่วยงานในพื้นที่จังหวัดนครราชสีมา สนับสนุนรถบรรทุกน้ำออกแจกจ่ายให้กับประชาชนที่ได้รับความเดือดร้อนจากปัญหาน้ำประปาไม่ไหล เนื่องมาจากท่อเมนน้ำประปาขนาดใหญ่ชำรุด ซึ่งขณะนี้อยู่ระหว่างดำเนินการซ่อมแซมให้กลับมาใช้งานได้ตามปกติ
ทั้งนี้ ทช. ได้ให้ความร่วมมือในการนำรถบรรทุกน้ำออกแจกจ่ายให้กับประชาชน บริเวณหน้าศาลากลางจังหวัดนครราชสีมา หากประชาชนในพื้นได้รับความเดือดร้อนในเรื่องของการขาดแคลนน้ำ สามารถติดต่อขอความช่วยเหลือได้ที่แขวงทางหลวงชนบทนครราชสีมา โทร. 0 4424 2989, 06 3905 0206 หรือ 06 3903 8643

ที่มา : https://www.thaigov.go.th/news/contents/details/64241