รัฐบาลไทย-ข่าวทำเนียบรัฐบาล-ปลัดฯ ณัฐพล ระดมขุนพลด้านยุทธศาสตร์ อก. เตรียมพร้อมของบปี 67 


วันศุกร์ที่ 27 มกราคม 2566
27/01/2566
พิมพ์
ปลัดฯ ณัฐพล ระดมขุนพลด้านยุทธศาสตร์ อก. เตรียมพร้อมของบปี 67
ปลัดฯ ณัฐพล ระดมขุนพลด้านยุทธศาสตร์ อก. เตรียมพร้อมของบปี 67
เมื่อวันที่ 25 มกราคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมการจัดทำคำของบประมาณรายจ่ายประจำปี 2567 ในภาพรวมของกระทรวงอุตสาหกรรม เพื่อเตรียมความพร้อมในการนำส่งข้อมูลสำหรับการจัดทำคำของบประมาณในภาพรวมของกระทรวงอุตสาหกรรม และนำเรียนขอความเห็นชอบต่อรัฐมนตรีว่าการกระทรวงอุตสาหกรรม เพื่อเสนอต่อสำนักงบประมาณพิจารณา ในลำดับต่อไป
โดยมี นางสาวณัฏฐิญา  เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม นายภานุวัฒน์ ตริยางกูรศรี รองปลัดกระทรวงอุตสาหกรรม รักษาราชการแทนเลขาธิการคณะกรรมการอ้อยและน้ำตาลทราย นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม และคณะผู้บริหารกระทรวงอุตสาหกรรม เข้าร่วมการประชุม ณ ห้องประชุม อก.1 ชั้น 2 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/64269