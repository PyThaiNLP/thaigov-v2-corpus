รัฐบาลไทย-ข่าวทำเนียบรัฐบาล-รัฐมนตรีฯ สุริยะ ให้เอกอัครราชทูตวิสามัญผู้มีอำนาจเต็มแห่งสาธารณรัฐอิตาลีประจำประเทศไทย เข้าเยี่ยมคารวะ


วันศุกร์ที่ 27 มกราคม 2566
27/01/2566
พิมพ์
รัฐมนตรีฯ สุริยะ ให้เอกอัครราชทูตวิสามัญผู้มีอำนาจเต็มแห่งสาธารณรัฐอิตาลีประจำประเทศไทย เข้าเยี่ยมคารวะ
รัฐมนตรีฯ สุริยะ ให้เอกอัครราชทูตวิสามัญผู้มีอำนาจเต็มแห่งสาธารณรัฐอิตาลีประจำประเทศไทย เข้าเยี่ยมคารวะ
เมื่อวันที่ 26 มกราคม 2566 นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายเปาโล ดีโอนีซี (H.E. Mr. Paolo DIONISI) เอกอัครราชทูตวิสามัญผู้มีอำนาจเต็มแห่งสาธารณรัฐอิตาลีประจำประเทศไทย เข้าเยี่ยมคารวะเนื่องในโอกาสเข้ารับตำแหน่งใหม่ รวมทั้งหารือความร่วมมือด้านอุตสาหกรรมไทย-อิตาลี ซึ่งในปี พ.ศ. 2566 ความสัมพันธ์ทางการทูตระหว่างไทยและอิตาลีจะครบรอบ 155 ปี โดยทั้งสองฝ่ายได้หารือในประเด็นความร่วมมือในด้านต่าง ๆ เพื่อการพัฒนาอุตสาหกรรมร่วมกัน ทั้งนี้ ไทยและอิตาลีต่างให้ความสำคัญกับการพัฒนาอุตสาหกรรมอย่างยั่งยืน สอดคล้องกับนโยบาย BCG ของประเทศไทย ด้านนายเปาโล ดิโอนีซี เห็นว่าประเทศไทยเป็นประเทศที่มีศักยภาพด้านอุตสาหกรรมอีกมากและมีแนวโน้มความเติบโตทางด้านเศรษฐกิจที่จะดึงดูดนักลงทุนจากอิตาลีได้ ขณะที่กระทรวงอุตสาหกรรม ก็มีความยินดีให้ความร่วมมือกับฝ่ายอิตาลีในการสร้างความร่วมมือเพื่อการพัฒนาอุตสาหกรรม ซึ่งจะทำให้ทั้งสองประเทศเกิดความสัมพันธ์ที่แน่นแฟ้นยิ่งขึ้นต่อไป โดยเฉพาะอย่างยิ่งในภาคอุตสาหกรรมที่ไทยและอิตาลีมีความสนใจร่วมกัน เช่น อุตสาหกรรมยานยนต์
โดยมีนายณัฐพล รังสิตพล ปลัดกระทรวงอุตสาหกรรม นายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงานสำนักงานปลัดกระทรวงอุตสาหกรรม และนางสาวปรารถนา บุญฤทธิ์ ผู้อำนวยการกองเศรษฐกิจอุตสาหกรรมระหว่างประเทศ สำนักงานเศรษฐกิจอุตสาหกรรม เข้าร่วมด้วย ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/64271