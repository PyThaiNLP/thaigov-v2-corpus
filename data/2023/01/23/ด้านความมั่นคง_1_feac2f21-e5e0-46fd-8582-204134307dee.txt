รัฐบาลไทย-ข่าวทำเนียบรัฐบาล-พสกนิกรทุกหมู่เหล่า ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน


วันอาทิตย์ที่ 22 มกราคม 2566
22/01/2566
พิมพ์
พสกนิกรทุกหมู่เหล่า ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรทุกหมู่เหล่า ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (22 ม.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่คณะรัฐมนตรีได้มีมติเห็นชอบเมื่อวันที่ 27 ธันวาคม 2565 ให้กระทรวงมหาดไทยดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยมีพระภิกษุที่อุปสมบท เพื่อถวายเป็นพระราชกุศลถวายพระพรฯ รวมทั้งหมด 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ จังหวัดนครศรีธรรมราช ได้มีการจัดพิธีทำบุญตักบาตรและถวายภัตตาหารเพลแด่พระภิกษุสงฆ์ ที่บรรพชาอุปสมบทตามโครงการบรรพชาอุปสมบท 99 รูป ณ วัดพระมหาธาตุ วรมหาวิหาร ต.ในเมือง อ.เมืองนครศรีธรรมราช เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยได้รับเมตตาจาก พระครูสิริธรรมาภิรัต เจ้าคณะจังหวัดนครศรีธรรมราช (ธ) เป็นประธานฝ่ายสงฆ์ นายอภินันท์ เผือกผ่อง ผู้ว่าราชการจังหวัดนครศรีธรรมราช เป็นประธานฝ่ายฆราวาส โดยมี นางพิชานันท์ เผือกผ่อง นายกเหล่ากาชาดจังหวัดนครศรีธรรมราช หัวหน้าส่วนราชการ ภาคเอกชน และพี่น้องประชาชนชาวนครศรีธรรมราช ร่วมพิธี นอกจากนี้ พี่น้องประชาชนได้จัดพิธีทางศาสนาและประกอบศาสนกิจเพื่อถวายพระราชกุศลถวายพระพรฯ อย่างพร้อมเพรียงกันในหลายจังหวัด อาทิ
1. จังหวัดแม่ฮ่องสอน ที่บริเวณแยกหอนาฬิกา ถนนขุนลุมประพาส อ.เมืองแม่ฮ่องสอน นายเชษฐา โมสิกรัตน์ ผู้ว่าราชการจังหวัดแม่ฮ่องสอน พร้อมด้วยนางจิราภรณ์ โมสิกรัตน์ นายกเหล่ากาชาดจังหวัดแม่ฮ่องสอน รองผู้ว่าราชการจังหวัด หัวหน้าส่วนราชการ ข้าราชการ และพุทธศาสนิกชนชาวจังหวัดแม่ฮ่องสอน ร่วมกิจกรรมทำบุญตักบาตรพระภิกษุสงฆ์ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
2. จังหวัดนครปฐม ที่บริเวณสำนักร่มธรรม วัดพระปฐมเจดีย์ ราชวรมหาวิหาร อ.เมืองนครปฐม นายยงยุทธ สวนทอง รองผู้ว่าราชการจังหวัดนครปฐม เป็นประธานพิธีถวายภัตตาหารเพลและน้ำปานะแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี นายจิรวัฒน์ สะสมทรัพย์ นายกองค์การบริหารส่วนจังหวัดนครปฐม พร้อมด้วย คณะผู้บริหาร สมาชิกสภาองค์การบริหารส่วนจังหวัดนครปฐม หัวหน้าส่วนราชการ ข้าราชการในสังกัดองค์การบริหารส่วนจังหวัดนครปฐม และประชาชนในพื้นที่ ร่วมพิธี
3. จังหวัดอุบลราชธานี ที่วัดมณีวนาราม อ.เมืองอุบลราชธานี นายกำพล สิริรัตตนนท์ รองผู้ว่าราชการจังหวัดอุบลราชธานี พร้อมด้วย หัวหน้าส่วนราชการ ข้าราชการ และประชาชนชาวจังหวัดอุบลราชธานี ร่วมพิธีทำบุญตักบาตรและถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
4. จังหวัดแพร่ สถานปฏิบัติธรรมพุทธภูมิสถานพระโพธิญาณ บ้านแม่ยางม่อน ต.แม่ยางตาล อ.ร้องกวาง นายสมเกียรติ อาจสังข์ นายอำเภอร้องกวาง พร้อมด้วย นางสาวบุญธิสา สุทำแปง ประธานแม่บ้านมหาดไทยอำเภอร้องกวาง สมาชิกแม่บ้านมหาดไทยอำเภอร้องกวาง สมาชิกกิ่งกาชาดอำเภอร้องกวาง กำนัน ผู้ใหญ่บ้าน และประชาชนในพื้นที่ ร่วมพิธีเจริญพระพุทธมนต์ ถวายน้ำดื่มแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
5. จังหวัดสกลนคร ที่วัดป่าบูรพาราม บ้านหนองมะเกลือ ต.คงชน อ.เมืองสกลนคร นายวีระ ฤกษ์วาณิชย์กุล ปลัดจังหวัดสกลนคร เป็นประธานพิธีทำบุญตักบาตรและถวายภัตตาหารเช้า ภัตตาหารเพลแด่พระภิกษุสงฆ์ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมีหัวหน้าส่วนราชการ ข้าราชการสังกัดเทศบาลนครสกลนคร และประชาชนในพื้นที่ ร่วมพิธี
6. จังหวัดเลย ที่วัดเนรมิตวิปัสสนา ต.ด่านซ้าย อ.ด่านซ้าย นายนที พรมภักดี นายอำเภอด่านซ้าย พร้อมด้วย นางจารุชา พรมภักดี กรรมการชมรมแม่บ้านมหาดไทยจังหวัดเลย หัวหน้าส่วนราชการระดับอำเภอ บุคลากรในสังกัดโรงพยาบาลจิตเวชเลย สำนักงานสาธารณสุขจังหวัดเลย กำนัน ผู้ใหญ่บ้าน และประชาชนในพื้นที่ ร่วมพิธีถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
7. จังหวัดระยอง ที่วัดพลงช้างเผือก ต.ทางเกวียน อ.แกลง นายเรืองฤทธิ์ ประกอบธรรม นายอำเภอเมืองระยอง เป็นประธานพิธีถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี หัวหน้าส่วนราชการ ข้าราชการ ผู้ใหญ่บ้าน และประชาชนในพื้นที่ ร่วมพิธี
8. จังหวัดสุรินทร์ ที่ศูนย์ปฏิบัติธรรมวัดกลางสุรินทร์ (บ้านละเอาะ) ต.เฉนียง อ.เมืองสุรินทร์ นายนคร ศิวิลัย นายอำเภอพนมดงรัก พร้อมด้วย บุคลากรในสังกัดอำเภอพนมดงรัก ผู้ใหญ่บ้าน สมาชิก อส. จิตอาสาภาคประชาชน และประชาชนในพื้นที่ ร่วมพิธีถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
9. จังหวัดเพชรบูรณ์ บริเวณหน้าที่ว่าการอำเภอศรีเทพ นายวีระวัฒน์ วัฒนวงศ์พฤกษ์ นายอำเภอศรีเทพ พร้อมด้วย ข้าราชการ กำนัน ผู้ใหญ่บ้าน สมาชิก อส. และประชาชนในพื้นที่ ร่วมพิธีทำบุญตักบาตรแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ในขณะนี้ เป็นห้วงเวลาของการอุปสมบท ตามโครงการบรรพชาอุปสมบท 99 รูป เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ใน 76 จังหวัดทั่วประเทศ จึงขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ ตลอดระยะเวลาการจัดโครงการฯ รวมทั้งร่วมกันประกอบกิจกรรมที่เป็นสาธารณประโยชน์ เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64039