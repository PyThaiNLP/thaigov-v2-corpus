รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ชื่นชมความสำเร็จ วิว กุลวุฒิ แชมป์ชายเดี่ยว YONEX-SUNRISE India Open 2023 และชื่นชมนักแบดมินตันไทย ทุกคนโชว์ฟอร์มได้อย่างเต็มที่ เห็นความมุ่งมั่นตั้งใจ


วันจันทร์ที่ 23 มกราคม 2566
23/01/2566
พิมพ์
โฆษกรัฐบาลเผย นายกฯ ชื่นชมความสำเร็จ วิว กุลวุฒิ แชมป์ชายเดี่ยว YONEX-SUNRISE India Open 2023 และชื่นชมนักแบดมินตันไทย ทุกคนโชว์ฟอร์มได้อย่างเต็มที่ เห็นความมุ่งมั่นตั้งใจ
โฆษกรัฐบาลเผย นายกฯ ชื่นชมความสำเร็จ วิว กุลวุฒิ แชมป์ชายเดี่ยว YONEX-SUNRISE India Open 2023 และชื่นชมนักแบดมินตันไทย ทุกคนโชว์ฟอร์มได้อย่างเต็มที่ เห็นความมุ่งมั่นตั้งใจของนักกีฬาทุกคน
วันที่ (23 มกราคม 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมชัยชนะนักกีฬาแบดมินตันไทย วิว กุลวุฒิ แชมป์ชายเดี่ยว ในการแข่งขันแบดมินตันระดับเวิลด์ทัวร์ 750 รายการ “โยเน็กซ์ ซันไรส์ อินเดีย โอเพ่น 2023” (YONEX-SUNRISE India Open 2023) สนาม เค.ดี. จาดาฟ อินดอร์ ฮอลล์ กรุงนิวเดลี ประเทศอินเดีย
โฆษกประจำสำนักนายกรัฐมนตรี กล่าวว่า ในรอบชิงชนะเลิศ โยเน็กซ์ ซันไรส์ อินเดีย โอเพ่น 2023 ประเภทชายเดี่ยว “วิว” กุลวุฒิ วิทิตศานต์ นักแบดมินตันไทยมือ 8 ของโลก ซึ่งนครั้งนี้ ทำให้แฟนกีฬาชาวไทยประทับใจ สามารถเอาชนะวิกเตอร์ อักเซลเซน นักตบลูกขนไก่มือ 1 ของโลกชาวเดนมาร์ก ได้สำเร็จได้ครองแชมป์ชายเดี่ยวในรายการนี้
โฆษกประจำสำนักนายกรัฐมนตรีกล่าวเพิ่มเติมว่า นักกีฬาแบดมินตันของไทย มีศักยภาพมากขึ้นอย่างต่อเนื่อง สร้างสีสัน และความประทับใจให้แฟนกีฬาชาวไทยได้อย่างมาก ต้องชื่นชมความมุ่งมั่นของนักกีฬาทุกคน และผู้มีส่วนเกี่ยวข้องทุกท่าน
“นายกรัฐมนตรีชื่นชม วิว กุลวุฒิ ที่คว้าชัยชนะเป็นความภูมิใจให้แฟนกีฬาชาวไทย รวมทั้งชื่นชมนักกีฬาทุกคนที่ร่วมเข้าแข่งขันสร้างชื่อเสียง โชว์ศักยภาพของกีฬาแบดมินตันไทยในเวทีระดับโลก เห็นถึงความตั้งใจและความพยายามของทุกคน และขอบคุณผู้ฝึกสอน ผู้มีส่วนเกี่ยวข้องทุกคน” นายอนุชาฯ กล่าว

ที่มา : https://www.thaigov.go.th/news/contents/details/64043