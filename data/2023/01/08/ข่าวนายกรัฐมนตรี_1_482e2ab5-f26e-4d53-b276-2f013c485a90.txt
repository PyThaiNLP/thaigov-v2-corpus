รัฐบาลไทย-ข่าวทำเนียบรัฐบาล-นายกรัฐมนตรีและภริยา ลงนามถวายพระพรชัยมงคลสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในวันคล้ายวันประสูติ 8 มกราคม 2566 ฉลองพระชนมายุ 3 รอบ


วันอาทิตย์ที่ 8 มกราคม 2566
08/01/2566
พิมพ์
นายกรัฐมนตรีและภริยา ลงนามถวายพระพรชัยมงคลสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในวันคล้ายวันประสูติ 8 มกราคม 2566 ฉลองพระชนมายุ 3 รอบ
นายกรัฐมนตรีและภริยา ลงนามถวายพระพรชัยมงคลสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในวันคล้ายวันประสูติ 8 มกราคม 2566 ฉลองพระชนมายุ 3 รอบ
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า วันนี้ (8 มกราคม 2566) เวลา 09.30 น. ณ ห้องแดง อาคารหน่วยราชการในพระองค์ 904 ในพระบรมมหาราชวัง พลเอก ประยุทธ์ จันทร์โอชา นายกรัฐมนตรี พร้อมด้วย นางนราพร จันทร์โอชา ภริยา ลงนามถวายพระพรชัยมงคลสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในวันคล้ายวันประสูติ 8 มกราคม 2566 ฉลองพระชนมายุ 3 รอบ โดยมีรองนายกรัฐมนตรีและภริยา เข้าร่วมพิธี
นายกรัฐมนตรีและภริยา ทูลเกล้าถวายแจกันดอกไม้เบื้องหน้าพระรูปสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ดังนี้
ชุดที่ 1 นายกรัฐมนตรี ถวายความเคารพและทูลเกล้าถวายแจกันดอกไม้ในนาม “นายกรัฐมนตรีและคณะรัฐมนตรี” พร้อมด้วยรองนายกรัฐมนตรี
ชุดที่ 2 นายกรัฐมนตรีและภริยา ถวายความเคารพ โดยนายกรัฐมนตรีทูลเกล้าถวายแจกันดอกไม้ในนาม “นายกรัฐมนตรีและภริยา”
ชุดที่ 3 ภริยานายกรัฐมนตรี ถวายความเคารพและทูลเกล้าถวายแจกันดอกไม้ในนาม “คณะคู่สมรสคณะรัฐมนตรี” พร้อมด้วยภริยารองนายกรัฐมนตรี
จากนั้น นายกรัฐมนตรีและภริยา ลงนามถวายพระพรชัยมงคล ถวายความเคารพพระรูปฯ เสร็จพิธี

ที่มา : https://www.thaigov.go.th/news/contents/details/63512