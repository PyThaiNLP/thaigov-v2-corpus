รัฐบาลไทย-ข่าวทำเนียบรัฐบาล-พสกนิกรทั่วประเทศพร้อมใจกันประกอบพิธีบำเพ็ญกุศล สวดมนต์ ทำบุญตักบาตร และประกอบกิจกรรมทางศาสนา ถวายพระกุศลถวายพระพร สมเด็จพระเจ้าลูกเธอ เจ้าฟ้าพัชรกิติยาภา ฯ 


วันเสาร์ที่ 7 มกราคม 2566
07/01/2566
พิมพ์
พสกนิกรทั่วประเทศพร้อมใจกันประกอบพิธีบำเพ็ญกุศล สวดมนต์ ทำบุญตักบาตร และประกอบกิจกรรมทางศาสนา ถวายพระกุศลถวายพระพร สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรทั่วประเทศพร้อมใจกันประกอบพิธีบำเพ็ญกุศล สวดมนต์ ทำบุญตักบาตร และประกอบกิจกรรมทางศาสนา ถวายพระกุศลถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร
เมื่อวันที่ 6 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ห้วงวันที่ 5-6 มกราคม 2566 ผู้ว่าราชการจังหวัด นายอำเภอ หัวหน้าส่วนราชการ และผู้นำองค์กรปกครองส่วนท้องถิ่นในพื้นที่ต่าง ๆ ทั่วประเทศ ได้ร่วมกับภาคีเครือข่ายในพื้นที่ โดยเฉพาะอย่างยิ่งภาคีเครือข่ายผู้นำศาสนา และพี่น้องประชาชนทุกหมู่เหล่า พร้อมใจกันจัดกิจกรรมบำเพ็ญกุศลถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรในเร็ววัน ด้วยสำนึกในพระกรุณาธิคุณ อาทิ
1. จังหวัดภูเก็ต ที่ศาลาการเปรียญวัดขจรรังสรรค์ (วัดเหนือ) ต.ตลาดเหนือ อ.เมืองภูเก็ต คณะสงฆ์จังหวัดภูเก็ต ร่วมกับพุทธบริษัทวัดขจรรังสรรค์ ร่วมกันเจริญพระพุทธมนต์ เจริญจิตตภาวนา เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดาให้ทรงหายจากพระอาการประชวร และมีพระพลานามัยแข็งแรงโดยเร็ววัน โดยมีนายอำนวย พิณสุวรรณ นายอานุภาพ รอดขวัญ ยอดระบำ นายดนัย สุนันทารอด รองผู้ว่าราชการจังหวัดภูเก็ต พร้อมด้วย ข้าราชการ ทหาร ตำรวจ นักเรียน และประชาชนชาวภูเก็ต ร่วมกันเจริญพระพุทธมนต์ เป็นจำนวนมาก
2. จังหวัดตรัง ที่สำนักงาน กศน.จังหวัดตรัง นายขจรศักดิ์ เจริญโสภา ผู้ว่าราชการจังหวัดตรัง เป็นประธานในพิธีเปิดโครงการบริจาคโลหิตเพื่อถวายเป็นพระกุศล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราช สาริณีสิริพัชร มหาวัชรราชธิดา ให้หายจากพระอาการประชวรโดยเร็ว โดยมีผู้บริหารสถานศึกษา ครู กศน.นักศึกษาและประชาชน ร่วมบริจาคโลหิตจำนวน 98 คน จำนวน 39,200 ซีซี
3. จังหวัดตาก ที่วัดมณีบรรพตวรวิหาร อำเภอเมืองตาก นายสมชัย กิจเจริญรุ่งโรจน์ ผู้ว่าราชการจังหวัดตาก เป็นประธานฝ่ายฆราวาส และพระครูเมธีวรคุณ เจ้าอาวาสวัดมณีบรรพตวรวิหาร เจ้าคณะตำบลระแหง เป็นประธานฝ่ายสงฆ์ นำพระสงฆ์ประกอบพิธีเจริญพระพุทธมนต์และเจริญจิตตภาวนา เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมี นางวรรณฤดี กิจเจริญรุ่งโรจน์ นายกเหล่ากาชาดจังหวัดตาก และประธานแม่บ้านมหาดไทยจังหวัดตาก พร้อมด้วย รองผู้ว่าราชการจังหวัดตาก หัวหน้าส่วนราชการ ข้าราชการ และพุทธศาสนิกชน เข้าร่วมในพิธี เพื่อร่วมถวายพระพรชัยมงคลแด่พระองค์ท่าน ให้ทรงหายจากพระอาการประชวรโดยเร็ววัน
4. จังหวัดเพชรบุรี ที่วัดบันไดทอง ตำบลบ้านกุ่ม อำเภอเมืองเพชรบุรี นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี มอบหมายให้ นายประสูตร หอมบรรเทิง นายอำเภอเมืองเพชรบุรี พร้อมด้วยนายกองค์การบริหารส่วนตำบลบ้านกุ่ม ข้าราชการในสังกัด และประชาชนในพื้นที่ ได้จัดกิจกรรมพิธีเจริญพระพุทธมนต์และเจริญจิตตภาวนา เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
5. จังหวัดนครราชสีมา ที่การไฟฟ้าส่วนภูมิภาค เขต 3 (ภาคตะวันออกเฉียงเหนือ) จังหวัดนครราชสีมา จัดพิธีทำบุญตักบาตรแด่พระภิกษุสงฆ์ และเจริญพระพุทธมนต์เนื่องในวันขึ้นปีใหม่ 2566 พร้อมสวดมนต์อธิษฐานจิต และเจริญจิตตภาวนา เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมีนาย ประสิทธิ์ จันทร์ประสิทธิ์ ผู้ช่วยผู้ว่าการ พร้อมผู้บริหาร พนักงาน และลูกจ้างในสังกัดฯ ร่วมในพิธี
6. จังหวัดพระนครศรีอยุธยา ที่สำนักงาน กฟก.1 นายขจร โปร่งฟ้า ผู้ช่วยผู้ว่าการ การไฟฟ้าส่วนภูมิภาค เขต 1 (ภาคกลาง) จังหวัดพระนครศรีอยุธยา นำคณะผู้บริหาร พนักงาน ลูกจ้าง ทำพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรในเร็ววัน
7. จังหวัดนครนายก ที่วัดฝั่งคลอง อำเภอปากพลี นายบัญชา เชาวรินทร์ ผู้ว่าราชการจังหวัดนครนายก พร้อมด้วย นายอำพล บุญประภากร ผู้พิพากษาหัวหน้าศาลจังหวัด นางสาวศุภมาส คุ้มศรีวงษ์ ผู้พิพากษาหัวหน้าศาลเยาวชนและครอบครัวจังหวัด ข้าราชการทุกหมู่เหล่า และประชาชนจิตอาสาในพื้นที่ เข้าร่วมกิจกรรมเจริญจิตตภาวนา โดยมีพระราชพรหมคุณ เจ้าคณะจังหวัดนครนายก เป็นประธานฝ่ายสงฆ์ เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา หลังจากนั้นได้ร่วมกันปล่อยปลาเพื่อถวายพระพรชัยมงคล พร้อมนี้ ที่สำนักงานคณะกรรมการอิสลามประจำจังหวัดนครนายก ตำบลพระอาจารย์ อำเภอองครักษ์ จังหวัดนครนายก ผู้ว่าราชการจังหวัดนครนายก มอบหมาย นายอุดมเขต ราษฎร์นุ้ย รองผู้ว่าราชการจังหวัดนครนายก ร่วมทำพิธีดุอาอ์ขอพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากอาการประชวร และทรงมีพระพลานามัยที่แข็งแรงสมบูรณ์ โดยมีนายมูฮำหมัด อุสาหะ ประธานคณะกรรมการอิสลามประจำจังหวัดนครนายก และผู้นำศาสนาทุกมัสยิดในจังหวัดนครนายก ร่วมพิธี
8. จังหวัดนครพนม ที่วัดธาตุประสิทธิ์ อำเภอนาหว้า นายนพดล พลซื่อ นายอำเภอนาหว้า มอบหมายให้ นายธุวานนท์ หลักคำ ปลัดอาวุโสอำเภอนาหว้า เป็นประธานฝ่ายฆราวาสในพิธีเจริญพระพุทธมนต์ และเจริญจิตตภาวนา เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา พร้อมด้วยหัวหน้าส่วนราชการ กำนัน ผู้ใหญ่บ้าน ประชาชนชาวตำบลนาหว้า และใกล้เคียงเข้าร่วมในพิธีโดยพร้อมเพรียงกัน
9. จังหวัดเพชรบูรณ์ ที่พระอุโบสถวัดวังขาม ต.สระกรวด อ.ศรีเทพ นายวีระวัฒน์ วัฒนวงศ์พฤกษ์ นายอำเภอศรีเทพ ประธานฝ่ายฆราวาส โดยพระครูสุนทรพัชรสิทธิ์ เจ้าอาวาสวัดวังขาม รองเจ้าคณะอำเภอศรีเทพ พร้อมด้วยคณะสงฆ์ เจริญพระพุทธมนต์และเจริญจิตตภาวนา แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระประชวรพลานามัยแข็งแรง โดยมี นางณัฐกานต์ วัฒนวงศ์พฤกษ์ นายกกิ่งกาชาดอำเภอศรีเทพ ข้าราชการ กำนัน ผู้ใหญ่บ้าน แพทย์ประจำตำบล ฝ่ายปกครอง และประชาชน ร่วมพิธีอย่างพร้อมเพรียงกัน
10. จังหวัดอำนาจเจริญ ที่สำนักงานสาธารณสุขจังหวัดอำนาจเจริญ ตำบลโนนหนามแท่ง อำเภอเมืองอำนาจเจริญ  นายชนาส ชัชวาลวงศ์ ผู้ว่าราชการจังหวัดอำนาจเจริญเป็นประธานในพิธีทำบุญตักบาตร บำเพ็ญกุศลไถ่ชีวิต โค กระบือ ถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เพื่อขอให้ทรงมีพระชนมายุยิ่งยืนนาน หายจากพระอาการประชวรโดยเร็ว โดยมีนายแพทย์ปฐมพงศ์ ปรุโปร่ง นายแพทย์สาธารณสุขจังหวัดอำนาจเจริญ หัวหน้าส่วนราชการ ข้าราชการ สังกัดกระทรวงสาธารณสุขจังหวัดอำนาจเจริญร่วมพิธีในครั้งนี้
11. จังหวัดสมุทรสงคราม ที่หอประชุมองค์การบริหารส่วนจังหวัดสมุทรสงคราม นายสมนึก พรหมเขียว ผู้ว่าราชการจังหวัดสมุทรสงคราม เป็นประธานฝ่ายฆราวาสประกอบพิธีกรรม 3 ศาสนา โดย พระสมุทรวชิโสภณ เจ้าอาวาสวัดเพชรสมุทรวรวิหาร ที่ปรึกษาเจ้าคณะจังหวัดสมุทรสงคราม ประธานฝ่ายสงฆ์สวดเจริญพระพุทธมนต์และเจริญจิตตภาวนา และนายปัญญา บุญราศี อิหม่ามประจำมัสยิดดำรงอิสลาม ประกอบพิธีดุอาอ์ขอพร ต่อจากนั้นบาทหลวงประสิทธิ์ รุจิรัตน์ เจ้าอาวาสอาสนวิหารแม่พระบังเกิด บางนกแขวก (ปิตะโรมิฆดาทอสิสิ) ประกอบพิธีอธิษฐานภาวนาขอพร และท้ายสุดนายสาธิต ทัศนา รองศิษยาภิบาลคริสตจักรความหวังสมุทรสงคราม ประกอบพิธีอธิษฐานภาวนาขอพร ถวายพระพรสมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชรมหาวัชรราชธิดาให้ทรงหายจากพระอาการประชวรโดยเร็ววันและเป็นการร่วมแสดงออกถึงความจงรักภักดีและสำนึกในพระมหากรุณาธิคุณ โดยมีนายจีรวุฒิ มหาจินดามณีกุล ผู้พิพากษาหัวหน้าศาลเยาวชนและครอบครัวจังหวัดสมุทรสงคราม นายกรกฎ วงษ์สุวรรณ รองผู้ว่าราชการจังหวัดฯ,ปลัดจังหวัดฯ หัวหน้าส่วนราชการ ข้าราชการและเจ้าหน้าที่ รวมทั้งพุทธศาสนิกชนเข้าร่วมกิจกรรม
12. จังหวัดประจวบคีรีขันธ์ ที่โครงการส่งน้ำและบำรุงรักษาปราณบุรี ตำบลหนองตาแต้ม อำเภอปราณบุรี โครงการส่งน้ำและบำรุงรักษาปราณบุรี จัดกิจกรรมปล่อยปลาพิธีทำบุญตักบาตร และถวายอาหารเพลพระ 9 รูป เพื่อถวายเป็นพระราชกุศลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา และร่วมกันสวดมนต์เพื่อถวายพระพรชัยมงคลให้ทรงหายจากพระอาการประชวรโดยเร็ววัน โดยมี ข้าราชการ และเจ้าหน้าที่ในสังกัดเข้าร่วมพิธี
13. จังหวัดลพบุรี นายรัฐพล ธุระพันธ์ นายอำเภอพัฒนานิคม จังหวัดลพบุรี และนายสุรศักดิ์ เจิมสม นายกเทศมนตรีตำบลเขาพระยาเดินธง อำเภอพัฒนานิคม จังหวัดลพบุรี พร้อมด้วยสมาชิกสภาเทศบาลตำบลเขาพระยาเดินธง ผู้ใหญ่บ้านหมู่ที่ 13 ตำบลพัฒนานิคม ได้ทำการยกเสาเอกเพื่อเริ่มต้นก่อสร้างบ้านให้กับนางจำเนียร ทองคำ บ้านเลขที่ 47/1 หมู่ที่ 13 ตำบลพัฒนานิคม อำเภอพัฒนานิคม จังหวัดลพบุรี ที่บ้านหลังเดิมโดนอัคคีภัยเสียหายทั้งหลัง ซึ่งประชาชนและห้างร้านในอำเภอพัฒนานิคมที่มีใจที่เป็นกุศลจึงได้ร่วมกันบริจาค เพื่อถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงมีพระชนมายุยิ่งยืนนาน และทรงหายจากอาการพระประชวร มีพระพลานามัยสมบูรณ์แข็งแรงโดยเร็ววัน
14. จังหวัดปัตตานี ที่บริษัท ชูเกียรติยนต์ จำกัด สำนักงานปัตตานี (มาสด้าชูเกียรติยนต์ปัตตานี) ถนนหนองจิก อ.เมืองปัตตานี นางพาตีเมาะ สะดียามู ผู้ว่าราชการจังหวัดปัตตานี พร้อมด้วยนายชูเกียรติ ปิติเจริญกิจ ประธานมูลนิธิชูเกียรติปิติเจริญกิจ และแขกผู้มีเกียรติร่วมมอบทุนการศึกษาจำนวน 360 คน เป็นเงิน 884,500 บาท และลงนามถวายพระพรหน้าพระรูปสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ขอให้พระองค์ทรงจากอาการประชวรโดยเร็ว

ที่มา : https://www.thaigov.go.th/news/contents/details/63504