รัฐบาลไทย-ข่าวทำเนียบรัฐบาล-ธอส. ลดราคาบ้านมือสองสูงสุดถึง 50% ให้ผ่อนดาวน์ดอกเบี้ย 0% นานถึง 36 เดือน ที่งานมหกรรมร่วมใจแก้หนี้ฯ ครั้งที่ 4 จ.ชลบุรี ระหว่างวันที่ 20 - 22 ม.ค. 2566


วันเสาร์ที่ 21 มกราคม 2566
21/01/2566
พิมพ์
ธอส. ลดราคาบ้านมือสองสูงสุดถึง 50% ให้ผ่อนดาวน์ดอกเบี้ย 0% นานถึง 36 เดือน ที่งานมหกรรมร่วมใจแก้หนี้ฯ ครั้งที่ 4 จ.ชลบุรี ระหว่างวันที่ 20 - 22 ม.ค. 2566
ธอส. นำบ้านมือสอง ธอส. ทั่วประเทศมากกว่า 1,000 รายการ พร้อมลดราคาสูงสุด 50% จากราคาประเมินปัจจุบัน เข้าร่วมจำหน่ายในงาน “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” สัญจร ครั้งที่ 4 ที่จัดขึ้นระหว่างวันที่ 20-22 มกราคม 2566
ธนาคารอาคารสงเคราะห์ (ธอส.) ธนาคารที่ดีที่สุดสำหรับการมีบ้าน นำบ้านมือสอง  ธอส. ทั่วประเทศมากกว่า 1,000 รายการ พร้อมลดราคาสูงสุด 50% จากราคาประเมินปัจจุบัน เข้าร่วมจำหน่ายในงาน “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” สัญจร ครั้งที่ 4 ที่จัดขึ้นระหว่างวันที่ 20-22 มกราคม 2566 ณ ศาลาประชาคมเทศบาลเมืองบ้านสวน จ.ชลบุรี โดยทรัพย์ที่นำมาจำหน่ายมีทั้งบ้านเดี่ยว บ้านแฝด ทาวน์เฮ้าส์ และห้องชุด (คอนโดมิเนียม) ราคาจำหน่ายต่ำสุดเพียง 78,000 บาท เท่านั้น!! ได้แก่ ทรัพย์ประเภทคอนโดมิเนียม โครงการเบสท์คอนโด 1 ชั้น 5 ขนาดเนื้อที่ 25.50 ตารางเมตร เขตเมืองสมุทรปราการ จ.สมุทรปราการ พิเศษ!! ผู้ที่จองซื้อทรัพย์ภายในงานจะได้รับสิทธิ์ผ่อนดาวน์ 0% นานสูงสุด 36 เดือน (เงื่อนไขเป็นไปตามที่ธนาคารกำหนด) พร้อมลุ้นรับกระเป๋าพับอเนกประสงค์ 1 รายการทรัพย์ ต่อ 1 ใบ และสำหรับลูกค้า 15 รายแรกที่ทำสัญญาจะซื้อจะขายภายในระยะเวลาที่ธนาคารกำหนด รับฟรี!! บัตรเติมน้ำมันมูลค่า 1,000 บาท อีกด้วย สอบถามข้อมูลเพิ่มเติมได้ที่ GH Bank Call Center โทร. 0-2645-9000 กด 5 หรือ Facebook Fanpage บ้านมือสอง ธอส. หรือ ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @ghbnpa

ที่มา : https://www.thaigov.go.th/news/contents/details/64018