รัฐบาลไทย-SME D Bank – กรมสรรพากร - สสว. จัดสัมมนาใหญ่ 2 ก.พ. ติดเครื่องเอสเอ็มอีไทย พาถึงแหล่งทุนวงเงิน 50 ลบ. พร้อมรับสิทธิประโยชน์ภาษี ยกระดับธุรกิจเติบโตยั่งยืน


วันเสาร์ที่ 21 มกราคม 2566
21/01/2566
พิมพ์
SME D Bank – กรมสรรพากร - สสว. จัดสัมมนาใหญ่ 2 ก.พ. ติดเครื่องเอสเอ็มอีไทย พาถึงแหล่งทุนวงเงิน 50 ลบ. พร้อมรับสิทธิประโยชน์ภาษี ยกระดับธุรกิจเติบโตยั่งยืน
ME D Bank กรมสรรพากร และ สสว. ผนึกกำลังจัดโครงการ “เติมทุนหนุน SMEs พัฒนาอย่างยั่งยืน” (Speed Up To The Next) ในวันที่ 2 ก.พ.66 ตั้งแต่เวลา 09.30-15.30 น. ณ ห้องลาดพร้าวสวีท ชั้น M โรงแรมเซ็นทารา แกรนด์ เซ็นทรัลพลาซ่า ลาดพร้าว
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank กรมสรรพากร และ สำนักงานส่งเสริมวิสาหกิจขนาดกลางและขนาดย่อม (สสว.) ผนึกกำลังจัดโครงการ “เติมทุนหนุน SMEs พัฒนาอย่างยั่งยืน” (Speed Up To The Next) ในวันที่ 2 ก.พ.66 ตั้งแต่เวลา 09.30-15.30 น. ณ ห้องลาดพร้าวสวีท ชั้น M โรงแรมเซ็นทารา แกรนด์ เซ็นทรัลพลาซ่า ลาดพร้าว ภายในงานพบการสัมมนาหลากหลายหัวข้อ  สร้างความเข้มแข็งให้ผู้ประกอบการเอสเอ็มอี ได้เรียนรู้เข้าใจและเข้าถึงสิทธิประโยชน์จากมาตรการภาษี สนับสนุนพาถึงแหล่งทุน ตลอดจนมาตรการสนับสนุนจากภาครัฐ ช่วยยกระดับธุรกิจเติบโตยั่งยืน เช่น  เสวนา “พาถึงแหล่งทุน และมาตรการหนุนจากภาครัฐ” ในเวลา 10.30-12.00 น.  แนะนำบริการพาถึงสินเชื่อวงเงินกู้สูงสุด 50 ล้านบาท  และมาตรการ “ช้อปดีมีคืน” เป็นต้น  นอกจากนั้น ยังมีบริการเสริมแกร่งธุรกิจต่าง ๆ  ฟรี  เช่น  ปรึกษาแนะนำเรื่องบัญชี ภาษี จาก กรมสรรพากร   ปรึกษาธุรกิจเชิงลึกจาก SME D Coach ของ SME D Bank  แนะนำระบบ E-service จาก สสว.  ตรวจสุขภาพทางการเงิน จากบริษัท ข้อมูลเครดิตแห่งชาติ  จำกัด  และโปรแกรมบัญชี จาก บริษัท อินเทลลิเจนท์ เอ็นเตอร์ไพรส์ คอนซัลติ้ง จำกัด เป็นต้น สนใจเข้าร่วมโครงการ ลงทะเบียนฟรี! ไม่มีค่าใช้จ่าย เพียงสแกน QR Code ในโปสเตอร์ประชาสัมพันธ์ สอบถามข้อมูลเพิ่มเติมและแจ้งความประสงค์ได้ที่ฝ่ายส่งเสริมการตลาด SME D Bank โทร.02-265-4597 หรือ Call Center 1357

ที่มา : https://www.thaigov.go.th/news/contents/details/64013