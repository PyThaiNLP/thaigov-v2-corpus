รัฐบาลไทย-ข่าวทำเนียบรัฐบาล-ตำรวจปราบอาชญากรรมออนไลน์ แนะ 3 วิธีตรวจสอบมือถือแอนดรอยด์ ถูกติดตั้งแอป รีโมทดูดเงินหรือไม่?


วันเสาร์ที่ 21 มกราคม 2566
21/01/2566
พิมพ์
ตำรวจปราบอาชญากรรมออนไลน์ แนะ 3 วิธีตรวจสอบมือถือแอนดรอยด์ ถูกติดตั้งแอป รีโมทดูดเงินหรือไม่?
รองโฆษกรัฐบาลเผยตำรวจปราบอาชญากรรมออนไลน์ แนะ 3 วิธีตรวจสอบมือถือแอนดรอยด์ ถูกติดตั้งแอป รีโมทดูดเงินหรือไม่?
วันนี้ (21 ม.ค.66) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า สำนักงานตำรวจแห่งชาติศูนย์ปราบปรามอาชญากรรมทางเทคโนโลยีสารสนเทศ (ศปอส.ตร.) ได้แนะนำวิธีตรวจสอบมือถือระบบแอนดรอยด์(Android) แก่ประชาชนว่าถูกติดตั้งแอปพลิเคชั่นรีโมทดูดเงินหรือไม่ เพื่อป้องกันตนเองไม่ให้ตกเป็นผู้เสียหายถูกขโมยข้อมูลและเงินผ่านมือถือ จากการพลั้งเผลอติดตั้งแอปพลิเคชั่นที่แฝงมัลแวร์ลงมือถือโดยไม่รู้ตัว เป็นการเปิดโอกาสให้มิจฉาชีพควบคุมมือถือจากระยะไกลและสวมรอยทำธุรกรรมการเงิน โดยโอนเงินออกจากบัญชีแทนเจ้าของได้
ขั้นตอนการติดตั้ง มีดังนั้น
1. ไปที่เมนูการตั้งค่า (รูปฟันเฟือง) เลือก > แอพ แล้วกดที่จุด 3 จุด มุมขวาบน เลือกเมนูย่อย > การเข้าถึงพิเศษ
2. หากไม่สามารถเปิดดูเมนูดังกล่าวได้ โดยหน้าจอจะเด้งออกไปที่หน้าหลักทันที แสดงว่า มือถือเครื่องนั้นถูกฝังแอปฯเรียบร้อยแล้ว
3. สิ่งแรกที่ต้องทำ คือ ตัดการเชื่อมต่ออินเทอร์เน็ตทันที แล้วสำรองข้อมูลที่สำคัญ จากนั้นล้างเครื่อง โดยรีเซต(Reset) เครื่องกลับคืนค่าเริ่มต้นจากโรงงาน
———-

ที่มา : https://www.thaigov.go.th/news/contents/details/63993