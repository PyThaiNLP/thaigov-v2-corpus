รัฐบาลไทย-ข่าวทำเนียบรัฐบาล-“กรุงไทย” หนุนคนไทยออมเงินต่อเนื่อง ออกเงินฝากประจำพิเศษ 18 เดือน ดอกเบี้ยสูง 1.5% ต่อปี


วันจันทร์ที่ 30 มกราคม 2566
30/01/2566
พิมพ์
“กรุงไทย” หนุนคนไทยออมเงินต่อเนื่อง ออกเงินฝากประจำพิเศษ 18 เดือน ดอกเบี้ยสูง 1.5% ต่อปี
“ธนาคารกรุงไทย” เดินหน้าส่งเสริมคนไทยออมเงิน เพิ่มรายได้ในช่วงภาวะค่าครองชีพสูง สร้างความมั่นคงทางการเงินอย่างยั่งยืน ออกเงินฝากประจำพิเศษ 18 เดือน อัตราดอกเบี้ยสูงถึง 1.5% ต่อปี รับฝากขั้นต่ำ 50,000 บาท เปิดรับฝากถึงวันที่ 28 กุมภาพันธ์ 2566
ธนาคารกรุงไทย ในฐานะธนาคารพาณิชย์ชั้นนำของประเทศ ตระหนักถึงความสำคัญในการออม เพื่อยกระดับชีวิตความเป็นอยู่ของคนไทยให้ดีขึ้นทุกวัน รวมทั้งขับเคลื่อนการพัฒนาเศรษฐกิจและสังคมสู่ความยั่งยืน โดยมุ่งมั่นพัฒนาผลิตภัณฑ์และบริการทางการเงิน เพื่อตอบโจทย์ลูกค้าทุกกลุ่มในทุกมิติ สอดคล้องกับวิสัยทัศน์ “กรุงไทย เคียงข้างไทย สู่ความยั่งยืน” ล่าสุด ออกผลิตภัณฑ์ เงินฝากประจำพิเศษ 18 เดือน อัตราดอกเบี้ยคงที่เฉลี่ย 1.5% ต่อปี จ่ายดอกเบี้ยทุกเดือน เพื่อสนับสนุนคนไทยมีวินัยในการออม เสริมสร้างความมั่นคงทางการเงินในอนาคต อีกทั้งช่วยเพิ่มรายได้ให้กับผู้ฝากเงิน ในภาวะที่ค่าครองชีพอยู่ในระดับสูง นอกจากนี้ ยังเป็นการเพิ่มทางเลือกการออมและการลงทุนให้กับผู้ลงทุนที่ต้องการลงทุนในสินทรัพย์ที่มั่นคง ได้รับผลตอบแทนสม่ำเสมอ
เงินฝากประจำพิเศษ 18 เดือน สำหรับบุคคลธรรมดาสัญชาติไทย นิติบุคคลไม่แสวงหากำไร มูลนิธิ วัด เงินศาสนสมบัติกลาง ศาล ศาลเจ้า สำนักปฏิบัติธรรม โบสถ์ มัสยิด สถานศึกษาของเอกชน สถานศึกษาของรัฐ ราชการ องค์กรสาธารณกุศลต่าง ๆ เปิดบัญชีขั้นต่ำ 50,000 บาท รับฝากทุกสาขาถึงวันที่ 28 กุมภาพันธ์ 2566 สำหรับข้อมูลเพิ่มเติม ติดต่อสอบถามได้ที่สาขาธนาคารทั่วประเทศ หรือ Krungthai Contact Center โทร. 02-111-1111

ที่มา : https://www.thaigov.go.th/news/contents/details/64325