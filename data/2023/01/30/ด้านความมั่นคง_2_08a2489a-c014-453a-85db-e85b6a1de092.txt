รัฐบาลไทย-ข่าวทำเนียบรัฐบาล-ทุกจังหวัดทั่วประเทศพร้อมใจกันประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภาฯ 


วันจันทร์ที่ 30 มกราคม 2566
30/01/2566
พิมพ์
ทุกจังหวัดทั่วประเทศพร้อมใจกันประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภาฯ
ทุกจังหวัดทั่วประเทศพร้อมใจกันประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 29 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ในขณะนี้ 76 จังหวัดทั่วประเทศ ได้ดำเนินโครงการบรรพชาอุปสมบท 99 รูป ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ตามที่คณะรัฐมนตรีได้มีมติเห็นชอบให้ดำเนินโครงการ ฯ ครบห้วงเวลา 15 วันแล้ว โดยวันนี้ ที่จังหวัดน่าน เป็นจังหวัดสุดท้ายที่จัดพิธีลาสิกขา โครงการบรรพชาอุปสมบท 99 รูป ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยได้รับเมตตาจาก พระสุนทรมุนี รองเจ้าคณะจังหวัดน่าน เป็นประธานฝ่ายสงฆ์ นายวิบูรณ์ แววบัณฑิต ผู้ว่าราชการจังหวัดน่าน เป็นประธานฝ่ายฆราวาส พร้อมด้วย หัวหน้าส่วนราชการ ข้าราชการทุกภาคส่วน และประชาชนชาวจังหวัดน่าน ร่วมพิธี ณ บริเวณข่วงเมืองน่าน ตำบลในเวียง อ.เมืองน่าน ซึ่งในการลาสิกขาครั้งนี้ ยังมีพระนวกะที่ยังคงประสงค์อุปสมบท เพื่อศึกษาพระธรรมวินัยและปฏิบัติตามหลักคำสอนของพระพุทธศาสนา เพื่อความเป็นสิริมงคลแก่ชีวิต สามารถนำหลักธรรมคำสอนไปประยุกต์ใช้ในการดำเนินชีวิต
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 28 – 29 มกราคม 2566 พี่น้องประชาชนในอีกหลายจังหวัดทั่วประเทศได้จัดพิธีทางศาสนาและประกอบศาสนกิจอย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน อาทิ
1. จังหวัดพิษณุโลก ที่ศาลาปฏิบัติธรรม วัดพิกุลวราราม (สะพาน 4) ต.บึงพระ อ.เมืองพิษณุโลก พระครูสุเมธธรรมโสภณ เจ้าคณะตำบลบ้านป่า เจ้าอาวาสวัดพิกุลวราราม (สะพาน 4) เป็นประธานฝ่ายสงฆ์ นายอัครโชค สุวรรณทอง นายอำเภอเมืองพิษณุโลก เป็นประธานฝ่ายฆราวาส พิธีเจริญพระพุทธมนต์ พิธีมอบทุนการศึกษา และถวายข้าวสารอาหารแห้งแก่พระภิกษุ สามเณร ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้นำท้องที่ ผู้บริหารองค์กรปกครองส่วนท้องถิ่น และพี่น้องประชาชนชาวพิษณุโลก ร่วมพิธี
2. จังหวัดราชบุรี ที่วัดอมรญาติสมาคม ต.ท่านัด อ.ดำเนินสะดวก พระปิฎกโกศล เจ้าคณะจังหวัดราชบุรี เป็นประธานฝ่ายสงฆ์ นายอุดม เพชรคุต รองผู้ว่าราชการจังหวัดราชบุรี เป็นประธานฝ่ายฆราวาส พร้อมด้วยหัวหน้าส่วนราชการ ศาล ทหาร ตำรวจ หัวหน้าหน่วยงานรัฐวิสาหกิจ และประชาชนในพื้นที่ ร่วมประกอบพิธีเจริญพระพุทธมนต์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
3. จังหวัดตาก ที่วัดดอนแก้ว ต.หนองหลวง อ.เมืองตาก นายสมชัย กิจเจริญรุ่งโรจน์ ผู้ว่าราชการจังหวัดตาก พร้อมด้วย นางวรรณฤดี กิจเจริญรุ่งโรจน์ ประธานแม่บ้านมหาดไทยจังหวัดตาก รองผู้ว่าราชการจังหวัด ข้าราชการ จิตอาสาพระราชทาน และพุทธศาสนิกชนชาวตาก ร่วมกิจกรรมทำบุญตักบาตรแด่คณะสงฆ์วัดดอนแก้ว ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดสตูล ที่วัดควนกาหลง อ.ควนกาหลง พระศรีวชิรมุนี เจ้าคณะจังหว้ดสตูล เป็นประธานฝ่ายสงฆ์ นายชูชีพ ธรรมเพชร รองผู้ว่าราชการจังหวัดสตูล ประธานฝ่ายฆราวาส พิธีเจริญพระพุทธมนต์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ และประชาชนในพื้นที่ ร่วมพิธี
5. จังหวัดยโสธร ที่วัดศรีธงทอง ต.หนองคู อ.เมืองยโสธร พระเทพวงศาจารย์ เจ้าคณะจังหวัดยโสธร เป็นประธานฝ่ายสงฆ์ นายสุวัฒน์ เข็มเพชร รองผู้ว่าราชการจังหวัดยโสธร เป็นประธานฝ่ายฆราวาส พิธีเจริญพระพุทธมนต์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี นางวิชชุฎา เข็มเพชร รองประธานแม่บ้านมหาดไทยจังหวัดยโสธร ปลัดจังหวัดยโสธร พร้อมด้วย หัวหน้าส่วนราชการ พุทธศาสนิกชนชาวยโสธร ร่วมพิธี
6. จังหวัดภูเก็ต ที่ห้องประชุมขุนเลิศโภคารักษ์ ศูนย์ประชุมอันดามันพรรณราย มหาวิทยาลัยราชภัฏภูเก็ต นายณรงค์ วุ่นซิ้ว ผู้ว่าราชการจังหวัดภูเก็ต เป็นประธานในกิจกรรม “กยศ. รวมใจปันโลหิตต่อชีวิตเพื่อนมนุษย์" ปีที่ 10 เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี นางบุญวันดี วุ่นซิ้ว นายกเหล่ากาชาดจังหวัดภูเก็ต คณะผู้บริหารและบุคลากรสังกัดมหาวิทยาลัยราชภัฏภูเก็ต นักศึกษา และประชาชนในพื้นที่ ร่วมกิจกรรม
7. กรุงเทพมหานครฯ ที่วัดสระเกศ ราชวรมหาวิหาร แขวงบ้านบาตร เขตป้อมปราบศัตรูพ่าย พระเดชพระคุณพระธรรมโพธิมงคล เจ้าคณะภาค 2 เจ้าอาวาสวัดสระเกศ ราชวรมหาวิหาร มอบหมายให้พระมหาเถระ ผู้ช่วยเจ้าอาวาส นำคณะสงฆ์วัดสระเกศ ราชวรมหาวิหาร และพุทธศาสนิกชน ทำวัตรเช้าและเจริญเมตตาภาวนา และแสดงพระธรรมเทศนาแก่พุทธศาสนิกชนเนื่องในวันธรรมสวนะ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
8. จังหวัดพระนครศรีอยุธยา ที่วัดท่าซุงทักษิณาราม ต.ไม้ตรา อ.บางไทร นายสมยศ เกษสุวรรณ นายอำเภอบางไทร พร้อมด้วย หัวหน้าส่วนราชการ ตำรวจ กำนัน ผู้ใหญ่บ้าน และประชาชนในพื้นที่ ร่วมประกอบพิธีเจริญพระพุทธมนต์และเจริญจิตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนทุกศาสนิกได้ร่วมกันทำกิจกรรมทางศาสนา และกิจกรรมบำเพ็ญสาธารณประโยชน์ เพื่อเป็นการแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ร่วมกับหน่วยงานภาครัฐ องค์กรภาคเอกชน และพี่น้องประชาชนในพื้นที่ เพื่อร่วมกันถวายพระพรชัยมงคลให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64321