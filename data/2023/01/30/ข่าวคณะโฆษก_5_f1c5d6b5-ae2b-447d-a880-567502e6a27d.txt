รัฐบาลไทย-ข่าวทำเนียบรัฐบาล-"ทิพานัน" ยัน “พล.อ.ประยุทธ์”ห่วงใยปัญหาค่าครองชีพพี่น้องประชาชน ชี้กนง.ขึ้นดอกเบี้ยแก้ปัญหาเงินเฟ้อ กลไกสำคัญควบคุมราคาสินค้าและบริการ


วันจันทร์ที่ 30 มกราคม 2566
30/01/2566
พิมพ์
"ทิพานัน" ยัน “พล.อ.ประยุทธ์”ห่วงใยปัญหาค่าครองชีพพี่น้องประชาชน ชี้กนง.ขึ้นดอกเบี้ยแก้ปัญหาเงินเฟ้อ กลไกสำคัญควบคุมราคาสินค้าและบริการ
"ทิพานัน" ยัน “พล.อ.ประยุทธ์”ห่วงใยปัญหาค่าครองชีพพี่น้องประชาชน ชี้กนง.ขึ้นดอกเบี้ยแก้ปัญหาเงินเฟ้อ กลไกสำคัญควบคุมราคาสินค้าและบริการ
วันที่ 30 มกราคม 2566 น.ส.ทิพานัน  ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม มีความห่วงใยและมอบหมายให้หน่วยงานต่างๆเตรียมมาตรการช่วยเหลือพี่น้องประชาชน ที่อาจได้รับผลกระทบค่าครองชีพสูงขึ้น จากปัญหาเงินเฟ้อที่ภาวะราคาสินค้าและบริการที่เพิ่มขึ้นอย่างต่อเนื่อง  โดยไทยมีแนวโน้มอัตราเงินเฟ้อสูงขึ้นอย่างต่อเนื่องมาตั้งแต่เดือนมิถุนายน 2565 ทำให้อัตราเงินเฟ้อเฉลี่ยทั้งปี 2565 อยู่ที่ ร้อยละ 6.08 สูงสุดในรอบ 24 ปี
น.ส.ทิพานัน กล่าวว่า ทั้งนี้ กรณีคณะกรรมการนโยบายการเงิน (กนง.) มีมติให้ขึ้นอัตราดอกเบี้ยนโยบาย 0.25% ต่อปี เป็นร้อยละ 1.5 ต่อปีนั้น เป็นเครื่องมือสำคัญในการช่วยแก้ไขปัญหาเงินเฟ้อ เพื่อสร้างแรงจูงใจในต่อการออมทรัพย์ หรือฝากเงินต่อธนาคารมากขึ้น เพื่อควบคุมระดับราคาสินค้าและบริการ เนื่องจากเศรษฐกิจไทยมีแนวโน้มฟื้นตัวอย่างต่อเนื่อง โดยเฉพาะในภาคการท่องเที่ยว ที่ได้รับอานิสงส์จากจีนเปิดประเทศ ที่คาดการณ์ว่าจะมีนักท่องเที่ยวเดินทางมาท่องเที่ยวในประเทศไทยในปีนี้  จำนวนกว่า 18 ล้านคน และจะสร้างรายได้ประมาณ 9.7 แสนล้านบาท
"การปรับขึ้นดอกเบี้ยนโยบายเป็นไปเพื่อช่วยแก้ปัญหาเงินเฟ้อ และชะลอการลดลงของเงินทุนสำรองระหว่างประเทศ ซึ่งพล.อ.ประยุทธ์ มีต้องการที่จะควบคุมดูแลในทุกมิติการเงิน ที่จะช่วยบรรเทาความเดือดร้อนของพี่น้องประชาชน ควบคู่ไปกับการรักษาเสถียรภาพทางเศรษฐกิจ”น.ส.ทิพานัน กล่าว

ที่มา : https://www.thaigov.go.th/news/contents/details/64329