รัฐบาลไทย-ข่าวทำเนียบรัฐบาล-“ทิพานัน” เผยชาวสิงห์บุรีต้อนรับ “พล.อ.ประยุทธ์” อบอุ่น  มอบจดหมายกำลังใจแด่นายกฯ   ชี้โครงการข้าวรักษ์โลกชาวนาไทยได้ประโยชน์อย่างยั่งยืน


วันศุกร์ที่ 6 มกราคม 2566
06/01/2566
พิมพ์
“ทิพานัน” เผยชาวสิงห์บุรีต้อนรับ “พล.อ.ประยุทธ์” อบอุ่น  มอบจดหมายกำลังใจแด่นายกฯ   ชี้โครงการข้าวรักษ์โลกชาวนาไทยได้ประโยชน์อย่างยั่งยืน
“ทิพานัน” เผยชาวสิงห์บุรีต้อนรับ “พล.อ.ประยุทธ์” อบอุ่น  มอบจดหมายกำลังใจแด่นายกฯ   ชี้โครงการข้าวรักษ์โลกชาวนาไทยได้ประโยชน์อย่างยั่งยืน
วันที่ 6 มกราคม 2566 น.ส.ทิพานัน ศิริชนะ รองโฆษกประจำสำนักนายกรัฐมนตรีเปิดเผยว่าวันนี้ที่ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ลงพื้นที่ตรวจราชการ ณ จังหวัดสิงห์บุรี และเป็นประธานเปิดกิจกรรม “ข้าวรักษ์โลก” ในพื้นที่นานำร่อง หมู่ที่ 1 ต.น้ำตาล อ.อินทร์บุรี จ.สิงห์บุรี โดยนายกรัฐมนตรีจะขับรถดำนาปลูกข้าว ร่วมกับชาวนา พร้อมกับปล่อยปลาร่วมกับเกษตรกร
“จากการพูดคุยกับพ่อแม่พี่น้องชาวนาที่เข้าร่วมโครงการข้าวรักษ์โลกปลื้มโครงการนี้ เพราะเพิ่มรายได้และเป็นการทำนาที่ไม่ทำลายสิ่งแวดล้อม ไม่ทำลายสุขภาพของเกษตรกรและผู้บริโภค ทำให้คุณภาพชีวิตของชาวนาที่เข้าร่วมโครงการดีขึ้นมาก และเป็นการต่อยอดโมเดลเศรษฐกิจ BCG ที่เห็นผลได้จริงและยั่งยืน ซึ่งพล.อ.ประยุทธ์ จันทร์โอชา นายกรัฐมนตรี มีความยินดีที่ได้เห็นรอยยิ้มของพ่อแม่พี่น้องชาวนาไทยและเห็นผลสำเร็จของโครงการข้าวรักษ์โลกที่ต่อยอดโมเดลเศรษฐกิจ BCG เป็นการปฏิวัติการทำนาใหม่เพื่อคุณภาพชีวิตที่ดีขึ้นอย่างยั่งยืน เป็นไปตามแนวทางของรัฐบาลในการยกระดับคุณภาพข้าวไทยออกสู่เวทีโลก” น.ส.ทิพานัน กล่าว
น.ส.ทิพานัน กล่าวว่า นอกจากการต้อนรับที่อบอุ่นและรอยยิ้มที่แสดงให้เห็นถึงผลลัพธ์ความสำเร็จที่โครงการข้าวรักษ์โลก BCG แล้ว พล.อ.ประยุทธ์ จันทร์โอชา ยังได้รับกำลังใจจากประชาชนในพื้นที่อย่างมากที่มารอต้อนรับ และมีภาพความประทับใจ จากตัวแทนประชาชนเป็นจดหมายน้อยเขียนด้วยลายมือว่า “ลุงตู่ สู้ สู้ สู้ คนอ.อินทร์บุรี จ.สิงห์บุรี ขอเป็นกำลังใจให้ท่านนายกอยู่คู่กับประชาชนชาวไทยตลอดปีและตลอดไปค่ะ ขอลายเซนต์จากนายกตู่ด้วยนะ จากประชาชนคนศูนย์ข้าว”
"ท่านนายกฯ จึงลงลายเซนต์แสดงความขอบคุณในน้ำใจและกำลังใจที่ตัวแทนเกษตรกรส่งข้อความมาให้บนจดหมายกลับให้ประชาชนด้วย" น.ส. ทิพานัน กล่าว

ที่มา : https://www.thaigov.go.th/news/contents/details/63474