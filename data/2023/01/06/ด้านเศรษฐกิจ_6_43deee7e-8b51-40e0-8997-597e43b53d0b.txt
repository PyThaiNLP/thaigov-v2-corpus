รัฐบาลไทย-ข่าวทำเนียบรัฐบาล-Krungthai COMPASS นำเสนอบทวิเคราะห์เรื่อง “อัตราเงินเฟ้อเดือน ธ.ค. เร่งขึ้นที่ 5.89% Krungthai COMPASS คาดอัตราเงินเฟ้อปี 2566 อยู่ที่ 3.1%”


วันศุกร์ที่ 6 มกราคม 2566
06/01/2566
พิมพ์
Krungthai COMPASS นำเสนอบทวิเคราะห์เรื่อง “อัตราเงินเฟ้อเดือน ธ.ค. เร่งขึ้นที่ 5.89% Krungthai COMPASS คาดอัตราเงินเฟ้อปี 2566 อยู่ที่ 3.1%”
อัตราเงินเฟ้อทั่วไปเดือน ธ.ค. ขยายตัวเร่งขึ้น 5.89% (YoY) จากราคาอาหารและราคาพลังงาน โดยราคาอาหารสดขยายตัวเร่งขึ้นตามราคากลุ่มข้าว แป้ง และผลิตภัณฑ์จากแป้ง และราคาผักสด ขณะที่ราคาหมวดพลังงานขยายตัวเพิ่มขึ้นจากผลของฐานที่ต่ำลง
Key Highlights
- อัตราเงินเฟ้อทั่วไปเดือน ธ.ค. ขยายตัวเร่งขึ้น 5.89% (YoY) จากราคาอาหารและราคาพลังงาน โดยราคาอาหารสดขยายตัวเร่งขึ้นตามราคากลุ่มข้าว แป้ง และผลิตภัณฑ์จากแป้ง และราคาผักสด ขณะที่ราคาหมวดพลังงานขยายตัวเพิ่มขึ้นจากผลของฐานที่ต่ำลง สำหรับอัตราเงินเฟ้อพื้นฐานทรงตัวที่ 3.23% (YoY)
- อัตราเงินเฟ้อปี 2565 ขยายตัวที่ 6.08% สูงสุดในรอบ 24 ปี จากปัจจัยด้านต้นทุนที่สูงขึ้น (cost-push inflation) โดยเฉพาะหมวดพลังงานเนื่องจากความขัดแย้งระหว่างรัสเซียและยูเครนที่ส่งผลกระทบต่อราคาน้ำมันขายปลีกและค่าไฟฟ้า และอัตราเงินเฟ้อหมวดพื้นฐานขยายตัว 2.51%
- Krungthai COMPASS คาดอัตราเงินเฟ้อทั่วไปปี 2566 มีแนวโน้มอยู่ที่ 3.1% ตามราคาพลังงานและราคาสินค้าในหมวดพื้นฐานที่มีแนวโน้มทยอยปรับเพิ่มขึ้น โดยประเมินว่าในช่วงครึ่งปีแรกอัตราเงินเฟ้อจะอยู่สูงกว่ากรอบเป้าหมายและอาจเป็นปัจจัยสนับสนุนให้ กนง. ทยอยปรับขึ้นอัตราดอกเบี้ยนโยบายต่อเนื่อง โดยเฉพาะในช่วงครึ่งปีแรก

ที่มา : https://www.thaigov.go.th/news/contents/details/63459