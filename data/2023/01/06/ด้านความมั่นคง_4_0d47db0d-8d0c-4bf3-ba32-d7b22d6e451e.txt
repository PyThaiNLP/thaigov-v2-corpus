รัฐบาลไทย-ข่าวทำเนียบรัฐบาล-ประชาชนทุกพื้นที่ทั่วประเทศ ร้อยรวมใจบำเพ็ญกุศลถวายพระพร "สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรธิดา" ด้วยความจงรักภักดี


วันศุกร์ที่ 6 มกราคม 2566
06/01/2566
พิมพ์
ประชาชนทุกพื้นที่ทั่วประเทศ ร้อยรวมใจบำเพ็ญกุศลถวายพระพร "สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรธิดา" ด้วยความจงรักภักดี
ประชาชนทุกพื้นที่ทั่วประเทศ ร้อยรวมใจบำเพ็ญกุศลถวายพระพร "สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรธิดา" ด้วยความจงรักภักดี
เมื่อวันที่ 5 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พี่น้องประชาชนทั่วประเทศ ต่างพร้อมใจร่วมกับภาคีเครือข่ายในพื้นที่ จัดกิจกรรมบำเพ็ญกุศลถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรในเร็ววัน ด้วยสำนึกในพระกรุณาธิคุณ อาทิ
1. จังหวัดนครพนม นายวิจิตร กิจวิรัตน์ รองผู้ว่าราชการจังหวัดนครพนม ร่วมกับนางสงวน จันทร์พร นายกเหล่ากาชาดจังหวัดฯ นายนิวัติ เจียวิริยบุญญา นายกเทศมนตรีเมืองนครพนม นางอาภาวดีพรหมจอม พัฒนาสังคมและความมั่นคงของมนุษย์ฯ กรรมการเหล่ากาชาดจังหวัดนครพนม และสมาชิกชมรมแม่บ้านมหาดไทยจังหวัดนครพนม ลงพื้นที่ให้การช่วยเหลือครอบครัวนายสุทธี สารเสวตร อายุ 68 ปี ซึ่งเป็นผู้พิการและผู้ด้อยโอกาส เพื่อถวายเป็นพระกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
2. จังหวัดสมุทรสาคร ที่วัดหนองพะอง ตำบลสวนหลวง อำเภอกระทุ่มแบน นายณรงค์ รักร้อย ผู้ว่าราชการจังหวัดสมุทรสาคร เป็นประธานฝ่ายฆราวาส ในพิธีเจริญพระพุทธมนต์และเจริญจิตตภาวนาถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมีพระครูสีลาธิการี เจ้าคณะอำเภอกระทุ่มแบน เจ้าอาวาสวัดหนองพะอง เป็นประธานฝ่ายสงฆ์ พร้อมด้วยนายอำเภอกระทุ่มแบน ผู้นำองค์กรปกครองส่วนท้องถิ่นในอำเภอกระทุ่มแบน สาธารณสุขอำเภอกระทุ่มแบน หน่วยงานส่วนราชการทุกหน่วยงาน ทหาร ตำรวจ นักเรียน ประชาชน และสำนักงานพระพุทธศาสนาจังหวัดสมุทรสาคร เข้าร่วมพิธี
3. จังหวัดตราด ที่ศาลาการเปรียญ วัดโยธานิมิต พระอารามหลวง ตำบลวังกระแจะ อำเภอเมืองตราด นายชำนาญวิทย์ เตรัตน์ ผู้ว่าราชการจังหวัดตราด เป็นประธานฝ่ายฆราวาสในพิธีเจริญพระพุทธมนต์ ถวายภัตตาหารเพลแด่พระภิกษุสงฆ์เพื่อถวายเป็นพระกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร โดยมีพระบุรเขตธรรมคณี เจ้าคณะจังหวัดตราด (มหานิกาย) เป็นประธานฝ่ายสงฆ์ นำคณะสงฆ์เข้าร่วมพิธีร่วมกับหน่วยงานภาครัฐ องค์กรปกครองส่วนท้องถิ่น ประชาชนเข้าร่วมพิธี
4. จังหวัดเพชรบูรณ์ ที่สนามหญ้าเทียมเทศบาลตำบลสว่างวัฒนา ตำบลสระกรวด อำเภอศรีเทพ นายวีระวัฒน์ วัฒนวงศ์พฤกษ์ นายอำเภอศรีเทพ ประธานฝ่ายฆราวาส พร้อมด้วย นางณัฐกานต์ วัฒนวงศ์พฤกษ์ นายกกิ่งกาชาดอำเภอศรีเทพ ข้าราชการ กำนัน ผู้ใหญ่บ้าน เข้าร่วมพิธีเจริญพระพุทธมนต์ ถวายภัตตาหารเพลแด่พระคุณเจ้าและเจริญจิตตภาวนา ในพิธีเจริญพระพุทธมนต์ ลงนามถวายพระพร บริจาคโลหิต แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระประชวรและพลานามัยแข็งแรง หลังจากนั้นได้ร่วมกันปล่อยปลา ณ สระหลวง เพื่อถวายเป็นพระกุศล
5. จังหวัดสกลนคร ที่วัดพระธาตุเชิงชุมวรวิหาร ตำบลธาตุเชิงชุม อำเภอเมืองสกลนคร นางจุรีรัตน์ เทพอาสน์ ผู้ว่าราชการจังหวัดสกลนคร เป็นประธานพิธีเจริญพระพุทธมนต์ เจริญจิตตภาวนา และพิธีทำบุญตักบาตร เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ววัน ให้กลับมามีสุขภาพแข็งแรงสมบูรณ์ดังเดิม ในการนี้นายชานน วาสิกศิริ นายพิสิษฐ์ แร่ทอง นายชยุต วงศ์วณิช รองผู้ว่าราชการจังหวัดสกลนคร นายไพฑูรย์ พรหมสอน หัวหน้าสำนักงานจังหวัดสกลนคร พร้อมด้วยหัวหน้าส่วนราชการ ข้าราชการ ศาล ทหาร ตำรวจ และประชาชน เข้าร่วมในพิธี และ ที่หอประชุมที่ว่าการอำเภอเมืองสกลนคร นางจุรีรัตน์ เทพอาสน์ ผู้ว่าราชการจังหวัดสกลนคร นายกเหล่ากาชาดจังหวัดสกลนคร มอบหมายให้ นางสุพัตรา แร่ทอง รองนายกเหล่ากาชาดจังหวัดสกลนคร พร้อมด้วยกรรมการเหล่ากาชาดจังหวัดสกลนคร ตรวจเยี่ยมให้กำลังใจ และให้บริการน้ำดื่ม อาหารว่าง แก่ผู้บริจาคโลหิต ที่จุดรับบริจาคโลหิต เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ววัน ให้กลับมามีพระพลานามัย สมบูรณ์ แข็งแรง มีประชาชน ทหารจิตอาสาพระราชทาน จากกรมทหารราบที่ 3 ส่วนราชการ ร่วมกันเดินทางมาบริจาคโลหิตเป็นจำนวนมาก
6. จังหวัดเชียงใหม่ ที่อ่างเก็บน้ำโครงการชลประทานเชียงใหม่ อำเภอแม่ริม นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ มอบหมายให้ นายศักดิ์ชัย คุณานุวัฒน์ชัยเดช รองผู้ว่าราชการจังหวัดเชียงใหม่ เป็นประธานในพิธีปล่อยพันธุ์ปลา เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมีส่วนราชการ องค์กรภาคเอกชน และประชาชน ร่วมประกอบพิธี โดยร่วมกันปล่อยพันธุ์ปลาน้ำจืด ประกอบด้วย ปลานิล ปลายี่สกเทศ และปลาตะเพียนขาว จากศูนย์วิจัยและพัฒนาการเพาะเลี้ยงสัตว์น้ำจืดเชียงใหม่ และปลาจากตลาดที่จำหน่ายเพื่อการบริโภคมาปล่อยด้วย ได้แก่ ปลาดุก ปลาหมอ ไทย และปลาไหล รวมทั้งสิ้นจำนวน 30,000 ตัว และที่ห้องประชุมโครงการส่งน้ำและบำรุงรักษาแม่แฝก-แม่งัดสมบูรณ์ชล ตำบลช่อแล อำเภอแม่แตง จังหวัดเชียงใหม่ นายเฉลิมเกียรติ อินทกนก ผู้อำนวยการโครงการส่งน้ำและบำรุงรักษาแม่แฝก-แม่งัดสมบูรณ์ชล พร้อมด้วย ข้าราชการ และเจ้าหน้าที่โครงการฯ ได้จัดพิธีเจริญพระพุทธมนต์ และเจริญจิตตภาวนา และถวายภัตตาหารเพล พร้อมกับจัดพิธีปล่อยปลาลงสู่เขื่อนแม่งัดสมบูรณ์ชล โดยปล่อยพันธุ์ปลาสวาย จำนวน 4,999 ตัว เพื่อน้อมถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้หายจากพระอาการประชวร และกลับมามีพระพลานามัยแข็งแรง สมบูรณ์โดยเร็ววัน
7. จังหวัดมุกดาหาร ที่บริเวณลานหลวงตายอด วัดรอยพระพุทธบาทภูมโนรมย์ นายวรญาณ บุญณราช ผู้ว่าราชการจังหวัดมุกดาหาร เป็นประธานในพิธีเจริญพระพุทธมนต์ และพิธีทำบุญตักบาตร โดยมีรองผู้ว่าราชการจังหวัดมุกดาหาร พร้อมหน่วยงานสังกัดสำนักนายกรัฐมนตรี กระทรวงเกษตรและสหกรณ์ กระทรวงวัฒนธรรม กระทรวงดิจิทัลเพื่อเศรษฐกิจและสังคม กระทรวงพลังงาน กระทรวงการท่องเที่ยวและกีฬา ร่วมทำบุญตักบาตร เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภานเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมีพระราชรัตนโมลี เจ้าคณะจังหวัดมุกดาหารเป็นประธานสงฆ์ พระมหามงคล มงฺคลคุโณ เจ้าอาวาสวัดรอยพระพุทธบาทภูมโนรมย์ รองเจ้าคณะจังหวัดมุกดาหาร พร้อมคณะสงฆ์ เจริญพระพุทธมนต์ และประธานสงฆ์นำเจริญจิตภาวนาเพื่อถวายพระพร
8. จังหวัดพิษณุโลก ที่ศาสนสถาน กองทัพภาคที่ 3 ค่ายสมเด็จพระนเรศวรมหาราช อ.เมืองพิษณุโลก พล.ท.สุริยะ เอี่ยมสุโร ผอ.รมน.ภาค 3 มอบหมายให้ พล.ต.ประสิษฐิพงศ์ มูลดี เลขาธิการ กอ.รมน.ภาค 3 เป็นประธานการจัดกิจกรรมพิธีเจริญพระพุทธมนต์ และเจริญจิตตภาวนา เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงหายจากพระอาการประชวร โดยมี พระครูวินัยธรสิงห์ ปภาวโร จากวัดพระศรีรัตนมหาธาตุวรมหาวิหาร นำสวด พร้อมด้วยจิตอาสา 904 และกำลังพล กอ.รมน.ภาค 3 รวมจำนวน 103 นาย เข้าร่วมกิจกรรม
9. จังหวัดพระนครศรีอยุธยา ที่วัดภูเขาทอง อ.พระนครศรีอยุธยา นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา มอบหมายให้ นายธีรศักดิ์ โฉมศิริ รองผู้ว่าราชการจังหวัดพระนครศรีอยุธยา เป็นประธานฝ่ายฆราวาส พระครูใบฎีกาประเทือง กิตฺติปญฺโญ เจ้าอาวาสวัดภูเขาทอง เป็นประธานฝ่ายสงฆ์ นำพุทธศาสนิกชนทุกหมู่เหล่า ร่วมใจประกอบพิธีเจริญพระพุทธมนต์ เจริญจิตตภาวนา ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี หัวหน้าส่วนราชการพลเรือน ศาล ทหาร ตำรวจ คณะผู้บริหารหน่วยงาน และพุทธศาสนิกชนทุกหมู่เหล่า ร่วมพิธี และในโอกาสนี้ ได้ร่วมลงนามถวายพระพรหน้าพระรูป และปล่อยปลาหมอ ปลาดุก ปลาไหลหน้าเขียง รวมจำนวน 59 ตัว เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา

ที่มา : https://www.thaigov.go.th/news/contents/details/63475