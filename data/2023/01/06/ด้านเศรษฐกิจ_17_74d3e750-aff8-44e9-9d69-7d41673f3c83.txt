รัฐบาลไทย-ข่าวทำเนียบรัฐบาล-บขส. พร้อมพานักท่องเที่ยวสายบุญ กราบนมัสการรอยพระพุทธบาทเขาคิชฌกูฎ จองตั๋วล่วงหน้าเดินทางได้แล้ววันนี้ !!! เที่ยวแรกออกเดินทาง 27 มกราคม นี้


วันศุกร์ที่ 6 มกราคม 2566
บขส. พร้อมพานักท่องเที่ยวสายบุญ กราบนมัสการรอยพระพุทธบาทเขาคิชฌกูฎ จองตั๋วล่วงหน้าเดินทางได้แล้ววันนี้ !!! เที่ยวแรกออกเดินทาง 27 มกราคม นี้
......
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ใกล้ถึงงานประเพณีนมัสการรอยพระพุทธบาทเขาคิชฌกูฎ (พระบาทหลวง) จังหวัดจันทบุรี ซึ่งเปิดให้ประชาชนได้เข้าไปสักการะสิ่งศักดิ์สิทธิ์ ปีละครั้งเท่านั้น โดยปีนี้กำหนดเปิดในวันที่ 22 มกราคม - 22 มีนาคม 2566 ดังนั้น เพื่ออำนวยความสะดวกและตอบสนองความต้องการเดินทางของผู้ใช้บริการ บขส. จึงได้จัดโครงการ “บขส.ตามรอยพระพุทธบาท เขาคิชฌกูฎ ปี 6” ขึ้น ในระหว่างวันที่ 27 มกราคม - 17 มีนาคม 2566 (เดินทางแบบ 1 Day Trip) ด้วยรถโดยสารปรับอากาศเส้นทางกรุงเทพฯ - จันทบุรี (เขาคิชฌกูฎ) จำนวน 6 เที่ยว ให้บริการในวันที่ 27 มกราคม 2566 วันที่ 10 24 กุมภาพันธ์ 2566 วันที่ 3 10 17 มีนาคม 2566 ออกจากสถานีขนส่งผู้โดยสารกรุงเทพ (จตุจักร) เวลา 20.00 น. อัตราค่าโดยสาร 499 บาท/ที่นั่ง (ไม่รวมค่าขึ้นเขาฯ) และสำหรับสมาชิก บขส.Card รับสิทธิ์ในราคาพิเศษ 476 บาท/ที่นั่ง(ไม่รวมค่าขึ้นเขาฯ)
สอบถามรายละเอียดเพิ่มเติมและสำรองที่นั่งได้ที่ งานการตลาดและลูกค้าสัมพันธ์ กองสื่อสารองค์กรและการตลาด บริษัท ขนส่ง จำกัด โทร 02-537-8737, 098-667-5592 หรือ Call Center 1490 เรียก บขส. ทั้งนี้ สามารถสมัครสมาชิก บขส.Card (ไม่เสียค่าใช้จ่ายในการสมัคร) ผ่านทาง Application E-Ticket และ www.transport.co.th เพื่อรับสิทธิพิเศษต่างๆ ตามเงื่อนไขที่บริษัทฯ กำหนด

ที่มา : https://www.thaigov.go.th/news/contents/details/63484