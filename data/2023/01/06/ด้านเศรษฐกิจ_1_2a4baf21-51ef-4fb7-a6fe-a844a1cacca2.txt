รัฐบาลไทย-ข่าวทำเนียบรัฐบาล-​รองปลัดกระทรวงเกษตรและสหกรณ์ ลงพื้นที่ตรวจเยี่ยมการบริหารจัดการน้ำ 


วันพฤหัสบดีที่ 5 มกราคม 2566
​รองปลัดกระทรวงเกษตรและสหกรณ์ ลงพื้นที่ตรวจเยี่ยมการบริหารจัดการน้ำ
​รองปลัดกระทรวงเกษตรและสหกรณ์ ลงพื้นที่ตรวจเยี่ยมการบริหารจัดการน้ำ ณ โครงการส่งน้ำและบำรุงรักษาเขื่อนแก่งกระจาน จังหวัดเพชรบุรี
เมื่อวันที่ 5 มกราคม 2566 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ลงพื้นที่ตรวจเยี่ยมการบริหารจัดการน้ำ ณ โครงการส่งน้ำและบำรุงรักษาเขื่อนแก่งกระจาน จังหวัดเพชรบุรี ซึ่งเขื่อนแก่งกระจานเป็นเขื่อนดิน มีความสูง 58 เมตร ความยาวสันเขื่อน 760 เมตร ความกว้าง 8 เมตร (ระดับน้ำทะเลปานกลาง) มีพื้นที่ 46.5 ตารางกิโลเมตร มีความจุ 710 ล้านลูกบาศก์เมตร สามารถช่วยแก้ปัญหาการขาดแคลนน้ำ เพื่อการอุปโภค-บริโภค ตั้งแต่ปากอ่าวเพชรบุรีจนถึงหัวหินให้หมดไป อีกทั้งยังเป็นแหล่งส่งเสริมการประมง และช่วยบรรเทาอุทกภัยในทุ่งเพชรบุรีได้เป็นอย่างดี
ทั้งนี้ รองปลัดฯ ได้กล่าวชื่นชมการบริหารจัดการทรัพยากรน้ำภายใต้โครงการส่งน้ำและบำรุงรักษาเขื่อนแก่งกระจาน และได้ให้ข้อแนะนำในการบูรณาการความร่วมมือกับหน่วยงานอื่นที่มีส่วนเกี่ยวข้องในการใช้น้ำ เพื่อการอุปโภคและบริโภคในด้านการเกษตรและการท่องเที่ยวอย่างมีประสิทธิภาพ

ที่มา : https://www.thaigov.go.th/news/contents/details/63449