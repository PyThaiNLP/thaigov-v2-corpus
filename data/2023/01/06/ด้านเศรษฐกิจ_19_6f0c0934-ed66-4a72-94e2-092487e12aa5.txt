รัฐบาลไทย-ข่าวทำเนียบรัฐบาล-ปลัดฯณัฐพล นั่งหัวโต๊ะเคาะโครงการปี 67 ของ สปอ. มุ่งเป้าสร้างความสำเร็จ 4 มิติ 


วันศุกร์ที่ 6 มกราคม 2566
06/01/2566
พิมพ์
ปลัดฯณัฐพล นั่งหัวโต๊ะเคาะโครงการปี 67 ของ สปอ. มุ่งเป้าสร้างความสำเร็จ 4 มิติ
ปลัดฯณัฐพล นั่งหัวโต๊ะเคาะโครงการปี 67 ของ สปอ. มุ่งเป้าสร้างความสำเร็จ 4 มิติ
วันนี้ (6 มกราคม 2566) เวลา 10.00 น. ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมหารือการจัดทำโครงการ ประจำปีงบประมาณ พ.ศ. 2567 ของสำนักงานปลัดกระทรวงอุตสาหกรรม โดยให้สอดคล้องตามโครงสร้าง ภารกิจ และทิศทางการพัฒนาอุตสาหกรรมเศรษฐกิจในอนาคต ตามเป้าหมายความสำเร็จ 4 มิติ ประกอบด้วย มุ่งความสำเร็จทางธุรกิจ การดูแลสังคม การรักษาสิ่งแวดล้อม และการกระจายรายได้สู่ประชาชน โดยมี นางสาวณัฏฐิยา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายวีระกิตติ์ รันทธนวิชญ์ ผู้ตรวจราชการกระทรวงอุตสาหกรรม นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม ผู้อำนวยการกอง/ศูนย์ ร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม พร้อมกันนี้ นายสมพล โนดไธสง นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม สำนักงานอุตสาหกรรมทุกจังหวัด และสถาบันเครือข่าย ประชุมผ่านทางระบบออนไลน์

ที่มา : https://www.thaigov.go.th/news/contents/details/63489