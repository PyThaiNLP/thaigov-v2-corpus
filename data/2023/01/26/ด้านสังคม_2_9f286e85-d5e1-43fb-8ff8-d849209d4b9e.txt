รัฐบาลไทย-ข่าวทำเนียบรัฐบาล-ปลัดดีอีเอส เปิดโครงการฝึกอบรมหลักสูตรการเป็นข้าราชการที่ดี


วันพฤหัสบดีที่ 26 มกราคม 2566
ปลัดดีอีเอส เปิดโครงการฝึกอบรมหลักสูตรการเป็นข้าราชการที่ดี
ปลัดดีอีเอส เปิดโครงการฝึกอบรมหลักสูตรการเป็นข้าราชการที่ดี
วันนี้ (26 มกราคม 66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานพิธีเปิดโครงการฝึกอบรมหลักสูตรการเป็นข้าราชการที่ดี กระทรวงดิจิทัลเพื่อเศรษฐกิจและสังคม ครั้งที่ 1 ประจำปีงบประมาณ พ.ศ. 2566 เพื่อให้ข้าราชการบรรจุใหม่มีความรู้ ความเข้าใจในกฎระเบียบ แบบแผนในการปฏิบัติราชการ พร้อมเรียนรู้การทำงานร่วมกับผู้อื่น และสามารถปรับต้วการทำงาน ในระบบราชการให้มีความรับผิดชอบต่อหน้าที่ของความเป็นข้าราชการที่ดี อันจะก่อให้เกิดประสิทธิภาพและประสิทธิผลในการปฏิบัติราชการต่อไป ณ ห้องประชุม 803 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
__________________

ที่มา : https://www.thaigov.go.th/news/contents/details/64193