รัฐบาลไทย-ข่าวทำเนียบรัฐบาล-กรมทางหลวงชนบท เพิ่มศักยภาพการคมนาคมขนส่ง ส่งเสริมเศรษฐกิจ กระจายรายได้สู่ชุมชน


วันพฤหัสบดีที่ 26 มกราคม 2566
กรมทางหลวงชนบท เพิ่มศักยภาพการคมนาคมขนส่ง ส่งเสริมเศรษฐกิจ กระจายรายได้สู่ชุมชน
ตามนโยบายของรัฐมนตรีว่าการกระทรวงคมนาคม ก่อสร้างถนนเชิงลาดสะพานข้ามแม่น้ำหลังสวน จังหวัดชุมพร เสร็จสมบูรณ์
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 11 (สุราษฎร์ธานี) ดำเนินโครงการก่อสร้างถนนเลียบชายฝั่งทะเลภาคใต้ (Thailand Riviera) ถนนทางหลวงชนบทสายบ้านบางคอย - บ้านทุ่งคาน้อย อำเภอเมือง จังหวัดชุมพร ระยะทาง 8.658 กิโลเมตร เพื่อพัฒนาโครงข่ายถนนให้มีความต่อเนื่องเป็นถนนท่องเที่ยวชายฝั่งทะเลระดับสากล ส่งเสริมเศรษฐกิจการท่องเที่ยว กระจายรายได้สู่ชุมชนอย่างยั่งยืน ทำให้ประชาชนและนักท่องเที่ยวได้รับความสะดวกปลอดภัยในการเดินทาง ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ซึ่ง ทช. ได้ดำเนินการก่อสร้างเป็นผิวจราจรแบบคอนกรีตเสริมเหล็ก ขนาด 2 ช่องจราจร ไป - กลับ พร้อมก่อสร้างสะพานคอนกรีต 1 แห่ง ติดตั้งป้ายจราจร ราวเหล็กกันรถ และหลักนำโค้ง ซึ่งปัจจุบันโครงการดังกล่าวได้ดำเนินการก่อสร้างเสร็จสมบูรณ์

ที่มา : https://www.thaigov.go.th/news/contents/details/64202