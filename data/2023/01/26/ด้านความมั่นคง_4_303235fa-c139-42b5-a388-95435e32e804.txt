รัฐบาลไทย-ข่าวทำเนียบรัฐบาล-พสกนิกรทั่วประเทศ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ  ให้ทรงหายจากพระอาการประชวรและทรงมีพลานามัยแข็งแรงในเร็ววัน 


วันพุธที่ 25 มกราคม 2566
25/01/2566
พิมพ์
พสกนิกรทั่วประเทศ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา ฯ  ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรทั่วประเทศ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (25 ม.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่กระทรวงมหาดไทยได้ดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยมีพระภิกษุที่อุปสมบท เพื่อถวายเป็นพระราชกุศลถวายพระพรฯ รวม 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า ขณะนี้ในหลายจังหวัดได้ดำเนินโครงการบรรพชาอุปสมบท 99 รูป ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ครบห้วงเวลา 15 วัน ตามโครงการฯ โดยได้มีพิธีมอบเกียรติบัตรให้กับผู้เข้าร่วมโครงการบรรพชาอุปสมบทฯ แล้ว รวม 57 จังหวัด เช่น ที่จังหวัดลพบุรี ได้มีการจัดพิธีลาสิกขา โครงการบรรพชาอุปสมบท 99 รูป ถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา และพิธีมอบเกียรติบัตรแก่ผู้เข้าร่วมโครงการฯ ณ วัดชีป่าสิตาราม อ.เมืองลพบุรี โดยได้รับเมตตาจาก พระเทพเสนาบดี เจ้าคณะจังหวัดลพบุรี เจ้าอาวาสวัดกวิศราราม ราชวรวิหาร เป็นประธานฝ่ายสงฆ์ นายอำพล อังคภากรณ์กุล ผู้ว่าราชการจังหวัดลพบุรี เป็นประธานฝ่ายฆราวาส โดยมีหัวหน้าส่วนราชการในจังหวัดลพบุรี ร่วมในพิธี รวมทั้งที่จังหวัดชลบุรี ได้มีการจัดพิธีลาสิกขาและพิธีมอบเกียรติบัตรให้แก่ผู้เข้าร่วมโครงการบรรพชาอุปสมบท 99 รูป ณ สำนักปฏิบัติธรรม ธรรมปทีป ต.บึง อ.บ้านบึง โดยได้รับเมตตาจากพระมหาสมพงษ์ กิตฺติคุโณ รองเจ้าคณะจังหวัดชลบุรี เจ้าอาวาสวัดตาลล้อม เป็นประธานฝ่ายสงฆ์ นายธวัชชัย ศรีทอง ผู้ว่าราชการจังหวัดชลบุรี เป็นประธานฝ่ายฆราวาส พร้อมด้วย รองผู้ว่าราชการจังหวัด หัวหน้าส่วนราชการ ข้าราชการ เจ้าหน้าที่ และประชาชนชาวชลบุรี ร่วมพิธี เช่นเดียวกันกับ ที่จังหวัดอุทัยธานี ได้มีการจัดพิธีลาสิกขาและพิธีมอบเกียรติบัตรให้แก่ผู้เข้าร่วมโครงการบรรพชาอุปสมบท 99 รูป ณ วัดมณีสถิตกปิฏฐาราม พระอารามหลวง (วัดทุ่งแก้ว) อ.เมืองอุทัยธานี โดยมี นายธีรพัฒน์ คัชมาตย์ ผู้ว่าราชการจังหวัดอุทัยธานี เป็นประธานในพิธี พร้อมด้วย หัวหน้าส่วนราชการ ข้าราชการ พนักงานทุกหน่วยงาน และประชาชนชาวอุทัยธานี ร่วมพิธี ซึ่งในการลาสิกขาครั้งนี้ ยังมีพระนวกะที่ยังคงประสงค์อุปสมบท เพื่อศึกษาพระธรรมวินัยและปฏิบัติตามหลักคำสอนของพระพุทธศาสนา ได้ปฏิบัติหน้าที่ของพุทธศาสนิกชนที่ดี เพื่อความเป็นสิริมงคลแก่ชีวิต สามารถนำหลักธรรมคำสอนไปประยุกต์ใช้ในการดำเนินชีวิต ซึ่งพสกนิกรทั่วไทยต่างเฝ้าติดตามพระอาการ พร้อมร่วมใจถวายพระพรด้วยความจงรักภักดี ต่อไป
นายสุทธิพงษ์ จุลเจริญ ปลัดกระทรวงมหาดไทย กล่าวอีกว่า นอกจากนี้ พี่น้องประชาชนในอีกหลายจังหวัดทั่วประเทศได้จัดพิธีทางศาสนาและประกอบศาสนกิจอย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน อาทิ
1. จังหวัดพิษณุโลก ที่วัดจุฬามณี ต.ท่าทอง อ.เมืองพิษณุโลก นายสุทธิพงษ์ จุลเจริญ ปลัดกระทรวงมหาดไทย เป็นเจ้าภาพถวายน้ำปานะพระสงฆ์ จำนวน 99 รูป ตามโครงการบรรพชาอุปสมบทถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมี นายแมนรัตน์ รัตนสุคนธ์ อธิบดีกรมการปกครอง นายพงศ์รัตน์ ภิรมย์รัตน์ อธิบดีกรมโยธาธิการและผังเมือง นายอรรษิษฐ์ สัมพันธรัตน์ อธิบดีกรมการพัฒนาชุมชน นายขจร ศรีชวโนทัย อธิบดีกรมส่งเสริมการปกครองท้องถิ่น นายภูษิต สมจิตต์ ผู้ว่าราชการจังหวัดพิษณุโลก นายบุญธรรม หอไพบูลย์สกุล รองอธิบดีกรมที่ดิน รองผู้ว่าราชการจังหวัดพิษณุโลก หัวหน้าสำนักงานจังหวัดพิษณุโลก หัวหน้าส่วนราชการประจำจังหวัดพิษณุโลก นายอำเภอทุกอำเภอ กำนัน ผู้ใหญ่บ้าน ผู้บริหารองค์กรปกครองส่วนท้องถิ่น และภาคีเครือข่ายในพื้นที่ เข้าร่วมในพิธี
2. จังหวัดขอนแก่น ที่วัดหนองกุง บ้านหนองกุง ต.หนองกุง อ.น้ำพอง พระเทพวิสุทธิคุณ เจ้าคณะจังหวัดขอนแก่น เจ้าอาวาสวัดหนองกุง เป็นประธานฝ่ายสงฆ์ นายไกรสร กองฉลาด ผู้ว่าราชการจังหวัดขอนแก่น เป็นประธานฝ่ายฆราวาส ในพิธีทำบุญตักบาตรข้าวสาร อาหารแห้ง แด่พระภิกษุสงฆ์ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ข้าราชการ และพุทธศาสนิกชนชาวจังหวัดขอนแก่น ร่วมพิธี
3. จังหวัดอุดรธานี ที่วัดโพธิวราราม ต.หมากแข้ง อ.เมืองอุดรธานี พระธรรมวิมลมุนี เจ้าคณะจังหวัดอุดรธานี เจ้าอาวาสวัดมัชฌิมาวาส พระอารามหลวง เป็นประธานฝ่ายสงฆ์ นายวันชัย คงเกษม ผู้ว่าราชการจังหวัดอุดรธานี เป็นประธานฝ่ายฆราวาส ในพิธีทำบุญตักบาตรแด่พระภิกษุสงฆ์ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมี รองผู้ว่าราชการจังหวัดอุดรธานี หัวหน้าส่วนราชการ ผู้บริหารท้องถิ่น ข้าราชการ และประชาชนชาวอุดรธานี ร่วมพิธี
4. จังหวัดลำปาง ที่วัดพระแก้วดอนเต้าสุชาดาราม พระอารามหลวง นางสาวดวงเดือน ไชยชนะ รองนายกเทศมนตรีนครลำปาง และนางสาวอุษา สมคิด ผู้อำนวยการสำนักการศึกษา เทศบาลนครลำปาง พร้อมด้วยพนักงานเทศบาล เจ้าหน้าที่ในสังกัด และประชาชนในพื้นที่ ร่วมพิธีถวายภัตตาหารเพล และน้ำปานะ แด่พระภิกษุสงฆ์ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
5. จังหวัดบุรีรัมย์ ที่วัดกลาง พระอารามหลวง อ.เมืองบุรีรัมย์ นางวรารัตน์ แป้นประโคน รองนายกเทศมนตรีตำบลโคกขมิ้น พร้อมด้วยพนักงานเทศบาล เจ้าหน้าที่สังกัดเทศบาลตำบลโคกขมิ้น และประชาชนในพื้นที่ ร่วมพิธีถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
6. จังหวัดฉะเชิงเทรา ที่วัดพระธาตุวาโย อ.สนามชัยเขต นายเฉลิมเกียรติ ศรีเสาวคนธร นายกองค์การบริหารส่วนตำบลลาดกระทิง เป็นประธานพิธีเจริญพระพุทธมนต์และเจริญจิตภาวนา เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมี พนักงานส่วนตำบล เจ้าหน้าที่สังกัดองค์การบริหารส่วนตำบลลาดกระทิง และประชาชนในพื้นที่ ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ และสำหรับจังหวัดที่ครบกำหนดเวลาการดำเนินโครงการบรรพชาอุปสมบทฯ แล้ว ขอเชิญชวนพี่น้องประชาชนทุกศาสนิกได้ร่วมกันทำกิจกรรมทางศาสนา และกิจกรรมบำเพ็ญสาธารณประโยชน์ เพื่อเป็นการแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน พสกนิกรทั่วประเทศ ร่วมอนุโมทนาถวายพระราชกุศลถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน

ที่มา : https://www.thaigov.go.th/news/contents/details/64174