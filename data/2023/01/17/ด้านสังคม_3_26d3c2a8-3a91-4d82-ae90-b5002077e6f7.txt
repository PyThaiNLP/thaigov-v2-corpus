รัฐบาลไทย-ข่าวทำเนียบรัฐบาล-ปลัด พม. มอบรถยนต์ มูลค่า 599,000 บาท แก่ผู้โชคดีรางวัลที่ 1 จาก "บัตร พม. เชิญรับโชค" สลากบำรุงสภากาชาดไทย ปี 2565


วันอังคารที่ 17 มกราคม 2566
ปลัด พม. มอบรถยนต์ มูลค่า 599,000 บาท แก่ผู้โชคดีรางวัลที่ 1 จาก "บัตร พม. เชิญรับโชค" สลากบำรุงสภากาชาดไทย ปี 2565
ปลัด พม. มอบรถยนต์ มูลค่า 599,000 บาท แก่ผู้โชคดีรางวัลที่ 1 จาก "บัตร พม. เชิญรับโชค" สลากบำรุงสภากาชาดไทย ปี 2565
วันนี้ (17 ม.ค. 66) เวลา 14.00 น. ที่กระทรวง พม. สะพานขาว ถนนกรุงเกษม กรุงเทพฯ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานในพิธีมอบรางวัลสลากบำรุงสภากาชาดไทย "บัตร พม. เชิญรับโชค" กระทรวงการพัฒนาสังคมและความมั่นคงของมนุษย์ ประจำปี 2565 รางวัลที่ 1 รถยนต์ Mazda2 1.3 C มูลค่า 599,000 บาท ให้กับนายคมสัน พิลาสมบัติ ผู้โชคดีถูกรางวัลที่ 1 โดยมีผู้บริหารกระทรวง พม. ร่วมเป็นสักขีพยาน
นายอนุกูล กล่าวว่า เมื่อวันที่ 8 - 18 ธันวาคม 2565 ณ สวนลุมพินี กระทรวง พม. ได้ร่วมงานออกร้านงานกาชาด ประจำปี 2565 ภายใต้แนวคิด “9 ทศวรรษ ใต้ร่มพระบารมี สดุดีสภานายิกาสภากาชาดไทย” เนื่องในโอกาสมหามงคลที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงเจริญ พระชนมพรรษา 90 พรรษา และทรงดำรงตำแหน่งองค์สภานายิกาสภากาชาดไทยครบ 66 ในปี 2565 พร้อมทั้งจำหน่ายสลากบำรุงสภากาชาดไทย "บัตร พม. เชิญรับโชค" กระทรวงการพัฒนาสังคมและความมั่นคงของมนุษย์ ประจำปี 2565 ซึ่งมีรางวัลรวมมูลค่ากว่า 1,200,000 บาท โดยมีรางวัลที่ 1 เป็นรถยนต์ Mazda2 1.3 C จำนวน 1 รางวัล มูลค่า 599,000 บาท
#พมช่วย24ชม
#ช่วย24ชม
#ข่าวพม

ที่มา : https://www.thaigov.go.th/news/contents/details/63858