รัฐบาลไทย-ข่าวทำเนียบรัฐบาล-MDES หารือความร่วมมือด้าน ICT กับ ITU


วันอังคารที่ 17 มกราคม 2566
MDES หารือความร่วมมือด้าน ICT กับ ITU
MDES หารือความร่วมมือด้าน ICT กับ ITU
เมื่อวันที่ 17 มกราคม 2566 - นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ให้การต้อนรับ Ms. Atsuko Okuda ผู้อำนวยการสำนักงานภูมิภาคเอเชียและแปซิฟิกของสหภาพโทรคมนาคมระหว่างประเทศ (ITU) เนื่องในโอกาสวันขึ้นปีใหม่ 2566 และร่วมหารือเกี่ยวกับความร่วมมือด้าน ICT ระหว่างกระทรวงฯ และ ITU โดยนายณัฐพล ได้กล่าวถึงนโยบายสำคัญของกระทรวงฯ เรื่อง การขจัดปัญหา อาชญากรรมออนไลน์ หาก ITU สามารถนำประเด็นดังกล่าวไปพิจารณาเพื่อจัดกิจกรรมที่เกี่ยวข้องในกรอบงานของ ITU และระหว่างประเทศสมาชิก อาทิ การแบ่งปันประสบการณ์และแลกเปลี่ยนความเห็นในเรื่องอาชญากรรมออนไลน์ และการจัดฝึกอบรมให้ความรู้เรื่องทักษะด้านดิจิทัลและการรู้เท่าทันภัยออนไลน์ ด้าน Ms. Atsuko ได้กล่าวขอบคุณกระทรวงฯ ที่ให้ความร่วมมือและสนับสนุนการดำเนินงานของ ITU มาโดยตลอด และเห็นด้วยกับประเด็นอาชญากรรมออนไลน์ที่เป็นปัญหาสำคัญในปัจจุบันที่เกิดขึ้นทั่วโลก และยินดีที่จะให้ความร่วมมือกับไทยในประเด็นดังกล่าวต่อไป ณ ห้องรับรอง ชั้น 8 กระทรวงดิจิทัลเพื่อเศรษฐกิจและสังคม
_________________

ที่มา : https://www.thaigov.go.th/news/contents/details/63852