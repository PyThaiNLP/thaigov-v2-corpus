รัฐบาลไทย-ข่าวทำเนียบรัฐบาล-ข่าวดี! รับสมัคร คนหางานทักษะภาษาอังกฤษดี ทำงานบนเรือสำราญ 1,500 อัตรา รายได้สูงสุดกว่า 8 หมื่นบาทต่อเดือน


วันอังคารที่ 17 มกราคม 2566
17/01/2566
พิมพ์
ข่าวดี! รับสมัคร คนหางานทักษะภาษาอังกฤษดี ทำงานบนเรือสำราญ 1,500 อัตรา รายได้สูงสุดกว่า 8 หมื่นบาทต่อเดือน
นายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า ผู้รับอนุญาตจัดหางานให้คนหางานเพื่อไปทำงานเป็นคนประจำเรือ เปิดรับสมัครคนไทยมีทักษะภาษาอังกฤษ อายุ 21 ปีขึ้นไป
ไปทำงานบนเรือสำราญต่างประเทศกับนายจ้าง บริษัท ซีทีไอ กรุ๊ป เวิลด์ไวด์ เซอร์วิสเซส อิงค์ (ประเทศสหรัฐอเมริกา) จำนวน 37 ตำแหน่ง รวม 1,500 อัตรา อาทิ ตำแหน่ง หัวหน้าครัว บริกร พนักงานบริการเครื่องดื่ม ช่างเทคนิคไฟฟ้า แม่บ้าน พนักงานกำจัดขยะ ระยะเวลาการทำงานบนเรือ ครั้งละ 6 - 9 เดือน รายได้ตั้งแต่ 19,618 - 87,176 บาทต่อเดือน ตามอัตราค่าจ้างแต่ละตำแหน่ง ไม่รวมค่าตอบแทนพิเศษ โดยนายจ้างจะรับผิดชอบที่พักและอาหารตลอดระยะเวลาการทำงาน ผู้ที่สนใจสามารสมัครได้ตั้งแต่ 18 มกราคม – 16 กุมภาพันธ์ 2566
“คนไทยเรามีอัธยาศัยที่ดี มีพื้นฐานการบริการที่สุภาพ และมีบุคลิกภาพที่ยิ้มแย้มแจ่มใส เป็นที่ต้องการของนายจ้างในต่างประเทศมาโดยตลอด การไปทำงานต่างประเทศจะช่วยเปิดโลกทัศน์ เพิ่มประสบการณ์การทำงาน พร้อมสร้างรายได้ และนำเงินตราจากต่างประเทศเข้าสู่ระบบเศรษฐกิจประเทศไทย ซึ่งการส่งเสริมแรงงานไทยให้เดินทางไปทำงานต่างประเทศเป็นเรื่องที่พล.อ.ประยุทธ์ จันทร์โอชา นายกรัฐมนตรี ให้ความสำคัญมาโดยตลอด” รัฐมนตรีว่าการกระทรวงแรงงาน กล่าว
ด้านนายไพโรจน์ โชติกเสถียร อธิบดีกรมการจัดหางาน กล่าวว่า บริษัทจัดหางาน ซีทีไอ (ประเทศไทย) จำกัด ซึ่งเป็นผู้รับอนุญาตจัดหางานให้คนหางานเพื่อไปทำงานเป็นคนประจำเรือ ได้ยื่นหนังสือสัญญาการให้บริการสรรหาบุคลากร (AGREEMENT FOR RECRUITING SERVICES) และหนังสือแสดงความต้องการแรงงานของนายจ้างในต่างประเทศ (Demand Letter) ต่อกรมการจัดหางาน เพื่อเตรียมการรับสมัครคนไทย เพื่อไปทำงานเป็นคนประจำเรือบนเรือต่างประเทศ โดยผู้สมัครงานจะต้องมีประสบการณ์ตามตำแหน่งที่สมัคร อย่างน้อย  6 – 12 เดือน สามารถสื่อสารภาษาอังกฤษได้ดี  โดยมีอัตราค่าจ้าง ดังนี้
สายเรือสำราญคูนาร์ด
1.พนักงานบริการเครื่องดื่ม จำนวน 55 คน อัตราค่าตอบแทน 24,514 บาทต่อเดือน
2.หัวหน้าคนครัว จำนวน 24 คน อัตราค่าตอบแทน 84,762 บาทต่อเดือน
3.หัวหน้าครัวขนมปัง จำนวน 50 คน อัตราค่าตอบแทน 87,040 บาทต่อเดือน
4.หัวหน้าครัวขนมหวาน จำนวน 32 คน อัตราค่าตอบแทน 87,040 บาทต่อเดือน
5.คนครัว จำนวน 58 คน อัตราค่าตอบแทน 33,966 บาทต่อเดือน
6.ผู้ช่วยหัวหน้าครัว จำนวน 50 คน อัตราค่าตอบแทน 58,956 บาทต่อเดือน
7.ผู้ช่วยหัวหน้าครัวขนมปัง จำนวน 12 คน อัตราค่าตอบแทน  58,956 บาทต่อเดือน
8.ผู้ช่วยหัวหน้าครัวขนมหวาน จำนวน 28 คน อัตราค่าตอบแทน 60,554 บาทต่อเดือน
9.ผู้ช่วยครัวล้าง จำนวน 50 คน อัตราค่าตอบแทน 24,514 บาทต่อเดือน
10.ผู้ช่วยแม่บ้าน จำนวน 14 คน อัตราค่าตอบแทน 24,514 บาทต่อเดือน
11.บริกร จำนวน 47 คน อัตราค่าตอบแทน 61,642 บาทต่อเดือน
12.ผู้ช่วยร้านอาหาร จำนวน 27 คน อัตราค่าตอบแทน 24,514 บาทต่อเดือน
13.พ่อบ้าน จำนวน 8 คน อัตราค่าตอบแทน 70,040 บาทต่อเดือน
14.ผู้ควบคุมดูแลสระว่ายน้ำ จำนวน 9 คน อัตราค่าตอบแทน 23,834 บาทต่อเดือน
สายเรือสำราญมารีนไทม์
15.ลูกเรือ ระดับ 2/กะลาสี จำนวน 10 คน อัตราค่าตอบแทน 37,162 บาทต่อเดือน
16.ผู้ช่วยช่างไฟ จำนวน 4 คน อัตราค่าตอบแทน 36,516 บาทต่อเดือน
17.ช่างเทคนิคไฟฟ้า จำนวน 4 คน อัตราค่าตอบแทน 87,176 บาทต่อเดือน
18.สรั่งห้องเย็น กะลาสี จำนวน 4 คน อัตราค่าตอบแทน 64,430 บาทต่อเดือน
19.ช่างเครื่อง จำนวน 10 คน อัตราค่าตอบแทน 54,298 บาทต่อเดือน
20.พนักงานกำจัดขยะ จำนวน 8 คน อัตราค่าตอบแทน อัตราค่าตอบแทน 36,686 บาทต่อเดือน
21.ช่างเช็ด/ลูกเรือเข้ายามฝ่ายช่างกล จำนวน 8 คน อัตราค่าตอบแทน 36,686 บาทต่อเดือน
สายเรือสำราญพีแอนด์โอ
22.พนักงานบริการเครื่องดื่ม จำนวน 55 คน อัตราค่าตอบแทน 40,630 บาทต่อเดือน
23.หัวหน้าคนครัว จำนวน 44 คน อัตราค่าตอบแทน 56,236 บาทต่อเดือน
24.หัวหน้าครัวขนมปัง จำนวน 35 คน อัตราค่าตอบแทน 58,990 บาทต่อเดือน
25.หัวหน้าครัวขนมหวาน จำนวน 35 คน อัตราค่าตอบแทน 58,990 บาทต่อเดือน
26.ผู้ช่วยหัวหน้าคนครัว จำนวน 31 คน อัตราค่าตอบแทน 35,020 บาทต่อเดือน
27.พนักงานครัวขนมปัง จำนวน 20 คน อัตราค่าตอบแทน 46,240 บาทต่อเดือน
28.หัวหน้าครัวขนมหวาน จำนวน 34 คน อัตราค่าตอบแทน 36,720 บาทต่อเดือน
29.พนักงานดูแลห้องพัก จำนวน 49 คน อัตราค่าตอบแทน 36,720 บาทต่อเดือน
30.พนักงานเสิร์ฟ จำนวน 72 คน อัตราค่าตอบแทน 39,236 บาทต่อเดือน
31.พนักงานดูแลห้องอาหารบุฟเฟ่ต์ จำนวน 21 คน อัตราค่าตอบแทน 19,618 บาทต่อเดือน
32.พนักงานเสิร์ฟ จำนวน 80 คน อัตราค่าตอบแทน 46,240 บาทต่อเดือน
33.ผู้ควบคุมดูแลสระว่ายน้ำ จำนวน 12 คน อัตราค่าตอบแทน 29,784 บาทต่อเดือน
สายเรือสำราญลอนดอน เวลเนส อคาเดมี่
34.พนักงานนวด จำนวน 300 คน อัตราค่าตอบแทน  27,200 บาทต่อเดือน
35.ช่างทำเล็บ  จำนวน 69 คน อัตราค่าตอบแทน 27,200 บาทต่อเดือน
36.ช่างทำผม จำนวน 57 คน อัตราค่าตอบแทน  27,200 บาทต่อเดือน
37.ผู้ฝึกสอนการออกกำลังกาย จำนวน 74 คน อัตราค่าตอบแทน 27,200 บาทต่อเดือน
ทั้งนี้ ผู้ที่สนใจติดต่อสอบถามได้ที่ LINE ID :@cit-thailand หรือ cti-recruit1หรือที่ Facebook Fan page :  CTI-THAILAND สมัครงานเรือสำราญ และเว็บไซต์ www.cti-thailand.co และ sealinkk.cti-thailand.co

ที่มา : https://www.thaigov.go.th/news/contents/details/63826