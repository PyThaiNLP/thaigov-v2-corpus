รัฐบาลไทย-ข่าวทำเนียบรัฐบาล-ธอส. คัดบ้านมือสอง 1,000 กว่ารายการ ลดสูงสุดถึง 50% ราคาขายต่ำสุดเพียง 75,000 บาทในงาน GHB ALL HOME EXPO 2023 @รามอินทรา


วันอังคารที่ 17 มกราคม 2566
17/01/2566
พิมพ์
ธอส. คัดบ้านมือสอง 1,000 กว่ารายการ ลดสูงสุดถึง 50% ราคาขายต่ำสุดเพียง 75,000 บาทในงาน GHB ALL HOME EXPO 2023 @รามอินทรา
ธอส. จัดงานมหกรรมบ้านมือสอง ธอส.: GHB ALL HOME EXPO 2023 ครั้งที่ 1 @รามอินทรา ระหว่างวันที่ 20-22 ม.ค.2566 ณ ศูนย์การค้าเซ็นทรัล อีสต์วิลล์ นำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ในพื้นที่กรุงเทพฯ และปริมณฑล มาจำหน่าย 1,033 รายการ
ธนาคารอาคารสงเคราะห์ (ธอส.) เอาใจคนอยากมีบ้านรับปีกระต่าย 2566 จัดงานมหกรรมบ้านมือสอง ธอส.: GHB ALL HOME EXPO 2023 ครั้งที่ 1 @รามอินทรา ระหว่างวันที่ 20-22 มกราคม 2566 ณ ศูนย์การค้าเซ็นทรัล อีสต์วิลล์ นำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ในพื้นที่กรุงเทพฯ และปริมณฑล มาจำหน่าย 1,033 รายการ พร้อมส่วนลดสูงสุด 50% จากราคาประเมินปัจจุบัน โดยทรัพย์ที่มีราคาต่ำสุด มีราคาเพียง 75,000 บาท เท่านั้น!! ได้แก่ ทรัพย์ประเภทห้องชุด ชั้นที่ 4 จาก 4 ชั้น ขนาดเนื้อที่ 20.37 ตารางเมตร ในโครงการคุณดินทอง 1 เขตบางเขน กรุงเทพฯ โดยผู้ที่ซื้อทรัพย์ภายในงานสามารถเลือกผ่อนดาวน์ 0% นานสูงสุด 1 ปี ผู้ที่จองซื้อภายในงานรับฟรีกระเป๋าอเนกประสงค์ 1 ราย/1 ใบ และสำหรับลูกค้า 75 รายแรก ที่ทำสัญญาจะซื้อจะขายภายในระยะเวลาที่ธนาคารกำหนดรับบัตรกำนัลแทนเงินสดมูลค่า 1,000 บาททันที (เงื่อนไขเป็นไปตามที่ธนาคารกำหนด) พิเศษ !! กิจกรรม LIVE สด “โครงการบ้านพร้อมอยู่” พร้อมให้ความรู้เรื่อง รีโนเวทบ้านมือสองที่พร้อมเข้าอยู่ โดยวิศวกรผู้เชี่ยวชาญ (วันอาทิตย์ที่ 22 มกราคม 2566 เวลา 15.00 – 15.30 น.) ดูข้อมูลทรัพย์หรือสอบถามข้อมูลเพิ่มเติมได้ที่ GHBank Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : GHBALLHOME

ที่มา : https://www.thaigov.go.th/news/contents/details/63836