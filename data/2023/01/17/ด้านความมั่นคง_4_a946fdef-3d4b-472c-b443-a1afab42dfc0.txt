รัฐบาลไทย-ข่าวทำเนียบรัฐบาล-พสกนิกรทั่วประเทศ ร่วมปฏิบัติบูชาทำบุญตักบาตรพระสงฆ์อุปสมบทถวายพระพรฯ เพื่อถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร


วันจันทร์ที่ 16 มกราคม 2566
16/01/2566
พิมพ์
พสกนิกรทั่วประเทศ ร่วมปฏิบัติบูชาทำบุญตักบาตรพระสงฆ์อุปสมบทถวายพระพรฯ เพื่อถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร
พสกนิกรทั่วประเทศ ร่วมปฏิบัติบูชาทำบุญตักบาตรพระสงฆ์อุปสมบทถวายพระพรฯ เพื่อถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรในเร็ววัน
พสกนิกรทั่วประเทศ ร่วมปฏิบัติบูชาทำบุญตักบาตรพระสงฆ์อุปสมบทถวายพระพรฯ เพื่อถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (16 ม.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่คณะรัฐมนตรีได้มีมติเห็นชอบเมื่อวันที่ 27 ธันวาคม 2565 ให้กระทรวงมหาดไทยดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยได้รับเมตตาจากเจ้าพระคุณสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประธานกรรมการมหาเถรสมาคม โปรดเมตตาประทานผ้าไตร 76 ไตร ให้กับจังหวัด จังหวัดละ 1 ไตร โดยเสด็จพระกุศลในโครงการฯ นี้ด้วย ซึ่งขณะนี้ทุกจังหวัดทั่วประเทศ ได้จัดโครงการบรรพชาอุปสมบท 99 รูป เพื่อถวายเป็นพระราชกุศลฯ ครบทุกจังหวัดแล้ว มีพระสงฆ์อุปสมบทถวายพระราชกุศลถวายพระพรฯ รวมทั้งหมด 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ จังหวัดหนองบัวลำภู ได้มีการจัดพิธีทำบุญตักบาตร พระสงฆ์ จำนวน 107 รูป ตามโครงการบรรพชาอุปสมบท เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ ลานหน้าพระพุทธรัตนเอกโกเมนทร์ วัดพัชรกิตติยาภาราม บ้านห้วยเตย ต.หนองหว้า อ.เมืองหนองบัวลำภู โดยมีนายอนุพงษ์ คำภูแก้ว รองผู้ว่าราชการจังหวัดหนองบัวลำภู พร้อมหัวหน้าส่วนราชการ ทหาร ตำรวจ ผู้บริหารองค์กรปกครองส่วนท้องถิ่น และประชาชนชาวจังหวัดหนองบัวลำภู ร่วมพิธี นอกจากนี้ยังมีหลายจังหวัดที่ได้จัดพิธีทางศาสนาและประกอบศาสนกิจเพื่อถวายพระราชกุศลถวายพระพรฯ อาทิ
1. จังหวัดกำแพงเพชร ที่บริเวณหน้าจวนผู้ว่าราชการจังหวัดกำแพงเพชร อ.เมืองกำแพงเพชร นายชาธิป รุจนเสรี ผู้ว่าราชการจังหวัดกำแพงเพชร พร้อมด้วยหัวหน้าส่วนราชการ ข้าราชการ ประชาชนจิตอาสา และพุทธศาสนิกชนชาวจังหวัดกำแพงเพชร ร่วมทำบุญตักบาตรข้าวสารอาหารแห้ง พระภิกษุตามโครงการบรรพชาอุปสมบท 99 รูป เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
2. จังหวัดร้อยเอ็ด ที่ลานสาเกตนคร สวนสมเด็จพระศรีนครินทร์ร้อยเอ็ด ต.ในเมือง อ.เมืองร้อยเอ็ด นายชัยวัฒน์ ชัยเวชพิสิฐ รองผู้ว่าราชการจังหวัดร้อยเอ็ด เป็นประธานในพิธีทำบุญตักบาตรพระสงฆ์และสามเณร จำนวน 106 รูป ตามโครงการบรรพชาอุปสมบท เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมี นางนภาพร ชัยเวชพิสิฐ รองนายกเหล่ากาชาดจังหวัดร้อยเอ็ด นายไพโรจน์ จิตรจักร์ ปลัดจังหวัดร้อยเอ็ด หัวหน้าส่วนราชการ และพุทธศาสนิกชนชาวร้อยเอ็ด ร่วมพิธี
3. จังหวัดเพชรบุรี ที่วัดมหาธาตุ วรวิหาร ต.คลองกระแซง อ.เมืองเพชรบุรี นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี นำส่วนข้าราชการ ภาคเอกชน และประชาชนชาวเพชรบุรี ประกอบพิธีทำบุญตักบาตรข้าวสาร อาหารแห้ง และเครื่องใช้ แด่พระสงฆ์และสามเณรตามโครงการบรรพชาอุปสมบท จำนวน 120 รูป เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรในเร็ววัน
4. จังหวัดสระบุรี ที่วัดศรีบุรีรตนาราม (สำนักปฏิบัติธรรมสิริธรรมมุนี) ต.ปากเพรียว อ.เมืองสระบุรี นายผล ดำธรรม ผู้ว่าราชการจังหวัดสระบุรี พร้อมด้วย หัวหน้าส่วนราชการ ข้าราชการ ภาคเอกชน และพุทธศาสนิกชนชาวสระบุรี ร่วมพิธีเจริญพระพุทธมนต์และทำบุญตักบาตรแด่พระสงฆ์ 99 รูป ตามโครงการบรรพชาอุปสมบท เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร มีพระพลานามัยแข็งแรงในเร็ววัน
5. จังหวัดอุบลราชธานี ที่วัดมณีวนาราม ต.ในเมือง อ.เมืองอุบลราชธานี นายชลธี ยังตรง ผู้ว่าราชการจังหวัดอุบลราชธานี มอบหมายให้ นางทรงลักษณ์ วรภัย รองผู้ว่าราชการจังหวัดอุบลราชธานี พร้อมด้วยหัวหน้าส่วนราชการ ข้าราชการ และประชาชนชาวอุบลราชธานี ร่วมทำบุญตักบาตรและถวายภัตตาหารเพล พระสงฆ์ จำนวน 102 รูป ตามโครงการบรรพชาอุปสมบท เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระประชวร และมีพลานามัยแข็งแรงโดยเร็ววัน
6. จังหวัดตรัง ที่วัดเขาแก้ว ต.นาเมืองเพชร อ.สิเกา นายขจรศักดิ์ เจริญโสภา ผู้ว่าราชการจังหวัดตรัง เป็นประธานในพิธีเจริญพระพุทธมนต์และทำบุญตักบาตรโครงการบรรพชาอุปสมบท 99 รูป ถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ และประชาชนชาวตรัง ร่วมพิธี
7. จังหวัดน่าน ที่บริเวณข่วงเมืองน่าน ต.ในเวียง อ.เมืองน่าน นายวิบูรณ์ แววบัณฑิต ผู้ว่าราชการจังหวัดน่าน เป็นประธานพิธีทำบุญตักบาตรถวายพระราชกุศลและพิธีเจริญพระพุทธมนต์ โครงการบรรพชาอุปสมบท 99 รูป ถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระประชวร และมีพลานามัยแข็งแรงโดยเร็ววัน โดยมี หัวหน้าส่วนราชการ ข้าราชการศาล ทหาร ตำรวจ ภาครัฐ ภาคเอกชน และประชาชนชาวน่าน ร่วมพิธี
8. จังหวัดนครปฐม ที่สำนักร่มธรรม องค์พระปฐมเจดีย์ วัดพระปฐมเจดีย์ ราชวรมหาวิหาร อ.เมืองนครปฐม นายอธิสรรค์ อินทร์ตรา รองผู้ว่าราชการจังหวัดนครปฐม พร้อมด้วยหัวหน้าส่วนราชการ หน่วยงานในสังกัดกระทรวงเกษตรและสหกรณ์ หน่วยงานในสังกัดสำนักนายกรัฐมนตรี และหน่วยงานอิสระ ร่วมเป็นเจ้าภาพถวายภัตตาหารเพลแก่พระภิกษุสงฆ์ที่เข้าร่วมอุปสมบทในโครงการบรรพชาอุปสมบท จำนวน 99 รูป ถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ในขณะนี้ เป็นห้วงเวลาของการอุปสมบท ตามโครงการบรรพชาอุปสมบท 99 รูป เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ใน 76 จังหวัดทั่วประเทศ จึงขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ ตลอดระยะเวลาการจัดโครงการฯ เพื่อแสดงความจงรักภักดีและน้อมถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/63813