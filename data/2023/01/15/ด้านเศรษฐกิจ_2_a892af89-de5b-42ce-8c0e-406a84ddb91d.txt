รัฐบาลไทย-ข่าวทำเนียบรัฐบาล-ก.อุตฯ ร่วมออกบูธงานวันเด็กแห่งชาติ ณ กระทรวงศึกษาธิการ


วันเสาร์ที่ 14 มกราคม 2566
14/01/2566
พิมพ์
ก.อุตฯ ร่วมออกบูธงานวันเด็กแห่งชาติ ณ กระทรวงศึกษาธิการ
ก.อุตฯ ร่วมออกบูธงานวันเด็กแห่งชาติ ณ กระทรวงศึกษาธิการ
วันนี้ (14 มกราคม 2566) เวลา 08.00-10.00 น. นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม เป็นผู้แทนปลัดกระทรวงอุตสาหกรรม (นายณัฐพล รังสิตพล) ร่วมเป็นเกียรติในงานฉลองวันเด็กแห่งชาติ ประจำปี 2566 โดยมี พลเอก ประยุทธ์ จันทร์โอชา นายกรัฐมนตรี เป็นประธานในพิธีเปิดงานฯ ณ บริเวณกระทรวงศึกษาธิการ
ทั้งนี้ รสอ.รก.ผตร. ได้เยี่ยมชมและร่วมกิจกรรม พร้อมมอบของรางวัลให้แก่เด็กและเยาวชนในบูธของกรมโรงงานอุตสาหกรรม มีนางจุฬารัตน์ มณีเสถียรรัตนา เลขานุการกรม ให้การต้อนรับ และบูธสำนักงานมาตรฐานผลิตภัณฑ์อุตสาหกรรม มีนายนฤบดินทร์ วุฒิธรรม เลขานุการกรม และนางรจนา มาดหมาย ผู้อำนวยการกองส่งเสริมและพัฒนาด้านการมาตรฐาน ร่วมด้วย ซึ่งทั้งสองหน่วยงานในสังกัดกระทรวงอุตสาหกรรมดังกล่าวได้มาออกบูธในงานวันเด็กแห่งชาติปีนี้

ที่มา : https://www.thaigov.go.th/news/contents/details/63746