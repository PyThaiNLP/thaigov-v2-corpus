รัฐบาลไทย-ข่าวทำเนียบรัฐบาล-ผู้นำแรงงานเชียร์ รมว. เฮ้ง รวมพลังให้กำลังใจสานงานกระทรวงแรงงานต่อ


วันศุกร์ที่ 13 มกราคม 2566
13/01/2566
พิมพ์
ผู้นำแรงงานเชียร์ รมว. เฮ้ง รวมพลังให้กำลังใจสานงานกระทรวงแรงงานต่อ
รมว.แรงงาน ยืนยันจะใช้เวลาที่เหลืออยู่ตรงนี้ ทำเพื่อพี่น้องผู้ใช้แรงงานอย่างเต็มที่ให้ดีที่สุดกำชับให้หน่วยงานในสังกัดกระทรวงแรงงานทำงานเชิงรุกอย่างเต็มที่ พร้อมมอบหมายให้กรมสวัสดิการและคุ้มครองแรงงาน และหน่วยงานที่เกี่ยวข้อง พิจารณาดำเนินการตามข้อเร
นายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า วันนี้ (13 มกราคม 2566) นายมานิตย์ พรมการีย์กุล ประธานสภาองค์การลูกจ้างแรงงานยานยนต์แห่งประเทศไทย นำลูกจ้างแรงงานยานยนต์แห่งประเทศไทย สภาองค์การลูกจ้างสภาแรงงานอุตสาหกรรมเอกชน สภาองค์การนายจ้าง พนักงานองค์การขนส่งมวลชนกรุงเทพ (ขสมก.) เข้าพบเพื่ออวยพรปีใหม่พร้อมให้กำลังใจผม โดยขอให้สานต่องานของกระทรวงแรงงานที่ได้สร้างไว้ อาทิ มาตรการ 3 ขอ (ขอเลือก ขอกู้ และขอคืน) ของสำนักงานประกันสังคม สินเชื่อที่อยู่อาศัยเพื่อผู้ประกันตนมาตรา 33 การหาตลาดจ้างนอกประเทศ “ไทยมีงานทำ” การฝึกอาชีพแก่แรงงานอิสระ รวมถึงการให้ความคุ้มครองแรงงานทั้งในระบบและนอกระบบ ซึ่งผมในฐานะผู้ผลักดันและขับเคลื่อนการทำงานของกระทรวงแรงงานเพื่อให้พี่น้องผู้ใช้แรงงานทุกคนมีคุณภาพชีวิตที่ดีขึ้น พร้อมที่จะดูแลช่วยเหลือผู้ใช้แรงงานทุกคนในทุกมิติ ด้วยความมุ่งมั่นและตั้งใจ สำหรับข้อเรียกร้องของพี่น้องผู้ใช้แรงงานทุกกลุ่มจะดำเนินการตามกระบวนต่าง ๆ ให้เร็วที่สุด ซึ่งผมได้มอบหมายให้กรมสวัสดิการและคุ้มครองแรงงานพิจารณาดำเนินการตามข้อเรียกร้องของผู้นำแรงงานโดยเร่งด่วนต่อไป
นายสุชาติ กล่าวต่อว่า ผมต้องขอขอบคุณพี่น้องผู้ใช้แรงงานที่มาสวัสดีปีใหม่ 2566 ในวันนี้ ผมยืนยันว่าจะใช้เวลาที่เหลืออยู่ตรงนี้ ทำเพื่อพี่น้องผู้ใช้แรงงานอย่างเต็มที่ ในฐานะ รมว.แรงงาน ให้ดีที่สุด พร้อมทั้งกำชับให้หน่วยงานในสังกัดกระทรวงแรงงานดำเนินงานตามภารกิจหน้าที่แต่ละหน่วยงานอย่างเต็มที่ เพื่อคุณภาพชีวิตของพี่น้องผู้ใช้แรงงานให้ดีขึ้น พร้อมเน้นย้ำว่าจะไม่ทิ้งพี่น้องผู้ใช้แรงงานไว้หลังข้าง เพราะพี่น้องแรงงานทุกคนถือว่าเป็นพลังในการขับเคลื่อนประเทศที่สำคัญอย่างยิ่ง และยินดีดูแลช่วยเหลือพี่น้องผู้ใช้แรงงานทุกคน หากพี่น้องแรงงานต้องเผชิญปัญหาด้านแรงงาน ผมก็พร้อมที่จะให้ความช่วยเหลือพี่น้องผู้ใช้แรงงานทุกระดับอย่างเต็มที่ อย่างไรก็ตาม กระทรวงแรงงานมุ่งมั่นทำงานเพื่อมุ่งเป้าให้พี่น้องแรงงานทุกกลุ่มทุกคน ได้รับการคุ้มครองและได้รับความเป็นธรรมตามสิทธิทางกฎหมายสอดคล้องกับสิทธิมนุษยชนอย่างเป็นรูปธรรมต่อไป
ด้านนายมานิตย์ พรมการีย์กุล ประธานสภาองค์การลูกจ้างแรงงานยานยนต์แห่งประเทศไทย กล่าวว่า ผมในนามผู้นำแรงงาน ขอขอบคุณท่าน รมว.แรงงาน ในฐานะผู้นำขับเคลื่อนการทำงานเพื่อพี่น้องผู้ใช้แรงงานในห้วงปี 2565 ที่ผ่านมา ซึ่งถือว่าท่านเป็นบุคคลสำคัญของพี่น้องผู้ใช้แรงงานทุกคน และเป็นส่วนสำคัญในการผลักดันนโยบายต่าง ๆ ทำให้พวกเราพี่น้องผู้ใช้แรงงานสัมผัสได้ถึงความจริงใจและจริงจังที่ท่าน รมว.แรงงาน มีความห่วงใยพวกเราทุกคน ผมรู้สึกประทับใจที่ท่าน รมว.แรงงาน อยู่เคียงข้างเสมอ และทุกครั้งที่พวกเราพี่น้องผู้ใช้แรงงานประสบกับปัญหาต่าง ๆ ด้านแรงงาน ท่านก็ยินดีที่จะยื่นมือเข้ามาช่วยพวกเราทุกคน จากวันแรกที่ท่านรมว.แรงงาน ได้เข้ามาดำรงตำแหน่ง จนถึงวันนี้ ท่านรมว.แรงงาน ได้ส่งเสริมการพัฒนาศักยภาพ กฎหมาย และสร้างผลงานใหม่ ๆ มาอย่างต่อเนื่อง ผมมุ่งหวังว่า ท่านรมว. แรงงาน จะได้กลับมาสานงานต่อที่ ได้ทำไว้ พวกเราผู้นำแรงงานจะเชียร์และให้กำลังใจท่านตลอดไป
+++++++++++++++++++
กองเผยแพร่และประชาสัมพันธ์
13 มกราคม 2566

ที่มา : https://www.thaigov.go.th/news/contents/details/63720