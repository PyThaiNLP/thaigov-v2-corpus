รัฐบาลไทย-ข่าวทำเนียบรัฐบาล-รสอ.รก.รปอ.ณัฏฐิญา เข้าร่วมการประชุมสัมมนาการมอบนโยบายและแนวทางจัดทำงบประมาณรายจ่ายประจำปีงบประมาณ พ.ศ. 2567


วันศุกร์ที่ 13 มกราคม 2566
13/01/2566
พิมพ์
รสอ.รก.รปอ.ณัฏฐิญา เข้าร่วมการประชุมสัมมนาการมอบนโยบายและแนวทางจัดทำงบประมาณรายจ่ายประจำปีงบประมาณ พ.ศ. 2567
รสอ.รก.รปอ.ณัฏฐิญา เข้าร่วมการประชุมสัมมนาการมอบนโยบายและแนวทางจัดทำงบประมาณรายจ่ายประจำปีงบประมาณ พ.ศ. 2567
เมื่อวันที่ 12 มกราคม 2566 นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เป็นผู้แทนกระทรวงอุตสาหกรรม เข้าร่วมการประชุมสัมมนาการมอบนโยบายและแนวทางจัดทำงบประมาณรายจ่ายประจำปีงบประมาณ พ.ศ. 2567 โดยมีพลเอก ประยุทธ์ จันทร์โอชา นายกรัฐมนตรี เป็นประธานการประชุม ณ ห้องรอยัล จูบิลี่ ศูนย์การประชุมและนิทรรศการ อิมแพค เมืองทองธานี
โดยแนวทางการจัดทำงบประมาณในปี 2567 ให้ดำเนินการตาม 6 แนวทาง ได้แก่ 1. น้อมนำแนวทางพระราชดำริ และ “หลักปรัชญาของเศรษฐกิจพอเพียง” 2. ให้ความสำคัญกับการดำเนินการเพื่อยกระดับศักยภาพประเทศในทุกมิติ 3.บริหารรายจ่ายประจำอย่างประหยัด คุ้มค่า มีประสิทธิภาพ สอดคล้องกับความจำเป็นในสถานการณ์ปัจจุบัน 4. ประเมินผลสำเร็จของการดำเนินงาน 5. ส่งเสริมการกระจายอำนาจให้แก่องค์กรปกครองส่วนท้องถิ่น และ 6. จัดทำงบประมาณให้ครอบคลุมทุกแหล่งเงิน และสอดคล้องกับยุทธศาสตร์ทั้ง 6 ด้าน คือ 1. ยุทธศาสตร์ด้านความมั่นคง 2. ยุทธศาสตร์ด้านการสร้างความสามารถในการแข่งขัน 3. ยุทธศาสตร์ด้านการพัฒนาและเสริมสร้างศักยภาพทรัพยากรมนุษย์ 4.ยุทธศาสตร์ด้านการสร้างโอกาสและความเสมอภาคทางสังคม 5. ยุทธศาสตร์ด้านการสร้างการเติบโตบนคุณภาพชีวิตที่เป็นมิตรต่อสิ่งแวดล้อม และ 6. ยุทธศาสตร์ด้านการปรับสมดุลและพัฒนาระบบบริหารจัดการภาครัฐ
การประชุมดังกล่าว มีนายศุภกิจ บุญศิริ รองอธิบดีกรมโรงงานอุตสาหกรรม นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม นายนรุณ สุขสมาน รองเลขาธิการคณะกรรมการอ้อยและน้ำตาลทราย และผู้บริหารหน่วยงานภายใต้กระทรวงอุตสาหกรรม เข้าร่วมด้วย

ที่มา : https://www.thaigov.go.th/news/contents/details/63685