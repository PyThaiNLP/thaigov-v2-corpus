รัฐบาลไทย-ข่าวทำเนียบรัฐบาล-การทางพิเศษแห่งประเทศไทย รับมอบสิ่งของพระราชทาน โครงการจิตอาสา "เราทำความดี เพื่อชาติ ศาสน์ กษัตริย์"


วันศุกร์ที่ 13 มกราคม 2566
การทางพิเศษแห่งประเทศไทย รับมอบสิ่งของพระราชทาน โครงการจิตอาสา "เราทำความดี เพื่อชาติ ศาสน์ กษัตริย์"
...
การทางพิเศษแห่งประเทศไทย รับมอบสิ่งของพระราชทาน โครงการจิตอาสา "เราทำความดี เพื่อชาติ ศาสน์ กษัตริย์"
เมื่อวันที่ 12 มกราคม 2566 เวลา 10.00 น. พล.ร.อ.คณีผล สงเจริญ รองสมุหราชองครักษ์ ผู้ช่วยผู้บัญชาการโรงเรียนจิตอาสาพระราชทาน เป็นประธานในพิธี มอบสิ่งของพระราชทาน โครงการจิตอาสา "เราทำความดี เพื่อชาติ ศาสน์ กษัตริย์" ให้กับผู้บริหาร พนักงานและลูกจ้างการทางพิเศษแห่งประเทศไทย ณ หอประชุม 0101 ชั้น 1 อาคารศูนย์บริหารทางพิเศษ กทพ.
ในการนี้ นายสุรเชษฐ์  เหล่าพูลสุข ผู้ว่าการการทางพิเศษแห่งประเทศไทย กระทรวงคมนาคม นางชินนาฏ  คุณเจริญ รองผู้ว่าการฝ่ายปฏิบัติการ ได้เข้ารับมอบสิ่งของพระราชทาน ประกอบด้วยหมวก ผ้าพันคอ และบัตรประจำตัว "ประชาชนจิตอาสา" ในครั้งนี้ด้วย
ในท้ายที่สุด ประธานในพิธีฯ ได้กล่าวชมเชยการทางพิเศษแห่งประเทศไทย ที่ให้การสนับสนุนภารกิจจิตอาสาพระราชทานมาโดยตลอด อาทิภารกิจทำความสะอาด จัดเก็บขยะ และวัชพืชบริเวณลำรางระบายน้ำเลียบถนนวิภาวดีรังสิต ซึ่งช่วยให้ประชาชนไม่ได้รับผลกระทบจากสถานการณ์น้ำท่วมที่ผ่านมา

ที่มา : https://www.thaigov.go.th/news/contents/details/63691