รัฐบาลไทย-ข่าวทำเนียบรัฐบาล-ดีอีเอส-ตร. รวบยกแก๊งหลอกนักเรียน ม.3 ลงทุนออนไลน์ เร่งขยายผลจับกุมเพิ่ม 2 ราย จาก 11 ราย


วันศุกร์ที่ 13 มกราคม 2566
ดีอีเอส-ตร. รวบยกแก๊งหลอกนักเรียน ม.3 ลงทุนออนไลน์ เร่งขยายผลจับกุมเพิ่ม 2 ราย จาก 11 ราย
ดีอีเอส-ตร. รวบยกแก๊งหลอกนักเรียน ม.3 ลงทุนออนไลน์ เร่งขยายผลจับกุมเพิ่ม 2 ราย จาก 11 ราย
ดีอีเอส – ตำรวจไซเบอร์ เปิดปฏิบัติการจับกุมขบวนการหลอกเด็ก ม.3 ทำงานออนไลน์สูญเงิน ปลิดชีวิตตัวเอง ไล่ตั้งแต่บัญชีม้า-พ่อค้า-คนกดเงิน-เจ้าของอินสตาแกรม พร้อมจ่อเอาผิดเพิ่มข้อหาหนักฟอกเงิน ล่าสุดออกหมายจับ 9 ราย ซึ่งเป็นบัญชีม้าที่รับโอนเงิน และบุคคลที่เกี่ยวข้อง ยังหนีหมายจับอีก 2 ราย ตามยุทธการ SHUT DOWN กวาดล้างจับกุมบัญชีม้าทั่วประเทศ
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า ตามนโยบายของรัฐบาลโดย ฯพณฯ พล.อ.ประยุทธ์ จันทร์โอชา นายกรัฐมนตรี และ พล.ต.อ.ดํารงศักดิ์ กิตติประภัสร์ ผบ.ตร.ที่ให้ความสำคัญในการป้องกันปราบปรามอาชญากรรมทางเทคโนโลยีในทุกรูปแบบ ให้ถือเป็นนโยบายสำคัญของรัฐบาล โดยได้กำชับให้หน่วยงานที่เกี่ยวข้องร่วมมือกันปราบปรามมิจฉาชีพ และอาชญากรรมออนไลน์อย่างจริงจัง และเด็ดขาด สืบสวนให้ถึงต้นตอของขบวนการ แก้ปัญหาความเดือดร้อนของพี่น้องประชาชนจากการสูญเสียทรัพย์สินเป็นจำนวนมาก
สืบเนื่องจากเหตุการณ์เด็กนักเรียนชั้น ม.3 วัย 15 ปี โรงเรียนแห่งหนึ่งใน จ.นนทบุรี ไร้ทางออก ตัดสินใจปลิดชีพตัวเอง พร้อมทิ้งจดหมายลาตาย แฉแชทขบวนการที่หลอกให้ลงทุนออนไลน์ จนสูญเงินไปหลายหมื่นบาท เพื่อเป็นอุทาหรณ์เตือนใจ โดยได้ประสานงานร่วมกับทีมสืบสวนของ กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) เพื่อเร่งรัดการดำเนินคดี ซึ่งจากการสืบสวนพบว่าเส้นทางการเงินของผู้เสียหายที่ถูกหลอกลวงโอนเข้าบัญชีเงินฝากและมีการโอนต่อเนื่องไปอีกหลายบัญชีในเวลาอันรวดเร็ว จึงได้รวบรวมพยานหลักฐานเพื่อขออนุมัติศาลจังหวัดนนทบุรีออกหมายจับผู้ต้องหา รวม 11 คน ดำเนินการตามหมายจับดังนี้
1.วันที่ 11 ม.ค.66 พ.ต.อ.อภิรักษ์ จำปาศรี รรท.ผกก.2 บก.สอท.2 พร้อมเจ้าหน้าที่ บก.สอท.2 จับกุม น.ส.นภาพร (สงวนนามสกุล) อายุ 33 ปี (บัญชีม้า) ตามหมายจับของ ศาลจังหวัดนนทบุรี ที่ 12/2566 ลงวันที่ 10 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมได้ที่ หน้าบ้านพัก (เพิงไม้) ไม่มีเลขที่ ม.5 ต.ท่าเจ้าสนุก อ.ท่าเรือ จว.พระนครศรีอยุธยา นำส่งพนักงานสอบสวน บก.สอท.2
2.วันที่ 11 ม.ค.66 พ.ต.อ.กานตภณ วรรณา ผกก.วิเคราะห์ข่าวฯบก.สอท.2 พร้อมเจ้าหน้าที่ บก.สอท.2 จับกุม น.ส.พบพร (สงวนนามสกุล) อายุ 28 ปี (บัญชีม้า) ตามหมายจับของ ศาลจังหวัดนนทบุรี ที่ 14/2566 ลงวันที่ 10 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมได้ที่ หน้าบ้านพักหลังหนึ่ง ต.หาดนางแก้ว อ.กบินทร์บุรี จว.ปราจีนบุรี นำส่ง พนักงานสอบสวน บก.สอท.2
3.วันที่ 11 ม.ค.66 พ.ต.อ.ศุภชัย ชัยสุวรรณ ผกก.1 บก.สอท.4 พร้อมเจ้าหน้าที่ บก.สอท.4 ร่วมกับ สภ.ไพศาลี โดยพ.ต.ต.ไพโรจน์ ปานกรด สว.สส.ฯ จับกุม นายสมบูรณ์ (สงวนนามสกุล) อายุ 55 ปี (บัญชีม้า) ตามหมายจับของ ศาลจังหวัดนนทบุรีที่ 17/2566 ลงวันที่ 10 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมได้ที่ หน้าบ้านหลังหนึ่ง หมู่ 4 ต.สำโรงชัย อ.ไพศาลี จว.นครสวรรค์ นำส่ง พนักงานสอบสวน บก.สอท.2
4. วันที่ 11 ม.ค.66 พ.ต.อ.พงศ์นรินทร์ เหล่าเขตกิจ ผกก.วิเคราะห์ข่าวและเครื่องมือพิเศษ พร้อมเจ้าหน้าที่ บก.สอท.3 จับกุม นายโอภาส (สงวนนามสกุล) อายุ 26 ปี (บัญชีม้า) ตามหมายจับของ ศาลจังหวัดนนทบุรี ที่ 15/2566 ลงวันที่ 10 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมได้ที่ ภายในซอย 35 ถ.รณชัยชาญยุทธ ต.ในเมือง อ.เมืองร้อยเอ็ด จว.ร้อยเอ็ด นำส่ง พนักงานสอบสวน บก.สอท.2
5.วันที่ ๑๒ ม.ค.66 พล.ต.ท.ปิยะ ต๊ะวิชัย ผบช.ภ.5 ,พล.ต.ต.วรพงษ์ คำลือ ผบก.สส.ภ.5 ร่วมกับ พล.ต.ต.วิวัฒน์ คำชำนาญ รอง ผบช.สอท.,พล.ต.ต.วริศร์สิริภ์ ลีละสิริ ผบก.สอท.2, พล.ต.ต.ฐิตวัฒน์ สุริยฉาย ผบก.สอท.4 ,พล.ต.ต.กานตพงศ์ ชัยรุ่งเรือง ผบก.ตอท. ได้นำหมายค้นของ ศาลจังหวัดเชียงใหม่ ที่ 4/2566 ลง 11 ม.ค.66 เข้าตรวจค้นห้องพักเลขที่ 311 บ้านพายัพคอร์ด ม.4 ต.หนองป่าครั่ง อ.เมือง จว.เชียงใหม่ จับกุม นายไพบูลย์ (สงวนนามสกุล) อายุ 24 ปี (เป็นเจ้าของบัญชี instargram ที่ใช้โฆษณาหลอกลวงชักชวนผู้เสียหายทำงานออนไลน์ ) ตามหมายจับของ ศาลจังหวัดนนทบุรีที่ 20/2566 ลงวันที่ 10 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมได้ที่ บ้านพายัพคอร์ด ม.4 ต.หนองป่าครั่ง อ.เมือง จ.เชียงใหม่ นำส่ง พนักงานสอบสวน บก.สอท.2
6.วันที่ 12 ม.ค.66 พ.ต.อ.ฐาปกรณ์ หนุมาศ ผกก.3 สอท.5 พร้อมเจ้าหน้าที่ บก.สอท.5 จับกุม นายชนสร (สงวนนามสกุล) อายุ 24 ปี (บัญชีม้า) ตามหมายจับของ ศาลจังหวัดนนทบุรีที่ 13/2566 ลงวันที่ 10 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมได้ที่ บ้านหลังหนึ่ง ต.นาพรุ อ.พระพรหม จว.นครศรีธรรมราช นำส่ง พนักงานสอบสวน บก.สอท.2
7. วันที่ 12 ม.ค.66 พ.ต.อ.พิเชษฐ์ ศรีจันตรา ผกก.4 บก.สอท.4 พร้อมเจ้าหน้าที่ บก.สอท.4 จับกุม นายถนอมศักดิ์ (สงวนนามสกุล) อายุ 27 ปี (บัญชีม้า) ตามหมายจับของ ศาลจังหวัดนนทบุรีที่ 19/2566 ลงวันที่ 10 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมได้ที่ หน้าบ้านหลังหนึ่ง หมู่ 2 ต.แม่สลองใน อ.แม่ฟ้าหลวง จว.เชียงราย นำส่ง พนักงานสอบสวน บก.สอท.2
8.วันที่ 12 มค.66 พ.ต.อ.อภิรักษ์ จำปาศรี รรท.ผกก.2 บก.สอท.2 พร้อมเจ้าหน้าที่ บก.สอท.2 จับกุม นายรัชชานนท์ (สงวนนามสกุล) อายุ 35 ปี ผู้ต้องหาตามหมายจับของ ศาลจังหวัดนนทบุรีที่ 23/2566 ลงวันที่ 11 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมที่ เมืองทองธานี ต.บ้านใหม่ อ.ปากเกร็ด จว.นนทบุรี นำส่ง พนักงานสอบสวน บก.สอท.2
9.วันที่ 12 มค.66 พ.ต.อ.อภิรักษ์ จำปาศรี รรท.ผกก.2 บก.สอท.2 พร้อมเจ้าหน้าที่ บก.สอท.2 จับกุม นายชัยวัฒน์ (สงวนนามสกุล) อายุ 33 ปี ผู้ต้องหาตามหมายจับของ ศาลจังหวัดนนทบุรีที่ 24/2566 ลงวันที่ 11 ม.ค.66 ในความผิดฐาน “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะก่อให้เกิดความเสียหายแก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา” จับกุมที่ เมืองทองธานี ต.บ้านใหม่ อ.ปากเกร็ด จว.นนทบุรี นำส่ง พนักงานสอบสวน บก.สอท.2 ส่วนผู้ต้องหาตามหมายจับที่เหลืออีก 2 คนอยู่ระหว่างเร่งรัดติดตามจับกุมมาดำเนินคดีตามกฎหมายทั้งหมดต่อไป
ทั้งนี้ กระทรวงดิจิทัลเพื่อเศรษฐกิจและสังคม กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) ยังคงมุ่งเน้นที่จะสนองนโยบายของรัฐบาล และสำนักงานตำรวจแห่งชาติในการบังคับใช้กฎหมาย ดำเนินการเชิงรุก ปราบปรามจับกุมผู้กระทำความผิดอย่างต่อเนื่อง และดูแลความปลอดภัยในชีวิตและทรัพย์สินให้กับพี่น้องประชาชน และขอแสดงความห่วงใย หากท่านใดได้รับความเดือดร้อนจากแก๊งมิจฉาชีพ หรือถูกหลอกลวงออนไลน์ต่าง ๆ หรือพบเห็นการกระทำความผิด สามารถแจ้งเบาะแสได้ทางสายด่วนโทร 1212 ตลอด 24 ชั่วโมง
___________________

ที่มา : https://www.thaigov.go.th/news/contents/details/63707