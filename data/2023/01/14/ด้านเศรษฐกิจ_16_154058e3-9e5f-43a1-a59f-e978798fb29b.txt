รัฐบาลไทย-ข่าวทำเนียบรัฐบาล-รสอ.รก.รปอ.ณัฏฐิญาฯ เป็นผู้แทนรัฐมนตรีว่าการกระทรวงอุตสาหกรรมเข้าร่วมประชุมคณะกรรมการส่งเสริมการลงทุน 


วันศุกร์ที่ 13 มกราคม 2566
13/01/2566
พิมพ์
รสอ.รก.รปอ.ณัฏฐิญาฯ เป็นผู้แทนรัฐมนตรีว่าการกระทรวงอุตสาหกรรมเข้าร่วมประชุมคณะกรรมการส่งเสริมการลงทุน
รสอ.รก.รปอ.ณัฏฐิญาฯ เป็นผู้แทนรัฐมนตรีว่าการกระทรวงอุตสาหกรรมเข้าร่วมประชุมคณะกรรมการส่งเสริมการลงทุน
วันนี้ (13 มกราคม 2566) เวลา 14.00 น. นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เป็นผู้แทนรัฐมนตรีว่าการกระทรวงอุตสาหกรรม พร้อมด้วยผู้บริหารสำนักงานเศรษฐกิจอุตสาหกรรม (สศอ.) เข้าร่วมการประชุมคณะกรรมการส่งเสริมการลงทุน ครั้งที่ 1/2566 เพื่อพิจารณาการปรับปรุงนโยบายเพื่อส่งเสริมการลงทุน การขอรับการส่งเสริมการลงทุนติดตามความคืบหน้าและแนวทางการกำหนดมาตรการรองรับ Global Minimum Tax ของ OECD (องค์การเพื่อความร่วมมือทางเศรษฐกิจและการพัฒนา) การรายงานภาวะการลงทุนในปี 2565 และแนวโน้มปี 2566 โดยมี พลเอก ประยุทธ์ จันทร์โอชา นายกรัฐมนตรี เป็นประธานการประชุม ณ ตึกภักดีบดินทร์ ทำเนียบรัฐบาล
โดยในการประชุมนายกรัฐมนตรี กล่าวว่า ได้ติดตามสถานการณ์การลงทุนที่ผ่านมามีความก้าวหน้าโดยลำดับและเป็นไปในทิศทางที่ดี ซึ่งเรื่องการลงทุนต่าง ๆ สถิติสูงขึ้นกว่าหลายปีที่ผ่านมา และขอย้ำให้ทุกหน่วยงานที่เกี่ยวข้องมีการเผยแพร่และสร้างความเข้าใจถึงสิ่งต่าง ๆ ที่ได้ร่วมกันดำเนินการจนเกิดความก้าวหน้าและดีขึ้น รวมทั้งให้สังคมและประชาชนได้รับทราบอย่างต่อเนื่อง นอกจากนี้ ยังเน้นย้ำการให้ความสำคัญกับแผนการบริหารจัดหาพลังงานของประเทศให้เพียงพอและสอดคล้องกับทิศทางการพัฒนาประเทศ โดยเฉพาะการมุ่งเน้นในเรื่องของพลังงานสะอาดและพลังงานหมุนเวียน

ที่มา : https://www.thaigov.go.th/news/contents/details/63721