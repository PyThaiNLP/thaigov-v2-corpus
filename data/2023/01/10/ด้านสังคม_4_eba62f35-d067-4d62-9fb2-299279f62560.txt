รัฐบาลไทย-ข่าวทำเนียบรัฐบาล-ดีอีเอส หารือร่วมกับองค์การโทรคมนาคมแห่งเอเชียและแปซิฟิก (APT)


วันอังคารที่ 10 มกราคม 2566
ดีอีเอส หารือร่วมกับองค์การโทรคมนาคมแห่งเอเชียและแปซิฟิก (APT)
ดีอีเอส หารือร่วมกับองค์การโทรคมนาคมแห่งเอเชียและแปซิฟิก (APT)
ศ.พิเศษ วิศิษฏ์  วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วย นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส)  หารือร่วมกับ Mr. Masanori Kondo เลขาธิการองค์การโทรคมนาคมแห่งเอเชียและแปซิฟิก (Asia Pacific Telecommunity: APT) ในประเด็นความร่วมมือด้าน ICT ระหว่างประเทศ โดยเฉพาะด้านความปลอดภัยในโลกออนไลน์ การขจัดปัญหา online scams และการสร้างความเชื่อมั่น  โดยเลขาธิการ APT กล่าวยินดีสนับสนุนความร่วมมือดังกล่าว เนื่องจากเกี่ยวข้องกับ Trust และ Security ซึ่งเป็น เสาหลักในแผนยุทธศาสตร์สำหรับการดำเนินงานของ APT นอกจากนี้ ปลัดกระทรวงฯ ยังได้กล่าวถึง การดำเนินงานที่สำคัญของไทยใน เรื่องการส่งเสริมรัฐบาลดิจิทัล และ Digital ID โดย APT ได้กล่าวชื่นชมและขอบคุณรัฐบาลไทยที่แบ่งปันประสบการณ์และนำเสนอ best practices ให้แก่ประเทศสมาชิก ในระหว่างการประชุมและกิจกรรมของ APT มาโดยตลอด ณ ห้องรับรอง ชั้น 8 สำนักงานปลัดกระทรวงดิจิทัล
__________________

ที่มา : https://www.thaigov.go.th/news/contents/details/63585