รัฐบาลไทย-ข่าวทำเนียบรัฐบาล-ครม. เห็นชอบขยายเวลาการบังคับใช้ประกาศกระทรวงทรัพยากรธรรมชาติและสิ่งแวดล้อม เรื่อง กำหนดเขตพื้นที่และมาตรการคุ้มครองสิ่งแวดล้อมในท้องที่อำเภอคุระบุรี อำเภอตะกั่วป่า อำเภอท้ายเหมือง


วันอังคารที่ 10 มกราคม 2566
10/01/2566
พิมพ์
ครม. เห็นชอบขยายเวลาการบังคับใช้ประกาศกระทรวงทรัพยากรธรรมชาติและสิ่งแวดล้อม เรื่อง กำหนดเขตพื้นที่และมาตรการคุ้มครองสิ่งแวดล้อมในท้องที่อำเภอคุระบุรี อำเภอตะกั่วป่า อำเภอท้ายเหมือง
ครม. เห็นชอบขยายเวลาการบังคับใช้ประกาศกระทรวงทรัพยากรธรรมชาติและสิ่งแวดล้อม เรื่อง กำหนดเขตพื้นที่และมาตรการคุ้มครองสิ่งแวดล้อมในท้องที่อำเภอคุระบุรี อำเภอตะกั่วป่า อำเภอท้ายเหมือง อำเภอทับปุด อำเภอเมืองพังงา อำเภอตะกั่วทุ่ง และอำเภอเกาะยาว จังหวัดพั
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยผลการประชุมคณะรัฐมนตรี (ครม.) วันที่ 10 มกราคม 2566 ว่า ที่ประชุมครม.มีมติเห็นชอบร่างประกาศกระทรวงทรัพยากรธรรมชาติและสิ่งแวดล้อม เรื่อง ขยายระยะเวลา การใช้บังคับประกาศกระทรวงทรัพยากรธรรมชาติและสิ่งแวดล้อม เรื่อง กำหนดเขตพื้นที่และมาตรการคุ้มครองสิ่งแวดล้อม ในท้องที่อำเภอคุระบุรี อำเภอตะกั่วป่า อำเภอท้ายเหมือง อำเภอทับปุด อำเภอเมืองพังงา อำเภอตะกั่วทุ่ง และอำเภอเกาะยาว จังหวัดพังงา พ.ศ. 2559 ตามที่กระทรวงทรัพยากรธรรมชาติและสิ่งแวดล้อมเสนอ เพื่อขยายเวลาการบังคับใช้ประกาศกระทรวงทรัพยากรธรรมชาติและสิ่งแวดล้อม เรื่อง กำหนดเขตพื้นที่และมาตรการคุ้มครองสิ่งแวดล้อมในท้องที่อำเภอคุระบุรี อำเภอตะกั่วป่า อำเภอท้ายเหมือง อำเภอทับปุด อำเภอเมืองพังงา อำเภอตะกั่วทุ่ง และอำเภอเกาะยาว จังหวัดพังงา พ.ศ. 2559 และที่แก้ไขเพิ่มเติมที่จะครบกำหนดระยะเวลาการใช้บังคับในวันที่ 31 มีนาคม 2566 ให้ขยายเวลาต่อออกไปอีก 2 ปีนับแต่วันที่ 1 เมษายน 2566 โดยยังคงสาระสำคัญตามประกาศฉบับเดิมไว้ เพื่อให้การบังคับใช้มาตรการคุ้มครองสิ่งแวดล้อมในพื้นที่ จ. พังงาเป็นไปอย่างต่อเนื่องในระหว่างที่กระทรวงทรัพยากรธรรมชาติและสิ่งแวดล้อมกำลังดำเนินการปรับปรุงมาตรการคุ้มครองสิ่งแวดล้อมใน จ. พังงา รวมทั้งจัดทำร่างประกาศฯ ฉบับใหม่
น.ส.ทิพานัน กล่าวว่า การกำหนดเขตพื้นที่และมาตรการคุ้มครองสิ่งแวดล้อมเป็นกลไกทางกฎหมายอย่างหนึ่งที่ใช้เพื่อแก้ไขและฟื้นฟูสภาพความวิกฤตของคุณภาพสิ่งแวดล้อม ตลอดจนป้องกันเหตุแห่งความวิกฤตในด้านต่างๆ อันจะเกิดขึ้นในพื้นที่เพื่อให้การคุ้มครองทรัพยากรธรรมชาติ ระบบนิเวศ และคุณภาพสิ่งแวดล้อมที่จะส่งผลให้การพัฒนาและอนุรักษ์ทรัพยากรธรรมชาติและสิ่งแวดล้อมอยู่บนพื้นฐานที่ยั่งยืน ตลอดจนป้องกันความเสียหายที่จะเกิดขึ้นต่อทรัพยากรธรรมชาติและสิ่งแวดล้อมที่มีอยู่มิให้เสื่อมสภาพลงไป โดยตามแผนที่ท้ายประกาศในท้องที่อำเภอดังกล่าวของจังหวัดพังงาได้มีการกำหนดให้เป็นเขตอนุรักษ์และเขตควบคุมอาคารมาตั้งแต่ปี 2559 ขณะนี้อยู่ในระหว่างการจัดทำร่างประกาศฯ ฉบับใหม่ ซึ่งจากการติดตามตรวจสอบการดำเนินงานตามมาตรการคุ้มครองสิ่งแวดล้อม และประเมินผลสัมฤทธิ์ของการประกาศเขตพื้นที่คุ้มครองสิ่งแวดล้อมและประชุมหารือร่วม พบว่า เห็นด้วยกับการประกาศเขตพื้นที่คุ้มครองสิ่งแวดล้อมจังหวัดพังงาต่อไป เพื่อเป็นการรักษาระบบนิเวศ และทรัพยากรธรรมชาติและสิ่งแวดล้อมของพื้นที่ให้เกิดความยั่งยืน และเสนอให้มีการปรับปรุงขอบเขตและมาตรการคุ้มครองสิ่งแวดล้อมให้มีความเหมาะสมและสอดคล้องกับกฎหมายอื่นที่เกี่ยวข้อง รวมทั้งบริบทของพื้นที่ในปัจจุบัน
“นอกจากในที่ประชุม ครม. จะมีมติให้ขยายเวลาการบังคับใช้ประกาศฯ ออกไปอีก 2 ปี โดยในระหว่างนี้ให้กระทรวงทรัพยากรธรรมชาติและสิ่งแวดล้อมเร่งดำเนินการและบังคับใช้ร่างประกาศฯ ฉบับใหม่ให้สอดคล้องกับบริบทและสภาพแวดล้อมในปัจจุบันแล้ว รัฐบาลพล.อ.ประยุทธ์ จันทร์โอชา ต้องการลดผลกระทบต่อชาวประมงในพื้นที่ จ. พังงา จึงให้มีการพิจารณาปรับปรุงมาตรการคุ้มครองสิ่งแวดล้อมในร่างประกาศฯ ฉบับใหม่เพื่อเป็นการลดผลกระทบต่อชาวประมงในพื้นที่ จ. พังงา โดยอาจกำหนดให้ชาวประมงสามารถทำการประมงด้วยอวนรุนเคยได้” น.ส.ทิพานัน กล่าว

ที่มา : https://www.thaigov.go.th/news/contents/details/63594