รัฐบาลไทย-ข่าวทำเนียบรัฐบาล-สำนักเลขาธิการนายกรัฐมนตรี รับมอบของขวัญจากหน่วยงานภาครัฐและเอกชน เพื่อมอบให้แก่เด็กและเยาวชน เนื่องในวันเด็กแห่งชาติ ประจำปี 2566 ในวันเสาร์ที่ 14 มกราคม 2566 ณ ทำเนียบรัฐบาล


วันอังคารที่ 10 มกราคม 2566
10/01/2566
พิมพ์
สำนักเลขาธิการนายกรัฐมนตรี รับมอบของขวัญจากหน่วยงานภาครัฐและเอกชน เพื่อมอบให้แก่เด็กและเยาวชน เนื่องในวันเด็กแห่งชาติ ประจำปี 2566 ในวันเสาร์ที่ 14 มกราคม 2566 ณ ทำเนียบรัฐบาล
สำนักเลขาธิการนายกรัฐมนตรี รับมอบของขวัญจากหน่วยงานภาครัฐและเอกชน เพื่อมอบให้แก่เด็กและเยาวชน เนื่องในวันเด็กแห่งชาติ ประจำปี 2566 ในวันเสาร์ที่ 14 มกราคม 2566 ณ ทำเนียบรัฐบาล
วันนี้ (วันอังคารที่ 10 มกราคม 2566) เวลา 15.00 น. ณ สนามหญ้าหน้าตึกแดง 3 ทำเนียบรัฐบาล นางนิชา หิรัญบูรณะ ธุวธรรม รองเลขาธิการนายกรัฐมนตรีฝ่ายบริหาร รับมอบของขวัญวันเด็กจากผู้แทนหน่วยงานต่าง ๆ ทั้งภาครัฐและเอกชน เพื่อมอบต่อให้กับเด็กและเยาวชน เนื่องในวันเด็กแห่งชาติประจำปี 2566 โดยมีนายประทีป กีรติเรขา รองเลขาธิการนายกรัฐมนตรีฝ่ายการเมือง นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี นางสาวรัชดา ธนาดิเรก รองโฆษกประจำสำนักนายกรัฐมนตรี นางสาวไตรศุลี ไตรสรณกุล รองโฆษกประจำสำนักนายกรัฐมนตรี นางสาวทิพานัน ศิริชนะ รองโฆษกประจำสำนักนายกรัฐมนตรี และคณะกรรมการจัดงานฉลองวันเด็กแห่งชาติ ณ ทำเนียบรัฐบาล ประจำปี 2566 เข้าร่วมการรับมอบของขวัญด้วย
ทั้งนี้ ของขวัญวันเด็กจากผู้แทนหน่วยงานต่าง ๆ ประกอบด้วย
- ธนาคารกรุงไทย สาขาทำเนียบรัฐบาล สนับสนุน กระเป๋าเป้ ตุ๊กตา และอุปกรณ์เครื่องเขียน
- ไปรษณีย์ไทย สาขาทำเนียบรัฐบาล สนับสนุน ของเล่น กระบอกน้ำ พัด
- ธนาคารออมสิน สาขาทำเนียบรัฐบาล สนับสนุน กระปุกออมสินวันเด็กปี 2566
- กรมการท่องเที่ยว กระทรวงการท่องเที่ยวและกีฬา สนับสนุนตุ๊กตา
- สำนักงานปลัดสำนักนายกรัฐมนตรี สนับสนุน เงินจำนวนหนึ่งเพื่อใช้ในการจัดการ และของที่ระลึกเพิ่มเติม
- สำนักเลขาธิการคณะรัฐมนตรี สนับสนุนตุ๊กตาและของเล่น
- สำนักงานสภาความมั่นคงแห่งชาติ สนับสนุนรถจักรยานและของเล่น
- การกีฬาแห่งประเทศไทย สนับสนุนลูกฟุตบอล
- กองกำกับการ 4 กองบังคับการตำรวจสันติบาล 3 สนับสนุนของเล่นบังคับวิทยุ
- บริษัท หัวเว่ย เทคโนโลยี่ (ประเทศไทย) จำกัด สนับสนุนของขวัญแก่เด็ก
นอกจากนี้ ยังมีหน่วยงานอื่น ๆ ที่ได้มอบของขวัญสนับสนุนแล้ว และติดต่อมามอบของขวัญเพิ่มเติมซึ่งจะส่งมอบในโอกาสต่อไป อาทิ มูลนิธิป่อเต็กตึ๊ง สภาอุตสาหกรรมแห่งประเทศไทย และมูลนิธิเทียนฟ้า
โฆษกประจำสำนักนายกรัฐมนตรีกล่าวขอบคุณคณะบุคคล หน่วยงานต่าง ๆ ทั้งภาครัฐและเอกชนที่ให้ความสำคัญกับวันเด็ก ได้มามอบของขวัญ เพื่อเป็นส่วนหนึ่งในกิจกรรมวันเด็กแห่งชาติ ประจำปี 2566 โดยของขวัญที่ได้รับมอบในวันนี้ สำนักเลขาธิการนายกรัฐมนตรี จะได้นำไปแจกจ่ายให้แก่เด็กและเยาวชนที่มาร่วมงานฉลองวันเด็กแห่งชาติ ในวันเสาร์ที่ 14 มกราคม 2566 ณ ทำเนียบรัฐบาล และแจกจ่ายไปยัง ศูนย์อำนวยการบริหารจังหวัดชายแดนภาคใต้ (ศอ.บต.) เพื่อนำไปแจกจ่ายให้แก่เด็ก ๆ ในจังหวัดชายแดนภาคใต้ เด็กนักเรียนผู้พิการทางการได้ยิน โรงเรียนเศรษฐเสถียร ในพระราชูปถัมภ์ และเด็ก ๆ ในชุมชนวัดแคนางเลิ้ง เพื่อเป็นขวัญและกำลังใจให้แก่เด็กและเยาวชนต่อไป

ที่มา : https://www.thaigov.go.th/news/contents/details/63600