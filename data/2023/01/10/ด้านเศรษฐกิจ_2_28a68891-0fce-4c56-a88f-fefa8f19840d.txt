รัฐบาลไทย-ข่าวทำเนียบรัฐบาล-รสอ.รก.รปอ.ณัฏฐิญา เป็นประธานเปิดการฝึกอบรมหลักสูตรการเป็นข้าราชการที่ดี รุ่นที่ 20 ของกระทรวงอุตสาหกรรม


วันอังคารที่ 10 มกราคม 2566
10/01/2566
พิมพ์
รสอ.รก.รปอ.ณัฏฐิญา เป็นประธานเปิดการฝึกอบรมหลักสูตรการเป็นข้าราชการที่ดี รุ่นที่ 20 ของกระทรวงอุตสาหกรรม
รสอ.รก.รปอ.ณัฏฐิญา เป็นประธานเปิดการฝึกอบรมหลักสูตรการเป็นข้าราชการที่ดี รุ่นที่ 20 ของกระทรวงอุตสาหกรรม
เมื่อวันที่ 10 มกราคม 2566 นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เป็นประธานเปิดการฝึกอบรมหลักสูตรการเป็นข้าราชการที่ดี รุ่นที่ 20 จัดขึ้นระหว่างวันที่ 9-20 มกราคม 2566 ในรูปแบบผสมผสาน Onsite และรูปแบบ Online โดยมีผู้เข้าอบรม จาก 6 หน่วยงาน ได้แก่ 1.สำนักงานปลัดกระทรวงอุตสาหกรรม 18 คน 2.กรมโรงงานอุตสาหกรรม จำนวน 12 คน 3.กรมอุตสาหกรรมพื้นฐานและการเหมืองแร่ จำนวน 10 คน 4.สำนักงานคณะกรรมการอ้อยและน้ำตาลทราย จำนวน 2 คน 5.สำนักงานมาตรฐานผลิตภัณฑ์อุตสาหกรรม จำนวน 14 คน 6.สำนักงานเศรษฐกิจอุตสาหกรรม จำนวน 1 คน รวมทั้งสิ้นจำนวน 57 คน ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และผ่านโปรแกรม ZOOM
รสอ.รก.รปอ.ณัฏฐิญา กล่าวว่า การจัดอบรมสัมมนาในครั้งนี้เพื่อให้ข้าราชการใหม่รับทราบระเบียบแบบแผนของทางราชการ มีการเสริมสร้างสมรรถนะและทักษะที่จำเป็นสำหรับการปฏิบัติราชการ การส่งเสริมด้านคุณธรรมและจริยธรรม และการเป็นข้าราชการที่ดี รวมทั้งพัฒนาเครือข่าย สร้างสายสัมพันธ์ที่ดี ในการปฏิบัติงานระหว่างส่วนราชการในสังกัดกระทรวงอุตสาหกรรม และการมี Mindset ที่ดีต่อการปฏิบัติงานเพื่อพัฒนาองค์กร รวมถึงร่วมกันผลักดันนโยบาย 4 มิติ ส่งเสริมธุรกิจ ดูแลสังคม รักษาสิ่งแวดล้อม และกระจายรายได้สู่ชุมชน เน้นการทำงานด้วย MIND ใช้ “หัว” และ“ใจ” มุ่งยกระดับภาคอุตสาหกรรมคู่ชุมชน ภายใต้แนวคิด “อุตสาหกรรมดี อยู่คู่กับชุมชนอย่างยั่งยืน” ซึ่งข้าราชการใหม่นี้จะเป็นพลังและความหวังของกระทรวงอุตสาหกรรม ในการผลักดันนโยบายสำคัญๆไปสู่การพัฒนาและทิศทางที่มุ่งหวังในอนาคต

ที่มา : https://www.thaigov.go.th/news/contents/details/63573