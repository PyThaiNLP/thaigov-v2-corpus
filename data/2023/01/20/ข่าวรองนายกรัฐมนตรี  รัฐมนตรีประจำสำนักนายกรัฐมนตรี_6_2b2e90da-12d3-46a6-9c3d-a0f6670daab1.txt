รัฐบาลไทย-ข่าวทำเนียบรัฐบาล-“ธนกร” ติดตามการท่องเที่ยวภูเก็ต บรรยากาศคึกคัก ชี้เป็นผลจากนโยบายประยุทธ์ ปลื้มใจ นักท่องเที่ยวจีนเดินทางเข้าไทยประเทศแรก 


วันศุกร์ที่ 20 มกราคม 2566
20/01/2566
พิมพ์
“ธนกร” ติดตามการท่องเที่ยวภูเก็ต บรรยากาศคึกคัก ชี้เป็นผลจากนโยบายประยุทธ์ ปลื้มใจ นักท่องเที่ยวจีนเดินทางเข้าไทยประเทศแรก
“ธนกร” ติดตามการท่องเที่ยวภูเก็ต บรรยากาศคึกคัก ชี้เป็นผลจากนโยบายประยุทธ์ ปลื้มใจ นักท่องเที่ยวจีนเดินทางเข้าไทยประเทศแรก
วันนี้ (20 มกราคม 2566) เวลาประมาณ 14.00 น. นายธนกร วังบุญคงชนะ รัฐมนตรีประจำสำนักนายกรัฐมนตรี และคณะ ลงพื้นที่ ชุมชนเมืองเก่าภูเก็ต เพื่อติดตามการขับเคลื่อนการท่องเที่ยวชุมชนย่านเมืองเก่า บริเวณ ถ. ถลาง อ.เมือง จ.ภูเก็ต ในการนี้ นายสมยศ ปาทาน ประธานวิสาหกิจชุมชนท่องเที่ยวย่านเมืองเก่าภูเก็ตให้การต้อนรับ บรรยายสถานการณ์ภาพรวมด้านการท่องเที่ยวของจังหวัดภูเก็ต และพาเยี่ยมชมกิจการร้านค้าต่าง ๆ
สำหรับชุมชนย่านเมืองเก่าภูเก็ตนับได้ว่ามีความเก่าแก่กว่า 170 ปี และเป็นถนนสายเศรษฐกิจและวัฒนธรรม ซึ่งแม้ว่าจะได้รับผลกระทบจากโควิด-19 ที่ผ่านมา แต่ด้วยนโยบายของรัฐบาลภายใต้การนำของพลเอก ประยุทธ์ จันทร์โอชา ทำให้ขับเคลื่อนให้เกิดการทำนุ บูรณะ ตลอดจนปรับปรุงภูมิทัศน์ให้สวยงาม รัฐมนตรีประจำสำนักนายกรัฐมนตรี กล่าวว่า ภาคการท่องเที่ยวเป็นกลไกสำคัญในการขับเคลื่อนเศรษฐกิจของประเทศ วันนี้รู้สึกดีใจที่ได้เห็นนักท่องเที่ยวเดินเต็มถนน ต้องขอบคุณการกระตุ้นเศรษฐกิจและการท่องเที่ยวของรัฐบาลที่ทำให้ผลิดอกออกผลมาจนทุกวันนี้
“การมาภูเก็ตในวันนี้ ผมเห็นการท่องเที่ยวที่ฟื้นตัว นักท่องเที่ยวเริ่มหลั่งไหลมาจากทุกมุมโลก เศรษฐกิจกำลังเดินหน้า ด้วยนโยบายของท่านนายกฯ เป็นสิ่งที่เน้นย้ำว่าประเทศไทยเดินมาถูกทางแล้ว ยิ่งจีนเปิดให้นักท่องเที่ยวเดินทางได้แล้วนั้น ไทยก็เป็นประเทศแรกที่นักท่องเที่ยวชาวจีนได้เดินทางเข้ามา สะท้อนให้เห็นว่าชาวจีนและผู้คนจากทั่วโลกมั่นใจในการดูแลต้อนรับนักท่องเที่ยวของประเทศไทย” นายธนกร กล่าว

ที่มา : https://www.thaigov.go.th/news/contents/details/63979