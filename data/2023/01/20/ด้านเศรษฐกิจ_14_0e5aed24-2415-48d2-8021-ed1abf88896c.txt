รัฐบาลไทย-ข่าวทำเนียบรัฐบาล-รมว.ชัยวุฒิ หารือผู้ว่าการธนาคารกลางเมียนมา ส่งเสริมเศรษฐกิจดิจิทัล


วันศุกร์ที่ 20 มกราคม 2566
รมว.ชัยวุฒิ หารือผู้ว่าการธนาคารกลางเมียนมา ส่งเสริมเศรษฐกิจดิจิทัล
รมว.ชัยวุฒิ หารือผู้ว่าการธนาคารกลางเมียนมา ส่งเสริมเศรษฐกิจดิจิทัล
วันนี้ (20 ม.ค.66) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) และผู้บริหารกระทรวงฯ ให้การต้อนรับนางสาวตาน ตาน สเว ผู้ว่าการธนาคารกลางเมียนมา และคณะผู้แทนจากธนาคารกลางเมียนมาและบริษัท เพย์พลัส จำกัด เพื่อส่งเสริมนโยบายเศรษฐกิจดิจิทัล และอำนวยความสะดวกให้แก่แรงงานเมียนมาในประเทศไทยในการทำธุรกรรมอิเล็กทรอนิกส์ระหว่างประเทศ เนื่องจากปัจจุบันมีแรงงานเมียนมาเข้ามาทำงานในประเทศไทยกว่า 5 ล้านคน ซึ่งกลุ่มแรงงานดังกล่าวมีส่วนสำคัญในการช่วยขับเคลื่อนเศรษฐกิจของไทยให้เติบโตยิ่งขึ้น รวมถึงจะช่วยลดปัญหาแรงงานเมียนมาที่ถูกเอาเปรียบจากกลุ่มคนที่รับส่งเงินข้ามประเทศด้วย ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม
___________________

ที่มา : https://www.thaigov.go.th/news/contents/details/63982