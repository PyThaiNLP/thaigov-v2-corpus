รัฐบาลไทย-ข่าวทำเนียบรัฐบาล-ปลัดดีอีเอส หารือ เอกอัครราชทูตสหราชอาณาจักรประจำประเทศไทย ผลักดันความร่วมมือเศรษฐกิจและสังคมดิจิทัลระหว่างกัน


วันศุกร์ที่ 20 มกราคม 2566
ปลัดดีอีเอส หารือ เอกอัครราชทูตสหราชอาณาจักรประจำประเทศไทย ผลักดันความร่วมมือเศรษฐกิจและสังคมดิจิทัลระหว่างกัน
ปลัดดีอีเอส หารือ เอกอัครราชทูตสหราชอาณาจักรประจำประเทศไทย ผลักดันความร่วมมือเศรษฐกิจและสังคมดิจิทัลระหว่างกัน
วันนี้ (20 ม.ค.66) ศ.พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม ให้การต้อนรับ นายมาร์ก กุดดิง เอกอัครราชทูตสหราชอาณาจักรประจำประเทศไทย ในโอกาสหารือความร่วมมือทวิภาคีในสาขาเศรษฐกิจและสังคมดิจิทัล โดยประเด็นความร่วมมือสำคัญที่ถูกหยิบยกระหว่างการหารือ ได้แก่ เศรษฐกิจและการค้าดิจิทัล การรู้เท่าทันดิจิทัล โครงสร้างพื้นฐานดิจิทัลโดยเฉพาะการพัฒนากรอบกฎหมายด้านดิจิทัล ข้อมูลเปิด และการระบุตัวตนดิจิทัล นอกจากนี้ ทั้งสองฝ่ายได้แลกเปลี่ยนข้อมูลความร่วมมือที่กำลังดำเนินการร่วมกันอยู่ในปัจจุบัน รวมถึงกิจกรรมที่กำลังจะเกิดขึ้นในห้วงเวลานี้ โดยมี นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) และคณะผู้แทนหน่วยงาน ร่วมให้การต้อนรับ ณ ห้องรับรอง ชั้น 8 สป.ดศ.
__________________

ที่มา : https://www.thaigov.go.th/news/contents/details/63974