รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมหารือ SMRJ ย้ำความสัมพันธ์อุตสาหกรรมไทย- ญี่ปุ่น


วันศุกร์ที่ 20 มกราคม 2566
20/01/2566
พิมพ์
ปลัดฯ ณัฐพล ร่วมหารือ SMRJ ย้ำความสัมพันธ์อุตสาหกรรมไทย- ญี่ปุ่น
ดร.ณัฐพล รังสิตพล ปลัดกระทรวงอุตสาหกรรม ร่วมหารือกับ Mr. TOYONAGA Atsushi, Chairman and CEO, องค์การเพื่อวิสาหกิจขนาดกลางและขนาดย่อม และนวัตกรรมภูมิภาคแห่งญี่ปุ่น (SMRJ)
เมื่อวันที่ 19 มกราคม 2566 เวลา 16.30 น. ดร.ณัฐพล รังสิตพล ปลัดกระทรวงอุตสาหกรรม ร่วมหารือกับ Mr. TOYONAGA Atsushi, Chairman and CEO, องค์การเพื่อวิสาหกิจขนาดกลางและขนาดย่อม และนวัตกรรมภูมิภาคแห่งญี่ปุ่น (SMRJ) ในโอกาสที่มาเยือนประเทศไทย โดยมีนายใบน้อย สุวรรณชาตรี อธิบดีกรมส่งเสริมอุตสาหกรรม นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม เข้าร่วมด้วย ณ ห้องประชุม อก. 2 ชั้น 3 อาคาร สปอ.
กระทรวงอุตสาหกรรม และ SMRJ มีความร่วมมืออันดีมาโดยตลอดเป็นระยะเวลากว่า 30 ปี ทั้งกิจกรรม CEO Business Meeting และ Online Matching Café ซึ่งเป็นการเชื่อมโยงผู้ประกอบการ SMEs จากสองประเทศในรูปแบบออนไลน์ สร้างเครือข่ายพันธมิตรที่จะช่วยกันสนับสนุนและขับเคลื่อนธุรกิจอุตสาหกรรมของทั้งสองฝ่ายให้ก้าวหน้าไปพร้อมกัน และในปีนี้ยังได้มีการริเริ่มการจัดกิจกรรม Biz Café ซึ่งเป็นกิจกรรมที่เปิดโอกาสให้ผู้ประกอบการ SMEs ไทยได้รู้จักเทคโนโลยีที่เป็นเอกลักษณ์จากผู้ประกอบการ SMEs ญี่ปุ่น ที่จะต่อยอดสู่การสร้างความร่วมมือในการร่วมวิจัยพัฒนาเทคโนโลยี และยกระดับภาคอุตสาหกรรมของทั้งสองประเทศ ซึ่งจากการหารือในครั้งนี้จะเป็นอีกหนึ่งจะเป็นอีกหนึ่งโอกาสที่ทำให้เกิดความร่วมมือในลักษณะ Win – Win ระหว่างกันอีกมากมายในอนาคตต่อไป

ที่มา : https://www.thaigov.go.th/news/contents/details/63955