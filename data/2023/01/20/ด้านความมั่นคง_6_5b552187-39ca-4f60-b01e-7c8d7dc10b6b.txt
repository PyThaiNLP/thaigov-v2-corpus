รัฐบาลไทย-ข่าวทำเนียบรัฐบาล-พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันศุกร์ที่ 20 มกราคม 2566
20/01/2566
พิมพ์
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 19 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่คณะรัฐมนตรีได้มีมติเห็นชอบเมื่อวันที่ 27 ธันวาคม 2565 ให้กระทรวงมหาดไทยดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยมีพระภิกษุที่อุปสมบท เพื่อถวายเป็นพระราชกุศลถวายพระพรฯ รวมทั้งหมด 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ จังหวัดสุราษฎร์ธานี ได้มีการจัดพิธีทำบุญตักบาตร แด่พระภิกษุสงฆ์ที่เข้าร่วมโครงการบรรพชาอุปสมบท 99 รูป ณ วัดไตรธรรมาราม พระอารามหลวง อ.เมืองสุราษฎร์ธานี เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมีนายวิชวุทย์ จินโต ผู้ว่าราชการจังหวัดสุราษฎร์ธานี เป็นประธาน พร้อมด้วยหัวหน้าส่วนราชการ ทหาร ตำรวจ หน่วยงานภาครัฐ ภาคเอกชน ญาติและครอบครัวของผู้เข้าบรรพชาอุปสมบท ตลอดจนพุทธศาสนิกชนชาวสุราษฏร์ธานี ร่วมพิธี นอกจากนี้ พี่น้องประชาชนในหลายจังหวัดได้จัดพิธีทางศาสนาและประกอบศาสนกิจเพื่อถวายพระราชกุศลถวายพระพรฯ ห้วงวันที่ 18-19 ม.ค. 66 อาทิ
1. จังหวัดนครปฐม ที่ศาลากองอำนวยการองค์พระปฐมเจดีย์ อ.เมืองนครปฐม นายสุรศักดิ์ เจริญศิริโชติ ผู้ว่าราชการจังหวัดนครปฐม เป็นประธานพิธีทำบุญตักบาตรพระภิกษุสงฆ์ จำนวน 99 รูป เพื่อถวายพระพรชัยมงคล สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมีรองผู้ว่าราชการจังหวัด หัวหน้าส่วนราชการ ทหาร ตำรวจ และประชาชนนครปฐม ร่วมพิธี
2. จังหวัดสมุทรสงคราม ที่บริเวณลานวัดเพชรสมุทรวรวิหาร ต.แม่กลอง อ.เมืองสมุทรสงคราม พระสมุทรวชิรโสภณ เจ้าอาวาสวัดเพชรสมุทรวรวิหาร เป็นประธานฝ่ายสงฆ์ นายสมนึก พรหมเขียว ผู้ว่าราชการจังหวัดสมุทรสงคราม เป็นประธานฝ่ายฆราวาส พร้อมด้วย นางมณีรัตน์ พรหมเขียว นายกเหล่ากาชาดจังหวัดฯ หัวหน้าส่วนราชการ ทหาร ตำรวจ ข้าราชการ และประชาชนร่วมตักบาตรข้าวสารอาหารแห้ง แด่พระภิกษุสงฆ์ที่เข้าร่วมโครงการบรรพชาอุปสมบท 99 รูป เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
3. จังหวัดอุบลราชธานี ที่วัดมณีวนาราม ต.ในเมือง อ.เมืองอุบลราชธานี นายชลธี ยังตรง ผู้ว่าราชการจังหวัดอุบลราชธานี มอบหมายให้ นายสมเพชร สร้อยสระคู รองผู้ว่าราชการจังหวัดอุบลราชธานี พร้อมด้วยหัวหน้าส่วนราชการ ข้าราชการ และประชาชนชาวจังหวัดอุบลราชธานี ร่วมทำบุญตักบาตรและถวายภัตตาหารเพลแด่พระภิกษุสงฆ์ที่บรรพชาอุปสมบท จำนวน 102 รูป ถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระประชวร และมีพลานามัยแข็งแรงโดยเร็ววัน
4. จังหวัดสุพรรณบุรี ที่ศาลาธรรมมธโรนุสรณ์ 80 ปี วัดไทรงามธรรมธราราม ต.ดอนมะสังข์ อ.เมืองสุพรรณบุรี พระครูศรีรัตนาภิวัฒน์ เจ้าอาวาสวัดพระลอย รองเจ้าคณะจังหวัดสุพรรณบุรี เป็นประธานฝ่ายสงฆ์ นายณัฐภัทร สุวรรณประทีป ผู้ว่าราชการจังหวัดสุพรรณบุรี เป็นประธานฝ่ายฆราวาส โดยมี รองผู้ว่าราชการจังหวัด หัวหน้าส่วนราชการ ข้าราชการและเจ้าหน้าที่ และพุทธศาสนิกชน เข้าร่วมประกอบพิธีตักบาตรข้าวสารอาหารแห้ง และเจริญพระพุทธมนต์เจริญจิตตภาวนา เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพระพลานามัยแข็งแรงโดยเร็ววัน และเพื่อเป็นการแสดงความจงรักภักดีและสำนึกในพระมหากรุณาธิคุณ
5. จังหวัดปราจีนบุรี ที่วัดป่ามะไฟ ต.โคกไม้ลาย อ.เมืองปราจีนบุรี นายรณรงค์ นครจินดา ผู้ว่าราชการจังหวัดปราจีนบุรี เป็นประธานพิธีทำบุญตักบาตรข้าวสารอาหารแห้งฯ แด่พระภิกษุสงฆ์ตามโครงการบรรพชาอุปสมบท 99 รูป เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพระพลานามัยแข็งแรงโดยเร็ววัน โดยมี รองผู้ว่าราชการจังหวัดปราจีนบุรี หัวหน้าส่วนราชการ และประชาชนชาวปราจีนบุรี ร่วมพิธี
6. จังหวัดสกลนคร ที่วัดพระธาตุเชิงชุมวรวิหาร ต.ธาตุเชิงชุม อ.เมืองสกลนคร นายชยุต วงศ์วณิช รองผู้ว่าราชการจังหวัดสกลนคร เป็นประธานพิธีเจริญพระพุทธมนต์ เจริญจิตตภาวนา และพิธีทำบุญตักบาตรแด่พระภิกษุสงฆ์ที่บรรพชาอุปสมบท จำนวน 99 รูป เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมีหัวหน้าส่วนราชการ ข้าราชการ ศาล ทหาร ตำรวจ และประชาชนชาวสกลนคร ร่วมพิธี
7. จังหวัดปทุมธานี ที่วัดบางหลวง อ.เมืองปทุมธานี นายณรงค์ศักดิ์ โอสถธนากร ผู้ว่าราชการจังหวัดปทุมธานี เป็นประธานพิธีทำบุญตักบาตรพระสงฆ์และพิธีเจริญพระพุทธมนต์ ตามโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพลานามัยแข็งแรงโดยเร็ววัน โดยมีหัวหน้าส่วนราชการ ข้าราชการ ทหาร ตำรวจ และประชาชน ร่วมพิธี
8. จังหวัดลำพูน ที่วัดพระพุทธบาทตากผ้า อ.ป่าซาง พระเทพรัตนนายกเจ้าคณะจังหวัดลำพูน เป็นประธานฝ่ายสงส์ นายสันติธร ยิ้มละมัย ผู้ว่าราชการจังหวัดลำพูน เป็นประธานฝ่ายฆราวาส พร้อมด้วยหัวหน้าส่วนราชการ ศาล ทหาร ตำรวจ และประชาชนชาวจังหวัดลำพูน ร่วมพิธีเจริญพระพุทธมนต์ และเจริญจิตตภาวนาถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพระพลานามัยแข็งแรงโดยเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ในขณะนี้ เป็นห้วงเวลาของการอุปสมบท ตามโครงการบรรพชาอุปสมบท 99 รูป เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ใน 76 จังหวัดทั่วประเทศ จึงขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ ตลอดระยะเวลาการจัดโครงการฯ เพื่อแสดงความจงรักภักดีและน้อมถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/63969