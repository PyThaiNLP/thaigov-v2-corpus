รัฐบาลไทย-ข่าวทำเนียบรัฐบาล-พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันเสาร์ที่ 21 มกราคม 2566
21/01/2566
พิมพ์
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรทั่วประเทศ ร่วมอนุโมทนาถวายพระราชกุศลถวายพระพรฯ ด้วยการทำบุญตักบาตรพระสงฆ์อุปสมบทถวายพระพรฯ เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (21 ม.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่คณะรัฐมนตรีได้มีมติเห็นชอบเมื่อวันที่ 27 ธันวาคม 2565 ให้กระทรวงมหาดไทยดำเนินโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ วัดที่จังหวัดกำหนด ทั้ง 76 จังหวัดทั่วประเทศ เพื่อถวายพระราชกุศลและถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน โดยมีพระภิกษุที่อุปสมบท เพื่อถวายเป็นพระราชกุศลถวายพระพรฯ รวมทั้งหมด 7,813 รูป
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ จังหวัดพระนครศรีอยุธยา ได้มีการจัดพิธีทำบุญตักบาตรแด่พระภิกษุสงฆ์และพระนวกะที่เข้าร่วมโครงการบรรพชาอุปสมบท 99 รูป ณ วัดพนัญเชิงวรวิหาร ต.คลองสวนพลู อ.พระนครศรีอยุธยา เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยได้รับเมตตาจาก พระธรรมรัตนมงคล เจ้าคณะจังหวัดพระนครศรีอยุธยา เจ้าอาวาสวัดพนัญเชิงวรวิหาร เป็นประธานฝ่ายสงฆ์ นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา เป็นประธานฝ่ายฆราวาส โดยมี หัวหน้าส่วนราชการ ศาล ทหาร ตำรวจ และพสกนิกรชาวพระนครศรีอยุธยา ร่วมพิธี นอกจากนี้ พี่น้องประชาชนได้จัดพิธีทางศาสนาและประกอบศาสนกิจเพื่อถวายพระราชกุศลถวายพระพรฯ อย่างพร้อมเพรียงกันในหลายจังหวัด อาทิ
1. จังหวัดตาก วัดส้มเกลี้ยง ต.ป่ามะม่วง อ.เมืองตาก นายสมชัย กิจเจริญรุ่งโรจน์ ผู้ว่าราชการจังหวัดตาก เป็นประธาน พิธีถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป ถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน โดยมี นางวรรณฤดี กิจเจริญรุ่งโรจน์ ประธานแม่บ้านมหาดไทยจังหวัดตาก หัวหน้าส่วนราชการ ข้าราชการ และพุทธศาสนิกชน
2. จังหวัดสุพรรณบุรี ที่ตลาดสดคุณยายจู (100 ปี) ต.สามชุก อ.สามชุก นายสุระบัณฑิต กันยานะ นายอำเภอสามชุก มอบหมายให้ นางสาวจิราภรณ์ จันทร์ลอย ปลัดอำเภอสามชุก พร้อมด้วย กำนัน ผู้ใหญ่บ้าน และประชาชนในพื้นที่ ร่วมพิธีทำบุญตักบาตรข้าวสารอาหารแห้งแด่พระภิกษุสงฆ์ ตามโครงการบรรพชาอุปสมบท 99 รูป ถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
3. จังหวัดสกลนคร ที่วัดป่าบูรพาราม บ้านหนองมะเกลือ ต.ดงชน อ.เมืองสกลนคร นายวสันต์ สาระนันท์ รองนายกองค์การบริหารส่วนจังหวัดสกลนคร พร้อมด้วย เจ้าหน้าที่ ข้าราชการ ลูกจ้าง สังกัดองค์การบริหารส่วนจังหวัดสกลนคร และประชาชนในพื้นที่ ร่วมพิธีทำบุญตักบาตรถวายภัตตาหารเพลแด่พระนวกะ ตามโครงการบรรพชาอุปสมบท 99 รูป ถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
4. จังหวัดนครราชสีมา ที่วัดประมวลราษฎร์ ต.จอหอ อ.เมืองนครราชสีมา นายสยาม ศิริมงคล ผู้ว่าราชการจังหวัดนครราชสีมา พร้อมด้วย นางอรจิรา ศิริมงคล นายกเหล่ากาชาดจังหวัดนครราชสีมา หัวหน้าส่วนราชการ และ
ประชาชนชาวโคราช ร่วมพิธีทำบุญตักบาตรแด่พระภิกษุสงฆ์ จำนวน 99 รูป ตามโครงการบรรพชาอุปสมบทฯ ถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรและทรงมีพลานามัยแข็งแรงโดยเร็ววัน
5. จังหวัดปทุมธานี ที่วัดบางหลวง ต.บางหลวง อ.เมืองปทุมธานี นายณรงค์ศักดิ์ โอสถธนากร ผู้ว่าราชการจังหวัดปทุมธานี เป็นประธาน พิธีทำบุญตักบาตรพระสงฆ์และพิธีเจริญพระพุทธมนต์ ตามโครงการบรรพชาอุปสมบท 99 รูป เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพลานามัยแข็งแรงโดยเร็ววัน และเพื่อเป็นการแสดงความจงรักภักดีและสำนึกในพระมหากรุณาธิคุณ โดยมี นายสมชาย ตรีณาวงษ์ นายอำเภอลำลูกกา พร้อมด้วยนางสาวกัญญาวีย์ ต่ายลำยงค์ ท้องถิ่นอำเภอลำลูกกา นายกและคณะผู้บริหารองค์กรปกครองส่วนท้องถิ่นในพื้นที่อำเภอลำลูกกา และประชาชนชาวปทุมธานี ร่วมพิธี
6. จังหวัดสระบุรี ที่สำนักปฏิบัติธรรมสิริธรรมมุนี วัดศรีบุรีรตนาราม ต.ปากเพรียว อ.เมืองสระบุรี นางสาวอ้อยทิพย์ ปานสอาด นายอำเภอวังม่วง พร้อมด้วย หัวหน้าส่วนราชการจังหวัดสระบุรี ส่วนราชการอำเภอวังม่วง และประชาชนในพื้นที่ ร่วมพิธีทำบุญถวายภัตตาหารแด่พระภิกษุสงฆ์ตามโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพลานามัยแข็งแรงโดยเร็ววัน
7. จังหวัดยโสธร ที่วัดมหาธาตุ (พระอารามหลวง) ต.ในเมือง อ.เมืองยโสธร นายวิรุจ วิชัยบุญ ผู้ว่าราชการจังหวัดยโสธร พร้อมด้วย รองผู้ว่าราชการจังหวัดยโสธร ทหาร ตำรวจ หัวหน้าส่วนราชการ และพุทธศาสนิกชนชาวยโสธร ร่วมพิธีทำบุญถวายภัตตาหารเพลแด่พระภิกษุสงฆ์ตามโครงการบรรพชาอุปสมบท 99 รูป เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพลานามัยแข็งแรงโดยเร็ววัน
8. จังหวัดพัทลุง ที่วัดชายคลอง ต.ควนมะพร้าว อ.เมืองพัทลุง นายสมบูรณ์ เต็มชื่น นายอำเภอเขาชัยสน เป็นประธานพิธีถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพลานามัยแข็งแรงโดยเร็ววัน โดยมี หัวหน้าส่วนราชการ ข้าราชการ กำนัน ผู้ใหญ่บ้าน พนักงาน เจ้าหน้าที่อำเภอเขาชัยสน และพุทธศาสนิกชนในพื้นที่ ร่วมพิธี
9. จังหวัดอุบลราชธานี ที่วัดมณีวนาราม อ.เมืองอุบลราชธานี นายชลธี ยังตรง ผู้ว่าราชการจังหวัดอุบลราชธานี มอบหมายให้มอบหมายให้ นายนคร ศิริปริญญานันท์ ปลัดจังหวัดอุบลราชธานี พร้อมด้วย หัวหน้าส่วนราชการ ข้าราชการ และประชาชนชาวจังหวัดอุบลราชธานี ร่วมทำบุญตักบาตรและถวายภัตตาหารเพลแด่พระภิกษุสงฆ์ ตามโครงการบรรพชาอุปสมบท 99 รูป ถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระประชวร และมีพลานามัยแข็งแรงโดยเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ในขณะนี้ เป็นห้วงเวลาของการอุปสมบท ตามโครงการบรรพชาอุปสมบท 99 รูป เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ใน 76 จังหวัดทั่วประเทศ จึงขอเชิญชวนพี่น้องประชาชนทุกจังหวัดร่วมอนุโมทนาด้วยการปฏิบัติบูชาบำเพ็ญกุศล ทำบุญตักบาตร ถวายภัตตาหารเช้า ถวายภัตตาหารเพล ถวายน้ำปานะ ร่วมกับทางจังหวัด อำเภอ และส่วนราชการ ตลอดระยะเวลาการจัดโครงการฯ เพื่อแสดงความจงรักภักดีและน้อมถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64028