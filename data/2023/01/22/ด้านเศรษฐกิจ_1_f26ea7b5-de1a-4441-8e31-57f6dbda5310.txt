รัฐบาลไทย-ข่าวทำเนียบรัฐบาล-รปอ.สุรพลฯ ปิดอบรมหลักสูตร การเป็นข้าราชการที่ดี รุ่นที่ 20 สุดชื่นมื่น


วันเสาร์ที่ 21 มกราคม 2566
21/01/2566
พิมพ์
รปอ.สุรพลฯ ปิดอบรมหลักสูตร การเป็นข้าราชการที่ดี รุ่นที่ 20 สุดชื่นมื่น
นายสุรพล ชามาตย์ รองปลัดกระทรวงอุตสาหกรรม เป็นประธานในพิธีปิดการฝึกอบรมหลักสูตรการเป็นข้าราชการที่ดี รุ่นที่ 20
เมื่อวันที่ 20 มกราคม 2566 นายสุรพล ชามาตย์ รองปลัดกระทรวงอุตสาหกรรม เป็นประธานในพิธีปิดการฝึกอบรมหลักสูตรการเป็นข้าราชการที่ดี รุ่นที่ 20 โดยให้โอวาทแก่ข้าราชการทั้ง 57 คน มุ่งการทำงานให้กับราชการอย่างเต็มกำลัง ซึ่งส่งผลต่อภาพรวมและเกี่ยวเนื่องถึงประโยชน์ของบ้านเมือง และประชาชนทุกคน นอกจากการจะเป็นคนเก่งแล้ว จะต้องเป็นคนดี และมีจิตสาธารณะ มีการร่วมมือร่วมใจกันเป็นหนึ่งเดียวของข้าราชการทุกกรมในสังกัด เพื่อให้งานในภารกิจของกระทรวงอุตสาหกรรมสำเร็จตามเป้าหมาย รวมถึงการสร้างเครือข่ายการทำงานร่วมกัน ตามนโยบาย MIND ของท่านปลัดกระทรวงอุตสาหกรรม โดยเน้นให้เจ้าหน้าที่ใช้ "หัว" และ "ใจ" ทำงาน และปั้นอุตสาหกรรมคู่ชุมชน ภายใต้ 4 มิติ คือ การส่งเสริมธุรกิจอุตสาหกรรม การดูแลสังคมโดยรอบ การรักษาสิ่งแวดล้อม การกระจายรายได้สู่ประชาชน ทั้งนี้ รองปลัดฯ สุรพล ยังได้ร่วมถ่ายภาพกับข้าราชการที่ผ่านการฝึกอบรมฯ โดยมี นางอรวรรณ อัศวพันธ์ หัวหน้ากลุ่มพัฒนาทรัพยากรบุคคล ข้าราชการผู้ผ่านการฝึกอบรม และเจ้าหน้าที่ผู้จัดการฝึกอบรม ณ ห้องปาริชาต โรงแรมโกลเด้น ทิวลิป ซอฟเฟอริน กรุงเทพฯ

ที่มา : https://www.thaigov.go.th/news/contents/details/64029