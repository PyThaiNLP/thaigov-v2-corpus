รัฐบาลไทย-ข่าวทำเนียบรัฐบาล-กรมเจ้าท่า ออกประกาศระมัดระวังการเดินเรือ กรณีเรือ พี.แอล อาร์เธน่า ประสบเหตุท้องเรือทะลุ บริเวณเกาะพะงัน 


วันอาทิตย์ที่ 8 มกราคม 2566
กรมเจ้าท่า ออกประกาศระมัดระวังการเดินเรือ กรณีเรือ พี.แอล อาร์เธน่า ประสบเหตุท้องเรือทะลุ บริเวณเกาะพะงัน
...
กรมเจ้าท่า ออกประกาศระมัดระวังการเดินเรือ กรณีเรือ พี.แอล อาร์เธน่า ประสบเหตุท้องเรือทะลุ บริเวณเกาะพะงัน
นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม ได้มอบหมายให้ นายภูริพัฒน์ ธีระกุลพิศุทธิ์  รองอธิบดีกรมเจ้าท่า ด้านปลอดภัย เร่งสั่งการสำนักงานเจ้าท่าภูมิภาคที่ 4 สาขาเกาะพะงัน  ประสานบูรณาการร่วมหน่วยงานศรชล.ในพื้นที่ จังหวัดสุราษฎร์ธานี ตรวจ ติดตาม เหตุเรือ พี.แอล อาร์เธน่า ท้องเรือทะลุ บริเวณเกาะพะงัน
จากกรณีเหตุการณ์ วันที่ 7 มกราคม 2566 ศรชล.ภาค2 ได้รับแจ้งจากศรชล.จังหวัดสุราษฎร์ธานี พบเรือพี.แอล อาร์เธน่า ประสบเหตุท้องเรือทะลุ ส่งผลให้น้ำเข้าตัวเรือ ซึ่งเรือพี.แอล อาร์เธน่า ได้ทำการขอความช่วยเหลือ พร้อมอุปกรณ์ช่วยสูบน้ำ ภายหลัง ศรชล.ภาค 2 ได้ประสานขอรับการสนับสนุนเรือ จากกองทัพเรือ ภาค 2  และเรือตรวจประมงทะเล 320 จากหน่วยปฏิบัติการทุ่นระเบิดด้านมนุษยธรรม จังหวัดสุราษฎร์ธานี  พร้อมแจ้งประกาศไปยังระบบค้นหาช่วยเหลือผู้ประสบภัย (MRCC 2023) เพื่อกระจายข่าวสารไปยังเรือสินค้า และเรือประเภทอื่นๆที่เดินทางผ่านเส้นทางดังกล่าว
ทั้งนี้ ความคืบหน้าปัจจุบัน เรือณปภา ได้ทำการช่วยเหลือลูกเรือทั้งหมด จำนวน 9 ราย มีผู้ได้รับบาดเจ็บเล็กน้อย จำนวน 2 ราย ปัจจุบันเรือ ณปภา ได้ทำการขนถ่ายลูกเรือ พี.แอล อาร์เธน่า ทั้ง 9 ราย ลงเรือ ต.114 บริเวณช่องเกาะพะงัน ก่อนเดินทางไปที่สถานีเรือสมุย เพื่อส่งผู้ประสบภัยทั้ง 9 ราย โดยศรชล.จังหวัดสุราษฎร์ธานี ได้ประสานรถพยาบาลในพื้นที่ ส่งตัวผู้ประสบภัยไปยังโรงพยาบาลสมุย เพื่อตรวจร่างกายต่อไป พรัอมกันนี้ สำนักงานเจ้าท่าภูมิภาคที่ 4 สาขาเกาะพะงัน ได้ดำเนินการออกประกาศระมัดระวังการเดินเรือ คำสั่งกู้เรือ เพื่อไม่ให้กีดขวางทางเดินเรือ และคำสั่งห้ามใช้เรือลำดังกล่าว จนกว่าจะทำการปรับปรุง ซ่อมแซมให้เรืออยู่ในสภาพใช้งานได้ปกติ พร้อมกันนี้ สำนักงานเจ้าท่าภูมิภาคที่ 4  สาขาเกาะพะงัน
จะดำเนินการติดตาม ตรวจสอบจนกว่าจะกู้ตัวเรือแล้วเสร็จต่อไป

ที่มา : https://www.thaigov.go.th/news/contents/details/63522