รัฐบาลไทย-ข่าวทำเนียบรัฐบาล-สป. นำกำลังพลสวดมนต์ถวายพระพรชัยมงคล “เจ้าฟ้าพัชรกิติยาภาฯ” ด้วยหัวใจแห่งความจงรักภักดี ทรงหายจากพระอาการประชวรในเร็ววัน


วันจันทร์ที่ 9 มกราคม 2566
สป. นำกำลังพลสวดมนต์ถวายพระพรชัยมงคล “เจ้าฟ้าพัชรกิติยาภาฯ” ด้วยหัวใจแห่งความจงรักภักดี ทรงหายจากพระอาการประชวรในเร็ววัน
(วันอาทิตย์ที่ 8 มกราคม 2566 เวลา 18.00 น.) สำนักงานปลัดกระทรวงกลาโหมจัดพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ พระอุโบสถ วัดชินวราราม วรวิหาร จ.ปทุมธานี
โดยมี พลเรือเอก ธีรกุล กาญจนะ รองปลัดกระทรวงกลาโหม เป็นประธานในพิธี พร้อมด้วยสมาคมภริข้าราชการสำนักงานปลัดกระทรวงกลาโหม ร่วมพิธีโดยได้นำกำลังพลและครอบครัว พร้อมพุทธศาสนิกชนน้อมใจกันสวดมนต์บูชาธรรม อธิษฐานจิต ถวายพระพรชัยมงคล
ทั้งนี้ พสกนิกรทั่วไทยต่างพร้อมร่วมใจถวายพระพรด้วยความจงรักภักดี และขอให้พระองค์ทรงหายจากพระอาการประชวรโดยเร็ว

ที่มา : https://www.thaigov.go.th/news/contents/details/63543