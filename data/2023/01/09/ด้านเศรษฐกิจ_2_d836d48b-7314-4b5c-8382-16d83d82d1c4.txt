รัฐบาลไทย-ข่าวทำเนียบรัฐบาล-กรมเจ้าท่า เข้าตรวจสอบ ช่วยเหลือประชาชนโดดน้ำบริเวณสะพานสาทร เบื้องต้นอาการปลอดภัย ก่อนนำส่งโรงพยาบาลในพื้นที่ต่อไป 


วันอาทิตย์ที่ 8 มกราคม 2566
กรมเจ้าท่า เข้าตรวจสอบ ช่วยเหลือประชาชนโดดน้ำบริเวณสะพานสาทร เบื้องต้นอาการปลอดภัย ก่อนนำส่งโรงพยาบาลในพื้นที่ต่อไป
...
กรมเจ้าท่า เข้าตรวจสอบ ช่วยเหลือประชาชนโดดน้ำบริเวณสะพานสาทร เบื้องต้นอาการปลอดภัย ก่อนนำส่งโรงพยาบาลในพื้นที่ต่อไป
ตามนโยบายของรัฐบาล และกระทรวงคมนาคม โดยนายศักดิ์สยาม ชิดชอบ รัฐมนตรีว่าการกระทรวงคมนาคม และ ดร.อธิรัฐ รัตนเศรษฐ รัฐมนตรีช่วยว่าการกระทรวงคมนาคม ได้มอบหมายให้กรมเจ้าท่า ดูแล ตรวจตรา คุมเข้ม รักษาความปลอดภัยทางน้ำ ทั้งในส่วนกลางและส่วนภูมิภาค
วันที่ 8 มกราคม 2566 นายสรพงศ์ ไพฑูรย์พงษ์ รักษาการอธิบดีกรมเจ้าท่า ได้มอบหมายให้ กลุ่มตรวจการเดินเรือ เข้าตรวจสอบทันที โดยกลุ่มตรวจการเดินเรือ กรมเจ้าท่า ได้รับแจ้งเหตุจากผู้ประกอบการเดินเรือ พบผู้กระโดดสะพานสาทร เมื่อช่วงเวลา 12.50 น. หัวหน้าส่วนตรวจการเดืนเรือได้สั่งการให้ เจ้าหน้าที่ประจำเวรศูนย์ปลอดภัยทางน้ำ และเจ้าหน้าที่ประจำท่าเรือสาทร เข้าตรวจสอบพร้อมช่วยเหลือ พร้อมนำเรือตรวจการณ์เจ้าท่า 171 เข้าตรวจสอบในพื้นที่ร่วมกับเจ้าหน้าที่ประจำท่าเรือสาทร จากการตรวจสอบเบื้องต้น ผู้กระโดดน้ำ เป็นเพศหญิง โดยได้รับการช่วยเหลือจากเรือหางยาวในบริเวณนั้น สอบถามเพิ่มเติม ทราบเพียงอาศัยอยู่บริเวณ สุขุมวิท101 พบโทรศัพท์มือถือติดตัว จำนวน 1 เครื่อง
ทั้งนี้ เรือเจ้าท่า 171 ได้ช่วยเหลือนำตัวผู้กระโดดสะพานมาขึ้นที่ท่าเรือข้ามฟากสาทร อาการเบื้องต้นบาดเจ็บบริเวณหลัง ก่อนนำส่งโรงพยาบาลตากสินเพื่อตรวจดูอาการเพิ่มเติม หากประชาชนท่านใดพบเห็นเหตุการณ์ความไม่ปลอดภัยทางน้ำ สามารถโทร. สายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/63523