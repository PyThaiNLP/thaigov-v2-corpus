รัฐบาลไทย-ข่าวทำเนียบรัฐบาล-กระทรวงอุตสาหกรรม เปิดศักราชใหม่ปี 2566 จัดพิธีทำบุญตักบาตร เสริมสิริมงคลต้นปีใหม่ 


วันพฤหัสบดีที่ 5 มกราคม 2566
04/01/2566
พิมพ์
กระทรวงอุตสาหกรรม เปิดศักราชใหม่ปี 2566 จัดพิธีทำบุญตักบาตร เสริมสิริมงคลต้นปีใหม่
กระทรวงอุตสาหกรรม เปิดศักราชใหม่ปี 2566 จัดพิธีทำบุญตักบาตร เสริมสิริมงคลต้นปีใหม่
วันนี้ (4 มกราคม 2566) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม ร่วมทำบุญตักบาตรข้าวสารอาหารแห้ง และถวายปัจจัยแด่พระสงฆ์ จำนวน 54 รูป เนื่องในโอกาสวันขึ้นใหม่ พ.ศ. 2566 ณ อาคารสำนักงานปลัดกระทรวงอุตสาหกรรม
โอกาสนี้ รัฐมนตรีว่าการกระทรวงอุตสาหกรรม ได้อาราธนาคุณพระศรีรัตนตรัยและสิ่งศักดิ์สิทธิ์ทั้งหลาย จงดลบันดาลให้ทุกท่านมีความสุข ความเจริญ มีสุขภาพร่างกายแข็งแรง และมีความเจริญรุ่งเรืองในหน้าที่การงานยิ่ง ๆ ขึ้นไป คิดหวังสิ่งใดขอให้สมปรารถนาทุกประการ โดยมีปลัดกระทรวงอุตสาหกรรม มอบพวงมาลัยเพื่อสวัสดีปีใหม่ พร้อมด้วยนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม คณะผู้บริหารระดับสูงของกระทรวงอุตสาหกรรม ผู้บริหารจากหน่วยงานในกำกับ หน่วยงานเครือข่าย ข้าราชการ พนักงาน และเจ้าหน้าที่กระทรวงอุตสาหกรรม เข้าร่วมกิจกรรมดังกล่าว โดยพร้อมเพรียง

ที่มา : https://www.thaigov.go.th/news/contents/details/63414