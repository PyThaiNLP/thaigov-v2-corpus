รัฐบาลไทย-ข่าวทำเนียบรัฐบาล-โครงการบ้าน ธอส. พร้อมอยู่ GHB NPA ready to move-in ปรับปรุงซ่อมแซมบ้านให้เหมือนใหม่ เข้าอยู่ได้ทันทีในราคาบ้านมือสอง


วันพฤหัสบดีที่ 5 มกราคม 2566
05/01/2566
พิมพ์
โครงการบ้าน ธอส. พร้อมอยู่ GHB NPA ready to move-in ปรับปรุงซ่อมแซมบ้านให้เหมือนใหม่ เข้าอยู่ได้ทันทีในราคาบ้านมือสอง
ธอส.  เพิ่มทางเลือกให้กับผู้ที่ต้องการซื้อบ้านมือสองคุณภาพดี พร้อมเข้าอยู่ได้ทันทีทุกเวลา โดยไม่ต้องปรับปรุงซ่อมแซมใหม่ กับ “โครงการ บ้าน ธอส. พร้อมอยู่ GHB NPA ready to move-in” ตอบโจทย์คนอยากได้บ้านมือสองราคาย่อมเยาว์
ธนาคารอาคารสงเคราะห์ เพิ่มทางเลือกให้กับผู้ที่ต้องการซื้อบ้านมือสองคุณภาพดี พร้อมเข้าอยู่ได้ทันทีทุกเวลา โดยไม่ต้องปรับปรุงซ่อมแซมใหม่ กับ “โครงการ บ้าน ธอส. พร้อมอยู่ GHB NPA ready to move-in” ตอบโจทย์คนอยากได้บ้านมือสองราคาย่อมเยาว์ แต่คุณภาพคับแก้วเหมือนได้บ้านใหม่ โดยมีบ้านราคาต่ำสุดเพียง 956,000 บาทเท่านั้น พิเศษ!! ซื้อบ้าน ธอส. พร้อมอยู่ รับสิทธิ์โปรโมชั่นสินเชื่ออัตราดอกเบี้ย 0% นานสูงสุด 24 เดือน ทันที
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มทางเลือกให้กับผู้ที่ต้องการมีบ้านเป็นของตนเอง ได้เลือกซื้อบ้านมือสองคุณภาพดี และทำเลที่เหมาะสม สามารถเข้าอยู่อาศัยได้ทันทีโดยไม่ต้องเสียเวลาซ่อมแซม ธอส. ในฐานะสถาบันการเงินเฉพาะกิจของรัฐ ที่มีพันธกิจ “ทำให้คนไทยมีบ้าน” จึงได้จัดทำ “โครงการ บ้าน ธอส.พร้อมอยู่ GHB NPA ready to move-in” โดยธนาคารได้คัดสรรเฉพาะบ้านมือสอง ธอส. ทำเลดี นำมาซ่อมแซมปรับปรุง(รีโนเวท)โดยช่างผู้เชี่ยวชาญ เพื่อให้บ้านมีสภาพที่สวยงาม พร้อมเข้าอยู่อาศัยได้ทันทีเหมือนการซื้อบ้านมือหนึ่ง โดยรายการทรัพย์ที่มีราคาจำหน่ายต่ำสุดเพียง 956,000 บาท เท่านั้น ได้แก่ ทรัพย์ประเภทคอนโดมิเนียม ขนาดเนื้อที่ 29.41 ตารางเมตร ในโครงการเดอะเซ็นเตอร์คอนโดมิเนียม อาคาร 2 อ.ลำลูกกา จ.ปทุมธานี ส่วนรายการที่น่าสนใจ อาทิ ทรัพย์ประเภททาวน์เฮ้าส์ ขนาดเนื้อที่ 17.40 ตารางวา ในโครงการพฤกษาทาวน์ ราชพฤกษ์ อ.เมืองนนทบุรี จ.นนทบุรี ราคาเพียง 2,200,000 บาท และทรัพย์ประเภทคอนโดมิเนียม ขนาดเนื้อที่ 26.02 ตารางเมตร ในโครงการอะพูลคอนโด เขตบางนา กรุงเทพฯ รีโนเวทแล้วจำหน่ายในราคาเพียง 1,600,000 บาท เท่านั้น
นอกจากนี้ ธอส. ยังเพิ่มทางเลือกให้กับลูกค้าที่มีความประสงค์ขอรีโนเวททรัพย์ตามความต้องการของตนเองได้อีกด้วย โดยลูกค้าสามารถเลือกบ้านมือสองที่ต้องการ และแจ้งความประสงค์ให้ธนาคารปรับปรุงขั้นพื้นฐานให้ อาทิ ทาสีใหม่ เปลี่ยนสุขภัณฑ์ ประตู หน้าต่าง และอื่นๆ (ตามที่ตกลงทำสัญญากับธนาคาร) โดยธนาคารจะดำเนินการปรับปรุงซ่อมแซมให้ก่อนส่งมอบบ้านให้กับลูกค้าต่อไป และลูกค้าที่ซื้อบ้านมือสอง ธอส. ใน “โครงการ บ้าน ธอส. พร้อมอยู่ GHB NPA ready to move-in ยังได้สิทธิ์โปรโมชันสินเชื่ออัตราดอกเบี้ย 0% นานสูงสุดถึง 24 เดือน อีกด้วย (เป็นไปตามเงื่อนไขที่ธนาคารกำหนด) สอบถามข้อมูลเพิ่มเติมได้ที่ GH Bank Call Center โทร. 0-2645-9000 กด 5 หรือ Facebook Fanpage บ้านมือสอง ธอส. หรือ ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @ghbnpa

ที่มา : https://www.thaigov.go.th/news/contents/details/63419