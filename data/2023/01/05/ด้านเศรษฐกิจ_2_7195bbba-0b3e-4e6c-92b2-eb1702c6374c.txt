รัฐบาลไทย-ข่าวทำเนียบรัฐบาล-รักษาราชการแทนรองปลัดฯ ณัฏฐิญา นั่งแท่นประธานเตรียมความพร้อมส่งประกวดรางวัลเลิศรัฐ ประจำปี 2566


วันพฤหัสบดีที่ 5 มกราคม 2566
05/01/2566
พิมพ์
รักษาราชการแทนรองปลัดฯ ณัฏฐิญา นั่งแท่นประธานเตรียมความพร้อมส่งประกวดรางวัลเลิศรัฐ ประจำปี 2566
รักษาราชการแทนรองปลัดฯ ณัฏฐิญา นั่งแท่นประธานเตรียมความพร้อมส่งประกวดรางวัลเลิศรัฐ ประจำปี 2566
วันนี้ (4 มกราคม 2565) นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เป็นประธานการประชุมคณะกรรมการกำกับติดตามการดำเนินการพัฒนาคุณภาพการบริหารจัดการภาครัฐของ สปอ. เพื่อพิจารณาหลักเกณฑ์การพิจารณาแนวทางการสมัครรางวัลเลิศรัฐประจำปี 2566 โดยในปีนี้ สปอ. มีมติส่งประกวดรางวัลคุณภาพการบริหารจัดการภาครัฐ รายหมวด จำนวน 3 หมวด จากทั้งหมด 6 หมวด คือ หมวดที่ 1 ด้านการนำองค์การและความรับผิดชอบต่อสังคม หมวดที่ 4 ด้านการวิเคราะห์ผลการดำเนินงานขององค์การและการจัดการความรู้ และหมวดที่ 6 ด้านกระบวนการคุณภาพและนวัตกรรม รวมทั้งการส่งประกวดรางวัลคุณภาพการบริหารจัดการภาครัฐ 4.0 โดยมี นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ผู้บริหารจากหน่วยงานส่วนกลาง และอุตสาหกรรมจังหวัด เข้าร่วมการประชุม ณ ห้อง อก.1 ชั้น 2 อาคารสำนักงานปลัดกระทรวงอุตสาหกรรม และผ่านระบบ Zoom Meeting

ที่มา : https://www.thaigov.go.th/news/contents/details/63415