รัฐบาลไทย-ข่าวทำเนียบรัฐบาล-ปลัดมหาดไทย ขอบคุณพี่น้องประชาชนที่ช่วยเเจ้งเบาะเเส ย้ำสถานการณ์ยาเสพติดปัจจุบันยังคงต้องติดตามและเฝ้าระวังอย่างใกล้ชิด ทั้งพื้นที่ชั้นในเเละพื้นที่ชั้นนอก


วันพฤหัสบดีที่ 5 มกราคม 2566
05/01/2566
พิมพ์
ปลัดมหาดไทย ขอบคุณพี่น้องประชาชนที่ช่วยเเจ้งเบาะเเส ย้ำสถานการณ์ยาเสพติดปัจจุบันยังคงต้องติดตามและเฝ้าระวังอย่างใกล้ชิด ทั้งพื้นที่ชั้นในเเละพื้นที่ชั้นนอก
ปลัดมหาดไทย ขอบคุณพี่น้องประชาชนที่ช่วยเเจ้งเบาะเเส ย้ำสถานการณ์ยาเสพติดปัจจุบันยังคงต้องติดตามและเฝ้าระวังอย่างใกล้ชิด ทั้งพื้นที่ชั้นในเเละพื้นที่ชั้นนอก
เมื่อวันที่ 4 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยถึง การทำสงครามกับยาเสพติดว่าขณะนี้ กระทรวงมหาดไทยได้มีการติดตามผลการปฏิบัติในช่วงเทศกาลปีใหม่ที่ผ่านมาจากหลายพื้นที่ โดยได้รับความร่วมมืออย่างดีจากทุกฝ่าย ทั้งการตั้งจุดตรวจจุดสะกัด การปราบปราม การปล่อยเเถวกวาดล้างยาเสพติด การหาข่าวในพื้นที่จากเเหล่งข่าว โดยเฉพาะความร่วมมือจากพี่น้องประชาชน ที่ได้กรุณาให้ข้อมูลข่าวสารที่เป็นประโยชน์แก่ทางภาครัฐ ทำให้สามารถจับกุมเเละทำการขยายผลได้ในหลายพื้นที่ นอกจากนี้ ในมิติการบำบัด รักษา และฟื้นฟู ก็ได้รับความร่วมมือจากเจ้าหน้าที่ด้านสาธารณสุขเช่นกัน ต้องขอขอบคุณทุกฝ่ายด้วยความจริงใจ ทั้งนี้ กระทรวงมหาดไทยทราบดีว่า สถานการณ์ปัจจุบันยังนิ่งนอนใจไม่ได้ ยังคงต้องติดตามเฝ้าระวังการกระทำความผิดทุกรูปแบบอย่างต่อเนื่อง เเละจริงจัง เพื่อนำความสงบสุขมาให้กับพี่น้องประชาชนคนไทย ซึ่งในวันนี้เหมือนเดิมเช่นเคยขอนำตัวอย่างผลการจับกุมมาเล่าสู่กันฟัง เพื่อเป็นอุธาหรณ์ให้ผู้กระทำความผิดได้กลับตัวกลับใจเลิกยุ่งเกี่ยวกับยาเสพติดเเละร่วมเป็นส่วนดี ๆ เพื่อเสริมสร้างสังคมไทยที่เข้มเเข็ง ไปด้วยกัน โดยมีรายละเอียดดังนี้
1. จังหวัดนครปฐม พล.ต.ท.ธนายุตม์ วุฒิจรัสธำรงค์ ผบช.ภ.7 พร้อมรอง ผบช.ภ.7 ผู้บังคับการตำรวจภูธรจังหวัดในสังกัด 8 จังหวัด และ ผู้บังคับการสืบสวนสอบสวนตำรวจภูธรภาค 7 ร่วมแถลงผลการระดมกวาดล้างอาชญากรรมในห้วงส่งท้ายปีเก่าต้อนรับปีใหม่ ระหว่างวันที่ 29 ธ.ค. 65 - 2 ม.ค. 66 ภายใต้แผนยุทธการ พิชิตคนพาล อภิบาลคนดี ที่สำนักงานตำรวจภูธรภาค 7 โดยสามารถจับกุมความผิดเกี่ยวกับอาวุธปืนและเครื่องกระสุนปืน ได้ผู้ต้องหา 584 คน ความผิดเกี่ยวกับยาเสพติด 1,977 ราย ผู้ต้องหา 1,993 คน ผู้ต้องหาตามหมายจับ 789 หมาย ผู้ต้องหา 786 คน ความผิดเกี่ยวกับ พ.ร.บ.คนเข้าเมืองฯ 2,312 ราย ผู้ต้องหา 2,326 คน ความผิดเกี่ยวกับการพนัน 474 ราย ผู้ต้องหา 552 คน ความผิดเกี่ยวกับสถานบริการ 8 ราย ผู้ต้องหา 8 คน พร้อมของกลางอาวุธปืนไม่มีทะเบียน 420 กระบอก อาวุธปืนมีทะเบียน 83 กระบอก เครื่องกระสุนปืน 954 นัด วัตถุระเบิด 48 ลูก ยาบ้า 46,020 เม็ด ยาไอซ์ 2,515 กรัม เฮโรอีน 7.22 กรัม ยาอี 11 เม็ด ยาเค 5.98 กรัม
2. จังหวัดกระบี่ นายศรณ์ รักรงค์ นายอำเภอปลายพระยา สั่งการให้ นายธวัช จงรักษ์ภูวนาถ ปลัดอำเภอหัวหน้าฝ่ายความมั่นคง/สมาชิก อส.อ.ปลายพระยา ได้ร่วมกันจับกุม ผู้ต้องหา 2 ราย คือ จับกุมนายไชยา (สงวนนามสกุล) หรือ แปะ ขาเยิ่ง อายุ 46 ปี พร้อมด้วยของกลางยาบ้า จำนวน 4,257 เม็ด และขยายผลจับกุม นางสร้อยสิรินทร์ พร้อมด้วยของกลาง ยาบ้า จำนวน 79 เม็ด โดยแจ้งข้อกล่าวหา จำหน่ายยาเสพติดให้โทษประเภท 1 (ยาบ้า) โดยการมีไว้เพื่อจำหน่ายโดยกระทำเพื่อการค้า และนำส่งพนักงานสอบสวน สภ.ปลายพระยา ดำเนินคดีต่อไป
3. จังหวัดแม่ฮ่องสอน นายเอนก ปันทะยม นายอำเภอปาย ได้มอบหมายให้ นายภูรีภัทร พิพัฒน์พงศธร ปลัดอำเภอหัวหน้าฝ่ายความมั่นคงอำเภอปาย นายพิเชษฐ พุ่มนวน ปลัดอำเภอฝ่ายความมั่นคงอำเภอปาย นำกำลังสมาชิก อส. ร้อย อส.อ.ปาย 4 ร่วมกับ เจ้าหน้าที่ตำรวจ สถานีตำรวจภูธรปาย เจ้าหน้าที่ตำรวจตระเวนชายแดนที่ 3363 เจ้าหน้าที่ตำรวจท่องเที่ยว และเจ้าหน้าที่ทหาร ร่วมจับกุมผู้กระทำผิดเกี่ยวกับยาเสพติดเป็นชายไทย อายุ 70 ปี อาศัยอยู่ที่ หมู่ที่ 2 ตำบลแม่นาเติง อำเภอปาย จังหวัดแม่ฮ่องสอน พร้อมด้วยของกลางยาบ้า จำนวน 76 เม็ด และนำส่งพนักงานสอบสวนดำเนินคดีต่อไป
4. จังหวัดลำปาง ภายใต้การอำนวยการของ พ.ต.อ.อรรถพล พลพรม ผกก.5 บก.ทล. เจ้าหน้าที่ตำรวจทางหลวง 2 กองกำกับการ 5 ลำปาง, ร.ต.อ.ยอดชาย ศรีชัยยา, ร.ต.อ.สยาม วงค์สม รอง สว ส.ทล.2 กก.5 บก ทล., ร.ต.ต.ณัฐวุฒิ เถื่อนรอด, ร.ต.ต.ณัฐวุฒิ พรมอ้น, ร.ต.ต.จรูญโรจน์ สีตื้อ รอง สว.ส.ทล.2 กก.5 บก.ทล. ตั้งจุดตรวจป้องกันปราบปรามอาชญากรรมและจุดตรวจวัดแอลกอฮอร์ บริเวณหน้าไทวัสดุ หลักกิโลเมตรที่ 700-701 ต.ชมพู อ.เมือง จ.ลำปาง ได้มีชายขับขี่รถจักรยานยนต์มีท่าทางพิรุธ ขับเข้ามาผ่านในจุดตรวจ จึงทำการตรวจค้น ค้นพบยาบ้าจำนวน 3 มัด มัดละ 2,000 เม็ด ประทับตรารูปแอปเปิ้ล รวมยาบ้า 6,000 เม็ด ซุกซ่อนอยู่ในกระเป๋าสะพาย จึงทำการสอบสวนทราบผู้ขับขี่ชื่อ นายอ๊อด (สงวนนามสกุล) และยึดยาบ้าของกลาง พร้อมรถจักรยานยนต์ 1 คัน ไปสอบสวน ซึ่งจะได้ทำการขยายผลต่อไป
5. จังหวัดนครศรีธรรมราช พ.ต.อ.นัษฐวุฒิ ทองทิพย์ ผกก.สภ.เมือง จ.นครศรีธรรมราช สั่งการให้ พ.ต.ท.ธีระพล พุ่มชัย รอง ผกก.ป พ.ต.ต.มนัส พิทักษ์บูรพา สวป.ร.ต.อ.พศวีย์ จันทอง รอง สวป.เข้าจับกุมนายกฤษฎา (สงวนนามสกุล) หรือ “บังแอน ปากพูน” อายุ 53 ปี ผู้ค้ายาเสพติดรายสำคัญ พร้อมของกลางยาบ้าจำนวน 12 ถุง ๆ ละ 10 เม็ด อีกถุงบรรจุ 7 เม็ด และตรวจค้นพบถุงบรรจุยาบ้าสีฟ้าอีก 1 ถุง มียาบ้าอยู่ 97 เม็ด สีส้ม 95 เม็ด และเม็ดสีเขียว 2 เม็ด รวมยาบ้าของกลาง 214 เม็ด นำส่งดำเนินคดีในข้อหามียาเสพติดให้โทษประเภทที่ 1 (แอมเฟตามีน) ไว้เพื่อจำหน่ายโดยผิดกฎหมายต่อไป
6. จังหวัดลพบุรี นายสุรเดช สร้อยอุทา นายอำเภอสระโบสถ์ พ.ต.อ.ทศพลทองใบ ผกก.สภ.สระโบสถ์ สั่งการให้เจ้าหน้าที่ฝ่ายปกครองอำเภอสระโบสถ์ บูรณาการร่วมกับเจ้าหน้าที่ตำรวจสภ.สระโบสถ์ ปิดล้อมตรวจค้นพื้นที่เป้าหมายยาเสพติด ตำบลมหาโพธิ อำเภอสระโบสถ์ ซึ่งสามารถจับกุมผู้ต้องหา 1 ราย ชื่อนายพงษ์ศักดิ์ (สงวนนามสกุล) อายุ 20 ปี อาศัยอยู่ที่ หมู่ 10 ตำบลมหาโพธิ อำเภอสระโบสถ์ จังหวัดลพบุรี พร้อมด้วยของกลางยาบ้าจำนวน 30 เม็ด โดยนำผู้ต้องหาพร้อมของกลางส่งพนักงานสอบสวน สภ.สระโบสถ์ ดำเนินคดีต่อไป
ปลัดกระทรวงมหาดไทย กล่าวทิ้งท้ายว่า ขณะนี้สถานการณ์การเเพร่ระบาดของยาเสพติดยังคงต้องติดตามอย่างใกล้ชิดทั้งในพื้นที่ชั้นนอกเเละชั้นใน กระทรวงมหาดไทยได้รับทราบการบูรณาการข้อมูลข่าวสารการดำเนินงานจากเเหล่งข่าวในพื้นที่ทั้ง เจ้าหน้าที่ทหาร เจ้าหน้าที่ตำรวจ เจ้าหน้าที่ ป.ป.ส. กำนัน ผู้ใหญ่บ้าน ฯลฯ ทำให้ทราบว่า ยังคงต้องช่วยกันเฝ้าระวังกันอย่างต่อเนื่องซึ่งสามารถเเจ้งเบาะเเส ได้ที่ศูนย์ดำรงธรรม ทุกแห่ง หรือที่สายด่วน 1567 ฟรี ตลอด 24 ชั่วโมง โดยขอให้เชื่อมั่นเจ้าหน้าที่ฝ่ายความมั่นคงทุกคน ในการรักษาความลับ ซึ่งการดำเนินการต่าง ๆ จะมีกระบวนวิธีที่รัดกุม เเละมีการฝึกมาโดยเฉพาะ จึงขอให้มั่นใจ เเละร่วมเป็นพันธมิตร ร่วมกับกระทรวงมหาดไทย เเละหน่วยงานด้านความมั่นคงทุกหน่วย เพื่อร่วมกับทำให้ประเทศไทยของเราเป็นพื้นที่เเห่งความสุขที่ปลอดภัยจากยาเสพติด 100%

ที่มา : https://www.thaigov.go.th/news/contents/details/63425