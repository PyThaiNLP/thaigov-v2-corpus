รัฐบาลไทย-ข่าวทำเนียบรัฐบาล-ประชาชนชาวไทยพร้อมใจกันประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันอังคารที่ 31 มกราคม 2566
31/01/2566
พิมพ์
ประชาชนชาวไทยพร้อมใจกันประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ประชาชนชาวไทยพร้อมใจกันประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
ประชาชนชาวไทยพร้อมใจกันประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 30 ม.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เมื่อวันที่ 14 ธันวาคม 2565 ที่ผ่านมา เพื่อส่งมอบแก่ผู้ว่าราชการจังหวัดเชิญไปถวายวัดภายในจังหวัดตามที่จังหวัดพิจารณาเห็นว่าเหมาะสมสำหรับพระภิกษุสงฆ์และพุทธศาสนิกชนใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ซึ่งในวันนี้หลายจังหวัดทั่วประเทศได้จัดพิธีดังกล่าว อาทิ ที่จังหวัดสงขลา ที่ศาลากลางจังหวัดสงขลา อ.เมืองสงขลา นายเจษฎา จิตรัตน์ ผู้ว่าราชการจังหวัดสงขลา เป็นประธานพิธีมอบหนังสือบทเจริญพระพุทธมนต์ จำนวน 200 เล่ม เพื่อสวดสาธยายเป็นพระราชกุศล ถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้แก่หัวหน้าส่วนราชการ และนายอำเภอ เพื่อเชิญไปถวายวัดในจังหวัดสงขลาสำหรับพระภิกษุสงฆ์และพุทธศาสนิกชน ในการประกอบศาสนกิจทางศาสนา ถวายเป็นพระราชกุศลฯ ต่อไป
นายสุทธิพงษ์ จุลเจริญ ปลัดกระทรวงมหาดไทย กล่าวว่า นอกจากนี้ ในห้วงวันที่ 29-30 มกราคม 2566 พี่น้องประชาชนทั่วประเทศได้จัดพิธีทางศาสนาและประกอบศาสนกิจอย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน อาทิ
1. จังหวัดพระนครศรีอยุธยา ที่วัดสามวิหาร อ.พระนครศรีอยุธยา พระครูประดิษฐ์กิจจารักษ์ เจ้าคณะตำบลหอรัตนไชย เลขานุการเจ้าคณะอำเภอพระนครศรีอยุธยา เจ้าอาวาสวัดพรหมนิวาสวรวิหาร เป็นประธานฝ่ายสงฆ์ นายเดชาธร เชาว์เลขา นายอำเภอพระนครศรีอยุธยา เป็นประธานฝ่ายฆราวาส พร้อมด้วย หัวหน้าส่วนราชการ ทหาร ตำรวจ คณะผู้บริหารหน่วยงาน และพุทธศาสนิกชนทุกหมู่เหล่า ร่วมพิธีเจริญพระพุทธมนต์ เจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดหนองคาย ที่หอประชุมที่ว่าการอำเภอสระใคร นางนงลักษณ์ ซุ้นหั้ว นายกเหล่ากาชาดจังหวัดหนองคาย มอบหมายให้คณะกรรมการและสมาชิกเหล่ากาชาดจังหวัดหนองคาย พร้อมด้วย ว่าที่ร้อยตรี สุขุม ดลโสภณ นายอำเภอสระใครร่วมกับโรงพยาบาลหนองคายออกหน่วยรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ซึ่งผลการรับบริจาคโลหิตวันนี้ มีผู้ร่วมบริจาคโลหิตทั้งหมด 80 ราย รวมปริมาณโลหิตทั้งสิ้น 32,000 c.c.
3. จังหวัดลำปาง ที่อาคารหอประชุมจังหวัดลำปาง นายชัชวาลย์ ฉายะบุตร ผู้ว่าราชการจังหวัดลำปาง พร้อมด้วย หัวหน้าส่วนราชการ และข้าราชการทุกภาคส่วน ร่วมพิธีกล่าวคำถวายพระพร เจริญจิตตภาวนา สวดมนต์อธิษฐานจิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดนครปฐม ที่วัดจินดาราม ต.ตลาดจินดา อ.สามพราน นายขวัญใจ เขียวอ่อน นายกองค์การบริหารส่วนตำบลตลาดจินดา พร้อมด้วยข้าราชการ พนักงาน และบุคลากรในสังกัดองค์การบริหารส่วนตำบลตลาดจินดา ร่วมกันปล่อยปลาและพันธุ์สัตว์น้ำ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
5. จังหวัดพะเยา ที่วัดทุ่งหล่ม ต.ฝายกวาง อ.เชียงคำ นายธวัช จรัสวรภัทร นายอำเภอเชียงคำ เป็นประธานพิธีเจริญพระพุทธมนต์และจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้นำท้องที่ ผู้บริหารองค์กรปกครองส่วนท้องถิ่น และประชาชนในพื้นที่ ร่วมพิธี
6. จังหวัดนครปฐม ที่อุปัฏฐานศาลาพระราชวชิรเวที อุทยานลานธรรมพระกัมมัฏฐาน มหาวชิราลงกรณบาลีเถรวาทราชวิทยาลัย ดร.ภัสส์กุญช์ โสภณอนันต์กิจ อุบาสิกาผู้ถวายที่ดินแด่หลวงพ่อเจ้าคุณพระราชวชิรเวที สร้างมหาวชิราลงกรณบาลีเถรวาทราชวิทยาลัย วัดสุวรรณมาลาโสภณอนันต์กิจ และโรงพยาบาลศากยบุตรโสภณอนันต์กิจ เป็นประธานอัญเชิญภัตตาหารเพลพระราชทานถวายแด่พระภิกษุสงฆ์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริหารท้องถิ่น และประชาชนในพื้นที่ ร่วมพิธี
7. จังหวัดสุพรรณบุรี ที่วัดลำพันบอง ต.หนองโพธิ์ อ.หนองหญ้าไซ นางดวงพร คุณากรวงศ์ นายอำเภอหนองหญ้าไซ พร้อมด้วย หัวหน้าส่วนราชการอำเภอหนองหญ้าไซ ปลัดอำเภอ กำนัน ผู้ใหญ่บ้าน เจ้าหน้าที่ และประชาชนอำเภอหนองหญ้าไซ ประกอบพิธีเจริญพุทธมนต์และเจริญจิตตภาวนาถวายพระพรชัยมงคล แด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนทุกศาสนิกได้ร่วมกันทำกิจกรรมทางศาสนา และกิจกรรมบำเพ็ญสาธารณประโยชน์ เพื่อเป็นการแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ร่วมกับหน่วยงานภาครัฐ องค์กรภาคเอกชน และพี่น้องประชาชนในพื้นที่ เพื่อร่วมกันถวายพระพรชัยมงคลให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64360