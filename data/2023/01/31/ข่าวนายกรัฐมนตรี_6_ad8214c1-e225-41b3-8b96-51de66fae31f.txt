รัฐบาลไทย-ข่าวทำเนียบรัฐบาล-นายกฯ ยืนยันเดินหน้าทำงานตามปกติ ทำหน้าที่อย่างดีที่สุด ย้ำการใช้จ่ายงบประมาณต้องสุจริต โปร่งใส กำชับติดตามตรวจสอบ ดำเนินคดีตามกฎหมายกับผู้กระทำผิดกรณีเหตุการณ์นักท่องเที่ยว


วันอังคารที่ 31 มกราคม 2566
31/01/2566
พิมพ์
นายกฯ ยืนยันเดินหน้าทำงานตามปกติ ทำหน้าที่อย่างดีที่สุด ย้ำการใช้จ่ายงบประมาณต้องสุจริต โปร่งใส กำชับติดตามตรวจสอบ ดำเนินคดีตามกฎหมายกับผู้กระทำผิดกรณีเหตุการณ์นักท่องเที่ยว
นายกฯ ยืนยันเดินหน้าทำงานตามปกติ ทำหน้าที่อย่างดีที่สุด ย้ำการใช้จ่ายงบประมาณต้องสุจริต โปร่งใส กำชับติดตามตรวจสอบ ดำเนินคดีตามกฎหมายกับผู้กระทำผิดกรณีเหตุการณ์นักท่องเที่ยวชาวไต้หวัน
วันนี้ (31 มกราคม 2566) เวลา 13.30 น. ณ บริเวณทางเชื่อมตึกสันติไ
วันนี้ (31 มกราคม 2566) เวลา 13.30 น. ณ บริเวณทางเชื่อมตึกสันติไมตรีและตึกไทยคู่ฟ้า ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์สื่อมวลชนภายหลังการประชุมคณะรัฐมนตรี ถึงกรณีเหตุการณ์นักท่องเที่ยวชาวไต้หวันว่า ต้องมีการดำเนินการแก้ไขตรวจสอบในทุกขั้นตอน ซึ่งจากเหตุการณ์ดังกล่าวนั้นมีทั้งคนดีและไม่ดี คนที่ไม่ดีเป็นปัญหามายาวนานต้องเอาออกไป พร้อมกำชับผู้เกี่ยวข้องดำเนินการตรวจสอบโดยไม่มีการปล่อยปละละเลย หากพบมีความผิดและมีหลักฐานชัดเจนต้องดำเนินคดีให้เป็นไปตามกฎหมายต่าง ๆ เพื่อป้องกันไม่ให้ภาพลักษณ์ขององค์กรหรือบุคคลใด ๆ เสียหาย และต้องกำจัดคนไม่ดีออกจากองค์กรรวมทั้งการเอาคนผิดมาลงโทษ
พร้อมกันนี้ นายกรัฐมนตรีได้กล่าวถึงการทำงานในช่วงเวลาที่เหลืออยู่ ซึ่งยังคงเดินหน้าการทำงานและขับเคลื่อนนโยบายต่าง ๆ ของรัฐบาลตามปกติ และยังคงทำหน้าที่อย่างดีที่สุด เร่งเดินหน้าแผนงานโครงการที่สำคัญ ๆ โดยได้เน้นย้ำการใช้จ่ายงบประมาณต่าง ๆ ต้องสุจริต โปร่งใส คุ้มค่า และตรวจสอบได้ ซึ่งเป็นสิ่งที่รัฐบาลยึดมั่นและทำมาโดยตลอด

ที่มา : https://www.thaigov.go.th/news/contents/details/64379