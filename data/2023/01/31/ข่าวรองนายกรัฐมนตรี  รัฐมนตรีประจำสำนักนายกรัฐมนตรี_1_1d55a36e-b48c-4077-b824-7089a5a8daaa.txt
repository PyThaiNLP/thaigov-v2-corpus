รัฐบาลไทย-ข่าวทำเนียบรัฐบาล-รองนายกรัฐมนตรี พลเอก ประวิตร ฯ ห่วงคุณภาพชีวิตแรงงาน เล็งปรับค่าตอบแทนแรงงานที่มีทักษะฝีมือ ให้ได้รับความเป็นธรรมตามมาตรฐานฝีมือ


วันอังคารที่ 31 มกราคม 2566
31/01/2566
พิมพ์
รองนายกรัฐมนตรี พลเอก ประวิตร ฯ ห่วงคุณภาพชีวิตแรงงาน เล็งปรับค่าตอบแทนแรงงานที่มีทักษะฝีมือ ให้ได้รับความเป็นธรรมตามมาตรฐานฝีมือ
รองนายกรัฐมนตรี พลเอก ประวิตร ฯ ห่วงคุณภาพชีวิตแรงงาน เล็งปรับค่าตอบแทนแรงงานที่มีทักษะฝีมือ ให้ได้รับความเป็นธรรมตามมาตรฐานฝีมือ
พลเอก คงชีพ ตันตระวาณิชย์ โฆษกประจำรองนายกรัฐมนตรี เปิดเผยว่า พลเอก ประวิตร วงษ์สุวรรณ รองนายกรัฐมนตรี ได้แสดงความห่วงใย แรงงานฝีมือจำนวนมากที่มีทักษะ ควรได้รับค่าตอบแทนที่เป็นธรรมตามมาตรฐานฝีมือ จึงมอบหมายให้กระทรวงแรงงาน ไปทบทวน ปรับปรุง อัตราค่าจ้างขั้นต่ำ หรือค่าจ้างตามมาตรฐานฝีมือ 3 กลุ่มอาชีพ 17 สาขา โดยใช้มาตรฐานฝีมือแรงงานแห่งชาติ ตามกฎหมายว่าด้วยการส่งเสริมการพัฒนาฝีมือแรงงานเป็นเกณฑ์วัดทักษะ ฝีมือ ความรู้ ความสามารถ (Up Skill) และให้นำเสนอ ครม.ให้ความเห็นชอบในกลุ่มแรกขั้นต้นก่อน
พร้อมกันนี้ ได้มอบให้กระทรวงแรงงานไปศึกษาและพิจารณาเพิ่มคู่ขนานในอีก 112 สาขาอาชีพที่ยังตกค้างของลูกจ้าง ที่ผ่านการทดสอบมาตรฐานฝีมือแรงงานในแต่ละสาขา อาชีพ และแต่ละระดับ ว่าควรได้รับค่าจ้างที่เหมาะสมเป็นธรรม สอดคล้องกับทักษะฝีมือ ความรู้ ความสามารถ และการจ้างงานในตลาดแรงงาน หรือไม่ ก่อนนำเสนอ ครม.ต่อไป ทั้งนี้ เพื่อยกระดับคุณภาพชีวิตแรงงานฝีมือที่มีทักษะ ให้ได้รับค่าตอบแทนที่เป็นธรรมตามความสภาพความเป็นจริงของสังคมต่อไป

ที่มา : https://www.thaigov.go.th/news/contents/details/64356