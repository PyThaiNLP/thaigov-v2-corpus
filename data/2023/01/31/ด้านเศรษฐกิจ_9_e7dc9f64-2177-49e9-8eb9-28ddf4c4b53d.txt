รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เข้าร่วมงานแถลงข่าว ประกาศให้มีเลือกตั้งสมาชิกสภาเกษตรกรจังหวัด ประเภทผู้แทนเกษตรกร และการเลือกสมาชิกสภาเกษตรกรแห่งชาติ


วันอังคารที่ 31 มกราคม 2566
รองปลัดกระทรวงเกษตรและสหกรณ์ เข้าร่วมงานแถลงข่าว ประกาศให้มีเลือกตั้งสมาชิกสภาเกษตรกรจังหวัด ประเภทผู้แทนเกษตรกร และการเลือกสมาชิกสภาเกษตรกรแห่งชาติ
รองปลัดกระทรวงเกษตรและสหกรณ์ เข้าร่วมงานแถลงข่าว ประกาศให้มีเลือกตั้งสมาชิกสภาเกษตรกรจังหวัด ประเภทผู้แทนเกษตรกร และการเลือกสมาชิกสภาเกษตรกรแห่งชาติ
นายสุรเดช สมิเปรม รองปลัดกระทรวงเกษตรและสหกรณ์ เป็นผู้แทนกระทรวงเกษตรและสหกรณ์ เข้าร่วมงานแถลงข่าว "ประกาศให้มีการเลือกตั้งสมาชิกสภาเกษตรกรจังหวัด ประเภทผู้แทนเกษตรกร และการเลือกสมาชิกสภาเกษตรกรแห่งชาติ" และร่วมกล่าวถึงการเลือกตั้งที่จะจัดขึ้นในวันอาทิตย์ที่ 19 มีนาคม 2566 ซึ่งเป็นวันลงคะแนนเลือกตั้งพร้อมกันทั่วประเทศ ว่ากระทรวงเกษตรฯ พร้อมให้การสนับสนุนในส่วนที่เกี่ยวข้อง เพื่อให้การเลือกตั้งสามารถขับเคลื่อนไปได้ด้วยความเรียบร้อย
สำหรับการจัดงานครั้งนี้เพื่อรณรงค์และประชาสัมพันธ์ให้ผู้มีสิทธิเลือกตั้งทราบกำหนดวันเลือกตั้ง หน่วยเลือกตั้ง ที่เลือกตั้ง ตลอดจนเรื่องอื่นที่เป็นประโยชน์ให้ผู้มีสิทธิเลือกตั้งทราบโดยทั่วกัน เพื่อให้การเลือกตั้งเป็นไปด้วยความเรียบร้อย บริสุทธิ์ ยุติธรรม ถูกต้องตามระเบียบสภาเกษตรกรแห่งชาติ ณ ห้องประชุมชั้น 2 โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ แจ้งวัฒนะ

ที่มา : https://www.thaigov.go.th/news/contents/details/64400