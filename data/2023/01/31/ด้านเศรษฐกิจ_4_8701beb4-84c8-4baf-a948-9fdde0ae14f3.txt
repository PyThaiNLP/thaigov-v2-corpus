รัฐบาลไทย-ข่าวทำเนียบรัฐบาล-กรมทางหลวงชนบท ยกระดับโครงข่ายคมนาคม ในพื้นที่ภาคใต้ ตามนโยบายของรัฐมนตรีว่าการกระทรวงคมนาคม


วันอังคารที่ 31 มกราคม 2566
กรมทางหลวงชนบท ยกระดับโครงข่ายคมนาคม ในพื้นที่ภาคใต้ ตามนโยบายของรัฐมนตรีว่าการกระทรวงคมนาคม
ปรับปรุงถนนสาย สฎ.3033 จังหวัดสุราษฎร์ธานี คืบหน้ากว่า 87% คาดแล้วเสร็จภายในเดือนกุมภาพันธ์ 2566
กรมทางหลวงชนบท (ทช.) กระทรวงคมนาคม โดยแขวงทางหลวงชนบทสุราษฎร์ธานี ดำเนินโครงการปรับปรุงถนนทางหลวงชนบทสาย สฎ.3033 แยก ทล.401 - บ้านควนกลิ้ง อำเภอเคียนซา พุนพิน และคีรีรัฐนิคม จังหวัดสุราษฎร์ธานี โดยถนนสายดังกล่าวมีระยะทางตลอดสาย 29.4 กิโลเมตร เป็นเส้นทางคมนาคมขนส่งสินค้าทางการเกษตร เช่น ยางพารา ปาล์มน้ำมัน และเป็นเส้นทางลัดจากอำเภอคีรีรัฐนิคมไปอำเภอเคียนชา และแหล่งท่องเที่ยวในจังหวัด ทช. จึงได้ทำการเสริมผิวลาดยางแอสฟัลต์ติกคอนกรีต ขนาด 2 ช่องจราจร กว้าง 6 เมตร ไหล่ทางกว้าง 1 เมตร พร้อมก่อสร้างทางระบายน้ำ ความยาว 2.050 กิโลเมตร ติดตั้งเครื่องหมายจราจรและอุปกรณ์อำนวยความปลอดภัย ในช่วง กม. ที่ 22+700 - 25+600 รวมระยะทาง 2.9 กิโลเมตร ใช้งบประมาณในการก่อสร้าง 10.98 ล้านบาท
ทั้งนี้ เมื่อการก่อสร้างแล้วเสร็จจะช่วยยกระดับโครงข่ายคมนาคมให้ประชาชนสามารถขนส่งผลผลิตทางการเกษตรได้อย่างสะดวก รวดเร็ว และปลอดภัยมากยิ่งขึ้น ตลอดจนเพิ่มประสิทธิภาพการระบายน้ำ ป้องกันน้ำท่วมขังผิวการจราจรในช่วงฤดูฝน ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดยปัจจุบันได้ดำเนินการไปแล้วกว่า 87% ขณะนี้อยู่ระหว่างดำเนินการติดตั้งป้ายและตีเส้นจราจร คาดว่าจะก่อสร้างแล้วเสร็จภายใน

ที่มา : https://www.thaigov.go.th/news/contents/details/64376