รัฐบาลไทย-ข่าวทำเนียบรัฐบาล-ปลัดฯ ณัฐพล นำคณะผู้บริหาร ก.อุตฯ ลงนามถวายพระพรพระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เนื่องในโอกาสวันขึ้นปีใหม่ พุทธศักราช 2566


วันจันทร์ที่ 2 มกราคม 2566
02/01/2566
พิมพ์
ปลัดฯ ณัฐพล นำคณะผู้บริหาร ก.อุตฯ ลงนามถวายพระพรพระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เนื่องในโอกาสวันขึ้นปีใหม่ พุทธศักราช 2566
ปลัดฯ ณัฐพล นำคณะผู้บริหาร ก.อุตฯ ลงนามถวายพระพรพระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เนื่องในโอกาสวันขึ้นปีใหม่ พุทธศักราช 2566
เมื่อวันที่ 1 มกราคม 2566 เวลา 09.00 น. ดร.ณัฐพล รังสิตพล ปลัดกระทรวงอุตสาหกรรม นำคณะผู้บริหารกระทรวงอุตสาหกรรม ถวายแจกันดอกไม้เบื้องหน้าพระบรมฉายาลักษณ์ฯ และลงนามถวายพระพร พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เนื่องในโอกาสวันขึ้นปีใหม่พุทธศักราช 2566 โดยมีนางสาวณัฏฐิยา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม นายเดชา จาตุธนานันท์ นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ นายใบน้อย สุวรรณชาตรี อธิบดีกรมส่งเสริมอุตสาหกรรม นางสาวนารถนารี รัฐปัตย์ กรรมการผู้จัดการธนาคาร SMEs D Bank และคณะผู้บริหารระดับสูงของกระทรวงอุตสาหกรรม เข้าร่วมด้วย ณ ศาลาสหทัยสมาคม ในพระบรมมหาราชวัง

ที่มา : https://www.thaigov.go.th/news/contents/details/63329