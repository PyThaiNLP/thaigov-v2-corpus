รัฐบาลไทย-ข่าวทำเนียบรัฐบาล-นายกรัฐมนตรีและภริยา เป็นประธานพิธีทำบุญเนื่องในโอกาสวันขึ้นปีใหม่ พุทธศักราช 2566 


วันอังคารที่ 3 มกราคม 2566
03/01/2566
พิมพ์
นายกรัฐมนตรีและภริยา เป็นประธานพิธีทำบุญเนื่องในโอกาสวันขึ้นปีใหม่ พุทธศักราช 2566
นายกรัฐมนตรีและภริยา เป็นประธานพิธีทำบุญเนื่องในโอกาสวันขึ้นปีใหม่ พุทธศักราช 2566
นายอนุชา บูรพชัยศรี รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เปิดเผยว่า วันนี้ (3 มกราคม 2566) เวลา 07.30 น. ณ ตึกภักดีบดินทร์ ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมด้วย นางนราพร จันทร์โอชา ภริยา เป็นประธานในพิธีทำบุญเนื่องในโอกาสวันขึ้นปีใหม่ พุทธศักราช 2566 โดยมี รองนายกรัฐมนตรี คณะรัฐมนตรี เลขาธิการนายกรัฐมนตรี ข้าราชการการเมือง หัวหน้าส่วนราชการสังกัดสำนักนายกรัฐมนตรี หัวหน้าส่วนราชการภายในทำเนียบรัฐบาล ข้าราชการหน่วยงานภายในทำเนียบรัฐบาล และเจ้าหน้าที่ที่เกี่ยวข้องร่วมพิธี
เมื่อนายกรัฐมนตรีและภริยาเดินทางถึงและเข้าประจำที่นั่ง พระสงฆ์จำนวน 10 รูป ขึ้นนั่งอาสนะสงฆ์ นายกรัฐมนตรีจุดธูปเทียนบูชาพระรัตนตรัย เจ้าหน้าที่อาราธนาศีล พระสงฆ์ให้ศีลและเจริญพระพุทธมนต์ นายกรัฐมนตรีถวายผ้าไตรพระสงฆ์ จำนวน 10 รูป จากนั้น นายกรัฐมนตรีและภริยา พร้อมด้วย รองนายกรัฐมนตรี คณะรัฐมนตรี ถวายเครื่องไทยธรรม พระสงฆ์สวดอนุโมทนา นายกรัฐมนตรีกรวดน้ำ รับพร กราบนมัสการพระรัตนตรัยหน้าโต๊ะหมู่บูชาและกราบลาพระสงฆ์
ในตอนท้าย สมเด็จพระมหารัชมงคลมุนี วัดไตรมิตรวิทยาราม ประพรมน้ำพระพุทธมนต์ เป็นอันเสร็จพิธี

ที่มา : https://www.thaigov.go.th/news/contents/details/63334