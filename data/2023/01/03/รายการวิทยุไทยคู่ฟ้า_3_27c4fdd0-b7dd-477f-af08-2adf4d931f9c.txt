รัฐบาลไทย-ข่าวทำเนียบรัฐบาล-อนุมัติยกเว้นภาษีสำหรับการบริจาคเพื่อสนับสนุนการศึกษา


วันอังคารที่ 3 มกราคม 2566
03/01/2566
พิมพ์
อนุมัติยกเว้นภาษีสำหรับการบริจาคเพื่อสนับสนุนการศึกษา
วันจันทร์ที่ 2 มกราคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมให้ทุกภาคส่วนมีส่วนร่วมในการพัฒนาการศึกษา โดยอนุมัติหลักการร่าง พ.ร.ฎ.
ว่าด้วยการยกเว้นรัษฎากร ซึ่งเป็นการยกเว้นภาษีให้สำหรับการบริจาคเพื่อสนับสนุนการศึกษา
โดยบุคคลธรรมดาสามารถนำเงินบริจาคสำหรับการศึกษาไปหักลดหย่อนภาษีได้ 2 เท่า แต่ไม่เกินร้อยละ 10
ของเงินได้พึงประเมินหลังหักค่าใช้จ่ายและค่าลดหย่อนอื่น ๆ ส่วนนิติบุคคลสามารถหักเป็นรายจ่ายได้ 2
เท่าของรายจ่ายที่บริจาคจริง แต่ไม่เกินร้อยละ 10 ของกำไรสุทธิก่อนหักรายจ่าย
โดยจะต้องเป็นการบริจาคผ่านระบบอิเล็กทรอนิกส์ หรือ e-Donation ของกรมสรรพากร ระหว่างวันที่ 1
ม.ค.2565 – 31 ธ.ค.2567 คาดว่ามาตรการนี้จะช่วยให้สถานศึกษาได้รับการบริจาคจากภาคเอกชนปีละ
10,000 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/63340