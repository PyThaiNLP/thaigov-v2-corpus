รัฐบาลไทย-ข่าวทำเนียบรัฐบาล-ดร. พัชรินรุจา เป็นประธานคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565


วันอังคารที่ 3 มกราคม 2566
ดร. พัชรินรุจา เป็นประธานคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565
ดร. พัชรินรุจา เป็นประธานคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565
วันที่ 30 พฤศจิกายน 2565 ดร. พัชรินรุจา จันทรโรนานนท์ ทปษ.รมว.อว. เป็นประธานคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565 สัมภาษณ์นักศึกษาเพื่อรับทุน โดยมี  ศ.พัดชา  อุทิศวรรณกุล ผศ.อนุชา ทีรคานนท์  หม่อมหลวงทรงลักษณ์ สวัสดิวัตน์  นางสาวรติรส ภู่วิภาดาวรรธน์  และ นางสาววราภรณ์  รุ่งตระการ ผอ.กสค. เป็นคณะกรรมการผู้ทรงคุณวุฒิ
โดยทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เป็นพระประสงค์ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่ต้องการสนับสนุนให้นิสิต นักศึกษาที่มีความสามารถด้านศิลปะ มีโอกาสศึกษาจนสำเร็จการศึกษาระดับปริญญาตรี จบออกไป และใช้ความสามารถสร้างสรรค์ผลงาน นวัตกรรมด้านศิลปะเพื่อพัฒนาท้องถิ่น  สังคม และเป็นพลเมืองที่มีคุณภาพของประเทศชาติ ซึ่งจากการที่ สป.อว ได้ประกาศรับสมัคร นิสิต  นักศึกษาระดับปริญญาตรี ชั้นปีที่ 2 ในด้านศิลปะทุกแขนง ที่มีทักษะในการสร้างสรรค์ผลงานและนวัตกรรมด้านศิลปะ มีความประพฤติและผลการเรียนที่ดี สมัครเข้ารับทุนฯ  โดยในปีนี้มีนักศึกษาสนใจสมัครเข้ารับทุนจำนวนมาก จากสถาบันอุดมศึกษา 29 สถาบัน จำนวน 50 คน โดยคณะกรรมการฯ ได้คัดเลือกในรอบที่ 1 ไปแล้ว เหลือผู้เข้ารอบสัมภาษณ์ในวันนี้ จำนวน 25 ราย และคณะกรรมการจะคัดเลือกให้เหลือ 10 ราย และถวายรายชื่อผู้ผ่านการคัดเลือกแด่สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เพื่อทรงตัดสินคัดเลือกผู้ได้รับทุน จำนวน 5 รายต่อไป

ที่มา : https://www.thaigov.go.th/news/contents/details/63354