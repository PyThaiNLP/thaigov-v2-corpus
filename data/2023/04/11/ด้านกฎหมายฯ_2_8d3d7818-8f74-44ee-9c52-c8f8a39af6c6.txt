รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะทํางานพิจารณากลั่นกรองการประเมินองค์กรคุณธรรมกระทรวงยุติธรรม ครั้งที่ ๑/๒๕๖๖ 


วันอังคารที่ 11 เมษายน 2566
11/04/2566
พิมพ์
กระทรวงยุติธรรม ประชุมคณะทํางานพิจารณากลั่นกรองการประเมินองค์กรคุณธรรมกระทรวงยุติธรรม ครั้งที่ ๑/๒๕๖๖
กระทรวงยุติธรรม ประชุมคณะทํางานพิจารณากลั่นกรองการประเมินองค์กรคุณธรรมกระทรวงยุติธรรม ครั้งที่ ๑/๒๕๖๖
ในวันจันทร์ที่ ๑๐ เมษายน ๒๕๖๖ เวลา ๑๓.๓๐ น. พันตำรวจโท ประวุธ วงศ์สีนิล รองปลัดกระทรวงยุติธรรม เป็นประธานการประชุมคณะทํางานพิจารณากลั่นกรองการประเมินองค์กรคุณธรรมกระทรวงยุติธรรม ครั้งที่ ๑/๒๕๖๖ โดยมีผู้แทนจากหน่วยงานในสังกัดกระทรวงยุติธรรม คณะทำงาน และเจ้าหน้าที่ที่เกี่ยวข้อง เข้าร่วมประชุมฯ ณ ห้องประชุมกระทรวงยุติธรรม ๑๐ - ๐๘ ชั้น ๑๐ และผ่านระบบการประชุมทางไกล (Video Conference)
โดยที่ประชุมได้รับทราบคําสั่งแต่งตั้งคณะทํางานพิจารณากลั่นกรองการประเมินองค์กรคุณธรรมกระทรวงยุติธรรม การประเมินองค์กรคุณธรรม ประจําปีงบประมาณ พ.ศ. ๒๕๖๖ ตามเกณฑ์ในคู่มือการประเมินชุมชน องค์กร อําเภอ และจังหวัดคุณธรรม ภายใต้แผนปฏิบัติการด้านการส่งเสริมคุณธรรมแห่งชาติระยะที่ ๒ (พ.ศ. ๒๕๖๖ – ๒๕๗๐) และแนวทางการติดตามการขับเคลื่อนองค์กรคุณธรรมกระทรวงยุติธรรม นอกจากนี้ ที่ประชุมได้พิจารณาหลักเกณฑ์การพิจารณาคัดเลือกองค์กรคุณธรรมต้นแบบโดดเด่นกระทรวงยุติธรรมประจําปีงบประมาณ พ.ศ. ๒๕๖๖

ที่มา : https://www.thaigov.go.th/news/contents/details/67225