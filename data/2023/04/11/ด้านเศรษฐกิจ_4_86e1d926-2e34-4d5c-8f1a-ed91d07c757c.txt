รัฐบาลไทย-ข่าวทำเนียบรัฐบาล-กรมเจ้าท่า เปิดศูนย์อำนวยความสะดวกและความปลอดภัยทางน้ำ จังหวัดชลบุรี ดูแลความปลอดภัยทางน้ำ รับเทศกาลสงกรานต์ 2566 


วันอังคารที่ 11 เมษายน 2566
กรมเจ้าท่า เปิดศูนย์อำนวยความสะดวกและความปลอดภัยทางน้ำ จังหวัดชลบุรี ดูแลความปลอดภัยทางน้ำ รับเทศกาลสงกรานต์ 2566
...
กรมเจ้าท่า เปิดศูนย์อำนวยความสะดวกและความปลอดภัยทางน้ำ จังหวัดชลบุรี ดูแลความปลอดภัยทางน้ำ รับเทศกาลสงกรานต์ 2566
จากนโยบายรัฐบาล และกระทรวงคมนาคม กรมเจ้าท่า ดำเนินการดูแลความปลอดภัยและอำนวยความสะดวกให้กับประชาชนในการเดินทางทางน้ำ
วันอังคารที่ 11 เมษายน 2566 นายกริชเพชร ชัยช่วย ผู้ตรวจราชการกระทรวงคมนาคม รักษาราชการแทนอธิบดีกรมเจ้าท่า มอบหมายให้นายภูริพัฒน์ ธีระกุลพิสุทธิ์ รองอธิบดีกรมเจ้าท่า ด้านปลอดภัย เป็นประธานเปิดศูนย์อำนวยความสะดวกและความปลอดภัยทางน้ำในช่วงเทศกาลวันสงกรานต์ พ.ศ.2566 ณ ท่าเรือพัทยาใต้ จังหวัดชลบุรี เพื่อกำกับดูแลความปลอดภัย อำนวยความสะดวกและเตรียมพร้อมการให้ความช่วยเหลือแก่ประชาชนและนักท่องเที่ยวที่ใช้บริการเรือโดยสาร
ทั้งนี้ การเปิดศูนย์อำนวยความสะดวกและความปลอดภัยทางน้ำเป็นการบูรณาการร่วมกันระหว่างหน่วยงานกรมเจ้าท่า หน่วยงานภาครัฐและภาคเอกชน พร้อมกันนี้ รองอธิบดีกรมเจ้าท่า ด้านปลอดภัย ได้กล่าวขอบคุณเจ้าหน้าที่ของสำนักงานเจ้าท่าภูมิภาคที่ 6 และสาขาพัทยา สาขาชลบุรี ที่ตั้งใจปฏิบัติหน้าที่ด้วยความเข้มแข็ง ในการดูแลความปลอดภัยให้กับประชาชนและนักท่องเที่ยว พร้อมกันนี้ได้มอบแนวทางการปฏิบัติงานด้านปลอดภัยทางน้ำให้มีประสิทธิภาพที่ดียิ่งขึ้น ทั้งในด้าน การบังคับใช้กฎหมาย การตรวจตรา การกำกับดูแล การอำนวยความสะดวก รวมถึงการรณรงค์และกำกับเรือบรรทุกคนโดยสาร การติดตั้งระบบ AIS เพื่อยกระดับมาตรฐานด้านความปลอดภัยทางน้ำให้มีประสิทธิภาพต่อไป ทั้งนี้ หากท่านใดพบเห็นเหตุการณ์ความไม่ปลอดภัยทางน้ำ โทร.สายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/67205