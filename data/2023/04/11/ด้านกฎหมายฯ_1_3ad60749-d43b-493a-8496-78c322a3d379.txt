รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะทำงานโฆษกกระทรวงยุติธรรม เพื่อวางแนวทางการประชาสัมพันธ์ของกระทรวงยุติธรรม ครั้งที่ ๒/๒๕๖๖


วันอังคารที่ 11 เมษายน 2566
11/04/2566
พิมพ์
กระทรวงยุติธรรม ประชุมคณะทำงานโฆษกกระทรวงยุติธรรม เพื่อวางแนวทางการประชาสัมพันธ์ของกระทรวงยุติธรรม ครั้งที่ ๒/๒๕๖๖
กระทรวงยุติธรรม ประชุมคณะทำงานโฆษกกระทรวงยุติธรรม เพื่อวางแนวทางการประชาสัมพันธ์ของกระทรวงยุติธรรม ครั้งที่ ๒/๒๕๖๖
ในวันอังคารที่ ๑๑ เมษายน ๒๕๖๖  เวลา ๑๓.๓๐ น. นายวัลลภ นาคบัว รองปลัดกระทรวงยุติธรรม และโฆษกกระทรวงยุติธรรม เป็นประธานการประชุมคณะทำงานโฆษกกระทรวงยุติธรรม ครั้งที่ ๒/๒๕๖๖ โดยมี โฆษกประจำหน่วยงานในสังกัดกระทรวงยุติธรรม ผู้ปฏิบัติหน้าที่ฝ่ายประชาสัมพันธ์ และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐-๐๘ อาคารกระทรวงยุติธรรม และผ่านระบบการประชุมทางไกล (Video Conference)
โดยที่ประชุมได้รับทราบผลการประชุมคณะกรรมการโฆษกกระทรวง ครั้งที่ ๑/๒๕๖๖ เมื่อวันจันทร์ที่ ๑๐ เมษายน ๒๕๖๖ และผลการดำเนินงานของศูนย์ต่อต้านข่าวปลอม (Anti Fake News Center) กระทรวงยุติธรรม ตั้งแต่เดือนกรกฎาคม ๒๕๖๔ - มีนาคม ๒๕๖๖ นอกจากนี้ ที่ประชุมได้พิจารณาการกำหนดประเด็นที่สำคัญของหน่วยงานในสังกัดกระทรวงยุติธรรม เพื่อประชาสัมพันธ์สร้างการรับรู้ให้กับประชาชน ผ่านรายการ “NBT มีคําตอบ” ทางสถานีวิทยุโทรทัศน์แห่งประเทศไทย (NBT) ในช่วงเดือนเมษายน - กันยายน ๒๕๖๖ โดยขอให้แต่ละหน่วยงานพิจารณากำหนดประเด็น เนื้อหา ที่อยู่ในความสนใจและเป็นประโยชน์ต่อประชาชน รวมทั้งดำเนินการประชาสัมพันธ์ล่วงหน้าก่อนออกอากาศผ่านเครือข่ายของแต่ละหน่วยงาน เพื่อให้ประชาชนได้ติดตามรับชมจำนวนมากขึ้น อีกทั้ง ขอให้นำเทปบันทึกภาพการให้สัมภาษณ์ เผยแพร่ผ่านช่องทางการสื่อสารที่หลากหลาย เพื่อการกระจายข้อมูลข่าวสารของกระทรวงยุติธรรมไปสู่ประชาชนในทุกพื้นที่และทุกกลุ่มเป้าหมาย

ที่มา : https://www.thaigov.go.th/news/contents/details/67224