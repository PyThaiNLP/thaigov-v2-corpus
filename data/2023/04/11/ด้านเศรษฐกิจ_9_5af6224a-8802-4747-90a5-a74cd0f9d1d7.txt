รัฐบาลไทย-ข่าวทำเนียบรัฐบาล-“เลขานุการฯ รมว.กษ.” ประชุม คกก.ขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่1/2566


วันอังคารที่ 11 เมษายน 2566
“เลขานุการฯ รมว.กษ.” ประชุม คกก.ขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่1/2566
“เลขานุการฯ รมว.กษ.” ประชุม คกก.ขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่1/2566
นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ (ดร.เฉลิมชัย ศรีอ่อน) เป็นประธานการประชุมคณะกรรมการขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่ 1/2566 ณ ห้องประชุม 134 – 135  กระทรวงเกษตรและสหกรณ์ ซึ่งมีประเด็นสำคัญเพื่อทราบ ดังนี้ 1. รายงานผลการส่งเล่มผลการศึกษาให้คณะกรรมการเพื่อขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ได้ทำความเข้าใจในรายละเอียดของผลการศึกษา 2. รายงานผลการส่งหนังสือไปยัง 4 หน่วยงาน ได้แก่ สำนักงบประมาณ กรมบัญชีกลาง เลขาธิการคณะกรรมการกฤษฎีกา อัยการสูงสุดเรื่องขอหารือแนวทางการใช้งบประมาณให้ถูกต้องตามระเบียบวิธีปฏิบัติในการฟื้นฟูวิถีชีวิต ชุมชนและทรัพยากรธรรมชาติ และขอหารือข้อกฎหมายที่เกี่ยวข้องกับการพิจารณาจ่ายค่าชดเชยการสูญเสียรายได้จากการประกอบอาชีพและการใช้ประโยชน์จากป่าบุ่งป่าทาม กรณีผลกระทบจากโครงการก่อสร้างฝายราศีไศล 3. รายงานผลการศึกษาข้อเท็จจริงการสูญเสียรายได้และการใช้ประโยชน์จากป่าบุ่งป่าทามกรณีฝายราษีไศล และ 4. แผนงานโครงการพิเศษเฉพาะการฟื้นฟูชีวิต ชุมชน และทรัพยากรธรรมชาติตามแนวทางในการป้องกัน แก้ไขและฟื้นฟูผลกระทบจากฝายราศีไศล

ที่มา : https://www.thaigov.go.th/news/contents/details/67220