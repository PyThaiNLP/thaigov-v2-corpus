รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ 


วันจันทร์ที่ 10 เมษายน 2566
10/04/2566
พิมพ์
ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
วันนี้ (10 เม.ย. 66) นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 9-10 เมษายน 2566 ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนารวมทั้งกิจกรรมบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดอุดรธานี ที่วัดมัชฌิมาวาส พระอารามหลวง ตำบลหมากแข้ง อำเภอเมืองอุดรธานี นายวันชัย คงเกษม ผู้ว่าราชการจังหวัดอุดรธานี เป็นประธานในพิธีเจริญพระพุทธมนต์ เจริญจิตตภาวนาถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยแข็งแรงในเร็ววัน โดยมี นายนิติพัฒน์ ลีลาเลิศแล้ว นายสุรศักดิ์ อักษรกุล นายเจนเจตน์ เจนนาวิน นายศรัณย์ศักด์ ศรีเครือเนตร รองผู้ว่าราชการจังหวัดอุดรธานี หัวหน้าส่วนราชการ ผู้นำท้องถิ่นท้องที่ พุทธศาสนิกชนในพื้นที่ ร่วมพิธี
2. จังหวัดพระนครศรีอยุธยา ที่วัดพนัญเชิง วรวิหาร อำเภอพระนครศรีอยุธยา พระพรหมวชิรปัญญาจารย์ เจ้าอาวาสวัดราชโอราสาราม ประธานฝ่ายสงฆ์ นายกกชัย ฉายรัศมีกุล รองผู้ว่าราชการจังหวัดพระนครศรีอยุธยา ประธานฝ่ายฆราวาส ในพิธีเจริญพระพุทธมนต์สมโภชพระพุทธไตรรัตนนายก (หลวงพ่อโต วัดพนัญเชิง วรวิหาร) ครบ 699 ปี เพื่อถวายเป็นพุทธบูชาและถวายพระราชกุศลถวายพระพรชัยแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยแข็งแรงในเร็ววัน โดยมี พระธรรมรัตนมงคล เจ้าคณะจังหวัดพระนครศรีอยุธยา เจ้าอาวาสวัดพนัญเชิงวรวิหาร ส่วนราชการ หน่วยงานรัฐวิสาหกิจ และพุทธศาสนิกชน ร่วมพิธี
3. จังหวัดเพชรบูรณ์ ที่วัดมหาธาตุ พระอารามหลวง อำเภอเมืองเพชรบูรณ์ นายชนก มากพันธุ์ รองผู้ว่าราชการจังหวัดเพชรบูรณ์ เป็นประธานในพิธีเจริญพระพุทธมนต์ และเจริญจิตตภาวนาเพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน โดยมี หัวหน้าส่วนราชการ ผู้นำท้องถิ่นท้องที่ พุทธศาสนิกชน ร่วมพิธี
4. จังหวัดสุราษฎร์ธานี ที่ศูนย์การค้าเซ็นทรัล สุราษฎร์ธานี เหล่ากาชาดจังหวัดสุราษฎร์ธานี ธนาคารเลือดโรงพยาบาลสุราษฎร์ธานี หอการค้าจังหวัดสุราษฎร์ธานี และ YEC สุราษฎร์ธานี ร่วมกับบริษัทเซ็นทรัลพัฒนา ดีเวลลอปเม้นท์ จำกัด ออกหน่วยรับบริจาคโลหิต ดวงตา และอวัยวะ เพื่อถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยแข็งแรงในเร็ววัน และเป็นการจัดหาโลหิตสำหรับใช้ในโรงพยาบาลของจังหวัดสุราษฎร์ธานีทั้ง 19 อำเภอ โดยมี มีผู้ลงทะเบียนบริจาคโลหิต 48 ราย ได้รับโลหิต 44 ยูนิต (คิดเป็น 15,400 ซีซี)
5. จังหวัดฉะเชิงเทรา อำเภอบางน้ำเปรี้ยว ที่หอประชุมที่ว่าการอำเภอบางน้ำเปรี้ยว นายอนุสรณ์ แสงกล้า นายอำเภอบางน้ำเปรี้ยว พร้อมด้วยคณะกรรมการสมาชิกเหล่ากาชาดจังหวัดฉะเชิงเทรา ออกหน่วยรับบริจาคโลหิต และเยี่ยมให้กำลังใจผู้บริจาคโลหิต เพื่อถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยแข็งแรงในเร็ววัน โดยมีผู้บริจาคโลหิต จำนวน 75 ราย
6. จังหวัดร้อยเอ็ด อำเภอเชียงขวัญ ที่หอประชุมที่ว่าการอำเภอเชียงขวัญ นายปรัตถกร บุสาวรรณกร นายอำเภอเชียงขวัญ ร่วมกับเหล่ากาชาดจังหวัดร้อยเอ็ดและโรงพยาบาลร้อยเอ็ด ออกหน่วยรับบริจาคโลหิต ดวงตา และอวัยวะ เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยแข็งแรงในเร็ววัน โดยมีหัวหน้าส่วนราชการ ผู้นำท้องถิ่นท้องที่ และประชาชนในพื้นที่ร่วมบริจาคโลหิต โดยมีผู้บริจาคโลหิต จำนวน 152 ราย
7. จังหวัดตาก ที่บ้านเลขที่ 83/2 หมู่ที่ 2 ตำบลวังหมัน อำเภอสามเงา นายปริญญา สายโรจน์ นายอำเภอสามเงา/นายกกิ่งกาชาดอำเภอสามเงา พร้อมด้วยนางสาวทักษกร รัตนาภรณ์ รองนายกกิ่งกาชาดอำเภอสามเงา สมาชิกกิ่งกาชาดอำเภอสามเงา สมาชิกชมรมแม่บ้านมหาดไทยจังหวัดตากอำเภอสามเงา ผู้นำท้องถิ่นท้องที่ ลงพื้นที่เยี่ยมให้กำลังใจและให้การช่วยเหลือผู้พิการติดเตียง ที่ยากไร้ด้อยโอกาส พร้อมมอบเครื่องอุปโภค บริโภค ผ้าอ้อมสำเร็จรูป ให้แก่ผู้พิการติดเตียงที่ยากไร้ด้อยโอกาส เพื่อถวายเป็นพระราชกุศลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/67197