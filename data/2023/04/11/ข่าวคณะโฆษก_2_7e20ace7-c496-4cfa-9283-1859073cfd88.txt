รัฐบาลไทย-ข่าวทำเนียบรัฐบาล-รองโฆษกรัฐบาลเชิญชวนประชาชน กราบถวายบังคมพระบรมรูปสมเด็จพระบูรพมหากษัตริยาธิราช ณ ปราสาทพระเทพบิดร พระบรมมหาราชวัง ระหว่างวันที่ 13 – 15 เม.ย เนื่องในวันสงกรานต์ 


วันอังคารที่ 11 เมษายน 2566
11/04/2566
พิมพ์
รองโฆษกรัฐบาลเชิญชวนประชาชน กราบถวายบังคมพระบรมรูปสมเด็จพระบูรพมหากษัตริยาธิราช ณ ปราสาทพระเทพบิดร พระบรมมหาราชวัง ระหว่างวันที่ 13 – 15 เม.ย เนื่องในวันสงกรานต์
รองโฆษกรัฐบาลเชิญชวนประชาชน กราบถวายบังคมพระบรมรูปสมเด็จพระบูรพมหากษัตริยาธิราช ณ ปราสาทพระเทพบิดร พระบรมมหาราชวัง ระหว่างวันที่ 13 – 15 เม.ย เนื่องในวันสงกรานต์ เพื่อความเป็นสิริมงคล
วันนี้ (11 เม.ย. 66) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า สำนักพระราชวัง แจ้งการเข้าชมพระบรมมหาราชวังและวัดพระศรีรัตนศาสดาราม เนื่องในวันสงกรานต์ ระหว่างวันที่ 13 - 15 เมษายน 2565  ดังนี้
วันที่ 13 – 14 เมษายน 2566 นักท่องเที่ยวสามารถเข้าชมพระบรมมหาราชวังและวัดพระศรีรัตนศาสดารามได้ตามปกติ และสามารถเข้ากราบถวายบังคม พระบรมรูปสมเด็จพระบูรพมหากษัตริยาธิราชในปราสาทพระเทพบิดรได้ ตั้งแต่เวลา 08.00 – 17.00 น. โดยจุดคัดกรองจะปิดเวลา  16.00 น.
วันที่ 15 เมษายน 2565 นักท่องเที่ยวสามารถเข้าชมได้เฉพาะวัดพระศรีรัตนศาสดาราม และเข้ากราบถวายบังคมพระบรมรูปสมเด็จพระบูรพมหากษัตริยาธิราช ในปราสาทพระเทพบิดรได้ ตั้งแต่เวลา 08.00 - 13.00 น. โดยเข้า-ออก ทางประตูสวัสดิโสภา (งดเข้าชมพระอุโบสถทั้งวัน)
โปรดแต่งกายสุภาพ กรณีเข้าปราสาทพระเทพบิดร สุภาพบุรุษห้ามสวมกางเกงยีนส์ สุภาพสตรีต้องสวมกระโปรงหรือผ้านุ่ง และกรุณาปฏิบัติตามมาตรการป้องกันการแพร่ระบาดของโรคติดเชื้อไวรัสโคโรนา 2019 (โควิด-19) อย่างเคร่งครัด
“ช่วงเทศกาลสงกรานต์ รัฐบาลเชิญชวนพี่น้องประชาชนทำบุญทางพระพุทธศาสนา สรงน้ำพระพุทธรูป เนื่องในวันปีใหม่ไทย รดน้ำดำหัว ขอพรจากผู้สูงอายุ เพื่อเป็นสิริมงคลในการดำเนินชีวิต ขอความร่วมมือเล่นน้ำด้วยความสุภาพ สำหรับผู้ที่จะเดินทางไปท่องเที่ยวต่างจังหวัด ขอให้เพิ่มความระมัดระวังในการใช้รถใช้ถนน ก่อนออกจากบ้านทุกครั้ง ให้ตรวจตราความเรียบร้อยภายในอาคารบ้านเรือน ทั้งประตูหน้าต่าง น้ำ ไฟ แก๊ส  เพื่อความปลอดภัยในชีวิตและทรัพย์สิน และขอให้ทุกท่านมีความสุข ปลอดภัย เดินทางโดยสวัสดิภาพตลอดช่วงเทศกาลสงกรานต์”นางสาวรัชดา กล่าว

ที่มา : https://www.thaigov.go.th/news/contents/details/67199