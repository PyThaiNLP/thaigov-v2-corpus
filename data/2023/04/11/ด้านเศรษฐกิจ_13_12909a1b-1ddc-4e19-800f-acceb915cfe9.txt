รัฐบาลไทย-ข่าวทำเนียบรัฐบาล-กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ ดูแลประชาชนตามนโยบายคมนาคม


วันอังคารที่ 11 เมษายน 2566
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ ดูแลประชาชนตามนโยบายคมนาคม
...
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ ดูแลประชาชนตามนโยบายคมนาคม
ตามนโยบายรัฐบาล และกระทรวงคมนาคม โดยกรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ในภาคการเกษตร
กรมเจ้าท่า โดยสำนักพัฒนาและบำรุงรักษาทางน้ำ สำนักงานพัฒนาและบำรุงรักษาทางน้ำที่ 1 หน่วยปฏิบัติงานขุดลอกแม่น้ำท่าจีน ต.หินมูล อ.บางเลน จ.นครปฐม โดยใช้เรือขุดเจ้าท่า ย.1 และเรือเจ้าท่า ย.101 เป็นเครื่องจักรในการปฏิบัติงาน ระยะทางที่ต้องทำการขุดลอก 1,350 เมตร (กม.135+650 ถึง กม.137+000) มีปริมาณวัสดุขุดลอกตามแผนที่ 55,183 ลูกบาศก์เมตร ปัจจุบันขุดลอกได้ระยะทาง 584 เมตร ปริมาณวัสดุ 28,080 ลูกบาศก์เมตร คิดเป็นร้อยละ 50.88 ซึ่งผลที่ได้จากการขุดลอกในครั้งนี้ จะช่วยทำให้ร่องน้ำมีความลึกมากขึ้น เพื่อช่วยเพิ่มอัตราการไหลของน้ำ เพิ่มพื้นที่กักเก็บน้ำ ระบายน้ำในช่วงฤดูน้ำหลาก โดยมีประชาชนในพื้นที่ได้รับประโยชน์จากการขุดลอก ประมาณ 1,833 ครัวเรือน พื้นที่ทางการเกษตร ประมาณ 27,196 ไร่
สำนักพัฒนาและบำรุงรักษาทางน้ำ สำนักงานพัฒนาและบำรุงรักษาทางน้ำที่ 7 หน่วยปฏิบัติงานขุดลอกแม่น้ำลาว ตำบลแม่ลาว อำเภอเชียงคำ จังหวัดพะเยา ดำเนินการขุดลอก โดยรถขุด ชม.10 แผนการขุดลอกตั้งแต่ กม. 31+657 ถึง 32+200 ปริมาณวัสดุขุดลอก 43,000 ลูกบาศก์เมตร ผลที่คาดว่าจะได้รับหลังการขุดลอก รองรับน้ำในฤดูน้ำหลาก การอุปโภค บริโภค และการเกษตร ลดการกัดเซาะตลิ่ง โดยมีประชาชนในพื้นที่ได้รับประโยชน์จากการขุดลอก ประมาณ 300 ครัวเรือน พื้นที่ทางการเกษตร ประมาณ 5000 ไร่

ที่มา : https://www.thaigov.go.th/news/contents/details/67226