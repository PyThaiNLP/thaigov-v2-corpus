รัฐบาลไทย-ข่าวทำเนียบรัฐบาล-รปอ.ณัฏฐิญา นั่งหัวโต้ะ มอบแนวทางการประเมินความคุ้มค่าการขับเคลื่อนนโยบาย การวัดมูลค่าทางเศรษฐกิจและสังคมอย่างยั่งยืน 


วันศุกร์ที่ 21 เมษายน 2566
21/04/2566
พิมพ์
รปอ.ณัฏฐิญา นั่งหัวโต้ะ มอบแนวทางการประเมินความคุ้มค่าการขับเคลื่อนนโยบาย การวัดมูลค่าทางเศรษฐกิจและสังคมอย่างยั่งยืน
รปอ.ณัฏฐิญา นั่งหัวโต้ะ มอบแนวทางการประเมินความคุ้มค่าการขับเคลื่อนนโยบาย การวัดมูลค่าทางเศรษฐกิจและสังคมอย่างยั่งยืน
รปอ.ณัฏฐิญา นั่งหัวโต้ะ มอบแนวทางการประเมินความคุ้มค่าการขับเคลื่อนนโยบาย การวัดมูลค่าทางเศรษฐกิจและสังคมอย่างยั่งยืน เน้นย้ำตอบโจทย์ MIND  4 มิติ เชื่อมโยงแผนยุทธศาสตร์ฯ และความคุ้มค่ากับงบประมาณ ภายใต้การบูรณาการกับฐานข้อมูลกลาง i-Single Form และระบบ i-Industry ของกระทรวง
เมื่อวันที่ 20 เมษายน 2566 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการประชุมชี้แจงแนวทางวัดและประเมินผลเชิงนโยบาย การติดตามและประเมินผลการดำเนินงานตามมิติ MIND ของกระทรวงอุตสาหกรรม แผนยุทธศาสตร์ของสำนักงานปลัดกระทรวงอุตสาหกรรม ประจำปีงบประมาณ พ.ศ.2566 และการประเมินผลความคุ้มค่าการยกระดับสินค้าเกษตรอุตสาหกรรม 1 จังหวัด 1 ชุมชน (One Province One Agro - Industrial Community : OPOAI-C) ประจำปีงบประมาณ พ.ศ. 2564 - 2566 เตรียมพร้อมในการเข้าสู่ตลาดสมัยใหม่ (Modern Trade) เพื่อให้หน่วยงานในสังกัด สปอ. ทราบถึงแนวทางการประเมินผลการดำเนินการดังกล่าว ที่เชื่อมโยงกับระบบ i-Single Form ที่จะใช้ประโยชน์ข้อมูลจากการประเมินในระดับผลลัพธ์ภายใต้ระะบบ i-Industry ของกระทรวงอุตสาหกรรม โดยมีบริษัท ทริส คอร์ปปอเรชั่น จำกัด เป็นผู้ชี้แจงวิธีการดำเนินการติดตามและประเมินผล โอกาสนี้ นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม พร้อมด้วยผู้บริหารจากส่วนกลางและส่วนภูมิภาค และเจ้าหน้าที่กระทรวงอุตสาหกรรมที่เกี่ยวข้องเข้าร่วมประชุมด้วย ณ ห้องประชุม อก.1 ชั้น 2 อาคาร สปอ. และผ่านระบบ Zoom Meeting
รปอ.ณัฏฐิญา กล่าวว่า การประเมินผลการดำเนินงาน นับว่ามีความสำคัญเป็นอย่างยิ่ง ทำให้หน่วยงานทราบผลสะท้อนจากการทำงานที่ผ่านมา เพื่อนำไปเป็นข้อมูลในการพัฒนา ปรับปรุงแผนงานให้มีประสิทธิภาพมากยิ่งขึ้น โดยเฉพาะโครงการที่ดำเนินการมาเป็นเวลานาน จำเป็นต้องวิเคราะห์ความสำเร็จ ผลลัพธ์ และมูลค่าทางเศรษฐกิจ รวมถึงความสอดคล้องกับแผนการปฏิบัติราชการ ยุทธศาสตร์ชาติ และกระทรวงอุตสาหกรรม เพื่อให้เกิดความคุ้มค่ากับงบประมาณที่ได้ดำเนินการสูงสุด ส่วนในด้านการดำเนินการตามนโยบาย MIND ทั้ง 4 มิติ ทุกหน่วยงานต้องทำความเข้าใจที่ตรงกัน ซึ่งนโยบายดังกล่าว เป็นการบูรณาการให้สถานประกอบการนำนโยบายทั้ง 4 มิติไปดำเนินการให้ครอบคลุม คือ ความสำเร็จทางธุรกิจ การดูแลสังคม การรักษาสิ่งแวดล้อม และการกระจายรายได้ เพื่อให้ธุรกิจเกิดศักยภาพนำไปสู่ความยั่งยืนอย่างสมดุล
ทั้งนี้ ได้เน้นย้ำให้ สอจ. พิจารณาผู้ประกอบการที่เข้าร่วมโครงการฯ ควรเป็นกลุ่มที่สะท้อนให้เห็นถึงอุตสาหกรรมหลักหรือเศรษฐกิจที่สำคัญในพื้นที่ รวมถึงการให้สถานประกอบการที่ยังไม่มีมาตรฐานเข้าร่วมโครงการ เพื่อปรับปรุงให้มีการประกอบการที่ดี เป็นมิตรและสร้างการกระจายรายได้ไปสู่ชุมชน  นอกจากนี้ ในการพัฒนาผลิตภัณฑ์ให้กับผู้ประกอบการ ควรคำนึกถึงความสอคคล้องกับความต้องการของตลอด เพื่อเพิ่มมูลค่าและสามารถต่อยอดสินค้าไปสู่เชิงพาณิชย์ได้
สำหรับการติดตามและประเมินผลในครั้งนี้ ได้บริษัท เอกชน เข้ามาช่วยดำเนินการ ซึ่งคาดว่าจะทำให้ข้าราชการผู้ปฏิบัติงานสามารถมองเห็นภาพต่าง ๆ ในการดำเนินงานที่ชัดเจนมากขึ้น ทั้งในด้านสิ่งที่ควรดำเนินการเพิ่มเติม การปรับปรุงให้มีประสิทธิภาพมากขึ้น ความสอดคล้องกับนโยบายของกระทรวงอุตสาหกรรม และที่สำคัญมีความคุ้มค่าทางเศรษฐกิจและงบประมาณ เพื่อให้โครงการต่าง ๆ ที่ สปอ. ดำเนินการประสบความสำเร็จ สร้างความเชื่อมั่นต่อภาคอุตสาหกรรมได้มากขึ้น และส่งผลให้เกิดการยกระดับสถานประกอบการให้ดียิ่งขึ้นต่อไป

ที่มา : https://www.thaigov.go.th/news/contents/details/67492