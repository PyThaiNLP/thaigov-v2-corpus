รัฐบาลไทย-ข่าวทำเนียบรัฐบาล-ผู้ตรวจเดชาฯ ร่วมประชุมสภานโยบายการอุดมศึกษา วิทยาศาสตร์ วิจัยและนวัตกรรม ครั้งที่ 1/2566


วันศุกร์ที่ 21 เมษายน 2566
21/04/2566
พิมพ์
ผู้ตรวจเดชาฯ ร่วมประชุมสภานโยบายการอุดมศึกษา วิทยาศาสตร์ วิจัยและนวัตกรรม ครั้งที่ 1/2566
ผู้ตรวจเดชาฯ ร่วมประชุมสภานโยบายการอุดมศึกษา วิทยาศาสตร์ วิจัยและนวัตกรรม ครั้งที่ 1/2566
วันที่ 19 เมษายน 2566 นายเดชา จาตุธนานันท์ ผู้ตรวจราชการกระทรวงอุตสาหกรรม ได้รับมอบหมายจากปลัดกระทรวงอุตสาหกรรม ให้เข้าร่วมประชุมสภานโยบายการอุดมศึกษา วิทยาศาสตร์ วิจัยและนวัตกรรม (สอวน.) ครั้งที่ 1/2566 ณ ตึกบัญชาการ 1 ทำเนียบรัฐบาล โดยมีนายดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศ เป็นประธาน โดยที่ประชุมได้พิจารณาวาระที่สำคัญเกี่ยวกับ ร่างระเบียบสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ ว่าด้วยการร่วมลงทุนในโครงการซึ่งนําผลงานวิจัยและนวัตกรรมไปใช้ประโยชน์ พ.ศ. .... ข้อเสนอนโยบายการกำหนดเงื่อนไขว่าด้วยการสร้างความสามารถทางด้านวิทยาศาสตร์ วิจัยและนวัตกรรมในประเทศอันเกิดจากการจัดซื้อจัดจ้างจากต่างประเทศของภาครัฐ (Offset) ซึ่งจะช่วยให้เกิดการถ่ายทอดและพัฒนาเทคโนโลยีของประเทศได้ และการพิจารณาร่างประกาศ สอวน. เกี่ยวกับการจัดประเภทหน่วยงานในระบบวิจัยและนวัตกรรม ฉบับที่ 2 ซึ่งมีหน่วยงานของรัฐ มูลนิธิหรือองค์กรเอกชนไม่แสวงหากำไร เข้าร่วมบูรณาการและขับเคลื่อนระบบวิจัยและนวัตกรรมทางด้านนโยบาย ยุทธศาสตร์ แผนบุคลากร งบประมาณ และกฎหมาย เพิ่มเติมจำนวน 8 หน่วยงาน

ที่มา : https://www.thaigov.go.th/news/contents/details/67503