รัฐบาลไทย-ข่าวทำเนียบรัฐบาล-รั้งอันดับ 2 ของโลก! 2 เดือนแรก ปี 66 ไทยส่งออกข้าว 1.4 ล้านตัน มูลค่าเพิ่มขึ้น 38.2%


วันศุกร์ที่ 21 เมษายน 2566
รั้งอันดับ 2 ของโลก! 2 เดือนแรก ปี 66 ไทยส่งออกข้าว 1.4 ล้านตัน มูลค่าเพิ่มขึ้น 38.2%
.....
กระทรวงพาณิชย์ เผยตัวเลขการส่งออกข้าวของไทยในเดือนม.ค. – ก.พ. 66 คิดเป็นมูลค่า 25,404.15 ล้านบาท หรือ 753.9 ล้านดอลลาร์สหรัฐ โดยมีอัตรามูลค่าการส่งออกขยายตัวมากขึ้น 38.2% เมื่อเทียบกับเดือนม.ค. – ก.พ. 65 ที่มีการส่งออกข้าวมูลค่า 18,376.8 ล้านบาท โดยมีตลาดส่งออกที่สำคัญ ได้แก่ สหรัฐฯ อินโดนีเซีย อิรัก บังคลาเทศ และเซเนกัล เป็นต้น โดยประเทศไทยยังคงอยู่อันดับ 2 ประเทศผู้ส่งออกข้าวของโลก ตามหลังอินเดียที่ยังคงครองอันดับ 1
.
ด้านสมาคมผู้ส่งออกข้าวไทย คาดการณ์ว่า ในเดือนมี.ค. 66 ปริมาณส่งออกข้าวจะอยู่ที่ระดับประมาณ 700,000 - 730,000 ตัน เนื่องจากความต้องการนำเข้าข้าวในตลาดโลกมีมากขึ้นจากการที่อุปทานข้าวของประเทศผู้ผลิตและผู้ส่งออกที่สำคัญ ส่วนผู้นำเข้าที่สำคัญของไทยยังคงนำเข้าทั้งข้าวขาวและข้าวนึ่งอย่างต่อเนื่อง เพื่อชดเชยสต็อกข้าวในประเทศที่มีปริมาณลดลง
.
อย่างไรก็ตาม รัฐบาลได้ผลักดันการส่งออกข้าวไทยให้เติบโตอย่างต่อเนื่อง และคาดว่าการส่งออกข้าวไทยทั้งปี 66 ยังมีโอกาสที่จะขยายตัวได้ตามเป้าหมาย โดยหน่วยงานที่เกี่ยวข้องคงเดินหน้าสนับสนุนสินค้าไทยในตลาดต่างประเทศ โดยเฉพาะการนำข้าวไทยเข้าร่วมงานแสดงสินค้าอาหารนานาชาติทั่วโลก แสวงหาโอกาสทางการค้าทั้งตลาดเดิมและตลาดใหม่ๆ เพื่อส่งเสริมความเชื่อมั่นต่อข้าวของไทย รวมถึงสินค้าเกษตรนวัตกรรมไทยอื่น ๆ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67489