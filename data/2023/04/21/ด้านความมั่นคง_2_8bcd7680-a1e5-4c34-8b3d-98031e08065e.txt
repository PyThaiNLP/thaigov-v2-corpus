รัฐบาลไทย-ข่าวทำเนียบรัฐบาล-ทส. ผนึกกำลังทุกภาคส่วน ลงพื้นที่เตรียมความพร้อมยกระดับการป้องกันไฟป่า พรุควนเคร็ง จ.นครศรีธรรมราช


วันศุกร์ที่ 21 เมษายน 2566
ทส. ผนึกกำลังทุกภาคส่วน ลงพื้นที่เตรียมความพร้อมยกระดับการป้องกันไฟป่า พรุควนเคร็ง จ.นครศรีธรรมราช
ทส. ผนึกกำลังทุกภาคส่วน ลงพื้นที่เตรียมความพร้อมยกระดับการป้องกันไฟป่า พรุควนเคร็ง จ.นครศรีธรรมราช
ทส. ผนึกกำลังทุกภาคส่วน ลงพื้นที่เตรียมความพร้อมยกระดับการป้องกันไฟป่า พรุควนเคร็ง จ.นครศรีธรรมราช
วันที่ 20 เมษายน 2566 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส) พร้อมด้วยคณะผู้บริหารระดับสูงในสังกัดกระทรวงฯ ลงพื้นที่ร่วมกับนายอภินันท์ เผือกผ่อง ผู้ว่าราชการจังหวัดนครศรีธรรมราช และหน่วยงานที่เกี่ยวข้อง เพื่อติดตามและรับฟังสถานการณ์การเตรียมความพร้อมในการรับมือไฟป่าพื้นที่พรุควนเคร็ง บริเวณในพื้นที่ป่าอนุรักษ์และพื้นที่ป่าสงวนแห่งชาติ จังหวัดนครศรีธรรมราช
ณ ศูนย์บัญชาการ กองอำนวยการควบคุมไฟป่าพรุควนเคร็ง จังหวัดนครศรีธรรมราช  พร้อมลงพื้นที่ติดตามสถานการณ์ระดับน้ำและสภาพพื้นที่ป่าพรุ เพื่อการเตรียมความพร้อมในการรับมือไฟป่าในพื้นที่พรุควนเคร็ง อีกด้วย
โอกาสนี้ ปกท.ทส. ได้กำชับทุกภาคส่วนที่เกี่ยวข้องเตรียมความพร้อมและยกระดับการป้องกันเพื่อไม่ให้เกิดไฟไหม้ป่าพรุขึ้น ทั้งนี้ พื้นที่ป่าพรุควนเคร็งเป็นพื้นที่ความรับผิดชอบของหลายหน่วยงาน หากเกิดไฟป่าพรุขึ้น ซึ่งเป็นไฟใต้ดินจะทำให้การเข้าควบคุมไฟเป็นไปด้วยความยากลำบาก ดังนั้น สิ่งที่ดีที่สุด คือการป้องกันไม่ให้เกิดไฟป่า โดยจะต้องมีการติดตามและรักษาระดับน้ำไม่ให้อยู่ในขั้นวิกฤต ที่จะส่งต่อการเกิดไฟป่าพรุ ควบคู่กับการลาดตะเวนป้องกัน พูดคุยทำความเข้าใจกับชาวบ้าน พร้อมประสานความร่วมมือกับฝ่ายปกครอง ให้มีผู้บัญชาการเหตุการณ์ กรณีเมื่อเกิดไฟป่าพรุขึ้น (CEO) รวมถึงให้มีการจัดตั้งกองอำนวยการขึ้นเพื่อแก้ไขปัญหาในกรณีที่เกิดไฟไหม้ป่าพรุ ให้สามารถป้องกันไม่ให้เกิดการลุกลามเป็นวงกว้าง รวมถึงการตรวจเช็คอุปกรณ์และเครื่องมือในการใช้ดับไฟป่า โดยเฉพาะสายส่งน้ำให้พร้อมใช้งานได้ตลอดเวลา ทั้งนี้ กรมชลประทาน ได้ดำเนินการติดตั้งเครื่องสูบน้ำ เพื่อรักษาระดับน้ำในป่าพรุไม่ให้อยู่ในระดับเสี่ยงต่อการเกิดไฟป่าอีกทางหนึ่งด้วย

ที่มา : https://www.thaigov.go.th/news/contents/details/67481