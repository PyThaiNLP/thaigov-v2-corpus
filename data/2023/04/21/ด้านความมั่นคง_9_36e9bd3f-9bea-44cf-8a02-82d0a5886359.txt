รัฐบาลไทย-ข่าวทำเนียบรัฐบาล-ปลัดกระทรวงกลาโหมนำกำลังพลร่วมสืบสานประเพณีไทยสรงน้ำหลวงพ่อพระพุทธโสธร เสริมสิริมงคลวันปีใหม่ไทย ๒๕๖๖


วันศุกร์ที่ 21 เมษายน 2566
ปลัดกระทรวงกลาโหมนำกำลังพลร่วมสืบสานประเพณีไทยสรงน้ำหลวงพ่อพระพุทธโสธร เสริมสิริมงคลวันปีใหม่ไทย ๒๕๖๖
(วันอังคาร ที่ 11 เม.ย. 66 เวลา 11.30 น.) พลเอก สนิธชนก สังฆจันทร์ ปลัดกระทรวงกลาโหม ได้นำคณะผู้บังคับบัญชาระดับสูงพร้อมด้วยกำลังพลของสำนักงานปลัดกระทรวงกลาโหมร่วมกิจกรรมเนื่องในโอกาสประเพณีวันสงกรานต์ ประจำปี ๒๕๖๖
ณ บริเวณโถง ชั้น ๑ ศาลาว่าการกลาโหม ด้านทิศตะวันออก เพื่อเป็นการส่งเสริมและอนุรักษ์ขนบธรรมเนียมประเพณีอีนดีงามของไทย ตลอดจนเพื่อความเป็นสิริมงคลแก่กำลังพลของสำนักงานปลัดกระทรวงกลาโหม
โดยมีพิธีสรงน้ำหลวงพ่อพระพุทธโสธร และสักการะบูชาพระประจำเหล่าทัพ ได้แก่ พระพุทธนวราชบรมบพิตรศักดิ์สิทธิชัมงคล (บก.ทท) พระพุทธสิงห์ชัยมงคล (ทบ.) พระพุทธไตรเสนากลาโหมพิทักษ์ (สป.) พระพุทธศรีราชนาวี มงคลสามัคคีประสิทธิ์ (ทร.) พระพุทธศาสดาประชานาถ (ทอ.) เพื่อเป็นการสืบสาน และรักษาประเพณีอันดีงามของไทย รวมทั้งเป็นการเสริมสิริมงคลแก่หน่วยงานและกำลังพลโดยบรรยากาศนั้นเป็นไปอย่างอบอุ่นตามขนบธรรมเนียมของวัฒนธรรมไทย

ที่มา : https://www.thaigov.go.th/news/contents/details/67498