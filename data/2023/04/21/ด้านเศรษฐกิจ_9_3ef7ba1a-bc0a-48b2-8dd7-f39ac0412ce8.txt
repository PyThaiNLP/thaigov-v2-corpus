รัฐบาลไทย-ข่าวทำเนียบรัฐบาล-ผู้ตรวจราชการกระทรวงอุตสาหกรรม ตรวจเยี่ยมสถาบันอาหาร เน้นย้ำแนวทางการขับเคลื่อนนโยบาย MIND ใน 4 มิติ  ณ สถาบันอาหาร


วันศุกร์ที่ 21 เมษายน 2566
21/04/2566
พิมพ์
ผู้ตรวจราชการกระทรวงอุตสาหกรรม ตรวจเยี่ยมสถาบันอาหาร เน้นย้ำแนวทางการขับเคลื่อนนโยบาย MIND ใน 4 มิติ  ณ สถาบันอาหาร
ผู้ตรวจราชการกระทรวงอุตสาหกรรม ตรวจเยี่ยมสถาบันอาหาร เน้นย้ำแนวทางการขับเคลื่อนนโยบาย MIND ใน 4 มิติ  ณ สถาบันอาหาร
วันศุกร์ที่ 21 เมษายน 2566
เวลา 09.30 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ได้เข้าตรวจเยี่ยมสถาบันอาหาร โดยมี นางอนงค์ ไพจิตรประภาภรณ์ ผู้อำนวยการสถาบันอาหาร และเจ้าหน้าที่สถาบันอาหาร ให้การต้อนรับ
สถาบันอาหารได้จัดตั้งขึ้นเมื่อวันที่ 15 ตุลาคม 2539 ในรูปแบบ องค์กรเครือข่าย ภายใต้อุตสาหกรรมพัฒนามูลนิธิ สังกัดกระทรวงอุตสาหกรรม ตามคำสั่งกระทรวงอุตสาหกรรมที่ 440/2539 ลงวันที่ 28 พฤศจิกายน 2539 เพื่อเป็นองค์กรนำในการพัฒนาภาคอุตสาหกรรมอาหารของประเทศไทย โดยมีภารกิจเป็นแหล่งให้บริการข้อมูลด้านการค้าและเทคโนโลยี การบริการด้านการตรวจวิเคราะห์ การประสานความร่วมมือเพื่อการแก้ไขปัญหา และยกระดับขีดความสามารถของอุตสาหกรรมอาหาร
ซึ่งผู้ตรวจราชการฯ ได้เน้นย้ำให้สถาบันอาหารดำเนินงานสอดรับกับนโยบาย MIND ที่ยึดถือในหลักการใช้หัวและใจปั้นอุตสาหกรรมเคียงคู่ชุมชน ครอบคลุม 4 มิติ ประกอบด้วย ความสำเร็จทางธุรกิจ ดูแลสังคม ชุมชน และสิ่งแวดล้อม รวมถึงการกระจายรายได้ให้กับประชาชนเพื่อความเป็นอยู่ที่ดีขึ้น โดยเฉพาะอย่างยิ่งการให้คำปรึกษาแนะนำแก่ผู้ประกอบการกลุ่มอุตสาหกรรมอาหารในประเทศไทย ให้มีความเข้มแข็ง การปรับธุรกิจให้เหมาะสมกับโลกอนาคต ประยุกต์ใช้องค์ความรู้และเทคโนโลยีที่ล้ำสมัยเพื่อสร้างขีดความสามารถในการแข่งขันและสร้างโอกาสทางธุรกิจ เชื่อมโยงผู้ประกอบการออกสู่ตลาดสากลต่อไป

ที่มา : https://www.thaigov.go.th/news/contents/details/67504