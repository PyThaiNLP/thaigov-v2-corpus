รัฐบาลไทย-ข่าวทำเนียบรัฐบาล-ปลัดดีอีเอส หารือ ITU เตรียมพร้อมจัดการประชุมใหญ่ระดับโลกว่าด้วยมาตรฐานโทรคมนาคม


วันศุกร์ที่ 21 เมษายน 2566
ปลัดดีอีเอส หารือ ITU เตรียมพร้อมจัดการประชุมใหญ่ระดับโลกว่าด้วยมาตรฐานโทรคมนาคม
ปลัดดีอีเอส หารือ ITU เตรียมพร้อมจัดการประชุมใหญ่ระดับโลกว่าด้วยมาตรฐานโทรคมนาคม
วันนี้ (21 เม.ย. 66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) ให้การต้อนรับและร่วมหารือกับ Mr. Zeizo Onoe ผู้อำนวยการสำนักงานมาตรฐานโทรคมนาคมของสหภาพโทรคมนาคมระหว่างประเทศ (ITU) ในการเตรียมความพร้อมในการจัดการประชุมใหญ่ระดับโลกว่าด้วยมาตรฐานโทรคมนาคม (World Telecommunication Standardization Assembly ค.ศ. 2024) ซึ่งมีกำหนดจะจัดขึ้นในเดือนตุลาคม 2567 ณ สาธารณรัฐอินเดีย เพื่อพิจารณาข้อมติที่เกี่ยวข้องกับมาตรฐานโทรคมนาคม โดยมี นางสาวกัลยา ชินาธิวร ที่ปรึกษาด้านต่างประเทศกระทรวงฯ และ Ms. Atsuko Okuda ผู้อำนวยการสำนักงานภูมิภาคเอเชียและแปซิฟิกของ ITU ร่วมหารือ ณ ห้องรับรองชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
______________________

ที่มา : https://www.thaigov.go.th/news/contents/details/67488