รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันอังคารที่ 4 เมษายน 2566
04/04/2566
พิมพ์
ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 3-4 เมษายน 2566 ประชาชนไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนารวมทั้งกิจกรรมบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดสตูล ที่วัดนิคมพัฒนาราม อำเภอมะนัง พระศรีวชิรมุนี เจ้าคณะจังหวัดสตูล เป็นประธานฝ่ายสงฆ์ นายชูชีพ ธรรมเพชร รองผู้ว่าราชการจังหวัดสตูล เป็นประธานฝ่ายฆราวาส ในกิจกรรมปลูกต้นพระศรีมหาโพธิ์ ตามโครงการ "หนึ่งใจ...ให้ธรรมะ" โดยมีหัวหน้าส่วนราชการ และพุทธศาสนิกชน ร่วมกิจกรรม
2. จังหวัดนนทบุรี ที่วัดพุทธปัญญา​ ตำบลบางเขน อำเภอเมืองนนทบุรี นายแพทย์โอภาส การย์กวินพงศ์ ปลัดกระทรวงสาธารณสุข​ พร้อมด้วย นางสุภาพร การย์กวินพงศ์ นายกสมาคมแม่บ้านสาธารณสุข ทำบุญ​ถวายผ้าไตร​จีวร​และน้ำปานะ​ ​แด่สามเณรจำนวน 61 รูป​ ในพิธีบรรพชาสามเณรถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ผู้บริหารและบุคลากรในสังกัด และประชาชนในพื้นที่ ร่วมพิธี
3. จังหวัดลำพูน ที่วัดครุฑเวฬุวัน บ้านหนองเขียด หมู่ที่ 4 ตำบลหนองปลาสะวาย อำเภอบ้านโฮ่ง นายประเชิญ สมองดี นายอำเภอบ้านโฮ่ง เป็นประธานในพิธีเจริญพระพุทธมนต์ เจริญจิตตภาวนาถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมีนางพรภินันทน์ สมองดี นายกกิ่งกาชาดอำเภอบ้านโฮ่ง นายวัชชพล บาระมี ปลัดอำเภอหัวหน้ากลุ่มงานบริหารงานปกครอง หัวหน้าส่วนราชการ หัวหน้าหน่วยงานรัฐวิสาหกิจ ผู้อำนวยการสถานศึกษา ผู้บริหารองค์กรปกครองส่วนท้องถิ่น กำนัน ผู้ใหญ่บ้าน และประชาชน ร่วมพิธี
4. จังหวัดสุพรรณบุรี ที่วัดหนองหลวง ตำบลหนองหญ้าไซ อำเภอหนองหญ้าไซ นางดวงพร คุณากรวงศ์ นายอำเภอหนองหญ้าไซ พร้อมด้วย หัวหน้าส่วนราชการอำเภอหนองหญ้าไซ ปลัดอำเภอ กำนัน ผู้ใหญ่บ้าน เจ้าหน้าที่ และประชาชนอำเภอหนองหญ้าไซ ร่วมประกอบพิธีเจริญพุทธมนต์และเจริญจิตตภาวนาถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
5. จังหวัดพระนครศรีอยุธยา ที่ศาลาการเปรียญวัดมาบโพธิ์ อ.ภาชี พระครูสุนทรเจติยาภิวัฒน์ ดร. เจ้าคณะอำเภอภาชี เป็นประธานฝ่ายสงฆ์ นางสาวอภิสรา เกษอินทร์ นายอำเภอภาชี เป็นประธานฝ่ายฆราวาส พร้อมด้วย นายกองค์การบริหารส่วนตำบลระโสม หัวหน้าส่วนราชการ ผู้บริหารองค์กรปกครองส่วนท้องถิ่น และประชาชนในพื้นที่ ร่วมประกอบพิธีบรรพชาอุปสมบท ตามโครงการบรรพชาสามเณรหมู่ ภาคฤดูร้อน ประจำปี 2566 ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
6. จังหวัดเชียงราย วัดสันละคร ตำบลสันมะเค็ด อำเภอพาน นายอนิรุทธ์ ต่อบวรรัตน์ ปลัดอำเภอพาน เป็นประธานในพิธีในโครงการบรรพชา-อุปสมบทภาคฤดูร้อน ประจำปี 2566 เฉลิมพระเกียรติฯ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ข้าราชการ กำนัน ผู้ใหญ่บ้าน และประชาชนในพื้นที่ ร่วมพิธี
7. จังหวัดสุราษฎร์ธานี ที่ศูนย์ฝึกอบรมตำรวจภูธร ภาค 8 ตำบลมะขามเตี้ย อำเภอเมืองสุราษฎร์ธานี สมาชิกเหล่ากาชาดจังหวัดสุราษฎร์ธานี ร่วมกับธนาคารเลือดโรงพยาบาลสุราษฎร์ธานี ศูนย์ฝึกอบรมตำรวจภูธร ภาค 8 ออกหน่วยรับบริจาคโลหิต ดวงตา และอวัยวะ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต 104 ราย ได้รับโลหิต 32,900 ซีซี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/66986