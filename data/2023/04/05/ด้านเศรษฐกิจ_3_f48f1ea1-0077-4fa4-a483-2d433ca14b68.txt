รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เป็นประธานในการประชุมคณะทำงานฝ่ายฝึกซ้อมพระยาแรกนา เทพี คู่เคียง และผู้อัญเชิญเครื่องอิสริยยศ และพระแสงปฏัก 


วันพุธที่ 5 เมษายน 2566
รองปลัดกระทรวงเกษตรและสหกรณ์เป็นประธานในการประชุมคณะทำงานฝ่ายฝึกซ้อมพระยาแรกนา เทพี คู่เคียง และผู้อัญเชิญเครื่องอิสริยยศ และพระแสงปฏัก
รองปลัดกระทรวงเกษตรและสหกรณ์เป็นประธานในการประชุมคณะทำงานฝ่ายฝึกซ้อมพระยาแรกนา เทพี คู่เคียง และผู้อัญเชิญเครื่องอิสริยยศ และพระแสงปฏัก พร้อมทั้งอำนวยความสะดวกพระยาแรกนา ในคณะทำงานพระราชพิธีพืชมงคลจรดพระนังคัลแรกนาขวัญ ประจำปี 2566 ครั้งที่ 1/2566
วันอังคารที่ 4 เมษายน พ.ศ. 2566 เวลา 15.00 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานในการประชุมคณะทำงานฝ่ายฝึกซ้อมพระยาแรกนา เทพี คู่เคียง และผู้อัญเชิญเครื่องอิสริยยศ และพระแสงปฏัก พร้อมทั้งอำนวยความสะดวกพระยาแรกนา ในคณะทำงานพระราชพิธีพืชมงคลจรดพระนังคัลแรกนาขวัญ ประจำปี 2566 ครั้งที่ 1/2566 ผ่านสื่ออิเล็กทรอนิกส์ โดยมีนางสาวนฤมล สงวนวงศ์ ผู้ช่วยปลัดฯ และคณะทำงานฯ เข้าร่วมประชุม
การประชุมดังกล่าว เพื่อเตรียมความพร้อมในการทำหน้าที่ผู้อัญเชิญเครื่องอิสริยยศ และคู่เคียงพระยาแรกนาในพระราชพิธีพืชมงคลจรดพระนังคัลแรกนาขวัญ ประจำปี 2566 รับทราบคำสั่งแต่งตั้งคณะทำงานพระราชพิธีพืชมงคลจรดพระนังคัลแรกนำขวัญประจำปี 2566 และผู้ที่ทำหน้าที่พระยาแรกนา เทพี ผู้อัญเชิญเครื่องอิสริยยศ และคู่เคียงพระยาแรกนา และรับทราบการนำความกราบบังคมทูลทรงพระกรุณาโปรดเกล้าโปรดกระหม่อมแนวทางการดำเนินการจัดงานพระราชพิธีพืชมงคลฯ

ที่มา : https://www.thaigov.go.th/news/contents/details/66997