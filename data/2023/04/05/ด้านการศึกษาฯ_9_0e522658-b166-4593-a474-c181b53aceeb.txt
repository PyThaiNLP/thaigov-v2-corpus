รัฐบาลไทย-ข่าวทำเนียบรัฐบาล-โปรดเกล้าฯ แต่งตั้ง 7 อธิการบดี พร้อม 6 นายกสภาฯ


วันพุธที่ 5 เมษายน 2566
โปรดเกล้าฯ แต่งตั้ง 7 อธิการบดี พร้อม 6 นายกสภาฯ
โปรดเกล้าฯ แต่งตั้ง 7 อธิการบดี “ศิลปากร - ลาดกระบัง - พระจอมเกล้าธนบุรี - พะเยา - สงขลาฯ - มทร.ตะวันออก - ศรีสวรินทิรา “ พร้อม 6 นายกสภาฯ “วิจิตร ศรีสอ้าน” มศว. “ธงทอง” มรภ.ร้อยเอ็ด
โปรดเกล้าฯ แต่งตั้ง 7 อธิการบดี “ศิลปากร - ลาดกระบัง - พระจอมเกล้าธนบุรี - พะเยา - สงขลาฯ - มทร.ตะวันออก - ศรีสวรินทิรา “ พร้อม 6 นายกสภาฯ “วิจิตร ศรีสอ้าน” มศว. “ธงทอง” มรภ.ร้อยเอ็ด
เมื่อวันที่ 31 มี.ค. ศ.ดร.เอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม (อว.) เปิดเผยว่า พระบาทสมเด็จพระเจ้าอยู่หัวทรง พระกรุณาโปรดเกล้าฯ แต่งตั้งอธิการบดีสถาบันอุดมศึกษา จำนวน 7 แห่ง ดังนี้ 1.นางสุภกร พงศบางโพธิ์ เป็น อธิการบดีมหาวิทยาลัยพะเยา 2.นายธนะเศรษฐ์ ง้าวหิรัญพัฒน์ อธิการบดีมหาวิทยาลัยศิลปากร 3.นายนิวัติ แก้วประดับ อธิการบดีมหาวิทยาลัยสงขลานครินทร์  4.นายคมสัน มาลีสี อธิการบดีมหาวิทยาลัยเทคโนโลยีพระจอมเกล้าเจ้าคุณทหารลาดกระบัง 5.นายสุวิทย์ แซ่เตีย อธิการบดีมหาวิทยาลัยเทคโนโลยีพระจอมเกล้าธนบุรี 6.นายฤกษ์ชัย ฟูประทีปศิริ อธิการบดีมหาวิทยาลัยเทคโนโลยีราชมงคล(มทร.) ตะวันออก และ 7.น.ส.กนกวรรณ สุวรรณปฏิกรณ์ อธิการบดีสถาบันการพยาบาลศรีสวรินทิรา สภากาชาดไทย
ศ.ดร.เอนก กล่าวอีกว่า นอกจากนี้ พระบาทสมเด็จพระเจ้าอยู่หัว ทรงพระกรุณาโปรดเกล้าฯ แต่งตั้งนายกสภาสถาบันอุดมศึกษาจำนวน 6 แห่ง ได้แก่ 1.นายวิจิตร ศรีสอ้าน นายกสภามหาวิทยาลัยมหาวิทยาลัยศรีนครินทรวิโรฒ(มศว.) 2.นายธงทอง จันทรางศุ นายกสภามหาวิทยาลัยราชภัฎร้อยเอ็ด 3.พล.อ.วุฒินันท์ ลีลายุทธ นายกสภามหาวิทยาลัยราชภัฎรำไพพรรณี 4.นายสมเจตน์ ภูศรี  นายกสภามหาวิทยาลัยราชภัฎเพชรบูรณ์ 5.นายวิชัย ศรีขวัญ นายกสภามหาวิทยาลัยราชภัฎสุราษฎร์ธานี และ 6.นายจอมจิน จันทรสกุล นายกสภาหมาวิทยาลัยอุบลราชธานี

ที่มา : https://www.thaigov.go.th/news/contents/details/67018