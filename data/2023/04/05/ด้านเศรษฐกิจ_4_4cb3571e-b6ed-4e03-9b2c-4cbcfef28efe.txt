รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เป็นประธานการประชุมคณะกรรมการบริหารโครงการประกันรายได้เกษตรกรชาวสวนยาง ระยะที่ 4 ครั้งที่ 1/2566


วันพุธที่ 5 เมษายน 2566
รองปลัดกระทรวงเกษตรและสหกรณ์เป็นประธานการประชุมคณะกรรมการบริหารโครงการประกันรายได้เกษตรกรชาวสวนยาง ระยะที่ 4 ครั้งที่ 1/2566
รองปลัดกระทรวงเกษตรและสหกรณ์เป็นประธานการประชุมคณะกรรมการบริหารโครงการประกันรายได้เกษตรกรชาวสวนยาง ระยะที่ 4 ครั้งที่ 1/2566
วันอังคารที่ 4 เมษายน 2566 เวลา 13.30 น. รองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) ได้รับมอบหมายจากปลัดกระทรวงเกษตรและสหกรณ์ ให้เป็นประธานการประชุมคณะกรรมการบริหารโครงการประกันรายได้เกษตรกรชาวสวนยาง ระยะที่ 4 ครั้งที่ 1/2566 ณ ห้องประชุมสถลสถานพิทักษ์ 3 ชั้น 6 การยางแห่งประเทศไทย และผ่านระบบอิเล็กทรอนิกส์
Zoom Conference Meeting ซึ่งมีประเด็นสำคัญ ดังนี้
1. ที่ประชุมรับทราบมติคณะรัฐมนตรี เมื่อวันอังคารที่ 28 กุมภาพันธ์ 2566 เรื่องขออนุมัติ โครงการประกันรายได้เกษตรกรชาวสวนยาง ระยะที่ 4 ทั้งนี้ ให้กระทรวงเกษตรและสหกรณ์ และหน่วยงาน
ที่เกี่ยวข้องรับทราบความเห็นกระทรวงการคลัง และสภาพัฒนาการเศรษฐกิจและสังคมแห่งชาติ รวมทั้งข้อสังเกตุของสำนักงบประมาณไปพิจารณาดำเนินการในส่วนที่เกี่ยวข้องต่อไป
2. ที่ประชุมรับทราบ คำสั่งกระทรวงเกษตรและสหกรณ์ ที่ 199/2566 เรื่องแต่งตั้งคณะกรรมการ คณะอนุกรรมการ และคณะทำงาน ดำเนินการโครงการประกันรายได้เกษตรกรชาวสวนยาง ระยะที่ 4 ซึ่งแต่งตั้งโดยอาศัยอำนาจตามมาตรา 20 แห่งพระราชบัญญัติบริหารราชการแผ่นดิน พ.ศ. 2534 และที่แก้ไขเพิ่มเติม เพื่อให้การดำเนินการโครงการเป็นไปด้วยความเรียบร้อบและบรรลุวัตถุประสงค์ต่อไป
3. ที่ประชุมรับทราบรายงานผลการประชุมคณะทำงานกำหนดราคาอ้างอิง โดยมีผู้ว่าการการยางแห่งประเทศไทยเป็นประธานคณะทำงาน และคณะทำงานประกอบด้วย ผู้แทนจากสำนักงานเศรษฐกิจการเกษตร กรมการค้าภายใน ผู้ทรงคุณวุฒิ ธนาคารเพื่อการเกษตรและสหกรณ์การเกษตร
ผู้แทนการยางแห่งประเทศไทยเป็นคณะทำงานและเลขานุการ ซึ่งคณะทำงานกำหนดราคากลางอ้างอิง
ได้กำหนดราคาอ้างอิงในการประกันรายได้ตามชนิดยางและอัตราค่าชดเชยรายได้ ระยะที่ 4 แล้ว
4. ที่ประชุมได้พิจารณาเสนอข้อคิดเห็นต่อหลักเกณฑ์ ขั้นตอน คู่มือโครงการประกันรายได้เกษตรกรชาวสวนยาง ระยะที่ 4 เพื่อให้เจ้าหน้าที่ผู้ปฏิบัติงานในพื้นที่ได้ใช้เป็นแนวทางการดำเนินงานตามนโยบายของรัฐในการช่วยเหลือเกษตรกร และบรรเทาความเดือดร้อนให้เกษตรกรชาวสวนยางในสถานการณ์ราคายางตกต่ำ โดยประกันรายได้ให้กับเกษตรกรชาวสวนยาง
5. ที่ประชุมเห็นควรให้ ธกส. เร่งดำเนินการจ่ายเงินชดเชยประกันรายได้ให้แก่เกษตรกรชาวสวนยาง ระยะที่ 4 เป็นวงเงินจำนวน 6,698 ล้านบาท ในคราวเดียว

ที่มา : https://www.thaigov.go.th/news/contents/details/66998