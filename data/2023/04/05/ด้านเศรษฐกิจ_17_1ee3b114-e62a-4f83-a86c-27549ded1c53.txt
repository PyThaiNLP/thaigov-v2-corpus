รัฐบาลไทย-ข่าวทำเนียบรัฐบาล-รองปลัด.กษ.เป็นผู้แทนเข้าร่วมการประชุมหารือการแก้ไขปัญหาผลกระทบจากการก่อสร้างเขื่อนร้อยเอ็ด เขื่อนยโสธร - พนมไพร และเขื่อนธาตุน้อย


วันพุธที่ 5 เมษายน 2566
รองปลัด.กษ.เป็นผู้แทนเข้าร่วมการประชุมหารือการแก้ไขปัญหาผลกระทบจากการก่อสร้างเขื่อนร้อยเอ็ด เขื่อนยโสธร - พนมไพร และเขื่อนธาตุน้อย
รองปลัด.กษ.เป็นผู้แทนเข้าร่วมการประชุมหารือการแก้ไขปัญหาผลกระทบจากการก่อสร้างเขื่อนร้อยเอ็ด เขื่อนยโสธร - พนมไพร และเขื่อนธาตุน้อย
เมื่อวันพุธที่ 5 เมษายน 2566 เวลา 14.30 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นผู้แทนเข้าร่วมการประชุมหารือการแก้ไขปัญหาผลกระทบจากการก่อสร้างเขื่อนร้อยเอ็ด เขื่อนยโสธร - พนมไพร และเขื่อนธาตุน้อย ผ่านระบบอิเล็กทรอนิกส์ Zoom Meeting โดยผู้ตรวจการแผ่นดิน (นายทรงศัก สายเชื้อ) เป็นประธาน ซึ่งมีประเด็นสำคัญ ดังนี้
1. ที่ประชุมรับทราบสรุปผลการดำเนินงานของคณะอนุกรรมการแก้ไขปัญหาผลกระทบจากโครงการฝายร้อยเอ็ด และโครงการฝายยโสธร - พนมไพร จังหวัดร้อยเอ็ด และคณะอนุกรรมการแก้ไขปัญหาผลกระทบจากฝายยโสธร - พนมไพร จังหวัดยโสธร
2. ที่ประชุมได้พิจารณาแนวทางการพิจารณารายชื่อและพื้นที่ของราษฎรที่ได้รับผลกระทบ กรอบระยะเวลาเยียวยาผู้ได้รับผลกระทบ และกรอบระยะเวลาฟื้นฟูสิ่งแวดล้อมและระบบนิเวศ โดยที่ประชุมได้มอบหมายกรมชลประทาน ในฐานะเลขานุการคณะกรรมการแก้ไขปัญหาผลกระทบจากโครงการฝายร้อยเอ็ด โครงการฝายยโสธร - พนมไพร และโครงการฝายธาตุน้อย ไปดำเนินการจัดเตรียมข้อมูลให้ครบถ้วน และเสนอคณะกรรมการแก้ไขปัญหาผลกระทบจากโครงการฝายร้อยเอ็ด โครงการฝายยโสธร - พนมไพร และโครงการฝายธาตุน้อย ซึ่งมีรัฐมนตรีว่าการกระทรวงเกษตรและสหกรณ์เป็นประธาน เพื่อพิจารณาเห็นชอบในหลักการในส่วนของรายชื่อและพื้นที่ของราษฎรที่ได้รับผลกระทบ เฉพาะในส่วนที่คณะอนุกรรมการแก้ไขปัญหาผลกระทบจากโครงการฝายร้อยเอ็ด และโครงการฝายยโสธร - พนมไพร จังหวัดร้อยเอ็ด และคณะอนุกรรมการแก้ไขปัญหาผลกระทบจากฝายยโสธร - พนมไพร จังหวัดยโสธร ได้พิจารณาตรวจสอบและรับรองว่าถูกต้องแล้ว เป็นการดำเนินการในระยะที่ 1 ก่อน ในส่วนของกรอบระยะเวลาเยียวยาผู้ได้รับผลกระทบ และกรอบระยะเวลาฟื้นฟูสิ่งแวดล้อมและระบบนิเวศ ให้นำเสนอเพื่อทราบ ซึ่งจะดำเนินการเป็นระยะที่ 2 ต่อไป

ที่มา : https://www.thaigov.go.th/news/contents/details/67050