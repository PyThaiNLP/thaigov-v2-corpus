รัฐบาลไทย-ข่าวทำเนียบรัฐบาล-​รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๐/๒๕๖๖ 


วันพุธที่ 5 เมษายน 2566
05/04/2566
พิมพ์
​รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๐/๒๕๖๖
องนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๐/๒๕๖๖
ในวันพุธที่ ๕ เมษายน ๒๕๖๖  เวลา ๑๐.๐๐ น. นายวิษณุ  เครืองาม รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๐/๒๕๖๖ โดยมี พล.ต.ท.พิจาร จิตติรัตน์ ที่ปรึกษารองนายกรัฐมนตรี (นายวิษณุ เครืองาม) นางพงษ์สวาท กายอรุณสุทธิ์ ปลัดกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พร้อมด้วยผู้บริหารระดับสูง และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐-๐๑ ชั้น ๑๐ อาคารกระทรวงยุติธรรม และผ่านระบบการประชุมทางไกล (Cisco Webex Meeting)
ในการนี้​ ที่ประชุมได้รับทราบรายงานความคืบหน้าการดำเนินงานของสำนักงานคณะกรรมการป้องกันและปราบปรามยาเสพติด รายงานความคืบหน้าการดำเนินงานของหน่วยงานในสังกัดกระทรวงยุติธรรม ตามพระราชบัญญัติกำหนดระยะเวลาดำเนินงานในกระบวนการยุติธรรม พ.ศ. ๒๕๖๕ การดำเนินการตามพระราชบัญญัติมาตรการป้องกันการกระทำผิดซ้ำในความผิดเกี่ยวกับเพศหรือที่ใช้ความรุนแรง พ.ศ. ๒๕๖๕ และผลการไกล่เกลี่ยข้อพิพาทชั้นบังคับคดี ปีงบประมาณ พ.ศ. ๒๕๖๖
ทั้งนี้ นายวิษณุฯ ได้เน้นย้ำให้หน่วยงานที่เกี่ยวข้องดำเนินการประชาสัมพันธ์สร้างการรับรู้และความเข้าใจแก่ประชาชนในประเด็นที่สำคัญ ได้แก่ การเผาทำลายยาเสพติด การดำเนินการตามพระราชบัญญัติมาตรการป้องกันการกระทำผิดซ้ำในความผิดเกี่ยวกับเพศหรือที่ใช้ความรุนแรงฯ และการดําเนินงานด้านการไกล่เกลี่ยระงับข้อพิพาท

ที่มา : https://www.thaigov.go.th/news/contents/details/67031