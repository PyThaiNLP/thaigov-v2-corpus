รัฐบาลไทย-ข่าวทำเนียบรัฐบาล-กรมทางหลวงแนะนำเส้นทางเลือกจากกรุงเทพฯ สู่ภูมิภาคต่าง ๆ ช่วงเทศกาลสงกรานต์ 2566 เพื่อให้ประชาชนได้รับความสะดวก รวดเร็วในการเดินทาง 


วันเสาร์ที่ 8 เมษายน 2566
กรมทางหลวงแนะนำเส้นทางเลือกจากกรุงเทพฯ สู่ภูมิภาคต่าง ๆ ช่วงเทศกาลสงกรานต์ 2566 เพื่อให้ประชาชนได้รับความสะดวก รวดเร็วในการเดินทาง
….
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า กรมทางหลวง (ทล.) ได้เตรียมพร้อมอำนวยความสะดวกและความปลอดภัยรองรับการเดินทางของประชาชนไปสู่ภูมิภาคต่าง ๆ ในช่วงเทศกาลสงกรานต์2566 ตามแผนการอำนวยความสะดวกและความปลอดภัยรองรับการเดินทางของประชาชน ช่วงเทศกาลสงกรานต์2566 ของกระทรวงคมนาคม ระหว่างวันที่ 11 - 17 เมษายน 2566 ซึ่งเป็นไปตามนโยบายของนายอธิรัฐ รัตนเศรษฐรัฐมนตรีช่วยว่าการกระทรวงคมนาคม รักษาราชการแทนรัฐมนตรีว่าการกระทรวงคมนาคม เพื่อให้ประชาชนได้รับความสะดวก รวดเร็ว ปลอดภัยขั้นสูงสุด ลดการสูญเสียทั้งชีวิตและทรัพย์สิน และห่างไกล COVID-19 โดยสำนักอำนวยความปลอดภัย ทล. ได้คาดการณ์ปริมาณจราจรเข้าออกกรุงเทพฯ บนทางหลวงสายหลักและมอเตอร์เวย์ 10 เส้นทาง ในช่วงระหว่างวันที่ 11 - 17 เมษายน 2566 รวมทั้งสิ้น 7,026,157 คัน มากกว่าเทศกาลสงกรานต์ปี 2565 อยู่ 5.3% โดยแบ่งเป็นขาออก 3,458,690 คัน และขาเข้า 3,567,467 คัน โดยคาดว่าวันที่ 12 เมษายน 2566 จะมีปริมาณจราจรขาออกสูงสุดประมาณ 648,530 คัน และวันที่ 16 เมษายน 2566 จะมีปริมาณจราจรขาเข้ากรุงเทพฯสูงสุดประมาณ 612,769 คัน ทั้งนี้ เพื่อเป็นการอำนวยความสะดวกแก่ผู้เดินทางและหลีกเลี่ยงปัญหาการจราจรติดขัดในช่วงเทศกาล ทล. ขอแนะนำเส้นทางเลือกบนทางหลวงสายหลักและสายรอง เพื่อให้ประชาชนวางแผนการเดินทางล่วงหน้า โดยแบ่งเป็นภาคต่าง ๆ ดังนี้

ที่มา : https://www.thaigov.go.th/news/contents/details/67122