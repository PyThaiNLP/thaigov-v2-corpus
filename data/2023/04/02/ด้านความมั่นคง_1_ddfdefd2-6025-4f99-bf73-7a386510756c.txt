รัฐบาลไทย-ข่าวทำเนียบรัฐบาล-จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติ เจ้าฟ้าสิริวัณณวรี ฯ 


วันเสาร์ที่ 1 เมษายน 2566
01/04/2566
พิมพ์
จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติ เจ้าฟ้าสิริวัณณวรี ฯ
จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี ฯ เนื่องในโอกาสทรงเจริญพระชนมายุครบ 3 รอบ 36 พรรษา
จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในโอกาสทรงเจริญพระชนมายุครบ 3 รอบ 36 พรรษา พัฒนาคุณภาพชีวิตประชาชนอย่างยั่งยืน
เมื่อวันที่ 31 มี.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานลายผ้า "ผ้าลายดอกรักราชกัญญา" แก่ปลัดกระทรวงมหาดไทย และนายกสมาคมแม่บ้านมหาดไทย เพื่อมอบให้กับช่างทอผ้าและผู้ประกอบการผ้าไทย ทุกเทคนิค นำไปสร้างสรรค์ชิ้นงานเพื่อสร้างงาน สร้างอาชีพ สร้างรายได้ สร้างคุณภาพชีวิตที่ดี ซึ่งกระทรวงมหาดไทยได้จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้แก่ผู้ว่าราชการจังหวัดและประธานแม่บ้านมหาดไทยจังหวัดทุกจังหวัด เมื่อวันที่ 9 มีนาคม 2566 ณ โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์แจ้งวัฒนะ เขตหลักสี่ กรุงเทพฯ เพื่อมอบให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทยนำไปทอผ้า ผลิตผ้าตามอัตลักษณ์ภูมิปัญญาของแต่ละท้องถิ่นทั่วประเทศ เฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในโอกาสพระชนมายุครบ 3 รอบ 36 พรรษา
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ (31 มี.ค. 66) หลายจังหวัดทั่วประเทศได้จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้แก่ส่วนราชการ และหน่วยงานที่เกี่ยวข้อง เพื่อเชิญไปมอบให้ช่างทอผ้า และผู้ประกอบการผ้า ใช้ในการประกอบอาชีพ ได้แก่
1. จังหวัดพิจิตร ที่หอประชุมจังหวัดพิจิตร อำเภอเมืองพิจิตร นายพยนต์ อัศวพิชยนต์ ผู้ว่าราชการจังหวัดพิจิตร เป็นประธานพิธีมอบแบบลายผ้าพระราชทาน “ผ้าลายดอกรักราชกัญญา” ให้กับพัฒนาการจังหวัดพิจิตร วัฒนธรรมจังหวัดพิจิตร นายอำเภอ ทั้ง 12 อำเภอ ประธานกลุ่มทอผ้า ช่างทอผ้า ในพื้นที่จังหวัดพิจิตร โดยมีหัวหน้าส่วนราชการ เจ้าหน้าที่ภาครัฐและภาคเอกชน ร่วมพิธี
2. จังหวัดบึงกาฬ ที่ห้องสิรินธรวัลลี ชั้น 4 ศาลากลางจังหวัดบึงกาฬ นายนฤชา โฆษาศิวิไลซ์ ผู้ว่าราชการจังหวัดบึงกาฬ เป็นประธานในพิธีมอบแบบลายผ้าพระราชทาน "ผ้าลายดอกรักราชกัญญา" ให้กับผู้แทนอำเภอ ทุกอำเภอ กลุ่มทอผ้า/ช่างทอผ้า ผู้ผลิตผ้า โดยมี นางวาทิณี โฆษาศิวิไลซ์ ประธานชมรมแม่บ้านมหาดไทยจังหวัดบึงกาฬ เหล่ากาชาดจังหวัดบึงกาฬ หัวหน้าส่วนราชการ สำนักงานพัฒนาชุมชนจังหวัดบึงกาฬ และพัฒนาการอำเภอ ร่วมพิธี
3. จังหวัดสุโขทัย ที่อาคารวรรณกลาง มหาวิทยาลัยการกีฬาแห่งชาติ วิทยาเขตสุโขทัย นายสุชาติ ทีคะสุข ผู้ว่าราชการจังหวัดสุโขทัย เป็นประธานในพิธีมอบลายผ้าพระราชทาน “ผ้าลายดอกรักราชกัญญา” ให้กับ นางพร้อมจันทร์ ทีคะสุข รองนายกเหล่ากาชาดจังหวัดสุโขทัย กลุ่มทอผ้า ผู้ผลิตผู้ประกอบการประเภทผ้าและเครื่องแต่งกายงานหัตถกรรม โดยมี หัวหน้าส่วนราชการ นายอำเภอทั้ง 9 อำเภอ กลุ่มทอผ้า ผู้ผลิตผ้าทุกกลุ่ม ทุกเทคนิค ร่วมพิธี
4. จังหวัดภูเก็ต ที่ห้องประชุมราไวย์ ชั้น 2 อาคาร R Phuket Hotel วิทยาลัยอาชีวศึกษาภูเก็ต อำเภอเมืองภูเก็ต นายณรงค์ วุ่นซิ้ว ผู้ว่าราชการจังหวัดภูเก็ต เป็นประธานในพิธีมอบแบบลายผ้าพระราชทาน "ผ้าลายดอกรักราชกัญญา" ให้กับนางบุญวันดี วุ่นซิ้ว ประธานแม่บ้านมหาดไทย ผู้แทนส่วนราชการ กลุ่มองค์กรภาคีเครือข่าย ช่างทอผ้า/กลุ่มทอผ้า ผู้ผลิตผ้าทุกกลุ่ม ทุกเทคนิค ช่างหัตถกรรมและผู้มีส่วนเกี่ยวข้อง โดยมี หัวหน้าส่วนราชการ เจ้าหน้าที่พัฒนาชุมชนจังหวัดภูเก็ต และกลุ่มองค์กรสตรี ร่วมพิธี
“เนื่องในโอกาสที่สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงเจริญพระชนมายุครบ 3 รอบ 36 พรรษา พระองค์พระราชทานแบบลายผ้า “ผ้าลายดอกรักราชกัญญา” ซึ่งเป็นลายผ้าที่พระองค์ทรงศึกษาค้นคว้าลวดลายพื้นถิ่นภาคใต้ แล้วนำมาออกแบบผสมผสานกับ “ลายดอกรัก” ที่สื่อถึงความรักและกำลังใจที่พระองค์ทรงสร้างสรรค์ขึ้น ประกอบด้วย 3 ประเภท ได้แก่ ประเภทที่ 1 ผ้าลายพระราชทาน ผ้าลายดอกรักราชกัญญา ประเภทผ้าบาติก ประเภทที่ 2 ผ้าลายพระราชทาน ผ้าลายดอกรักราชกัญญา ประเภทผ้ามัดหมี่ ประเภทที่ 3 ผ้าลายพระราชทาน ผ้าลายดอกรักราชกัญญา ประเภทผ้ายก และผ้าบาติกลายพระราชทาน ลายที่ 3 ซึ่งสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา โปรดเกล้าฯ ให้พัฒนา “ผ้าบาติกลายพระนามาภิไธยสิริกิติ์” ที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ได้รับการทูลเกล้าฯ ถวาย เมื่อครั้งโดยเสด็จพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เสด็จพระราชดำเนินเยือนสาธารณรัฐอินโดนีเซีย เมื่อปี พ.ศ. 2503 เพื่อให้มีความร่วมสมัยและเป็นสากล ทั้งนี้ ด้วยสำนึกในพระกรุณาธิคุณ ที่ทรงมีต่อเหล่าปวงชนชาวไทย ซึ่งกระทรวงมหาดไทย จะได้ขยายผลเพื่อสร้างมูลค่าเพิ่ม ยกระดับผลิตภัณฑ์ผ้าไทย ให้สามารถก้าวสู่ระดับสากล เพื่อวิถีชุมชนที่ยั่งยืน และยังประโยชน์แก่ประชาชนคนไทยอย่างยั่งยืนสืบไป” ปลัด มท. กล่าวในช่วงท้าย

ที่มา : https://www.thaigov.go.th/news/contents/details/66872