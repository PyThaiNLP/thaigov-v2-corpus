รัฐบาลไทย-ข่าวทำเนียบรัฐบาล-ผู้ตรวจเดชาฯ ร่วมขับเคลื่อนการดำเนินงานสถาบันไฟฟ้าและอิเล็กทรอนิกส์ ตามนโยบาย“MIND" ใช้ “หัว” และ “ใจ” ปั้นอุตสาหกรรมคู่ชุมชน ให้สมดุลและยั่งยืน 


วันอังคารที่ 4 เมษายน 2566
04/04/2566
พิมพ์
ผู้ตรวจเดชาฯ ร่วมขับเคลื่อนการดำเนินงานสถาบันไฟฟ้าและอิเล็กทรอนิกส์ ตามนโยบาย“MIND" ใช้ “หัว” และ “ใจ” ปั้นอุตสาหกรรมคู่ชุมชน ให้สมดุลและยั่งยืน
ผู้ตรวจเดชาฯ ร่วมขับเคลื่อนการดำเนินงานสถาบันไฟฟ้าและอิเล็กทรอนิกส์ ตามนโยบาย“MIND" ใช้ “หัว” และ “ใจ” ปั้นอุตสาหกรรมคู่ชุมชน ให้สมดุลและยั่งยืน ควบคู่กับอุตสาหกรรมสู่วิถีใหม่ 4 มิติ
วันที่ 3 เมษายน 2566 นายเดชา จาตุธนานันท์ ผู้ตรวจราชการกระทรวงอุตสาหกรรม (ผตร.อก) เป็นประธานการประชุมร่วมขับเคลื่อนการดำเนินงาน สถาบันไฟฟ้าและอิเล็กทรอนิกส์ โดยมี นายณรัฐ รุจิรัตน์ ผู้อำนวยการสถาบันไฟฟ้าและอิเล็กทรอนิกส์ และคณะเจ้าหน้าที่ร่วมประชุมรายงานแนวทางการขับเคลื่อนของสถาบันที่มุ่งเน้นยกระดับการเป็นศูนย์บริการข้อมูล พัฒนาผู้ประกอบการ และการตรวจสอบรับรองมาตรฐานไฟฟ้าและอิเล็กทรอนิกส์
ที่ประชุมได้ร่วมหารือถึงสถานการณ์ Technology Disruption ซึ่งส่งผลกระทบกับคนในหลายอาชีพ หนึ่งในนั้น คือ สาขาอุตสาหกรรมไฟฟ้าและอิเล็กทรอนิกส์ ที่จะต้องปรับตัวเช่นกัน โดยเฉพาะความรู้ความสามารถของบุคลากรของชาติในด้าน IoT - AI - Automation โดยเป็นส่วนหนึ่งของแผนปฏิบัติการพัฒนาอุตสาหกรรมอิเล็กทรอนิกส์อัจฉริยะ ปี 66-70 ซึ่งจะสามารถยกระดับการพัฒนาและการขับเคลื่อนอุตสาหกรรมไฟฟ้าและอิเล็กทรอนิกส์ของประเทศได้
ในโอกาสนี้ ผตร.อก. ยังได้เสนอให้สถาบันไฟฟ้าและอิเล็กทรอนิกส์ ร่วมกับสถาบันยานยนต์ และสถาบันไทยเยอรมัน เร่งขับเคลื่อนนโยบายอุตสาหกรรมอิเล็กทรอนิกส์อัจฉริยะ (Smart Electronics) ยานยนต์ไฟฟ้า หุ่นยนต์และระบบอัตโนมัติ ให้เป็นไปตามเป้าหมาย นอกจากนี้ ยังได้เสนอให้พิจารณาแนวทาง Circular Economy ของต่างประเทศมาประยุกต์ใช้จัดการซากผลิตภัณฑ์ไฟฟ้าและอิเล็กทรอนิกส์ให้เป็นรูปธรรม
สถาบันไฟฟ้าและอิเล็กทรอนิกส์ ได้ยึดแนวทางการดำเนินการตามแนวทาง MIND โดยเฉพาะการเร่งเพิ่มอัตราการเติบโตของ GDP ในกลุ่มอุตสาหกรรมไฟฟ้าและอิเล็กทรอนิกส์ การมีส่วนในการตรวจสอบรับรองมาตรฐานความปลอดภัย และการประหยัดพลังงานของผลิตภัณฑ์ไฟฟ้าและอิเล็กทรอนิกส์ การศึกษาความเป็นไปได้ในการ Recycle สารทำความเย็น ฯลฯ ท้ายสุด ผตร.อก. ยังได้ขอความร่วมมือให้สถาบันฯ ร่วมกับภาคเอกชนพิจารณาแนวทางการกระจายรายได้ไปสู่ชุมชน โดยอาจดำเนินการผ่านกิจกรรมอบรมฝึกอาชีพในสาขาที่มีศักยภาพและโอกาสทำรายได้ให้แก่ชุมชนในพื้นที่

ที่มา : https://www.thaigov.go.th/news/contents/details/66973