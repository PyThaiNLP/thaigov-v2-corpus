รัฐบาลไทย-ข่าวทำเนียบรัฐบาล-บสย. จับมือ DEPA ยกระดับนวัตกรรมองค์กรสู่ Digital Gateway


วันอังคารที่ 4 เมษายน 2566
04/04/2566
พิมพ์
บสย. จับมือ DEPA ยกระดับนวัตกรรมองค์กรสู่ Digital Gateway
บสย. จับมือ DEPA โดยสถาบันส่งเสริมการวิเคราะห์และบริหารข้อมูลขนาดใหญ่ภาครัฐ ยกระดับนวัตกรรมองค์กร สร้างผู้เชี่ยวชาญด้านข้อมูล (Data Specialist) พัฒนานวัตกรรมค้ำประกันสินเชื่อ
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) พร้อมด้วย รศ.ดร.ธีรณี อจลากุล ผู้อำนวยการสถาบันส่งเสริมการวิเคราะห์และบริหารข้อมูลขนาดใหญ่ภาครัฐ (GBDi) สำนักงานส่งเสริมเศรษฐกิจดิจิทัล หรือ DEPA ร่วมลงนามบันทึกข้อตกลงความร่วมมือการส่งเสริมและแลกเปลี่ยนองค์ความรู้เพื่อยกระดับสู่องค์กรนวัตกรรมระหว่าง บรรษัทประกันสินเชื่ออุตสาหกรรมขนาดย่อม (บสย.) กับ สำนักงานส่งเสริมเศรษฐกิจดิจิทัล โดย สถาบันส่งเสริมการวิเคราะห์และบริหารข้อมูลขนาดใหญ่ภาครัฐ (GBDi)
นายสิทธิกร กล่าวว่า บสย. มีฐานข้อมูลด้านบริการค้ำประกันสินเชื่อจำนวนมากจากภารกิจการให้บริการ “ค้ำประกันสินเชื่อ” มานานกว่า 30 ปี ซึ่งการขับเคลื่อนของ บสย. ในวันนี้ต้องก้าวให้ทันด้วยเทคโนโลยีทางการเงิน หรือ Fin Tech (Financial Technology) เพื่อช่วยผู้ประกอบการ SMEs เข้าถึงสินเชื่อได้มากขึ้นและรวดเร็ว โดยผนึกความร่วมมือกับ GBDi ซึ่งเป็นสถาบันที่มีความเชี่ยวชาญด้านการบริหารและวิเคราะห์ข้อมูล และเป็นศูนย์กลาง Ecosystem ด้าน Data Platform จะช่วยให้ บสย.สามารถขับเคลื่อนนวัตกรรมในการพัฒนา บสย. Scoring ร่วมกับหน่วยงานพันธมิตร การพัฒนาผลิตภัณฑ์และบริการโดยใช้ข้อมูลเป็นฐานในการวิเคราะห์และออกแบบนวัตกรรมในมิติต่าง ๆ ให้เกิดประสิทธิผลสูงสุดต่อผู้ประกอบการ SMEs
การลงนามความร่วมมือครั้งนี้ บสย.จะได้รับการส่งเสริมและสนับสนุนขีดความสามารถของบุคลากรในด้านความเชี่ยวชาญข้อมูล (Data specialist) โดยพัฒนา Data Champion ให้มีความรู้ด้านการบริหารธรรมาภิบาลข้อมูล (Data Governance) ควบคู่กับทักษะด้านการวิเคราะห์และข้อมูล (Data Analytics) เพื่อออกแบบการให้ความช่วยเหลือผู้ประกอบการให้เติบโตได้เข้มแข็ง ยั่งยืนต่อไป

ที่มา : https://www.thaigov.go.th/news/contents/details/66969