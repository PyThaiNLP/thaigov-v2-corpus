รัฐบาลไทย-ข่าวทำเนียบรัฐบาล-บสย. เตือนประชาชน ผู้ประกอบการ SMEs อย่าหลงเชื่อ “มิจฉาชีพ” ปลอมเฟซบุ๊ก หลอกให้กู้ยืมเงินทางออนไลน์  


วันอังคารที่ 4 เมษายน 2566
04/04/2566
พิมพ์
บสย. เตือนประชาชน ผู้ประกอบการ SMEs อย่าหลงเชื่อ “มิจฉาชีพ” ปลอมเฟซบุ๊ก หลอกให้กู้ยืมเงินทางออนไลน์
บสย. เตือนอย่าหลงเชื่อมิจฉาชีพ หลอกให้กู้ยืมเงินทางออนไลน์ โดยระบุว่า ขณะนี้มีกลุ่มมิจฉาชีพได้แอบอ้างชื่อ บสย. ผ่านสื่อออนไลน์ตามช่องทางต่างๆ เช่น เฟซบุ๊ก (Facebook) แฟนเพจ (Facebook  Fanpage)  เฟซบุ๊ก กรุ๊ป (Facebook group) หลอกลวงประชาชน ผู้ประกอบ
บรรษัทประกันสินเชื่ออุตสาหกรรมขนาดย่อม (บสย.) เตือนอย่าหลงเชื่อ มิจฉาชีพ หลอกให้กู้ยืมเงินทางออนไลน์ โดยระบุว่า ขณะนี้มีกลุ่มมิจฉาชีพได้แอบอ้างชื่อ บสย. ผ่านสื่อออนไลน์ตามช่องทางต่างๆ เช่น เฟซบุ๊ก (Facebook) แฟนเพจ (Facebook  Fanpage)  เฟซบุ๊ก กรุ๊ป (Facebook group) หลอกลวงประชาชน ผู้ประกอบการ SMEs โดยเชิญชวนให้หลงเชื่อกดลิงก์กู้ยืมเงินทางออนไลน์ โดยการใช้ชื่อใกล้เคียงกับชื่อของ บสย. ดังนี้
Facebook: สินเชื่อ บสย. จำกัด
Facebook Group: สินเชื่อเงินด่วนเพื่อธุรกิจมี บสย. ค้ำประกัน
Website: “บริษัท บรรษัทประกันสินเชื่ออุตสาหกรรมขนาดย่อม จำกัด
(URL: credit-guarantees . com) และเฟซบุ๊ก “สินเชื่อ บสย. จำกัด (มหาชน)”
ปลอมแปลงข้อความ Infographic ของ บสย. โดยการเติมข้อความ “ดอกถูก ผ่อนยาว วงเงินสูงไม่เช็คเครดิตบูโร” เป็นต้น
บสย. จึงขอแจ้งเตือน เพื่อป้องกันภัยจากกลุ่มมิจฉาชีพที่อาจก่อให้เกิดความเสียหายแก่ประชาชน ผู้ประกอบการ SMEs ว่าบสย. เป็นหน่วยงานรัฐวิสาหกิจ อยู่ภายใต้การกำกับของกระทรวงการคลัง มีบทบาทหน้าที่ในการให้ความช่วยเหลือผู้ประกอบการ SMEs เฉพาะ “การค้ำประกันสินเชื่อ” เท่านั้น โดยไม่มีนโยบายและภารกิจให้กู้ยืมเงินในทุกๆ ช่องทาง
หากท่านพบข้อความเชิญชวนที่น่าสงสัย หรือพบการกระทำดังกล่าว ผ่านสื่อออนไลน์หรือเชิญชวนกดลิงก์ SMS สามารถแจ้งเบาะแสได้ที่ บสย. Call Center 02-890-9999 และสำหรับผู้ที่ตกเป็นเหยื่อมิจฉาชีพ สามารถร้องทุกข์ได้ที่สถานีตำรวจหรือสำนักงานตำรวจแห่งชาติ โดยสามารถติดตามข้อมูลข่าวสารได้ที่ Facebook “บรรษัทประกันสินเชื่ออุตสาหกรรมขนาดย่อม” และเว็บไซต์ บรรษัทประกันสินเชื่ออุตสาหกรรมขนาดย่อม (www.tcg.or.th)

ที่มา : https://www.thaigov.go.th/news/contents/details/66970