รัฐบาลไทย-ข่าวทำเนียบรัฐบาล-ผู้ประกันตนฉีดวัคซีนป้องกัน “โรคพิษสุนัขบ้า” ฟรี! ณ สถานพยาบาลตามสิทธิ


วันอังคารที่ 4 เมษายน 2566
ผู้ประกันตนฉีดวัคซีนป้องกัน “โรคพิษสุนัขบ้า” ฟรี! ณ สถานพยาบาลตามสิทธิ
.....
สำนักงานประกันสังคม จัดบริการฉีดวัคซีนป้องกันโรคพิษสุนัขบ้า สำหรับผู้ประกันตน ณ สถานพยาบาลตามสิทธิ โดยไม่เสียค่าใช้จ่าย ซึ่งสามารถฉีดวัคซีนได้ทั้งก่อนและหลังโดนกัด
.
กรณี ผู้ที่ไม่สามารถเข้ารับบริการฉีดวัคซีนในสถานพยาบาลตามสิทธิได้ ให้สำรองค่าใช้จ่ายไปก่อน แล้วยื่นเรื่องเบิกเงินคืนได้ “เฉพาะเข็มแรก” เท่านั้น
.
เนื่องจากโรคดังกล่าว ไม่แสดงอาการทันทีหลังถูกกัด หากแสดงอาการป่วยแล้วจะไม่มีทางรักษา อัตราการเสียชีวิต 100% ดังนั้น เมื่อถูกกัดควรรีบไปพบแพทย์เพื่อรับการฉีดวัคซีนป้องกันโรคพิษสุนัขบ้าทันที หรืออย่างช้าภายใน 2 วัน และฉีดวัคซีนให้ครบตามกำหนดอย่างเคร่งครัด
.
ทั้งนี้ หน่วยงานที่เกี่ยวข้อง ได้ดำเนินการเฝ้าระวัง ป้องกัน และควบคุมโรคพิษสุนัขบ้า ภายใต้โครงการสัตว์ปลอดโรคคนปลอดภัย จากโรคพิษสุนัขบ้า ตามพระปณิธาน สมเด็จเจ้าฟ้าฯ กรมพระศรีสวางควัฒน วรขัตติยราชนารี และตั้งเป้าการฉีดวัคซีนแก่สุนัขและแมวให้ได้อย่างน้อย 80% พร้อมดำเนินการเก็บตัวอย่างสัตว์ที่แสดงอาการน่าสงสัยทุกตัวส่งตรวจวินิจฉัย
.
อ่านเพิ่มเติม คลิก https://www.thaigov.go.th/news/contents/details/66880
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66954