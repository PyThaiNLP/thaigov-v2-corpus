รัฐบาลไทย-ข่าวทำเนียบรัฐบาล-สุดยอด! ผ่านมา 2 ปี ไทยส่งออกแรงงานกว่า 1 แสนคน เงินสะพัดเข้าประเทศเกือบ 3 แสนล้านบาท


วันอังคารที่ 4 เมษายน 2566
สุดยอด! ผ่านมา 2 ปี ไทยส่งออกแรงงานกว่า 1 แสนคน เงินสะพัดเข้าประเทศเกือบ 3 แสนล้านบาท
.....
กระทรวงแรงงาน โดยกรมการจัดหางาน เผยหลังจากสถานการณ์โรคโควิดคลี่คลาย กิจกรรมทางเศรษฐกิจทั่วโลกกลับมาสู่สภาพปกติ ส่งผลให้ตลาดแรงงานในต่างประเทศมีความต้องการแรงงานเป็นจำนวนมาก และ “แรงงานไทย” โดยเฉพาะแรงงานประเภทฝีมือและกึ่งฝีมือนับเป็นแรงงานคุณภาพที่นายจ้างในต่างประเทศต้องการ
.
โดยตั้งแต่ปี 65 - 66 กรมการจัดหางานได้อนุญาตให้แรงงานไทยเดินทางไปทำงานต่างประเทศจำนวน 113,186 คน และประเทศที่แรงงานไทยเดินทางไปทำงานมากที่สุด 5 ลำดับแรก คือ ไต้หวัน สาธารณรัฐเกาหลี อิสราเอล ญี่ปุ่น และมาเลเซีย มีรายได้ที่แรงงานไทยในต่างประเทศส่งกลับบ้าน ผ่านระบบธนาคารแห่งประเทศไทย มีมูลค่าประมาณ 299,077 ล้านบาท
.
สำหรับในปีงบ 66 กรมการจัดหางานมีเป้าหมายจัดส่งแรงงานไทยไปทำงานต่างประเทศ จำนวน 50,000 คน โดยมุ่งเน้นรักษาตลาดแรงงานเดิม :
.
• โครงการ “ความร่วมมือไทย-อิสราเอล เพื่อการจัดหางาน (TIC)
• งานภาคอุตสาหกรรมในประเทศญี่ปุ่น ผ่านองค์กร IM JAPAN
• งานภาคก่อสร้าง อุตสาหกรรม และการเกษตรในสาธารณรัฐเกาหลี ผ่านระบบ EPS
.
ดำเนินการควบคู่การขยายตลาดแรงงานใหม่ที่มีแนวโน้มความต้องการแรงงานไทย :
.
• งานเกษตรตามฤดูกาลในสาธารณรัฐเกาหลี
• งานภาคก่อสร้างในอิสราเอล
• งานภาคก่อสร้างและภาคบริการทางการแพทย์ในสหรัฐอาหรับเอมิเรตส์
• ภาคอุตสาหกรรม ภาคบริการ ในซาอุดีอาระเบีย
.
ทั้งนี้ แรงงานไทยที่ต้องการเดินทางไปทำงานต่างประเทศสามารถสอบถามรายละเอียดเพิ่มเติมได้ที่ :
• สำนักงานจัดหางานจังหวัดทุกจังหวัด
• สำนักงานจัดหางานกรุงเทพมหานครพื้นที่ 1 -10
• สายด่วนกระทรวงแรงงาน 1506 กด 2 กรมการจัดหางาน
• สายด่วนกรมการจัดหางาน 1694
• เว็บไซต์กองบริหารแรงงานไทยไปต่างประเทศ doe.go.th/overseas
.
ขอย้ำให้แรงงานไทยที่ประสงค์ไปทำงานต่างประเทศ ต้องไปด้วยวิธีที่ถูกกฎหมายเท่านั้น เพราะจะทำให้ได้รับการคุ้มครองตามกฎหมาย ได้ค่าจ้างที่เหมาะสม และยังได้รับการดูแลที่ดีตามสิทธิ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66955