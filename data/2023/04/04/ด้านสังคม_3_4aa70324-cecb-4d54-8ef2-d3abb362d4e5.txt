รัฐบาลไทย-ข่าวทำเนียบรัฐบาล-ดีอีเอสรับโล่รางวัลองค์กรเกียรติยศ


วันอังคารที่ 4 เมษายน 2566
ดีอีเอสรับโล่รางวัลองค์กรเกียรติยศ
ดีอีเอสรับโล่รางวัลองค์กรเกียรติยศ
วันนี้ (4 เมษายน 2566) – ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วยผู้บริหารหน่วยงานในสังกัด จากสำนักงานส่งเสริมเศรษฐกิจดิจิทัล และสำนักงานพัฒนาธุรกรรมทางอิเล็กทรอนิกส์ รับโล่รางวัลองค์กรเกียรติยศ จากพลอากาศเอก ประจิน จั่นตอง ประธานคณะกรรมาธิการการอุดมศึกษา วิทยาศาสตร์ วิจัยและนวัตกรรม ซึ่งกระทรวงดิจิทัลฯ มี 3 หน่วยงานในสังกัด ที่มีผลการดำเนินงานโครงการสำคัญปี พ.ศ. 2565 (3 โครงการ) ได้รับการคัดเลือกจากคณะกรรมาธิการฯ ให้เข้าพิธีรับโล่รางวัลองค์กรเกียรติยศ โดยมีผู้แทนขึ้นรับ ดังนี้
1. ปลัดกระทรวงฯ ขึ้นรับโล่รางวัลฯ ในโครงการ “ศูนย์ประสานงานและแก้ไขปัญหาข่าวปลอม (Anti – Fake News)” ของสำนักงานปลัดกระทรวงฯ
2. ผอ.สำนักงานส่งเสริมเศรษฐกิจดิจิทัล ขึ้นรับโล่รางวัลฯ ในโครงการ “นักส่งเสริมดิจิทัลพัฒนาเมืองรุ่นใหม่ (The Smart City Ambassadors)”
และ 3. ผอ.สำนักงานพัฒนาธุรกรรมทางอิเล็กทรอนิกส์ ขึ้นรับโล่รางวัลฯ ในโครงการ “ETDA Digital Citizen”
สำหรับงานพิธีมอบโล่รางวัลดังกล่าว จัดขึ้นเพื่อยกย่องและเชิดชูองค์กรทั้งภาครัฐ ภาคเอกชน และภาคประชาสังคม ที่มีผลงานเพื่อเสริมสร้างคนดี คนเก่ง คนกล้า และโอกาสสู่สังคมเพื่อพัฒนาชาติไทยอย่างยั่งยืน ณ ห้องประชุมสัมมนา B1 อาคารรัฐสภา (ฝั่งวุฒิสภา)
___________________

ที่มา : https://www.thaigov.go.th/news/contents/details/66971