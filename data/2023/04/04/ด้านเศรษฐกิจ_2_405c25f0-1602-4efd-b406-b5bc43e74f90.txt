รัฐบาลไทย-ข่าวทำเนียบรัฐบาล-รองปลัดฯ สุรพล ระดมชาว MIND ใช้หัวใจ ขับเคลื่อนจิตอาสาพัฒนาคุณภาพชีวิตเพื่อความสุขของประชาชน พร้อมปูพรมดำเนินการทั่วประเทศ


วันอังคารที่ 4 เมษายน 2566
04/04/2566
พิมพ์
รองปลัดฯ สุรพล ระดมชาว MIND ใช้หัวใจ ขับเคลื่อนจิตอาสาพัฒนาคุณภาพชีวิตเพื่อความสุขของประชาชน พร้อมปูพรมดำเนินการทั่วประเทศ
รองปลัดฯ สุรพล ระดมชาว MIND ใช้หัวใจ ขับเคลื่อนจิตอาสาพัฒนาคุณภาพชีวิตเพื่อความสุขของประชาชน พร้อมปูพรมดำเนินการทั่วประเทศ
วันที่ 3 เมษายน 2566 นายสุรพล ชามาตย์ รองปลัดกระทรวงอุตสาหกรรม เป็นประธานในการประชุมอนุคณะกรรมการขับเคลื่อนจิตอาสาพัฒนาคุณภาพชีวิตเพื่อความสุขของประชาชน กระทรวงอุตสาหกรรม ครั้งที่ 1/2566 โดยมีนายวิษณุ ทับเที่ยง หน.ผตร. นายทาวัน ทวีถาวรสวัสดิ์
นายวีระกิตติ์ รันทกิจธนวิชญ์ นายภาสกร ชัยรัตน์ ผตร. นางสาวณิรดา วิสุทธิชาติธาดา ผช.ปกอ. นายวิฤทธิ์ วิเศษสินธุ์ รมอ. นางสุชาดา โพธิ์เจริญ รสอ.
นางศิริเพ็ญ เกียรติเฟื่องฟู รศอ. คณะผู้บริหาร อก. และหน่วยงานที่เกี่ยวข้องเข้าร่วม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และ ผ่านระบบ Zoom Meeting
รองปลัดฯ กล่าวว่า ด้วยพระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทาน โครงการจิตอาสาพระราชทาน เพื่อให้เกิดความรู้รักสามัคคี ประชาชมมีความสุข ประเทศชาติมีความมั่นคงอย่างยั่งยืน ภายใต้พระราชปณิธาน “สืบสาน รักษา ต่อยอด” โดยมีศูนย์อำนวยการใหญ่จิตอาสาพระราชทานเป็นหน่วยประสานให้ดำเนินกิจกรรมเป็นไปด้วยความเรียบร้อยและบรรลุเป้าหมายในภาพรวม
กระทรวงอุตสาหกรรม น้อมสำนึกในพระราชปณิธานของพระองค์ จึงได้ดำเนินโครงการจิตอาสาของกระทรวงอุตสาหกรรมมาอย่างต่อเนื่อง โดยแผนปฏิบัติโครงการจิตอาสากระทรวงอุตสาหกรรม ปี 2566 มีโครงการ ดังนี้
1. โครงการศึกษาดูงานศูนย์ฝึกโรงเรียนจิตอาสา 904 (บางเขน) เพื่อการถ่ายทอดองค์ความรู้ตามแนวคิด ปรัชญาเศรษฐกิจพอเพียงให้กับเจ้าหน้าที่ อก.
2. โครงการ “เย็นกาย – เย็นใจ ภายใต้จิตอาสาเราทำความดีด้วยหัวใจ” โดยดำเนินการล้างแอร์ให้กับหน่วยงานต่าง ๆ จำนวนไม่น้อยกว่า 710 เครื่อง
3. โครงการ “นมจิตอาสา ทดแทนนมแม่ เพื่อเด็กกำพร้า” โดยการมอบนมให้กับหน่วยงานต่าง ๆ เพื่อสร้างเสริมสุขภาพร่างกายให้แข็งแรง
4. โครงการ “จิตอาสาพิทักษ์ศาสนสถาน” ครั้งที่ 2 เพื่อตรวจเช็คระบบไฟฟ้าและปรับปรุงให้เกิดความปลอดภัยในพื้นที่วัดต่าง ๆ 1 วัด 1 จังหวัด
ทั่วประเทศ
5. โครงการ “จิตอาสารวมพลัง MIND ปรับปรุงภูมิทัศน์อาคารนารายณ์” เพื่อระดมสรรพกำลังทั้งแรงกายแรงใจของบุคลากร อก. ร่วมกันทำความสะอาดอาคารนารายณ์ให้มีความสวยงาม

ที่มา : https://www.thaigov.go.th/news/contents/details/66956