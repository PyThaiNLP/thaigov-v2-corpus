รัฐบาลไทย-ข่าวทำเนียบรัฐบาล-ท่าอากาศยานดอนเมือง ปรับเปลี่ยนช่องทางเข้าอาคารจอดรถ 7 ชั้น ตั้งแต่วันที่ 9 เมษายน 2566 ระหว่างเวลา 04.00 - 07.00 น. 


วันอังคารที่ 4 เมษายน 2566
ท่าอากาศยานดอนเมือง ปรับเปลี่ยนช่องทางเข้าอาคารจอดรถ 7 ชั้น ตั้งแต่วันที่ 9 เมษายน 2566 ระหว่างเวลา 04.00 - 07.00 น.
...
ท่าอากาศยานดอนเมือง ปรับช่องทางเข้าอาคารจอดรถ 7 ชั้น ตั้งแต่วันที่ 9 เม.ย. 66 ระหว่างเวลา 04.00 - 07.00 น.
ท่าอากาศยานดอนเมือง กระทรวงคมนาคม ได้มีการบริหารจัดการการจราจรเพื่อลดปัญหาการจราจรติดขัดบริเวณหน้าชานชาลาขาออกชั้น 3 อาคารผู้โดยสารภายในประเทศ โดยจะมีการปรับช่องทางเข้าอาคารจอดรถ 7 ชั้น จากเดิมใช้ช่องทางเข้าชั้น 3 เส้นทางเชื่อมต่อกับอาคารผู้โดยสารภายในประเทศขาออก เปลี่ยนมาใช้ช่องทางเข้าในชั้น 1 แทน  ทั้งนี้จะเริ่มการปรับเปลี่ยนเส้นทางดังกล่าว ตั้งแต่วันที่ 9 เม.ย. 66 ระหว่างเวลา 04.00 - 07.00 น. เท่านั้น นอกจากเวลาดังกล่าว ผู้ใช้บริการสามารถใช้เส้นทางเข้าอาคารจอดรถได้ตามปกติ ทั้งนี้ เพื่อความสะดวก รวดเร็ว ของผู้โดยสาร ท่าอากาศยานดอนเมืองได้จัดเจ้าหน้าที่อำนวยความสะดวกแนะนำตลอดเส้นทางอีกด้วย ท่าอากาศยานดอนเมือง ขออภัยในความไม่สะดวกมา ณ ที่นี้

ที่มา : https://www.thaigov.go.th/news/contents/details/66951