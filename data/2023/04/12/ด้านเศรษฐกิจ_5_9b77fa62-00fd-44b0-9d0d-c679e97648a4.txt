รัฐบาลไทย-ข่าวทำเนียบรัฐบาล-ชื่นมื่นในวันสงกรานต์ รัฐมนตรีฯ อนุชา ร่วมสรงน้ำพระพุทธรูปและอำนวยพรส่งความสุขให้กับข้าราชการกระทรวงอุตสาหกรรม รวยๆ


วันพุธที่ 12 เมษายน 2566
12/04/2566
พิมพ์
ชื่นมื่นในวันสงกรานต์ รัฐมนตรีฯ อนุชา ร่วมสรงน้ำพระพุทธรูปและอำนวยพรส่งความสุขให้กับข้าราชการกระทรวงอุตสาหกรรม รวยๆ
ชื่นมื่นในวันสงกรานต์ รัฐมนตรีฯ อนุชา ร่วมสรงน้ำพระพุทธรูปและอำนวยพรส่งความสุขให้กับข้าราชการกระทรวงอุตสาหกรรม รวยๆ
วันนี้ (11 เมษายน 2566) เวลา 13.00 น. นายอนุชา นาคาศัย รัฐมนตรีประจำสำนักนายกรัฐมนตรี รักษาราชการแทนรัฐมนตรีว่าการกระทรวงอุตสาหกรรม  เป็นประธานในกิจกรรมสืบสานประเพณีสงกรานต์ ประจำปี 2566 “สงกรานต์ สราญสุข” ของกระทรวงอุตสาหกรรม โดยมีนายณัฐพล รังสิตพล ปลัดกระทรวงอุตสาหกรรม นายวันชัย พนมชัย นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ผู้บริหารระดับสูง และข้าราชการกระทรวงอุตสาหกรรม ให้การต้อนรับ
ปลัดกระทรวงอุตสาหกรรม เป็นตัวแทนของข้าราชการกระทรวงอุตสาหกรรมได้มอบพวงมาลัยเพื่อขอพรจากท่านรัฐมนตรีว่าการกระทรวงอุตสาหกรรม โดยท่านนายอนุชาฯ ได้สรงน้ำพระพุทธรูปและกล่าวอวยพรให้กับผู้บริหาร ข้าราชการกระทรวงอุตสาหกรรม ว่า “ขอให้สิ่งศักดิ์สิทธิ์ทั้งหลายในสากลโลกและสิ่งศักดิ์สิทธิ์ที่เคารพนับถือได้โปรดดลบันดาลให้กับทุกท่านและครอบครัวพบแต่ความสุขความเจริญ ความสมหวัง และขอให้พี่น้องข้าราชการทุกท่านปราศจากโรคภัยไข้เจ็บ รวยๆ ทุกคนครับ”
หลังจากนั้นผู้บริหารระดับสูงของกระทรวงอุตสาหกรรม ได้แก่ นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม
นายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ นายภานุวัฒน์ ตริยางกูรศรี เลขาธิการสำนักงานอ้อยและน้ำตาลทราย นายสหวัฒน์ โสภา รองเลขาธิการสำนักงานอ้อยและน้ำตาลทราย นางสุชาดา โพธิ์เจริญ รองอธิบดีกรมส่งเสริมอุตสาหกรรม ซึ่งจะถึงวาระเกษียณอายุราชการในปี 2566 ร่วมสรงน้ำพระพุทธรูปและอวยพรให้ข้าราชการกระทรวงอุตสาหกรรม ในวันสงกรานต์หรือวันปีใหม่ไทยในปีนี้

ที่มา : https://www.thaigov.go.th/news/contents/details/67252