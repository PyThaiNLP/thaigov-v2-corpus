รัฐบาลไทย-ข่าวทำเนียบรัฐบาล-จับแล้ว 9Near แจงไม่ได้แฮกข้อมูลแต่ซื้อมา 8 ล้านรายการ อยากดังเลยโพสต์ข้อมูลอินฟูลเลนเซอร์


วันพุธที่ 12 เมษายน 2566
จับแล้ว 9Near แจงไม่ได้แฮกข้อมูลแต่ซื้อมา 8 ล้านรายการ อยากดังเลยโพสต์ข้อมูลอินฟูลเลนเซอร์
จับแล้ว 9Near แจงไม่ได้แฮกข้อมูลแต่ซื้อมา 8 ล้านรายการ อยากดังเลยโพสต์ข้อมูลอินฟูลเลนเซอร์
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) แถลงความคืบหน้าในการติดตามผู้กระทำความผิดที่อ้างว่ามีข้อมูลส่วนบุคคลของคนไทยจำนวน 55 ล้านรายการว่า จ่าสิบโทเขมรัตน์ ได้ถูกส่งตัวมาที่กองบัญชาการสืบสวนสอบสวนคดีทางเทคโนโลยี โดยได้มีการสอบสวนและจะนำตัวจ่าสิบโทเขมรัตน์ไปค้นหาหลักฐานเพิ่มเติมที่บ้านพัก ผู้ต้องหายืนยันว่าข้อมูลที่ได้มาไม่ได้มาจากการแฮกข้อมูล แต่ได้จากการซื้อมาจากเว็บมืดที่ผิดกฎหมาย จำนวน 8 ล้านรายการ ราคา 8 พันบาท เมื่อซื้อข้อมูลมาแล้วต้องการทดลองว่ามีรายชื่อของตนอยู่ในข้อมูลดังกล่าวหรือไม่ เมื่อตรวจสอบพบว่ามีจริง จึงนำมา โพสต์ครั้งแรกไม่ได้รับการตอบสนอง จริงเลือกเอารายชื่อของผู้มีชื่อเสียงมาโพสทำให้เกิดความสนใจมาก ขณะนี้เจ้าหน้าที่จะต้องตรวจสอบเพิ่มเติมโดยจะไปค้นที่บ้านพัก หลักฐานที่ยืนยันตรงกับที่เจ้าหน้าที่มี เขาอยากลอง เรื่อง 55 ล้านรายชื่อไม่เป็นเรื่องจริง ซื้อมาจากเว็บ Breach Forum ซึ่งถูกปิดไปแล้ว ภรรยามีหน้าที่ดูแลคนไข้ไม่ได้มีหน้าที่ดูแลเกี่ยวกับระบบเลย
"โทษเบื้องต้นถือว่าเป็นการทำความผิดตามพ.ร.บ.ว่าด้วยการกระทำความผิดทางคอมพิวเตอร์ ในการนำข้อมูลอันเป็นเท็จในระบบคอมพิวเตอร์ สร้างความตื่นตระหนกและความเสียหายกับความมั่นคงของชาติ ส่วนความผิดตามพ.ร.บ.รักษาความมั่นคงปลอดภัยไซเบอร์ และพ.ร.บ.คุ้มครองข้อมูลส่วนบุคคลจะดำเนิน คดีต่อไป "
_____________________

ที่มา : https://www.thaigov.go.th/news/contents/details/67273