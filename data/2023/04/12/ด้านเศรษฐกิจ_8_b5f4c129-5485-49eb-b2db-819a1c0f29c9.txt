รัฐบาลไทย-ข่าวทำเนียบรัฐบาล-หน.ผู้ตรวจฯ ก.อุตฯ ตรวจเยี่ยมสถาบันเหล็กและเหล็กกล้าแห่งประเทศไทย


วันพุธที่ 12 เมษายน 2566
12/04/2566
พิมพ์
หน.ผู้ตรวจฯ ก.อุตฯ ตรวจเยี่ยมสถาบันเหล็กและเหล็กกล้าแห่งประเทศไทย
หน.ผู้ตรวจฯ ก.อุตฯ ตรวจเยี่ยมสถาบันเหล็กและเหล็กกล้าแห่งประเทศไทย
เมื่อวันพุธที่ 5 เมษายน 2566  เวลา 10.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ตรวจเยี่ยมสถาบันเหล็กและเหล็กกล้าแห่งประเทศไทย โดยมี นายวิโรจน์ โรจน์วัฒนชัย ผู้อำนวยการเหล็กและเหล็กกล้าแห่งประเทศไทย และเจ้าหน้าที่ของสถาบันฯ เข้าร่วม
สถาบันเหล็กและเหล็กกล้าแห่งประเทศไทย เป็นสถาบันในเครือข่ายของกระทรวงอุตสาหกรรมที่มีความสำคัญ เป็นหน่วยงานกลางสำหรับดำเนินการสนับสนุนและส่งเสริมการพัฒนาอุตสาหกรรมเหล็กได้อย่างคล่องตัวและมีประสิทธิภาพ เพื่อผลักดันให้เกิดความร่วมมือระหว่างผู้มีส่วนเกี่ยวข้อง และนำไปสู่การพัฒนาอุตสาหกรรมเหล็กและเหล็กกล้าของประเทศไทยให้มีความเข้มแข็ง โดยสถาบันฯ ได้มีการให้บริการทดสอบและวิเคราะห์วัสดุในด้านต่าง ๆ เช่น งานวิเคราะห์ส่วนประกอบทางเคมี  แรงดึง การดัดโค้ง  ความแข็งโครงสร้างจุลภาค มวลเคลือบสังกะสี เป็นต้น งานด้านการมาตรฐาน จัดทำมาตรฐานต่าง ๆ งานรับรองผลิตภัณฑ์ ที่เกี่ยวข้องกับผลิตภัณฑ์ในกลุ่มโลหะ (Testing & Standard) งานให้คำปรึกษาด้านงานวิจัย การปรับปรุงประสิทธิภาพการผลิต และสร้างมูลค่าเพิ่มให้กับผลิตภัณฑ์ ตลอดจนพัฒนานวัตกรรมที่เกี่ยวกับเหล็กและโลหะ (Material Research & Innovation) การสร้างเครือข่ายและเป็นตัวกลางในการประสานงาน เป็นตัวกลางในการประสานงานความร่วมมือกับหน่วยงานที่เกี่ยวข้องกับอุตสาหกรรมเหล็ก (Industry Coordinator) และส่งเสริมการปรับปรุงและพัฒนากระบวนการผลิตให้เป็นมิตรกับสิ่งแวดล้อม ตลอดจนสนับสนุนการพัฒนาเศรษฐกิจหมุนเวียน (Circular Economy) (Green Industry)

ที่มา : https://www.thaigov.go.th/news/contents/details/67259