รัฐบาลไทย-ข่าวทำเนียบรัฐบาล-กรมการขนส่งทางรางเผยวันแรกของวันหยุดต่อเนื่องในช่วงเทศกาลสงกรานต์ 2566 ระหว่างวันที่ 11-17 เมษายน 2566 มีผู้ใช้บริการระบบราง รวม 1,178,446 คน-เที่ยว ต่ำกว่าประมาณการร้อยละ 9.3 


วันพุธที่ 12 เมษายน 2566
กรมการขนส่งทางรางเผยวันแรกของวันหยุดต่อเนื่องในช่วงเทศกาลสงกรานต์ 2566 ระหว่างวันที่ 11-17 เมษายน 2566 มีผู้ใช้บริการระบบราง รวม 1,178,446 คน-เที่ยว ต่ำกว่าประมาณการร้อยละ 9.3
....
วันที่ 12 เมษายน 2566 ดร.พิเชฐ  คุณาธรรมรักษ์  อธิบดีกรมการขนส่งทางราง กระทรวงคมนาคม เปิดเผยว่า เมื่อวาน (วันที่ 11 เมษายน 2566 ) ซึ่งเป็นวันแรกของวันหยุดต่อเนื่องในช่วงเทศกาลสงกรานต์  2566 ระหว่างวันที่ 11 - 17 เมษายน 2566 มีประชาชนใช้บริการระบบราง รวมทั้งสิ้นจำนวน 1,178,446 คน-เที่ยว น้อยกว่าประมาณการ 120,790 คน-เที่ยว หรือต่ำกว่าประมาณการร้อยละ 9.3 (ประมาณการ 1,299,236 คน-เที่ยว) แบ่งเป็น รถไฟระหว่างเมืองของการรถไฟแห่งประเทศไทย (รฟท.) จำนวน  72,564 คน-เที่ยว และรถไฟฟ้าในเขตกรุงเทพมหานครและปริมณฑลและรถไฟชานเมือง (รวมสายสีแดง) จำนวน 1,105,882 คน-เที่ยว (ไม่รวมผู้โดยสารรถไฟทางไกลเชื่อมต่อสายสีแดงฟรี  161 คน)  โดยมีรายละเอียด ดังนี้
1. รถไฟระหว่างเมืองของ รฟท. ให้บริการรวม 226 ขบวน (รวมขบวนรถพิเศษช่วยการโดยสาร 1 ขบวน คือขบวน 977  กรุงเทพอภิวัฒน์-อุบลราชธานี มีผู้โดยสาร 1,138 คน) มีผู้ใช้บริการจำนวน 72,564 คน-เที่ยว น้อยกว่าประมาณการ 4,268 คน-เที่ยว หรือต่ำกว่าประมาณการร้อยละ 5.55 (ประมาณการ 76,832 คน-เที่ยว) แบ่งเป็นผู้โดยสารเชิงพาณิชย์  30,595 คน-เที่ยว และเชิงสังคม 41,969 คน-เที่ยว โดยมีผู้โดยสารขาออกจำนวน 40,042 คน-เที่ยว และผู้โดยสารขาเข้า  32,522 คน-เที่ยว   โดยพบว่า สายใต้มีผู้ใช้บริการมากสุดถึง 22,104 คน-เที่ยว (ผู้โดยสารขาออก 11,345 คน-เที่ยว ผู้โดยสารขาเข้า 10,759 คน-เที่ยว) รองลงมาคือสายตะวันออกเฉียงเหนือมีผู้ใช้บริการ 20,652 คน-เที่ยว (ผู้โดยสารขาออก 12,890 คน-เที่ยว ผู้โดยสารขาเข้า 7,762 คน-เที่ยว)  สายเหนือ 14,240 คน-เที่ยว (ผู้โดยสารขาออก 8,063 คน-เที่ยว ผู้โดยสารขาเข้า 6,177 คน-เที่ยว) สายตะวันออก 10,613 คน-เที่ยว (ผู้โดยสารขาออก 5,212 คน-เที่ยว ผู้โดยสารขาเข้า 5,401 คน-เที่ยว) และสายแม่กลองและมหาชัย 4,955 คน-เที่ยว (ผู้โดยสารขาออก 2,532 คน-เที่ยว ผู้โดยสารขาเข้า 2,423 คน-เที่ยว)
2. ระบบรถไฟฟ้า ให้บริการเดินรถไฟฟ้ารวม 2,639 เที่ยว (รวมเสริม 30 เที่ยว) มีผู้ใช้บริการรวมจำนวน 1,105,882 คน-เที่ยว น้อยกว่าประมาณการ  116,522 คน-เที่ยว หรือต่ำกว่าประมาณการร้อยละ 9.53 (ประมาณการ 1,222,404 คน-เที่ยว) ประกอบด้วย รถไฟฟ้า Airport Rail Link ให้บริการ 220 เที่ยว (รวมเสริม 5 เที่ยว) จำนวน 57,293 คน-เที่ยว  รถไฟฟ้าชานเมือง (สายสีแดง) ให้บริการ 230 เที่ยว จำนวน 18,824 คน-เที่ยว รถไฟฟ้าสายฉลองรัชธรรม (สีม่วง) 320 เที่ยว (รวมเสริม 4 เที่ยว) จำนวน 38,984 คน-เที่ยว รถไฟฟ้าสายเฉลิมรัชมงคล (สีน้ำเงิน) 473 เที่ยว (รวมรถเสริม 13 เที่ยว)  จำนวน 332,477 คน-เที่ยว  และรถไฟฟ้าบีทีเอส (สีเขียวและสีทอง) ให้บริการรวม 1,396  เที่ยว (รวมรถเสริมสายสุขมวิท 8 เที่ยว) มีผู้ใช้บริการจำนวน 658,304  คน- เที่ยว (สายสีเขียว 653,034 คน-เที่ยว และสายสีทอง 5,270 คน-เที่ยว)
สำหรับด้านความปลอดภัย ไม่มีอุบัติเหตุรถไฟของ รฟท.  โดยมีเหตุรถไฟฟ้าขัดข้อง 1 ครั้ง เมื่อเวลา 20.11 น. รถไฟฟ้าสายสีแดง (เส้นทางบางซื่อ-รังสิต) ขบวนรถT13 ขัดข้อง ที่สถานีกลางกรุงเทพอภิวัฒน์ ฝั่งขาเข้าเมือง ส่งผลให้ขบวนรถT03 เที่ยว1112 ต้องรอทางเข้าสถานีปลายทาง ที่สถานีกลางกรุงเทพอภิวัฒน์ ฝั่งขาเข้าเมือง ล่าช้า 11 นาที จำนวน 1 เที่ยว
ทั้งนี้ กรมการขนส่งทางรางคาดว่า วันนี้จะมีประชาชนใช้บริการระบบรางมากที่สุด จึงประสานผู้ให้บริการระบบราง รถไฟฟ้าพิจารณาจัดรถเสริมในช่วงเวลาที่มีผู้ใช้บริการหนาแน่น และ รฟท. เพิ่มตู้ไปกับขบวนรถปกติ พร้อมทั้งจัดขบวนรถพิเศษช่วยการโดยสารในวันที่ 12เม.ย.66 จำนวน 4 ขบวน ในเส้นทางสายเหนือและสายตะวันออกเฉียงเหนือ ได้แก่ กรุงเทพอภิวัฒน์-เชียงใหม่,กรุงเทพอภิวัฒน์-ศิลาอาสน์, กรุงเทพอภิวัฒน์-อุดรธานี และกรุงเทพอภิวัฒน์-อุบลราชธานี เพื่ออำนวยความสะดวกและความปลอดภัยในช่วงวันหยุดต่อเนื่องเทศกาลสงกรานต์ 2566 นี้

ที่มา : https://www.thaigov.go.th/news/contents/details/67260