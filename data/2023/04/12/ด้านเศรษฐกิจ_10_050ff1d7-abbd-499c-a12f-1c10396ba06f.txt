รัฐบาลไทย-ข่าวทำเนียบรัฐบาล-กางเต็นท์ฟรี!  กรมทางหลวงเปิดหมวดทางหลวงใกล้แหล่งท่องเที่ยว 27 แห่ง เพื่ออำนวยความสะดวกและรองรับการท่องเที่ยวของประชาชนในช่วงเทศกาลสงกรานต์ 2566


วันพุธที่ 12 เมษายน 2566
กางเต็นท์ฟรี!  กรมทางหลวงเปิดหมวดทางหลวงใกล้แหล่งท่องเที่ยว 27 แห่ง เพื่ออำนวยความสะดวกและรองรับการท่องเที่ยวของประชาชนในช่วงเทศกาลสงกรานต์ 2566
....
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า กรมทางหลวง (ทล.) ได้จัดเตรียมให้บริการลานกางเต็นท์และลานจอดรถสำหรับประชาชนที่จะมาท่องเที่ยวสถานที่ต่าง ๆ ภายในพื้นที่หมวดทางหลวงจำนวน 13 จังหวัด (27 แห่ง) เพื่ออำนวยความสะดวกให้กับประชาชน รวมทั้งช่วยส่งเสริมการท่องเที่ยวภายในประเทศขับเคลื่อนเศรษฐกิจในช่วงเทศกาลวันสงกรานต์ 2566 ประชาชนที่ต้องการพักค้างคืนหรือแวะพักสามารถเข้าพักได้ตั้งแต่วันนี้เป็นต้นไปจนถึงวันที่ 17 เมษายน 2566 โดยไม่มีค่าใช้จ่ายใด ๆ ทั้งสิ้น ซึ่งจุดบริการลานกางเต็นท์ จำนวน 27 แห่ง มีดังต่อไปนี้
จังหวัดเชียงใหม่ 2 แห่ง
- หมวดทางหลวงแม่แตง ทล.1095 ตอน หนองโค้ง-กิ่งคอหมา กม.ที่ 14+584 สถานที่ท่องเที่ยวบริเวณใกล้เคียง อุทยานแห่งชาติห้วยน้ำดัง
- หมวดทางหลวงเชียงดาว  ทล.107 ตอนแม่ทะลาย-หัวโท กม.ที่ 84+215 สถานที่ท่องเที่ยวบริเวณใกล้เคียง ถ้ำเชียงดาว
จังหวัดเชียงราย 1 แห่ง คือ หมวดทางหลวงแม่ลาว  ทล.1 ตอน พาน-บ้านร่องขุ่น กม.ที่ 896+845 สถานที่ท่องเที่ยวบริเวณใกล้เคียง บ่อน้ำร้อนห้วยทรายขาว
จังหวัดแม่ฮ่องสอน 3 แห่ง
- หมวดทางหลวงแม่สะเรียง  ทล.108 ตอน สะพานแม่ริด – ห้วยงู  กม.ที่ 197+350
- หมวดทางหลวงแม่ฮ่องสอน ทล.1095 ตอน ท่าไคร้-แม่ฮ่องสอน กม.ที่ 197+907 สถานที่ท่องเที่ยวบริเวณใกล้เคียง วัดพระธาตุดอยกองมู
- หมวดทางหลวงปาย ทล.1395 กม.ที่ 4+100 ตอนทางเข้าปาย สถานที่ท่องเที่ยวบริเวณใกล้เคียง วัดน้ำฮู
จังหวัดลำปาง 3 แห่ง
- หมวดทางหลวงสบปราบ ทล.1 ตอน สบปราบ-เกาะคา ที่ กม.650+917
- หมวดทางหลวงห้างฉัตร ทล.1 ตอนแยกภาคเหนือ-ขุนตาน ที่ กม.482+356
- หมวดทางหลวงแจ้ห่ม  ทล.1035 ตอนสำเภาทอง – สันติสุข ที่ กม.52+200
จังหวัดกำแพงเพชร 4 แห่ง
- หมวดทางหลวงโกสัมพีนคร  ทล.1 กม.ที่ 476+553 (ขาเข้า) ตอนนครชุม-วังเจ้า สถานที่ท่องเที่ยวบริเวณใกล้เคียง อุทยานแห่งชาติคลองวังเจ้า, น้ำตกวังชมภู, น้ำตกเต่าดำ
- หมวดทางหลวงคลองขลุง  ทล.1 ตอน โนนปอแดง - ปากดง กม.423+809 (ขาออก)
- หมวดทางหลวงคลองลานพัฒนา  ทล.117 กม.ที่ 55+000 (ขาออก) ตอน คลองแม่ลาย-อุ้มผาง สถานที่ท่องเที่ยวสำคัญบริเวณใกล้เคียง อุทยานแห่งชาติแม่วงศ์ (ช่องเย็น), น้ำตกคลองลาน
- สำนักงานแขวงทางหลวงกำแพงเพชร  ทล.1 กม.ที่ 453+076 (ขาออก) ตอน ปากแดง-นครชุม สถานที่ท่องเที่ยวสำคัญบริเวณใกล้เคียง อุทยานประวัติศาสตร์กำแพงเพชร
จังหวัดสุโขทัย 1 แห่ง คือ หมวดทางหลวงแม่สิน ทล.101 ตอน ศรีสัชนาลัย – แม่สิน กม.ที่ 184+219 (ขวาทาง)
จังหวัดพิษณุโลก 1 แห่ง คือ หมวดทางหลวงแก่งโสภา ทล.12 ตอนวั งทอง-เข็กน้อย กม.ที่ 269+100  สถานที่ท่องเที่ยวบริเวณใกล้เคียง ทุ่งแสลงหลวง
จังหวัดเพชรบูรณ์ 1 แห่ง คือ หมวดทางหลวงเขาค้อ ทล.2196 ตอน นางั่ว-ทุ่งเสมอ กม.ที่ 23+600 สถานที่ท่องเที่ยวบริเวณใกล้เคียง พระตำหนักเขาค้อ, อนุสรณ์ผู้เสียสละเขาค้อ
จังหวัดตาก 5 แห่ง
- หมวดทางหลวงหนองบัวใต้ ทล.1 ตอนวังเจ้า – ตาก  กม.ที่ 511+826
- หมวดทางหลวงแม่สลิด  ทล.1 ที่ 560+449 ตอนวังม่วง - แม่เชียงรายบน สถานที่ท่องเที่ยวบริเวณใกล้เคียง อุทยานไม้กลายเป็นหินเขื่อนภูมิพล
- หมวดทางหลวงท่าสองยาง ทล.105 กม.ที่ 115+550 ตอนแม่สลิดหลวง-แม่เงา สถานที่ท่องเที่ยวบริเวณใกล้เคียงวัดมงคลคิรีเขต (ครูบาสร้อย), อุทยานแห่งชาติแม่เมย, ม่อนกิ่วลม
- หมวดทางหลวงคีรีราษฎร์ ทล.1090 ตอนห้วยน้ำริน-อุ้มผาง กม.ที่ 88+050 สถานที่ท่องเที่ยวบริเวณใกล้เคียง จุดพักรถระหว่างทางน้ำตกทีลอซู, ทะเลหมอกดอยหัวหมด
- หมวดทางหลวงอุ้มผาง  ทล.1090 ตอนอุ้มผาง-กะแง่ดี กม.ที่ 165+799 สถานที่ท่องเที่ยวบริเวณใกล้เคียง ล่องแก่งน้ำตกลอซู, ถ้ำตะโค๊ะบิ๊, ดอยวัดหมด, วัดโบสถ์ไม้สัก, วัดหนอง
จังหวัดกาญจนบุรี 2 แห่ง
- หมวดทางหลวงไทรโยค ทล.232 ตอนยกปากกิเลน-น้ำตกไทรโยคใหญ่ ที่ กม. 116+574 (ขาออก กทม.) สถานที่ท่องเที่ยวบริเวณใกล้เคียง น้ำตกไทรโยคน้อย
- หมวดทางหลวงทองผาภูมิ  ทล.323 ตอน แก่งประลอม - ทองผาภูมิ ที่ กม.199+915 ขาออก กทม. สถานที่ท่องเที่ยวบริเวณใกล้เคียง น้ำตกผาตาด
จังหวัดราชบุรี 1 แห่ง คือ หมวดทางหลวงสวนผึ้ง ทล.3208 ตอนน้ำพุ-เหมืองผาปกค้างคาว ที่ กม. 43+300 เขากระโจม,ห้วยคอกหมู,เขาสวรรค์,หมู่บ้านห้วยน้ำใส
จังหวัดบึงกาฬ 1 แห่ง คือ หมวดทางหลวงศรีวิไล ทล.222  ที่ กม. 102+526 ตอน ท่ากกแดง - บึงกาฬ สถานที่ท่องเที่ยวบริเวณใกล้เคียง ภูทอก, หินสามวาฬ, น้ำตกเจ็ดสี, น้ำตกถ้ำพระ
จังหวัดเลย 2 แห่ง
- หมวดทางหลวงภูกระดึง  ทล.201 ที่ กม. 266+737 ตอน ผานกเค้า-หลักร้อยหกสิบ สถานที่ท่องเที่ยวบริเวณใกล้เคียง อุทยานแห่งชาติภูกระดึง
- หมวดทางหลวงภูเรือ ทล.21 ตอน หนองบง-ภูสวรรค์ ที่ กม. 376+700
หากประชาชนต้องการจองพื้นที่กางเต็นท์หรือสอบถามข้อมูลรายละเอียดเพิ่มเติมสามารถติดต่อได้ที่สายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง) หรือสแกน QR Code กรอกแบบฟอร์มใน google drive หรือสามารถเข้าไปติดต่อได้ที่หมวดทางหลวงในพื้นที่ได้โดยตรง โดยพื้นที่กางเต็นท์แต่ละแห่งจะตั้งอยู่ในพื้นที่ความรับผิดชอบของหมวดทางหลวง ซึ่งจะมีเจ้าหน้าที่คอยอำนวยความสะดวกและให้บริการประชาชน พร้อมให้บริการน้ำดื่มและห้องสุขา รวมทั้งสอบถามข้อมูลทางหลวงตลอด 24 ชั่วโมง

ที่มา : https://www.thaigov.go.th/news/contents/details/67262