รัฐบาลไทย-ข่าวทำเนียบรัฐบาล-“ทิพานัน”เผยประกันสังคมเตรียมจ่ายผลประโยชน์ทดแทน 10.2 ล้านบาท ดูแลผู้ประกันตนบาดเจ็บ-เสียชีวิต จากอุบัติเหตุช่วงสงกรานต์ พร้อมแนะผู้ประกันตนประสบอันตราย เจ็บป่วยจากการทำงาน แจ้งผ่านระบบ E- Compensate 


วันเสาร์ที่ 22 เมษายน 2566
22/04/2566
พิมพ์
“ทิพานัน”เผยประกันสังคมเตรียมจ่ายผลประโยชน์ทดแทน 10.2 ล้านบาท ดูแลผู้ประกันตนบาดเจ็บ-เสียชีวิต จากอุบัติเหตุช่วงสงกรานต์ พร้อมแนะผู้ประกันตนประสบอันตราย เจ็บป่วยจากการทำงาน แจ้งผ่านระบบ E- Compensate
“ทิพานัน”เผยประกันสังคมเตรียมจ่ายผลประโยชน์ทดแทน 10.2 ล้านบาท ดูแลผู้ประกันตนบาดเจ็บ-เสียชีวิต จากอุบัติเหตุช่วงสงกรานต์ พร้อมแนะผู้ประกันตนประสบอันตราย เจ็บป่วยจากการทำงาน แจ้งผ่านระบบ E- Compensate
วันนี้ (22 เม.ย. 66) น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ห่วงใยผู้ใช้แรงงานและมุ่งยกระดับสิทธิประโยชน์และสวัสดิการของผู้ใช้แรงงานให้ได้มาตรฐาน เพื่อคุณภาพชีวิตที่ดีขึ้นของผู้ใช้แรงงานและการพัฒนาประเทศ ทั้งนี้ ได้รับรายงานจากนายสุชาติ ชมกลิ่น รัฐมนตรีว่าการกระทรวงแรงงาน ว่าในช่วงเทศกาลสงกรานต์ที่ผ่านมา ระหว่างวันที่ 11-17 เมษายน 2566 มีผู้ประกันตนได้รับบาดเจ็บและเสียชีวิตในช่วงเทศกาลสงกรานต์ที่ผ่านมา ซึ่งสาเหตุหลัก มาจากการเกิดอุบัติเหตุทางจราจร การขับขี่ยานพาหนะในขณะมึนเมา และขับขี่ยวดยานด้วยความประมาท จำนวน 2,041 ราย โดยสำนักงานประกันสังคม ได้ประมาณการค่ารักษาพยาบาลเป็นจำนวนเงิน 5,053,618.89 บาท และกรณีเสียชีวิตจากอุบัติเหตุทางถนน จำนวน 70 ราย ประมาณการประโยชน์ทดแทนกรณีตายและเงินบำเหน็จ ชราภาพ ที่ผู้มีสิทธิจะได้รับจำนวนเงิน 5,170,966.63 บาท รวมเป็นจำนวนเงินทั้งสิ้น 10,224,585.52 บาท
น.ส.ทิพานัน กล่าวว่า จึงขอแจ้งเตือนผู้ประกันตน และทายาทผู้มีสิทธิ สามารถยื่นขอรับประโยชน์ทดแทนได้ภายใน 2 ปี นับตั้งแต่วันที่ประสบอุบัติเหตุ หรือเสียชีวิต ได้ที่สำนักงานประกันสังคมกรุงเทพมหานครพื้นที่ทั้ง 12 แห่ง/จังหวัด/สาขา/ ใกล้บ้าน หากมีข้อสงสัยสามารถสอบถามรายละเอียดเพิ่มเติมได้ที่ www.sso.go.th หรือสอบถามข้อมูลสายด่วน 1506 ให้บริการตลอด 24 ชั่วโมง
รองโฆษกประจำสำนักนายกรัฐมนตรี กล่าวว่า นอกจากนี้ในส่วนกรณีผู้ประกันตนที่ ประสบอันตรายและเจ็บป่วยจากการทำงาน สามารถแจ้งการประสบอันตรายหรือการเจ็บป่วยจากการทำงาน กับสำนักงานประกันสังคมเพื่อให้กองทุนเงินทดแทนเข้ามาดูแลได้ ผ่านระบบ E- Compensate จากกองทุนเงินทดแทน สำนักงานประกันสังคมได้ด้วยวิธีการง่ายๆ เพียงคลิกเข้าไปที่เว็บไซต์สำนักงานประกันสังคม www.sso.go.th เลือกหัวข้อ SSO e-Service จากนั้นก็เข้าสู่ระบบแล้วทำตามขั้นตอนเท่านั้น ก็สามารถแจ้งประสบอันตรายจากการทำงาน เพื่อได้รับการพิจารณาวินิจฉัยการประสบอันตรายและได้รับเงินทดแทน สะดวก รวดเร็ว ประหยัดเวลา และค่าใช้จ่ายในการเดินทาง

ที่มา : https://www.thaigov.go.th/news/contents/details/67513