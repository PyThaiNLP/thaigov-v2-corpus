รัฐบาลไทย-ข่าวทำเนียบรัฐบาล-ดีอีเอส เตือน อย่าหลงเชื่อมิจฉาชีพส่ง sms และอีเมล์จากธนาคารหรือองค์กรต่างๆ หลอกลวง


วันเสาร์ที่ 29 เมษายน 2566
ดีอีเอส เตือน อย่าหลงเชื่อมิจฉาชีพส่ง sms และอีเมล์จากธนาคารหรือองค์กรต่างๆ หลอกลวง
ดีอีเอส เตือน อย่าหลงเชื่อมิจฉาชีพส่ง sms และอีเมล์จากธนาคารหรือองค์กรต่างๆ หลอกลวง
จากกรณีที่ประชาชนจำนวนมากได้รับความเดือดร้อนจากการที่มิจฉาชีพแอบอ้างส่ง SMS และ อีเมล์ (e-mail) ไปยังประชาชนผู้รับปลายทาง และมิจฉาชีพยังแนบลิ้งค์ ซึ่งอาจจะเป็นลิ้งค์ ที่หลอกลวงเพื่อโอนเงินจากลูกค้าของธนาคารโดยผิดกฎหมายนั้น ธนาคารแห่งประเทศไทยและกระทรวงดิจิทัลเพื่อเศรษฐกิจและสังคม ขอชี้แจงว่า SMS และอีเมล์ที่ส่งไปให้ประชาชนเป็นการกระทำของมิจฉาชีพ
ศาสตราจารย์พิเศษวิศิษฏ์ วิศิษฏ์สรอรรถ  ปลัดกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า ที่ผ่านมาประชาชนจำนวนมากได้รับ SMS และอีเมล์ ของธนาคารหรือองค์กรต่างๆ พร้อมการแนบลิ้งค์มาเหมือนกับธนาคารหรือองค์กรต่างๆ โดยไม่ผ่านเครือข่ายของผู้ให้บริการวิธีการนี้เรียกว่า False Base Station (FBS) Attack ที่กำลังระบาดจำนวนมากนั้น ธนาคารแห่งประเทศไทยและดีอีเอส ขอแจ้งเตือนภัยกับทุกท่านว่า เป็นการกระทำของมิจฉาชีพ โดยมิจฉาชีพมีความประสงค์ให้ประชาชนที่ได้รับ SMS และอีเมล์ เป็นเหยื่อหลงเชื่อคิดว่าเป็นข้อความจากธนาคารนั้นจริง ทั้งนี้ หากท่านได้รับ SMS ใด ๆ จากธนาคาร แล้วมีการแนบลิงก์มาด้วย ให้สงสัยไว้ได้เลยว่าเป็นมิจฉาชีพแน่นอน เนื่องจากปัจจุบันธนาคารได้ยกเลิกการส่งลิงก์ใด ๆ ผ่าน SMS ตามนโยบายธนาคารแห่งประเทศไทย
สำหรับท่านที่ได้รับ SMS หรือ อีเมล์ จากธนาคาร หรือ องค์กรต่างๆ จากมิจฉาชีพ ท่านสามารถป้องกันตนเองได้โดย
- แจ้งความผ่านศูนย์รับแจ้งความออนไลน์ผ่านทางเว็บไซต์ www.thaipolice online.com
- หรือ โทร 1441 ตลอด 24 ชม. เพื่อระงับธุรกรรมได้ทันทีที่ตรวจพบ
- เร่งตอบสนองต่อข้อมูลที่ได้จากการแจ้งความออนไลน์ที่เป็นช่องทางที่จัดขึ้นโดยแบงก์ชาติ สตช., สมาคมธนาคารไทย และสมาคมสถาบันการเงินของรัฐ ตลอด 24 ชั่วโมง เพื่อระงับการทำธุรกรรมได้ทันทีที่ตรวจพบ
____________

ที่มา : https://www.thaigov.go.th/news/contents/details/67783