รัฐบาลไทย-ข่าวทำเนียบรัฐบาล-ปลัดเกษตรฯ พบผู้บริหารกรมประมง


วันอังคารที่ 25 เมษายน 2566
ปลัดเกษตรฯ พบผู้บริหารกรมประมง
มอบนโยบายและหลักการปฏิบัติงาน เน้นการนำนโยบายไปสู่การปฏิบัติในระดับพื้นที่
นายประยูร อินสกุล ปลัดกระทรวงเกษตรและสหกรณ์ พร้อมด้วย นายอภัย สุทธิสังข์ รองปลัดกระทรวงเกษตรและสหกรณ์ นางสาวนฤมล สงวนวงศ์ ผู้ช่วยปลัดกระทรวงเกษตรและสหกรณ์ และนายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ ตรวจเยี่ยมและมอบนโยบายให้กับผู้บริหารกรมประมงทั้งส่วนกลางและส่วนภูมิภาค นำโดย นายเฉลิมชัย สุวรรณรักษ์ อธิบดีกรมประมง ณ กรมประมง โดยการหารือดังกล่าว มุ่งเน้นการขับเคลื่อนและนำนโยบายไปสู่การปฏิบัติในระดับพื้นที่ให้มากยิ่งขึ้น และให้นำนโยบายตลาดนำการผลิตมาสู่การปฏิบัติอย่างเป็นรูปธรรม นอกจากนี้ ยังให้ความสำคัญกับผู้ใต้บังคับบัญชา ทั้งในเรื่องการเติบโตในสายงานและสวัสดิการต่าง ๆ เพื่อสร้างขวัญและกำลังใจการทำงานต่อไป

ที่มา : https://www.thaigov.go.th/news/contents/details/67646