รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร


วันอังคารที่ 25 เมษายน 2566
25/04/2566
พิมพ์
ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร
ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
เมื่อวันที่ 24 เม.ย. 66 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 23-24 เมษายน 2566 ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดเพชรบูรณ์ ที่วัดมหาธาตุ พระอารามหลวง อำเภอเมืองเพชรบูรณ์ พระครูสุตพัชรานุวัตร ผู้ช่วยเจ้าอาวาสวัดมหาธาตุ พระอารามหลวง ประธานฝ่ายสงฆ์ นายชัยสิทธิ์ ชัยสัมฤทธิ์ผล ปลัดจังหวัดเพชรบูรณ์ ประธานฝ่ายฆราวาส ร่วมกันประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ผู้นำท้องถิ่นท้องที่ พุทธศาสนิกชนในพื้นที่ ร่วมพิธี
2. จังหวัดสุราษฎร์ธานี ที่ศาลาประชาคมที่ว่าการอำเภอชัยบุรี ที่ปรึกษา กรรมการ และสมาชิกเหล่ากาชาดจังหวัดสุราษฎร์ธานี ธนาคารเลือดโรงพยาบาลสุราษฎร์ธานี ร่วมกับอำเภอชัยบุรีสาธารณสุขอำเภอชัยบุรี ออกหน่วยรับบริจาคโลหิต ดวงตา และอวัยวะ ตามแผนประจำเดือน เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต 86 ราย ได้รับโลหิต 86 ยูนิต (คิดเป็น 30,100 ซี.ซี.) มีผู้แสดงความจำนงบริจาคดวงตา 2 ราย และแสดงความจำนงบริจาคอวัยวะ 2 ราย
3. จังหวัดลำพูน ที่บริษัท ซีพีแรม จำกัด ตำบลป่าสัก อำเภอเมืองลำพูน คณะกรรมการและสมาชิกเหล่ากาชาดจังหวัดลำพูน และทีมเจ้าหน้าที่จากโรงพยาบาลลำพูน ออกหน่วยรับบริจาคโลหิต เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 38 ราย เป็นปริมาณโลหิต 15,100 ซี.ซี. ผู้แสดงความจำนงบริจาคดวงตา จำนวน 5 ราย แสดงความจำนงบริจาคอวัยวะ จำนวน 5 ราย และผู้แสดงความจำนงบริจาคร่างกาย จำนวน 1 ราย
4. จังหวัดฉะเชิงเทรา ที่หอประชุมที่ว่าการอำเภอสนามชัยเขต คณะกรรมการและสมาชิกเหล่ากาชาดจังหวัดฉะเชิงเทรา เยี่ยมให้กำลังใจผู้บริจาคโลหิต เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 43 ราย
5. จังหวัดปทุมธานี ที่ศูนย์การค้าฟิวเจอร์พาร์ครังสิต อำเภอธัญบุรี คณะกรรมการและสมาชิกเหล่ากาชาดจังหวัดปทุมธานี ร่วมปฏิบัติภารกิจปฏิบัติหน้าที่ออกหน่วยรับบริจาคโลหิต ดวงตา อวัยวะ และร่างกาย ร่วมกับโรงพยาบาลธรรมศาสตร์เฉลิมพระเกียรติ เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิตจำนวน 175 ราย ผู้แสดงความจำนงบริจาคร่างกาย 18 ราย ผู้แสดงความจำนงบริจาคดวงตา 21 ราย และผู้แสดงความจำนงบริจาคอวัยวะ 19 ราย
6. จังหวัดนครสวรรค์ ที่หมู่ที่ 9 ตำบลพนมเศษ อำเภอท่าตะโก ร้อยตำรวจตรี สิงห์คำ คำยอด นายอำเภอท่าตะโก พร้อมด้วยนายกกิ่งกาชาดอำเภอท่าตะโก ปลัดอำเภอ รองนายกกิ่งกาชาดอำเภอท่าตะโก กรรมการและสมาชิกกิ่งกาชาดอำเถอท่าตะโก ลงพื้นที่มอบรถเข็น (วีลแชร์) ภายใต้โครงการ "รถเข็นนั่ง ปันสุข"และเครื่องอุปโภคบริโภค ให้ผู้ป่วยหมู่ที่ 9 ตำบลพนมเศษ เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีนางนิสา ใจเอื้อ นายกองค์การบริการส่วนตำบลพนมเศษ และผู้นำท้องที่ ร่วมกิจกรรม
7. กรุงเทพมหานคร ที่กองบัญชาการกองทัพไทย พลเรือตรี สนั่น โพธิ์ศรี รองเจ้ากรมกำลังพลทหาร พร้อมด้วยคณะผู้บังคับบัญชา และข้าราชการของกองบัญชาการกองทัพไทย จัดพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/67627