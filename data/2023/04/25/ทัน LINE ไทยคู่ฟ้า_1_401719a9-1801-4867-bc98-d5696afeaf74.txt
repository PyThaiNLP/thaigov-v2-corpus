รัฐบาลไทย-ข่าวทำเนียบรัฐบาล-กรมศุลกากร ชวนแจ้งเบาะแส สินค้าหนีศุลกากร มีรางวัลนำจับเมื่อคดีสิ้นสุด


วันอังคารที่ 25 เมษายน 2566
กรมศุลกากร ชวนแจ้งเบาะแส สินค้าหนีศุลกากร มีรางวัลนำจับเมื่อคดีสิ้นสุด
.....
กรมศุลกากร เชิญชวนประชาชนแจ้งเบาะแสสินค้าลักลอบหนีศุลกากร ตลอดจน การลักลอบนำเข้ายาเสพติด และสารตั้งต้นผลิตยาเสพติด ได้ที่ ไลน์ไอดี @customscomplaint ทาง e-mail : ctc@customs.go.th หรือ ทางสายด่วน 1332 โดยเมื่อคดีสิ้นสุดผู้แจ้งเบาะแสจะได้รับรางวัลนำจับ ตามระเบียบกรมศุลกากรว่าด้วยการจ่ายเงินสินบนและรางวัล พ.ศ.2560 ด้วย
.
ทั้งนี้ กรมศุลกากรได้ใช้มาตรการป้องกัน ปราบปราม สินค้าลักลอบนำเข้า เช่น สินค้าประเภทหมู ที่มีการฉวยโอกาสลักลอบนำเข้าในช่วงที่ราคาหมูในประเทศสูงขึ้น จึงได้สกัดกั้นไม่ให้ออกสู่ท้องตลาด และส่งมอบให้กรมปศุสัตว์นำไปทำลายตามกฎหมายและสุขอนามัยต่อไป เพื่อความปลอดภัยของผู้บริโภค
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67612