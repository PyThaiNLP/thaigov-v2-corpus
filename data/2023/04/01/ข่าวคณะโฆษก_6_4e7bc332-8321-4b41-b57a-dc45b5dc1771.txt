รัฐบาลไทย-ข่าวทำเนียบรัฐบาล-แจ้งผู้ถูกรางวัล สลากกินแบ่งรัฐบาล ยกเลิกจ่ายเงินสด ตั้งแต่ 1 เม.ย.66 เป็นต้นไป เผย 3 วิธีรับเงินของผู้มีโชค


วันเสาร์ที่ 1 เมษายน 2566
01/04/2566
พิมพ์
แจ้งผู้ถูกรางวัล สลากกินแบ่งรัฐบาล ยกเลิกจ่ายเงินสด ตั้งแต่ 1 เม.ย.66 เป็นต้นไป เผย 3 วิธีรับเงินของผู้มีโชค
แจ้งผู้ถูกรางวัล สลากกินแบ่งรัฐบาล ยกเลิกจ่ายเงินสด ตั้งแต่ 1 เม.ย.66 เป็นต้นไป เผย 3 วิธีรับเงินของผู้มีโชค
นที่ 1 เม.ย.66 น.ส.ไตรศุลี ไตรสรณกุล รองโฆษกประจําสํานักนายกรัฐมนตรี เปิดเผยว่า สำนักงานสลากกินแบ่งรัฐบาล ได้แจ้งขอยกเลิกการให้บริการจ่ายเงินรางวัล เป็นเงินสด ตั้งแต่วันที่ 1 เม.ย.2566 เป็นต้นไป โดยผู้ถูกรางวัล สามารถเลือกรับเงินรางวัลได้ด้วยวิธี 1)การโอนเงินเข้าบัญชีธนาคาร ยกเว้นวงเงินเกิน 2,000,000 บาทขึ้นไป จะโอนได้เฉพาะบัญชีธนาคารออมสิน หรือธนาคารเพื่อการเกษตรและสหกรณ์การเกษตรเท่านั้น 2)รับเช็คธนาคารกรุงไทยสาขาสำนักงานสลากกินแบ่งรัฐบาล โดยสั่งจ่ายชื่อผู้รับเงินรางวัล และ 3)รับเงินรางวัลกับตัวแทน ธนาคารออมสิน ธนาคารเพื่อการเกษตรและสหกรณ์การเกษตร และธนาคารกรุงไทย ทุกสาขา
น.ส.ไตรศุลี กล่าวว่า เดิมทีการขึ้นเงินของผู้ถูกรางวัล ยอดเงินรวมไม่เกิน 20,000 บาท จะสามารถเลือกรับเป็นเงินสดหรือโอนเข้าบัญชีธนาคารได้ แต่หลังจากวันที่ 1 เม.ย.66 เป็นต้นไป จะยกเลิกการให้บริการจ่ายเงินรางวัลเป็นเงินสด ส่วนหลักเกณฑ์การขึ้นเงินอื่นๆยังคงเดิม ซึ่งผู้ขึ้นเงินต้องเป็นบุคคลธรรมดาอายุไม่ต่ำกว่า 20 ปีบริบูรณ์ โดยในส่วนของธนาคารจะไม่รับสลากที่มีสภาพไม่สมบรูณ์ มีรอยลบ ขูดขีด หรือชำรุด โดยการให้บริการผู้ถือสลากมีปัญหา เช่น ชำรุด ในสำนักงานฉลากกินแบ่งรัฐบาล อาจใช้เวลามากกว่าปกติ
น.ส.ไตรศุลี กล่าวว่า ขอเตือนประชาชนที่ถูกรางวัล ไม่ควรเปิดเผยภาพและข้อมูลสลากกินแบ่งรัฐบาลที่ถูกรางวัลเผยแพร่ต่อสาธารณะ เพราะนอกจากจะเป็นการปกป้องสิทธิและความปลอดภัยของตัวเองแล้ว ยังเป็นการป้องกันไม่ให้มิจฉาชีพนำภาพไปใช้ ในทางที่ไม่ถูกต้องด้วย เนื่องจากในปัจจุบันมีการหลอกลวงเกี่ยวกับการซื้อขายสลากฯ เช่น อ้างว่ามีเลขหลุดจากสำนักงานสลากฯ หรือการหลอกลวงบอกใบ้เลขเด็ดผ่านจดหมายหลอกลวงหรือสื่อสังคมออนไลน์ รวมถึงการแอบอ้างว่าสามารถจัดสรรสลากให้นำไปจำหน่าย ถ้าหลงเชื่อจะสูญเสียทรัพย์จำนวนมาก ขอให้ใช้ความระมัดระวัง

ที่มา : https://www.thaigov.go.th/news/contents/details/66865