รัฐบาลไทย-ข่าวทำเนียบรัฐบาล-รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๑/๒๕๖๖


วันพุธที่ 19 เมษายน 2566
19/04/2566
พิมพ์
รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๑/๒๕๖๖
รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๑/๒๕๖๖
ในวันพุธที่ ๑๙ เมษายน ๒๕๖๖ เวลา ๑๑.๐๐ น. นายวิษณุ เครืองาม รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๑/๒๕๖๖ โดยมี พล.ต.ท.พิจาร จิตติรัตน์ ที่ปรึกษารองนายกรัฐมนตรี (นายวิษณุ เครืองาม) นางพงษ์สวาท กายอรุณสุทธิ์ ปลัดกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พ.ต.ท.ประวุธ  วงศ์สีนิล​ รองปลัดกระทรวงยุติธรรม​ พร้อมด้วยผู้บริหารระดับสูง และเจ้าหน้าที่ที่เกี่ยวข้อง เข้าร่วมการประชุมฯ ณ ห้องประชุม ๑๐-๐๑ ชั้น ๑๐ อาคารกระทรวงยุติธรรม และผ่านระบบการประชุมทางไกล (Cisco Webex Meeting)
ในการนี้​ ที่ประชุมได้รับทราบรายงานผลการดำเนินงานตามแผนปฏิบัติการเร่งรัดของหน่วยงานในสังกัดกระทรวงยุติธรรม (Quick Win)​ ได้แก่ การสืบสวนขยายผลเครือข่ายการค้ายาเสพติดรายสำคัญ และรายงานผลการปฏิบัติราชการทั่วไป​ ได้แก่​ ความร่วมมือตามแผนปฏิบัติการแม่น้ำโขงปลอดภัย ๖ ประเทศ​ รายงานผลการดำเนินงานสำคัญของกรมสอบสวนคดีพิเศษไตรมาสที่ ๒ ปี ๒๕๖๖ และสถิติคดีที่ศาลสั่งคุมความประพฤติ​ เทศกาลสงกรานต์​ ปี ๒๕๖๖
นอกจากนี้​ ที่ประชุมได้รับทราบผลการดำเนินงานตามข้อสั่งการของรัฐมนตรีว่าการกระทรวงยุติธรรม​ จำนวน ๒ เรื่อง ได้แก่ การศึกษาข้อมูลและดำเนินการขอลงนามในบันทึกความร่วมมือ (MOU)​ กับกองทุนพัฒนาสื่อปลอดภัยและสร้างสรรค์ เพื่อขอรับการสนับสนุนการผลิตสื่อให้แก่ผู้ต้องขัง​ โดยกรมราชทัณฑ์​ และสถิติผลการไกล่เกลี่ยข้อพิพาทตามพระราชบัญญัติการไกล่เกลี่ยข้อพิพาท​ พ.ศ. ๒๕๖๒​ (ตั้งแต่วันที่ ๑ ตุลาคม ๒๕๖๕​ -๑๒ เมษายน ๒๕๖๖)​ โดยกรมคุ้มครองสิทธิและเสรีภาพ

ที่มา : https://www.thaigov.go.th/news/contents/details/67426