รัฐบาลไทย-ข่าวทำเนียบรัฐบาล-ป่วยโควิด สิทธิบัตรทอง พบแพทย์ Telemedicine ผ่าน 4 แอปฯ ส่งยาฟรีถึงบ้าน เฉพาะพื้นที่กทม.


วันพุธที่ 19 เมษายน 2566
ป่วยโควิด สิทธิบัตรทอง พบแพทย์ Telemedicine ผ่าน 4 แอปฯ ส่งยาฟรีถึงบ้าน เฉพาะพื้นที่กทม.
.....
กระทรวงสาธารณสุข โดย สำนักงานหลักประกันสุขภาพแห่งชาติ ร่วมกับ 4 ผู้ให้บริการด้านสุขภาพดิจิทัล เตรียมระบบการรักษาพยาบาลดูแลผู้ป่วยโควิด-19 สิทธิหลักประกันสุขภาพแห่งชาติ (บัตรทอง) หลังจากเทศกาลสงกรานต์ มีแนวโน้มพบว่ามีผู้ป่วยโควิด-19 เพิ่มขึ้น ผ่านบริการการแพทย์ทางไกล (Telemedicine) พร้อมบริการจัดส่งยาถึงบ้าน เฉพาะพื้นที่กรุงเทพมหานคร
เมื่อตรวจ ATK ขึ้น 2 ขีด พบติดเชื้อโควิด-19 ให้ดำเนินการดังนี้
1. เลือกลงทะเบียน เพื่อพบแพทย์ผ่านออนไลน์ ซักถามและจ่ายยาตามอาการ พร้อมจัดส่งถึงบ้าน ฟรี หรือเลือกบริการทางแอปพลิเคชันอย่างใดอย่างหนึ่ง ดังนี้
>> แอป Totale Telemed โดย บริษัท โททอลเล่เทเลเมด : https://lin.ee/a1lHjXZn รับผู้ป่วยโควิด-19 ทุกประเภท เด็ก ผู้ใหญ่ ผู้สูงอายุ กลุ่ม 608
สอบถามเพิ่มเติม Line ID : @totale หรือสายด่วน 0620462944, 0618019577
>> แอปพลิเคชัน MorDee โดย บริษัท ทรู ดิจิทัล กรุ๊ป จำกัด : https://form.typeform.com/to/cNKqNz3p รับผู้ป่วยโควิด-19 เฉพาะกลุ่มสีเขียว (ไม่รับกลุ่ม 608)
สอบถามเพิ่มเติม Line ID : @mordeeapp
>> แอปพลิเคชัน Clicknic โดย บริษัท คลิกนิก เฮลท์ จำกัด : https://forms.gle/hfo2Wr9jdvybn8d57 รับผู้ป่วยโควิด-19 กลุ่มสีเขียว (ไม่รับกลุ่ม 608)
สอบถามเพิ่มเติม Line ID : @clicknic
>> แอปพลิเคชัน Saluber MD โดย สุขสบายคลินิกเวชกรรม ลงทะเบียนที่ www.telemed.salubermdthai.com รับผู้ป่วยโควิด-19 กลุ่มสีเขียว (ไม่รับกลุ่ม 608)
สอบถามเพิ่มเติม Add Line : @SOOKSABAICLINIC หรือ โทรติดต่อ สุขสบายคลินิกเวชกรรม 02-065-3344 หรือ 095-575-5901
2. รอเจ้าหน้าที่ติดต่อกลับเพื่อยืนยันตัวตนเข้ารับบริการ คัดกรอง ประเมินอาการ และปรึกษาแพทย์ออนไลน์ ให้คำแนะนำการดูแลตัวเอง
3. จัดส่งยาตามความจำเป็นให้กับผู้ป่วย โดยบางรายอาจได้รับยาฟาวิพิราเวียร์หรือยาโมลนูพิราเวียร์ขึ้นอยู่กับอาการและดุลยพินิจของแพทย์
4. เมื่อรับการดูแลครบ 48 ชั่วโมงแล้ว เจ้าหน้าที่จะพูดคุยกับผู้ป่วยอีกครั้งเพื่อสอบถามอาการ และให้ผู้ป่วยดูแลตัวเองให้ครบ 7+3 วัน เมื่อดีขึ้นแล้วจะออกจากระบบการดูแลได้ แต่หากมีอาการเพิ่มมากขึ้นจะส่งข้อมูลต่อให้กับ สปสช. เพื่อรักษาต่อไป
.
สำหรับ กรณีคนพิการ รับดูแลคนพิการที่สามารถใช้การสื่อสารทางออนไลน์ได้ และไม่มีอัตราเสี่ยงต่อตัวผู้ป่วยเอง ทั้งนี้ขึ้นอยู่กับดุลยพินิจของแพทย์
.
จากรายงานผู้ป่วยโควิดที่เข้ารับการรักษาในระยะนี้ ส่วนใหญ่มีอาการไม่รุนแรง เนื่องจากได้รับวัคซีนหรือเคยติดเชื้อมาแล้ว ทำให้ยังมีภูมิคุ้มกันป้องกันอาการหนัก ขอย้ำให้กลุ่มเสี่ยงเข้ารับวัคซีนเข็มกระตุ้นที่สถานพยาบาลใกล้บ้านโดยเร็ว โดยเฉพาะผู้สูงอายุและผู้ป่วยโรคเรื้อรัง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67406