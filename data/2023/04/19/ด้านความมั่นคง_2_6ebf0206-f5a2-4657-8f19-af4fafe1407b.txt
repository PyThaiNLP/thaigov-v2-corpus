รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมบำเพ็ญสาธารณประโยชน์ ประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ 


วันอังคารที่ 18 เมษายน 2566
18/04/2566
พิมพ์
ประชาชนไทยทั่วประเทศร่วมบำเพ็ญสาธารณประโยชน์ ประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ประชาชนไทยทั่วประเทศร่วมบำเพ็ญสาธารณประโยชน์ ประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
วันนี้ (18 เม.ย. 66) นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 17-18 เมษายน 2566 ประชาชนไทยทั่วประเทศร่วมบำเพ็ญสาธารณประโยชน์ ประกอบพิธีทางศาสนา เจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. กรุงเทพมหานคร ที่ศาลาพระราชศรัทธา วัดปทุมวนาราม ราชวรวิหาร แขวงปทุมวัน เขตปทุมวัน พระพรหมวชิรเวที เจ้าอาวาสวัดปทุมวนาราม ราชวรวิหาร เป็นประธานฝ่ายสงฆ์ ศาสตราจารย์พิเศษ ดร.สุรเกียรติ์ เสถียรไทย รองประธานกรรมการที่ปรึกษาและประธานกรรมการบริหารมูลนิธิอาสาเพื่อนพึ่ง (ภาฯ) ยามยาก สภากาชาดไทย เป็นประธานฝ่ายฆราวาส พร้อมด้วยกรรมการ คณะผู้บริหาร เจ้าหน้าที่มูลนิธิฯ ทีมเพื่อนพึ่ง (ภาฯ) อาสา ปฏิบัติการภัยพิบัติ และเครือข่ายที่ให้การสนับสนุนมูลนิธิฯ ร่วมประกอบพิธีเจริญพระพุทธมนต์ และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดศรีสะเกษ ที่หอประชุมที่ว่าการอำเภอเบญจลักษ์ นายธนเดช พระอารักษ์ นายอำเภอเบญจลักษ์ พร้อมด้วย นางภนันท์ยา สิริรุ่งวนิช รองนายกเหล่ากาชาดจังหวัดศรีสะเกษ คณะกรรมการเหล่ากาชาดฯ สมาชิกเหล่ากาชาดฯ ปลัดอำเภอหัวหน้ากลุ่มงานบริหารงานปกครอง สาธารณสุขอำเภอ ผู้แทนผู้กำกับการ สภ.เบญจลักษ์ ผู้แทนผู้อำนวยการโรงพยาบาลเบญจลักษ์เฉลิมพระเกียรติ 80 พรรษา กำนัน ผู้ใหญ่บ้าน และเจ้าหน้าที่ผู้เกี่ยวข้อง ร่วมตรวจเยี่ยมหน่วยรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 126 ราย
3. จังหวัดพระนครศรีอยุธยา ที่หอประชุมอำเภอบางปะหัน นายยศวัฒน์ พัชระศักดิ์สกุล นายอำเภอบางปะหัน พร้อมด้วย นางวรณันฐ์ พัชระศักดิ์สกุล นายกกิ่งกาชาดอำเภอบางปะหัน สมาชิกกิ่งกาชาดอำเภอ สาธารณสุขอำเภอ ปกครองอำเภอ จัดกิจกรรม “รับบริจาคโลหิต ดวงตาและอวัยวะ” ร่วมกับภาคบริการโลหิตแห่งชาติที่ 2 จังหวัดลพบุรี สภากาชาดไทย เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดชุมพร ที่หอประชุมที่ว่าการอำเภอปะทิว นายเจริญโชค พรหมชุติมา นายอำเภอปะทิว พร้อมด้วย นางนิภา สุรการพินิจ ผู้ช่วยนายกเหล่ากาชาดจังหวัดชุมพร คณะกรรมการและสมาชิกเหล่ากาชาดจังหวัดชุมพร ข้าราชการอำเภอปะทิว ผู้นำท้องที่ ผู้บริหารองค์กรปกครองส่วนท้องถิ่น ร่วมกับโรงพยาบาลชุมพรเขตรอุดมศักดิ์ ออกหน่วยรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต 34 ราย เป็นโลหิต 11,700 ซี.ซี. และมีผู้มีจิตศรัทธาแสดงความจำนงบริจาคอวัยวะ จำนวน 2 ราย ดวงตา จำนวน 2 ราย
5. จังหวัดระยอง ที่บริษัท บิ๊กซี ซูเปอร์ เซ็นเตอร์ จำกัด (มหาชน) สาขาระยอง อำเภอเมืองระยอง นางชนินันท์ วงศ์ไตรรัตน์ นายกเหล่ากาชาดจังหวัดระยอง พร้อมด้วย คณะกรรมการและสมาชิกเหล่ากาชาดจังหวัดระยอง ร่วมกับโรงพยาบาลระยอง จัดกิจกรรมออกรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 44 ราย ได้ปริมาณโลหิต จำนวน 19,100 ซี.ซี.
6. จังหวัดอุบลราชธานี ที่ท่าอากาศยานนานาชาติอุบลราชธานี ถนนเทพโยธี ตำบลในเมือง อำเภอเมืองอุบลราชธานี สมาชิกเหล่ากาชาดจังหวัดอุบลราชธานี ร่วมกับโรงพยาบาลสรรพสิทธิประสงค์อุบลราชธานี ออกหน่วยรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี ผู้บริจาคโลหิต จำนวน 13 ราย และมีผู้แสดงความจำนงบริจาคอวัยวะ จำนวน 4 ราย ผู้แสดงความจำนงบริจาคดวงตา จำนวน 4 ราย
7. จังหวัดเชียงราย ที่อ่างเก็บน้ำขุนปล้อง ตำบลปล้อง อำเภอเทิง นายสิทธิศักดิ์ ธรรมชื่น นายกองค์การบริหารส่วนตำบลปล้อง พร้อมด้วยบุคลากรสังกัดองค์การบริหารส่วนตำบลปล้อง เทศบาลตำบลบ้านปล้อง ชมรมกำนันผู้ใหญ่บ้าน ตำบลปล้อง และประชาชนในตำบลปล้อง ร่วมกิจกรรมปล่อยปลา จำนวน 50,000 ตัว ลงสู่อ่างเก็บน้ำขุนปล้อง ตำบลปล้อง เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/67399