รัฐบาลไทย-ข่าวทำเนียบรัฐบาล-ชวนชาวนาร่วมโครงการส่งเสริม “เปลี่ยนเมล็ดพันธุ์ข้าว ปี 66” ยกระดับการผลิตข้าวคุณภาพ และได้ราคาดี


วันจันทร์ที่ 3 เมษายน 2566
ชวนชาวนาร่วมโครงการส่งเสริม “เปลี่ยนเมล็ดพันธุ์ข้าว ปี 66” ยกระดับการผลิตข้าวคุณภาพ และได้ราคาดี
.....
กระทรวงเกษตรและสหกรณ์ โดยกรมการข้าว มุ่งมั่นผลิตและกระจายเมล็ดพันธุ์ดีให้แก่เกษตรกรชาวนา ผ่านโครงการส่งเสริมการเปลี่ยนเมล็ดพันธุ์ข้าวปี 66 มีเป้าหมายการเปลี่ยนเมล็ดพันธุ์ข้าวอยู่ที่ 58,700 ตัน
.
โดยกรมการข้าวจะดำเนินการ “รับสมัครชาวนา” ร่วมโครงการดังกล่าว จำนวน 205,965 ราย ในพื้นที่เป้าหมาย 3,913,333 ไร่ ขณะนี้มีชาวนาสมัครเข้าร่วมโครงการแล้ว 56,394 ราย ในพื้นที่ 714,469.21 ไร่
.
นอกจากนี้ กรมการข้าวได้ดำเนินการขายเมล็ดพันธุ์ข้าวคุณภาพดีให้กับชาวนาที่เข้าร่วมโครงการไปแล้วจำนวน 10,825,690 ตัน จากเป้าหมาย 58,700 ตัน สำหรับราคาเมล็ดข้าวคุณภาพดีที่กรมการข้าวขายให้กับชาวนาที่เข้าร่วมโครงการฯ นั้น มีราคาถูกและได้คุณภาพ แบ่งเป็น
.
• ข้าวขาวหอมมะลิ 105 กข15 ราคากิโลกรัมละ 5 บาท
• ข้าวเหนียวและข้าวปทุมธานี1 กิโลกรัมละ 4 บาท
• ข้าวขาว กิโลกรัมละ 3 บาท
.
สำหรับชาวนาท่านใดที่สนใจ สามารถติดต่อขอสมัครเข้าร่วมโครงการฯ ได้ที่ :
.
• ศูนย์เมล็ดพันธุ์ข้าวทั่วประเทศ
• ศูนย์ข้าวชุมชน
• สำนักงานเกษตรจังหวัดและสำนักงานเกษตรอำเภอใกล้บ้าน
• ชาวนาที่สนใจสามารถรวมกลุ่มกันภายในชุมชน และเจ้าหน้าที่จากศูนย์เมล็ดพันธุ์ข้าวจะเดินทางไปรับสมัครถึงที่เพื่อเป็นการอำนวยความสะดวกให้กับชาวนา
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66915