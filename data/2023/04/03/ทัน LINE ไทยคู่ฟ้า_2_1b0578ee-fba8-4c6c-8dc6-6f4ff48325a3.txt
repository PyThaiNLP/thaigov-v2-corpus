รัฐบาลไทย-ข่าวทำเนียบรัฐบาล-เห็นผล! สถิติแจ้งความออนไลน์ลดลง - ยอดปิดบัญชีม้าพุ่ง หลังกม. ปราบอาชญากรรมไซเบอร์ มีผลบังคับใช้


วันจันทร์ที่ 3 เมษายน 2566
เห็นผล! สถิติแจ้งความออนไลน์ลดลง - ยอดปิดบัญชีม้าพุ่ง หลังกม. ปราบอาชญากรรมไซเบอร์ มีผลบังคับใช้
.....
ภายหลังจากกฎหมายป้องกันและปราบปรามอาชญากรรมทางเทคโนโลยี ปี 2566 ซึ่งมีผลบังคับใช้แล้วตั้งแต่วันที่ 17 มี.ค. 66 ที่ผ่านมา เพื่อให้สอดคล้องกับสถานการณ์อาชญากรรมทางเทคโนโลยีในปัจจุบัน ป้องกันการสูญเสียทรัพย์สินและคุ้มครองประชาชนไม่ให้ตกเป็นเหยื่อของมิจฉาชีพ
.
ซึ่งได้รับความร่วมมือจากทุกหน่วยงานที่เกี่ยวข้องและธนาคารต่าง ๆ เป็นอย่างดี ในการแก้ปัญหาบัญชีม้า ทำให้สถิติการแจ้งความออนไลน์ลดลงสัปดาห์ละประมาณ 700 ราย และมีประชาชนที่หลงผิดได้ดำเนินการปิดบัญชีม้าเป็นจำนวนมาก
.
อย่างไรก็ตาม ขอย้ำเตือนประชาชนถึงโทษของการยินยอมให้บุคคลอื่นใช้บัญชีเงินฝาก หรือยินยอมให้บุคคลอื่นใช้หมายเลขโทรศัพท์มือถือ ถือเป็นความผิด มีโทษจำคุกไม่เกิน 3 ปี หรือปรับไม่เกิน 300,000 บาท หรือทั้งจำทั้งปรับ ผู้ใดเป็นธุระจัดหา โฆษณา หรือไขข่าว เพื่อให้มีการซื้อขายบัญชีเงินฝาก มีโทษจำคุกตั้งแต่ 2 ปี - 5 ปี ปรับตั้งแต่ 200,000 - 500,000 บาท หรือทั้งจำทั้งปรับ ผู้ใดเป็นธุระ จัดหา โฆษณา หรือไขข่าว เพื่อให้มีการซื้อขายหมายเลขโทรศัพท์ มีโทษจำคุกตั้งแต่ 2 ปี - 5 ปี ปรับตั้งแต่ 200,000 - 500,000 บาท หรือทั้งจำทั้งปรับ
.
อ่านเพิ่มเติม คลิก https://www.thaigov.go.th/news/contents/details/66755
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66912