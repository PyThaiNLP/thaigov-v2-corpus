รัฐบาลไทย-ข่าวทำเนียบรัฐบาล-เช็กเลย! 1 เม.ย. นี้ สิทธิสวัสดิการแห่งรัฐรอบใหม่ ใช้จ่ายอะไรได้บ้าง?


วันจันทร์ที่ 3 เมษายน 2566
เช็กเลย! 1 เม.ย. นี้ สิทธิสวัสดิการแห่งรัฐรอบใหม่ ใช้จ่ายอะไรได้บ้าง?
.....
วันนี้ (1 เม.ย. 66) ถือเป็นวันแรกที่ผู้ได้รับสิทธิโครงการลงทะเบียนเพื่อสวัสดิการแห่งรัฐ ปี 2565 ที่ยืนยันตัวตนสำเร็จภายในวันที่ 26 มี.ค. 66 ที่ผ่านมา สามารถเริ่มใช้สิทธิสวัสดิการแห่งรัฐผ่านบัตรประจำตัวประชาชนแบบสมาร์ทการ์ดได้ สำหรับสิทธิประโยชน์ที่จะได้รับมีดังนี้
1. วงเงินค่าซื้อสินค้าอุปโภคบริโภคที่จำเป็นจากร้านธงฟ้าและร้านอื่น ๆ ตามที่กระทรวงพาณิชย์กำหนด >> 300 บาท/คน/เดือน
2. วงเงินส่วนลดค่าซื้อก๊าซหุงต้ม >> 80 บาท/คน/3 เดือน
3. วงเงินค่าเดินทางผ่านระบบขนส่งสาธารณะ >> 750 บาท/คน/เดือน
4. มาตรการบรรเทาภาระค่าไฟฟ้า >> 315 บาท/ครัวเรือน/เดือน
5. มาตรการบรรเทาภาระค่าน้ำประปา >> 100 บาท/ครัวเรือน/เดือน
.
สำหรับผู้ยังไม่ดำเนินการยืนยันตัวตนหรือยืนยันไม่สำเร็จ จะยังไม่สามารถเริ่มใช้จ่ายในวันที่ 1 เม.ย.นี้ได้ แต่ไม่ได้ถูกตัดสิทธิ์ตามโครงการ ยังสามารถไปดำเนินการยืนยันตัวตนที่ธนาคารทั้ง 3 แห่ง แต่จะเริ่มใช้จ่ายตามโครงการได้ตามรอบที่ยืนยันตัวตนสำเร็จ ดังนี้
1. ยืนยันตัวตนสำเร็จระหว่าง 27 มี.ค. - 26 เม.ย. 66 เริ่มใช้สิทธิได้ 1 พ.ค. 66
2. ยืนยันตัวตนสำเร็จระหว่าง 27 เม.ย. - 26 พ.ค. 66 เริ่มใช้สิทธิได้ 1 มิ.ย. 66
3. ยืนยันตัวตนสำเร็จระหว่าง 27 พ.ค. - 26 มิ.ย. 66 เริ่มใช้สิทธิได้ 1 ก.ค. 66
.
ทั้ง 3 กลุ่มนี้กระทรวงการคลังจะโอนวงเงินตามสิทธิย้อนหลังให้ไปถึงเดือนที่เริ่มต้นใช้จ่ายตามโครงการเดือนเม.ย. แต่จะสิทธิย้อนหลังให้เฉพาะวงเงินการซื้อสินค้าอุปโภคบริโภคจากร้านธงฟ้าเท่านั้น
.
กลุ่มที่ 4 ที่ยืนยันตัวตนสำเร็จตั้งแต่ 27 มิ.ย. 66 เป็นต้นไป และเริ่มใช้สิทธิสวัสดิการ 1 ส.ค. 66 จะไม่ได้รับสิทธิย้อนหลัง แต่จะได้รับสิทธิเฉพาะเดือนที่กระทรวงการคลังดำเนินการตั้งวงเงินให้เป็นต้นไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66911