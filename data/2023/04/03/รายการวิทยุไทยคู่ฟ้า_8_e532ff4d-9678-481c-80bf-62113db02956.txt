รัฐบาลไทย-ข่าวทำเนียบรัฐบาล-เริ่มใช้สิทธิสวัสดิการแห่งรัฐ ปี 65 ผู้ยังยืนยันตัวตนไม่สำเร็จยังดำเนินการได้ใน 3 ธนาคาร


วันจันทร์ที่ 3 เมษายน 2566
03/04/2566
พิมพ์
เริ่มใช้สิทธิสวัสดิการแห่งรัฐ ปี 65 ผู้ยังยืนยันตัวตนไม่สำเร็จยังดำเนินการได้ใน 3 ธนาคาร
วันเสาร์ที่ 1 เมษายน 2566
ต่อจากนี้ไป ขอเชิญรับฟังไทยคู่ฟ้า
วันนี้ (1เม.ย.66) เป็นวันแรก ที่ผู้ผ่านเกณฑ์สิทธิสวัสดิการแห่งรัฐ ปี 2565
และยืนยันตัวตนสำเร็จภายในวันที่ 26 มี.ค. จำนวนกว่า 12 ล้านราย สามารถใช้จ่ายผ่านบัตรประชาชนแบบสมาร์ทการ์ดได้ ส่วนผู้ที่ยังยืนยันตัวตนไม่สำเร็จสามารถดำเนินการได้ที่ธนาคารกรุงไทย ธนาคารออมสิน และธนาคารเพื่อการเกษตรและสหกรณ์ โดยจะเริ่มใช้จ่ายได้ตามรอบการยืนยันตัวตนสำเร็จ ได้แก่ ผู้ที่ยืนยันสำเร็จระหว่างวันที่ 27 มี.ค. – 26 เม.ย. ใช้สิทธิได้วันที่ 1 พ.ค. ระหว่างวันที่ 27 เม.ย. – 26 พ.ค. ใช้สิทธิได้วันที่ 1 มิ.ย. ระหว่างวันที่ 27 พ.ค. – 26 มิ.ย. ใช้สิทธิได้วันที่ 1 ก.ค. และยืนยันสำเร็จวันที่ 27 มิ.ย.
เป็นต้นไป ใช้สิทธิได้วันที่ 1 ส.ค.2566 สอบถามข้อมูลเพิ่มเติมได้ที่ศูนย์ลูกค้าสัมพันธ์บัตรสวัสดิการแห่งรัฐ
โทร. 0-2109-2345 เวลา 08.30 – 17.30 น.
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/66929