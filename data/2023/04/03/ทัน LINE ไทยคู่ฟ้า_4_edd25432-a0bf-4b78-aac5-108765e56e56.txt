รัฐบาลไทย-ข่าวทำเนียบรัฐบาล-ชวนโหลดแอปฯ Thai Consular ก่อนเดินทางไปต่างประเทศ ช่องทางขอความช่วยเหลือเมื่อมีเหตุด่วน


วันจันทร์ที่ 3 เมษายน 2566
ชวนโหลดแอปฯ Thai Consular ก่อนเดินทางไปต่างประเทศ ช่องทางขอความช่วยเหลือเมื่อมีเหตุด่วน
.....
รัฐบาลมีความห่วงใยประชาชนในช่วงวันหยุดยาวเทศกาลสงกรานต์ที่จะมาถึงนี้ คาดว่าจะมีประชาชนเดินทางท่องเที่ยวทั้งในและต่างประเทศจำนวนมาก สำหรับผู้ที่วางแผนจะเดินทางไปต่างประเทศ ขอให้ศึกษาและปฏิบัติตามแนวทางที่กระทรวงการต่างประเทศได้มีข้อแนะนำ โดยให้ตรวจสอบเงื่อนไขการเข้าประเทศของประเทศปลายทาง ศึกษาข้อมูลกฎหมายข้อห้ามต่าง ๆ รวมทั้งเอกสารและหนังสือเดินทางของตนให้พร้อม
.
ขณะเดียวกัน ก่อนออกเดินทาง แนะนำให้ผู้เดินทางดาวน์โหลดแอปพลิเคชัน Thai Consular ซึ่งมีข้อมูลด้านการบริการต่าง ๆ ของกรมการกงสุล และรายละเอียดหมายเลขโทรศัพท์ติดต่อสถานเอกอัครราชทูตไทย (สอท.) สถานกงสุลใหญ่ (สกญ.) ในประเทศต่าง ๆ อย่างครบถ้วน
.
กรณีมีปัญหาเกิดเหตุด่วนต้องการความช่วยเหลือ สามารถขอรับความช่วยเหลือได้ผ่านเมนู SOS ในแอปพลิเคชัน หรือประสานหมายเลขสายด่วนของสถานเอกอัครราชทูตไทย และ สถานกงสุลใหญ่ ในประเทศนั้น ๆ แม้หลายแห่งจะปิดทำการช่วงเทศกาลสงกรานต์ แต่ชาวไทยในต่างประเทศท่านสามารถติดต่อสายด่วนทุกแห่งได้ ส่วนในประเทศไทยสามารถติดต่อสายด่วนกรมการกงสุลที่เบอร์ 0 2572 8442 ตลอด 24 ชั่วโมง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66914