รัฐบาลไทย-ข่าวทำเนียบรัฐบาล-รฟท. ชวนเที่ยวสุดสัปดาห์ เปิดประสบการณ์ย้อนรอยประวัติศาสตร์ กับ KIHA 183 รถไฟไทย สไตล์ญี่ปุ่น


วันจันทร์ที่ 3 เมษายน 2566
รฟท. ชวนเที่ยวสุดสัปดาห์ เปิดประสบการณ์ย้อนรอยประวัติศาสตร์ กับ KIHA 183 รถไฟไทย สไตล์ญี่ปุ่น
.....
การรถไฟแห่งประเทศไทย (รฟท.) จัดโปรแกรมท่องเที่ยวกับขบวนรถไฟ KIHA 183 ภายใต้แนวคิด “ย้อนรอยประวัติศาสตร์” เปิดประสบการณ์ให้นักท่องเที่ยวสัมผัสการท่องเที่ยวในรูปแบบรถไฟไทย สไตล์ญี่ปุ่น โดยมีรายละเอียดกิจกรรม ดังนี้
.
- วันที่ 1-2 เม.ย.66 แต่งกายย้อนยุค นั่งรถไฟ KIHA183 เที่ยวงานแก่งคอย ย้อนรอยอดีตสงครามโลกครั้งที่ 2
- วันที่ 8-9 เม.ย.66 นั่งรถไฟ KIHA183 ย้อนรอยประวัติศาสตร์เมืองแปดริ้ว เติมความหวาน ในวันมะม่วงและของดีเมืองแปดริ้ว
- วันที่ 22 - 23 เม.ย.66 นั่งรถไฟ KIHA 183 แต่งชุดไทย แลหาพี่หมื่น ตามหาออเจ้า ที่กรุงเก่าอโยธยา
- วันที่ 29 - 30 เม.ย.66 นั่งรถไฟ KIHA 183 เที่ยวเมืองอาร์ต ราชบุรี ชมเชิดหนังใหญ่ – เพ้นท์โอ่ง (มังกร)
.
รถไฟ KIHA เป็นรถไฟดีเซลราง จากประเทศญี่ปุ่นซึ่ง รฟท. รับมอบมาจำนวน 17 คัน และได้ปรับปรุงดัดแปลงให้มีสิ่งอำนวยความสะดวกครบครัน มีดีไซน์ความเป็นญี่ปุ่น ปัจจุบัน ใช้นำร่องท่องเที่ยวเส้นทางระยะสั้น เช่น ฉะเชิงเทรา ราชบุรี และเพชรบุรี โดยในเดือน พ.ค.66 จะมีโปรแกรมท่องเที่ยวในแนวคิด ผจญภัยเหนือสายน้ำ เดือน มิ.ย.66 แนวคิด Save The World รักษ์โลก รัก(ของ)เรา ผู้สนใจติดตามข้อมูลการท่องเที่ยวได้ที่ เฟซบุ๊กแฟนเพจทีมอาร์การรถไฟแห่งประเทศไทย สอบถามเพิ่มเติมได้ที่ศูนย์บริการลูกค้าสัมพันธ์ โทร.1690 ตลอด 24 ชม.
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66943