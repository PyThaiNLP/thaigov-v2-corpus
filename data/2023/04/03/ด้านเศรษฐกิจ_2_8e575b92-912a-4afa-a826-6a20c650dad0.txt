รัฐบาลไทย-ข่าวทำเนียบรัฐบาล-“ปลัดณัฐพล” เปิดงาน DIPROM RUN MINI MARATHON 2023


วันจันทร์ที่ 3 เมษายน 2566
03/04/2566
พิมพ์
“ปลัดณัฐพล” เปิดงาน DIPROM RUN MINI MARATHON 2023
ปลัดกระทรวงอุตสาหกรรมเปิดงาน DIPROM RUN MINI MARATHON 2023
จ.นครปฐม 2 เมษายน 2566 - ดร.ณัฐพล รังสิตพล ปลัดกระทรวงอุตสาหกรรม ให้เกียรติเป็นประธานเปิดกิจกรรม DIPROM RUN MINI MARATHON 2023 ร่วมด้วย นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายภาสกร ชัยรัตน์ ผู้ตรวจราชการกระทรวงอุตสาหกรรม นายใบน้อย สุวรรณชาตรี อธิบดีกรมส่งเสริมอุตสาหกรรม คณะผู้บริหารและเจ้าหน้าที่กระทรวงอุตสาหกรรม (MIND) และนักวิ่งบุคคลทั่วไปจำนวนมาก เข้าร่วมกิจกรรมดังกล่าว ณ สวนพุทธมณฑล อำเภอพุทธมณฑล
สำหรับกิจกรรม DIPROM RUN MINI MARATHON 2023 จัดโดย ดีพร้อม (DIPROM) หรือกรมส่งเสริมอุตสาหกรรม ซึ่งแบ่งเป็น 3 ระยะทาง ได้แก่ 1. เดิน-วิ่ง 3 กม. 2. Fun Run 5 กม. และ 3. MINI MARATHON 10.5 กม. โดยมีข้าราชการและเจ้าหน้าที่ MIND นักวิ่งบุคคลทั่วไป และประชาชนที่สนใจเข้าร่วมกว่า 1,300 คน ทั้งนี้ กิจกรรมดังกล่าวจัดขึ้นเพื่อจัดหารายได้เข้ากองทุนสวัสดิการดีพร้อม สำหรับนำไปดำเนินกิจกรรมอันเป็นประโยชน์ต่อเจ้าหน้าที่ดีพร้อม และสนับสนุนกิจกรรมการกุศลและสาธารณประโยชน์ต่าง ๆ ต่อไป ### PR.DIPROM (กลุ่มประชาสัมพันธ์ สำนักงานเลขานุการกรม กรมส่งเสริมอุตสาหกรรม) รายงาน/ภาพข่าว

ที่มา : https://www.thaigov.go.th/news/contents/details/66898