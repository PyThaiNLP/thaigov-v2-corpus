รัฐบาลไทย-ข่าวทำเนียบรัฐบาล-"โนราห์เมืองลุงเทิดพระเกียรติกรมสมเด็จพระเทพรัตนราชสุดาฯ" มท.1 เปิดโครงการส่งเสริมศิลปวัฒนธรรมพื้นบ้าน การแสดงมโนราห์ "สืบสานศิลป์ถิ่นโนรา อนุรักษ์มรดกไทย" จ.พัทลุง เฉลิมพระเกียรติ


วันจันทร์ที่ 3 เมษายน 2566
02/04/2566
พิมพ์
"โนราห์เมืองลุงเทิดพระเกียรติกรมสมเด็จพระเทพรัตนราชสุดาฯ" มท.1 เปิดโครงการส่งเสริมศิลปวัฒนธรรมพื้นบ้าน การแสดงมโนราห์ "สืบสานศิลป์ถิ่นโนรา อนุรักษ์มรดกไทย" จ.พัทลุง เฉลิมพระเกียรติ
"โนราห์เมืองลุงเทิดพระเกียรติกรมสมเด็จพระเทพรัตนราชสุดาฯ" มท.1 เปิดโครงการส่งเสริมศิลปวัฒนธรรมพื้นบ้าน การแสดงมโนราห์ "สืบสานศิลป์ถิ่นโนรา อนุรักษ์มรดกไทย" จ.พัทลุง เฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี
"โนราห์เมืองลุงเทิดพระเกียรติกรมสมเด็จพระเทพรัตนราชสุดาฯ" มท.1 เปิดโครงการส่งเสริมศิลปวัฒนธรรมพื้นบ้าน การแสดงมโนราห์ "สืบสานศิลป์ถิ่นโนรา อนุรักษ์มรดกไทย" จังหวัดพัทลุง เฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสมหามงคลเฉลิมพระชนมพรรษา 68 พรรษา 2 เมษายน 2566
วันนี้ (2 เม.ย. 2566) เวลา 16.00 น. ที่บริเวณสนามหน้าศาลากลางจังหวัดพัทลุง อำเภอเมืองพัทลุง จังหวัดพัทลุง พลเอก ประยุทธ์ จันทร์โอชา นายกรัฐมนตรี มอบหมายให้ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานในพิธีเปิดโครงการส่งเสริมศิลปวัฒนธรรมพื้นบ้าน การแสดงมโนราห์ "สืบสานศิลป์ถิ่นโนรา อนุรักษ์มรดกไทย" ประจำปี พ.ศ. 2566 เฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสมหามงคลทรงเจริญพระชนมายุครบ 68 พรรษา 2 เมษายน 2566 พร้อมรับชมการแสดงมโนราห์จากนักแสดงโนราห์ จำนวน 570 ชีวิต โดยมี นายนริศ ขำนุรักษ์ รัฐมนตรีช่วยว่าการกระทรวงมหาดไทย นายโชตินรินทร์ เกิดสม รองปลัดกระทรวงมหาดไทย นายพิเชษฐ์ ปาณะพงศ์ ผู้ตรวจราชการกระทรวงมหาดไทย นายบุญธรรม หอไพบูลย์สกุล รองอธิบดีกรมที่ดิน นายสมศักดิ์ เจริญไพฑูรย์ รองอธิบดีกรมการปกครอง นายเธียรชัย ชูกิตติวิบูลย์ รองอธิบดีกรมป้องกันและบรรเทาสาธารณภัย นายเอกวิทย์ มีเพียร รองอธิบดีกรมส่งเสริมการปกครองท้องถิ่น ว่าที่ร้อยเอก ธีรพงศ์ ครุธดิลกานันท์ รองอธิบดีกรมโยธาธิการและผังเมือง นายชูชีพ พงษ์ไชย รองอธิบดีกรมการพัฒนาชุมชน นางสาวปาณิศรา กาญจนะจิตรา ผู้ช่วยปลัดกระทรวงมหาดไทย ร่วมรับชม โดยมี นางนิศากร วิศิษฏ์สรอรรถ ผู้ว่าราชการจังหวัดพัทลุง นายฉัตรชัย อุสาหะ นายก้องสกุล จันทราช รองผู้ว่าราชการจังหวัดพัทลุง นายวิสุทธิ์ ธรรมเพชร นายกองค์การบริหารส่วนจังหวัดพัทลุง หัวหน้าส่วนราชการประจำจังหวัดพัทลุง เจ้าหน้าที่ที่เกี่ยวข้อง และประชาชนชาวพัทลุงจำนวนมาก ให้การต้อนรับและร่วมงาน
พลเอก อนุพงษ์ เผ่าจินดา รัฐมนตรีว่าการกระทรวงมหาดไทย กล่าวว่า ตนรู้สึกยินดีและเป็นเกียรติอย่างยิ่งที่ได้เดินทางมาเป็นประธานในพิธีเปิดงานส่งเสริมศิลปวัฒนธรรมพื้นบ้านการแสดงมโนราห์ "สืบสานศิลป์ถิ่นโนรา อนุรักษ์มรดกไทย" เฉลิมพระเกียรติ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสมหามงคลทรงเจริญพระชนมายุครบ 68 พรรษา 2 เมษายน 2566 ซึ่งการจัดงานในครั้งนี้ นับเป็นความภาคภูมิใจและน่าชื่นชมยินดีเป็นอย่างยิ่ง ของพี่น้องประชาชนชาวจังหวัดพัทลุง ที่ทุกภาคส่วนได้เข้ามามีส่วนร่วมในการ ส่งเสริม สืบสาน และอนุรักษ์ศิลปวัฒนธรรมและภูมิปัญญาท้องถิ่น อันเป็นเอกลักษณ์โดดเด่นของภาคใต้ โดยเฉพาะ"มโนราห์" ซึ่งได้รับการขึ้นทะเบียน เป็นมรดกโลกภูมิปัญญาทางวัฒนธรรมจากองค์การเพื่อการศึกษา วิทยาศาสตร์ และวัฒนธรรมแห่งสหประชาชาติ (UNESCO) และจังหวัดพัทลุง ก็ถือเป็นถิ่นกำเนิดของมโนราห์อีกด้วย
"ขอขอบคุณผู้ว่าราชการจังหวัดพัทลุง นายกองค์การบริหารส่วนจังหวัดพัทลุง ท่านผู้มีเกียรติ ตลอดถึงพี่น้องประชาชนชาวจังหวัดพัทลุงทุกท่าน ที่มาร่วมให้การต้อนรับอย่างอบอุ่น และสิ่งที่ประเมินค่าไม่ได้ในวันนี้ คือ น้ำใจของพี่น้องประชาชนชาวพัทลุงที่มาร่วมกันทำการแสดงมโนราห์ ฟ้อนรำด้วยหัวใจและจิตวิญญาณอย่างพร้อมเพรียงและงดงาม" มท.1 กล่าว
นางนิศากร วิศิษฏ์สรอรรถ ผู้ว่าราชการจังหวัดพัทลุง กล่าวว่า ในนามของส่วนราชการ หน่วยงาน องค์กรภาครัฐ ภาคเอกชน และประชาชนชาวจังหวัดพัทลุง ขอขอบพระคุณท่าน พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นอย่างสูงที่ได้กรุณาให้เกียรติมาเป็นประธานในพิธีเปิดงาน และได้เดินทางมาเยือนจังหวัดพัทลุงในวันนี้ ซึ่งจังหวัดพัทลุงของเรามีคำขวัญประจำจังหวัด ที่ว่า "เมืองหนังโนรา อู่นาข้าว พราวน้ำตก แหล่งนกน้ำ ทะเลสาบงาม เขาอกทะลุ น้ำพุร้อน" ซึ่งสะท้อนให้เห็นถึงความเป็นพัทลุง ทั้งในเรื่องของทรัพยากรธรรมชาติ ที่มีความหลากหลายและอุดมสมบูรณ์ มีแหล่งท่องเที่ยวทางธรรมชาติที่สวยงามมากมาย ทั้งเขาป่า นา เล และสิ่งสำคัญคือ เรามีศิลปวัฒนธรรม ภูมิปัญญาท้องถิ่น ตลอดถึงวิถีชีวิตที่มีความเป็นเอกลักษณ์โดดเด่น
"จังหวัดพัทลุง ถือว่าเป็นเมืองถิ่นกำเนิดของหนังตะลุงและโดยเฉพาะอย่างยิ่งมโนราห์ ซึ่งองค์การศึกษาวิทยาศาสตร์และวัฒนธรรมแห่งสหประชาชาติ (UNESCO) ได้มีมติให้ขึ้นทะเบียน “โนรา” หรือ “Nora, Dance Drama in Southern Thailand” ในบัญชีรายการตัวแทนมรดกวัฒนธรรมที่จับต้องไม่ได้ของมนุษยชาติ (Representative List of the Intangible Cultural Heritage of Humanity – บัญชี RL) ภายใต้อนุสัญญาว่าด้วยการสงวนรักษามรดกวัฒนธรรมที่จับต้องไม่ได้ ค.ศ. 2003 (2003 Convention for the Safeguarding of the Intangible Cultural Heritage) นับเป็นความภาคภูมิใจอย่างยิ่งของจังหวัดพัทลุง" ผวจ.พัทลุง กล่าว
นายวิสุทธิ์ ธรรมเพชร นายกองค์การบริหารส่วนจังหวัดพัทลุง กล่าวว่า ขอขอบพระคุณท่านพลเอก อนุพงษ์ เผ่าจินดา รัฐมนตรีว่าการกระทรวงมหาดไทยเป็นอย่างสูง ที่ได้กรุณาให้เกียรติเดินทางมาเป็นประธานในพิธีเปิดงานส่งเสริมศิลปวัฒนธรรมพื้นบ้านการแสดงมโนราห์ "สืบสานศิลป์ถิ่นโนรา อนุรักษ์มรดกไทย" ประจำปี 2566 ในวันนี้ ซึ่งองค์การบริหารส่วนจังหวัดพัทลุง ร่วมกับชมรมศิลปินพื้นบ้าน สำนักงานวัฒนธรรมจังหวัดพัทลุง หน่วยงาน องค์กร ภาครัฐ ภาคเอกชนและประชาชน ได้กำหนดจัดงานในระหว่างวันที่ 1-10 เมษายน 2566 โดยมีวัตถุประสงค์ 1) เพื่อเฉลิมพระเกียรติสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสมหามงคลทรงเจริญพระชนมายุครบ 68 พรรษา 2 เมษายน 2566 2) เพื่อส่งเสริม สืบสาน และอนุรักษ์ศิลปวัฒนธรรมพื้นบ้านการแสดงมโนราห์อันเป็นมรดกโลก ให้คงอยู่สืบไปโดยมีกิจกรรมต่างๆ ประกอบด้วย การแข่งขันมโนราห์ชิงถ้วยพระราชทานฯ การแสดงของคณะหนังตะลุง การแสดงวงดนตรีลูกทุ่งนักเรียน นิทรรศการเฉลิมพระเกียรติฯ การแสดงสินค้า OTOP และกิจกรรมถนนคนเดินการกระตุ้นเศรษฐกิจ

ที่มา : https://www.thaigov.go.th/news/contents/details/66894