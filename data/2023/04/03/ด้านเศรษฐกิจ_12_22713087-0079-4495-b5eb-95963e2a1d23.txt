รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เป็นประธานในการประชุมหารือแนวทางการช่วยเหลือกลุ่มเกษตรกรที่ทำการเกษตรในเขื่อนอุบลรัตน์ จังหวัดขอนแก่น ครั้งที่ 1/2566 


วันจันทร์ที่ 3 เมษายน 2566
รองปลัดกระทรวงเกษตรและสหกรณ์เป็นประธานในการประชุมหารือแนวทางการช่วยเหลือกลุ่มเกษตรกรที่ทำการเกษตรในเขื่อนอุบลรัตน์ จังหวัดขอนแก่น ครั้งที่ 1/2566
รองปลัดกระทรวงเกษตรและสหกรณ์เป็นประธานในการประชุมหารือแนวทางการช่วยเหลือกลุ่มเกษตรกรที่ทำการเกษตรในเขื่อนอุบลรัตน์ จังหวัดขอนแก่น ครั้งที่ 1/2566
วันจันทร์ที่ 3 เมษายน พ.ศ. 2566 เวลา 09.30 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานในการประชุมหารือแนวทางการช่วยเหลือกลุ่มเกษตรกรที่ทำการเกษตรในเขื่อนอุบลรัตน์ จังหวัดขอนแก่น ครั้งที่ 1/2566 ณ ห้องประชุมกระทรวงเกษตรและสหกรณ์ 135 และผ่านสื่ออิเล็กทรอนิกส์ โดยมีนายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ และหน่วยงานในสังกัดกระทรวงเกษตรและสหกรณ์ที่เกี่ยวข้อง เข้าร่วมประชุมฯ
การประชุมดังกล่าว เพื่อพิจารณาแนวทางการช่วยเหลือกลุ่มเกษตรกรที่ทำการเกษตรในเขื่อนอุบลรัตน์ จังหวัดขอนแก่น กรณีผู้ประสบภัยอำเภอหนองเรือในเขตพื้นที่ กฟผ. โดยได้มอบหมายให้เกษตรจังหวัดขอนแก่นทำหนังสือหารือองค์กรปกครองส่วนท้องถิ่นในการเยียวยาเกษตรกร, หารือกับการไฟฟ้าฝ่ายผลิตในการจัดทำโครงการเพื่อช่วยเหลือเกษตรกร (ปรับเปลี่ยนอาชีพ ชนิดพืชที่ปลูกเพื่อหลีกเลี่ยงช่วงเกิดอุทกภัย) และให้ทำความเข้าใจกับเกษตรกรและหน่วยงานอื่นๆ ในพื้นที่ ในเรื่องการให้ความช่วยเหลือผู้ประสบภัยตามระเบียบกระทรวงการคลังต่อไป

ที่มา : https://www.thaigov.go.th/news/contents/details/66939