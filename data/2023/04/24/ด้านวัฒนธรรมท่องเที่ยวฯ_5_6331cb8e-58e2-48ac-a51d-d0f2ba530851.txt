รัฐบาลไทย-ข่าวทำเนียบรัฐบาล-​วธ. ชวนท่องเที่ยวเชิงวัฒนธรรมที่วัดประยุรฯ ไหว้พระรับพร ย้อนวันวาน สารพันอาหารย่านกะดีจีน – คลองสาน ภายใต้งาน “ใต้ร่มพระบารมี 241 ปี กรุงรัตนโกสินทร์” 


วันจันทร์ที่ 24 เมษายน 2566
​วธ. ชวนท่องเที่ยวเชิงวัฒนธรรมที่วัดประยุรฯ ไหว้พระรับพร ย้อนวันวาน สารพันอาหารย่านกะดีจีน – คลองสาน ภายใต้งาน “ใต้ร่มพระบารมี 241 ปี กรุงรัตนโกสินทร์”
​วธ. ชวนท่องเที่ยวเชิงวัฒนธรรมที่วัดประยุรฯ ไหว้พระรับพร ย้อนวันวาน สารพันอาหารย่านกะดีจีน – คลองสาน ภายใต้งาน “ใต้ร่มพระบารมี 241 ปี กรุงรัตนโกสินทร์” ชมการสาธิตอาหาร ช้อปผลิตภัณฑ์วัฒนธรรม ประกวดอาหาร ละครชาตรี ปั่นจักรยานเที่ยววัดยามค่ำคืน
วธ. ชวนท่องเที่ยวเชิงวัฒนธรรมที่วัดประยุรฯ ไหว้พระรับพร ย้อนวันวาน สารพันอาหารย่านกะดีจีน – คลองสาน ภายใต้งาน “ใต้ร่มพระบารมี 241 ปี กรุงรัตนโกสินทร์” ชมการสาธิตอาหาร ช้อปผลิตภัณฑ์วัฒนธรรม ประกวดอาหาร ละครชาตรี ปั่นจักรยานเที่ยววัดยามค่ำคืน กระตุ้นเศรษฐกิจชุมชน ถึง 25 เม.ย.นี้
วันที่ 22 เมษายน 2566 เวลา 18.00 น. นายอิทธิพล  คุณปลื้ม รัฐมนตรีว่าการกระทรวงวัฒนธรรม เป็นประธานพิธีเปิดงานวัดพัฒนาประชาคม ไหว้พระรับพร ย้อนวันวาน สารพันอาหาร ย่านกะดีจีน-คลองสาน ภายใต้งานใต้ร่มพระบารมี 241 ปี กรุงรัตนโกสินทร์ โดยมีพระพรหมบัณฑิต (ประยูร ธมมจิตโต) เจ้าอาวาสวัดประยุรวงศาวาสวรวิหาร กล่าวสัมโมทนียกถา มีนายดอน  ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศ นางยุพา ทวีวัฒนะกิจบวร ปลัดกระทรวงวัฒนธรรม นางสุกัญญา ประจวบเหมาะ ประธานสภาสตรีแห่งชาติในพระบรมชินูปถัมภ์ ดร.วิษณุ ธัญญอนันต์ รองเลขาธิการสภาประมุขบาทหลวง โรมันคาทอลิกแห่งประเทศไทย ตัวแทนผู้นำศาสนาคริสต์ ผู้บริหารกระทรวงวัฒนธรรม ข้าราชการ เครือข่ายชุมชน ประชาชน และนักท่องเที่ยว เข้าร่วม ณ วัดประยุรวงศาวาสวรวิหาร
รมว.วธ กล่าวว่า งานวัดพัฒนาประชาคม ไหว้พระรับพร ย้อนวันวาน สารพันอาหารย่านกะดีจีน – คลองสาน/ไหว้พระรับพร ภายใต้งาน “ใต้ร่มพระบารมี ๒๔๑ ปี กรุงรัตนโกสินทร์” มีแนวคิดการจัดกิจกรรมทางศิลปวัฒนธรรมรูปแบบงานวัด โดยจะมีกิจกรรมที่น่าสนใจมากมาย อาทิ การไหว้พระรับพร เสริมสิริมงคล การสาธิตภูมิปัญญาด้านอาหาร และการจำหน่ายผลิตภัณฑ์ทางวัฒนธรรม  การประกวดอาหารสามศาสน์ การประกวดละครชาตรี  รวมถึงกิจกรรมท่องเที่ยวเชิงวัฒนธรรม “ปั่นจักรยานเที่ยววัดยามค่ำคืน” ผ่านเส้นทางวัดประยุรวงศาวาส วัดอนงคาราม และวัดพิชยญาติการาม ผ่านจุดประวัติศาสตร์สำคัญ ๆ ในย่านกะดีจีน – คลองสาน ถือเป็นการสืบสานงานศาสนา ศิลปวัฒนธรรม และกระตุ้นเศรษฐกิจชุมชน
นายอิทธิพล กล่าวอีกว่า ในแต่ละวันภายในงานจะมีการแสดงศิลปวัฒนธรรมที่น่าสนใจ โดยจะแบ่งออกเป็น ๓ เวที ดังนี้ เวทีกลาง (ลานหน้าพระวิหาร) เวทีการแสดงในเขามอและลานเขามอ และเวทีประกวดละครชาตรี (ลานหน้าพระบรมธาตุเจดีย์) โดยมีการแสดงชุด “วิจิตรรัตนโกสินทร์ ถิ่นคลองสามย่านกะดีจีน” โดยกองทัพเรือ มีการแสดงโปงลาง, การแสดงวงดนตรีร่วมสมัยวงใหญ่ “วงคอนเทม” ,การบรรเลงเพลงมโหรี, การแสดงรำเบิกโรงละครชาตรี การแสดงละครชาตรี จากคณะฯ ซึ่งได้รับถ้วยพระราชทานเมื่อปีพุทธศักราช ๒๕๖๕, การแสดงของนักศึกษาจากวิทยาลัยอาชีวศึกษา การแสดงวงออร์เคสตรา, การแสดงของศิลปินอาวุโส นักร้อง และนักแสดง, การแสดงวงดนตรี ซี ยู แบนด์, การแสดงบรรเลงดนตรีไทยผสมเครื่องสาย ,การแสดงละครนอก เรื่อง สุวรรณหงส์, การแสดงพื้นบ้านชุดเพลงอีแซว, การแสดงวงดนตรีลูกทุ่ง
ทั้งนี้ วธ. ขอเชิญชวนประชาชนมาสัมผัสบรรยากาศความเป็นไทย ฟรีตลอดเวลาการจัดงาน “ใต้ร่มพระบารมี 241 ปี กรุงรัตนโกสินทร์” ตั้งแต่วันนี้ไปจนถึงวันที่ 25 เมษายน 2566 สำหรับกิจกรรมสำคัญอีกมากมาย มีการเปิดแหล่งเรียนรู้ วัดและพิพิธภัณฑ์รวม 21 แห่งรอบเกาะรัตนโกสินทร์ ให้เด็ก เยาวชน พุทธศาสนิกชนไหว้พระรับพร เสริมสิริมงคล ทำบุญ และศึกษาเรียนรู้ 21 แห่ง ได้แก่ 1.พระบรมมหาราชวัง 2.พิพิธภัณฑสถานแห่งชาติ พระนคร และโรงละครแห่งชาติ 3.สวนสันติชัยปราการ 4.พิพิธบางลำพู 5.วัดบวรนิเวศวิหาร 6.พิพิธภัณฑ์ตำรวจ วังปารุสกวัน 7.วัดเบญจมบพิตรดุสิตวนาราม 8.วัดชนะสงคราม 9.พิพิธภัณฑ์เหรียญกษาปณานุรักษ์ 10.วัดสระเกศ 11.หอศิลป์ร่วมสมัยราชดำเนิน 12.วัดราชนัดดาราม 13.วัดสุทัศนเทพวราราม 14.วัดประยุรวงศาวาส 15.วัดพระเชตุพนวิมลมังคลาราม 16. มิวเซียมสยาม 17.วัดราชประดิษฐสถิตมหาสีมาราม 18.วัดราชบพิธสถิตมหาสีมาราม 19.พิพิธภัณฑ์ศาลาว่าการกลาโหม 20.ศาลหลักเมืองกรุงเทพมหานคร และ 21.วัดมหาธาตุยุวราชรังสฤษฎิ์ โดยมีรถ ขสมก.และรถรางนำชม บริการรับ - ส่ง ตามจุดต่างๆ สอบถามรายละเอียด ได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/67575