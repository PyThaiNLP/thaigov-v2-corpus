รัฐบาลไทย-ข่าวทำเนียบรัฐบาล-เตือนประชาชนระวังการจำหน่ายยาเสพติดแบบใหม่บรรจุในซองเครื่องดื่ม


วันจันทร์ที่ 24 เมษายน 2566
เตือนประชาชนระวังการจำหน่ายยาเสพติดแบบใหม่บรรจุในซองเครื่องดื่ม
วันเสาร์ที่ 22 เมษายน 2566
ต่อจากนี้ไป ขอเชิญรับฟังไทยคู่ฟ้า
สำนักงานป้องกันและปราบปรามยาเสพติด
ตรวจพบการลักลอบจำหน่ายยาอีบดบรรจุในซองเครื่องดื่มเกลือแร่ ซองคอลลาเจน และซองกาแฟ
ในโลกโซเชียลมีเดีย จึงแจ้งเตือนประชาชนอย่าสั่งซื้อและอย่าแชร์โพส
เนื่องจากการแชร์โฆษณายาเสพติดมีโทษจำคุก 2 ปี ปรับ 2 แสนบาท หรือทั้งจำทั้งปรับ ทั้งนี้ ยาอี
มีฤทธิ์ทำลายระบบประสาท ผู้ใช้จะมีการนอนหลับผิดปกติ รู้สึกหดหู่เศร้าหมอง
ใช้เป็นเวลานานจะซึมเศร้าและมีแนวโน้มฆ่าตัวตายสูงกว่าปกติ
ประชาชนที่พบบุคคลใกล้ชิดมีพฤติกรรมเสี่ยงใช้ยาเสพติด ขอรับคำปรึกษาได้ที่ สายด่วนบำบัดยาเสพติด
1165 หรือพาเข้ารับการบำบัดได้ที่ สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี
จ.ปทุมธานี และโรงพยาบาลธัญญารักษ์ในภูมิภาคทั้ง 6 แห่ง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/67564