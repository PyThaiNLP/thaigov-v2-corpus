รัฐบาลไทย-ข่าวทำเนียบรัฐบาล-ทส. ลงพื้นที่ติดตามสถานการณ์ ไฟป่า หมอกควัน และฝุ่น PM 2.5 จ.เชียงราย ย้ำ ยกระดับการปฏิบัติงาน เฝ้าระวังทุกพื้นที่โดยเฉพาะกลางคืน


วันจันทร์ที่ 24 เมษายน 2566
ทส. ลงพื้นที่ติดตามสถานการณ์ ไฟป่า หมอกควัน และฝุ่น PM 2.5 จ.เชียงราย ย้ำ ยกระดับการปฏิบัติงาน เฝ้าระวังทุกพื้นที่โดยเฉพาะกลางคืน
ทส. ลงพื้นที่ติดตามสถานการณ์ ไฟป่า หมอกควัน และฝุ่น PM 2.5 จ.เชียงราย ย้ำ ยกระดับการปฏิบัติงาน เฝ้าระวังทุกพื้นที่โดยเฉพาะกลางคืน
ทส. ลงพื้นที่ติดตามสถานการณ์ ไฟป่า หมอกควัน และฝุ่น PM 2.5 จ.เชียงราย ย้ำ ยกระดับการปฏิบัติงาน เฝ้าระวังทุกพื้นที่โดยเฉพาะกลางคืน
วันที่ 23 เมษายน 2566 เวลา 11.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายจตุพร บุรุษพัฒน์ ปลัดกระทรวงฯ และคณะ ร่วมประชุมติดตามสถานการณ์การแก้ไขปัญหาไฟป่า หมอกควัน และฝุ่นละอองขนาดเล็ก PM 2.5 ในพื้นที่จังหวัดเชียงราย โดยมี นายพุฒิพงศ์ ศิริมาตย์ ผู้ว่าราชการจังหวัดเชียงราย พร้อมด้วยหัวหน้าส่วนราชการหน่วยงานในสังกัดกระทรวงทรัพยากรธรรมชาติและสิ่งแวดล้อม และในพื้นที่ให้การต้อนรับและเข้าประชุม ณ ห้องประชุมธรรมลังกา ชั้น 3 ศาลากลางจังหวัดเชียงราย  จากนั้น รมว.ทส. และคณะ ได้ขึ้นเฮลิคอปเตอร์บินตรวจสถานการณ์ไฟป่าบริเวณท้องที่อำเภอแม่สาย อำเภอแม่จัน อำเภอเมือง อำเภอแม่สรวย (แนวเขาขุนน้ำนางนอน ดอยตุง ดอยจระเข้ ท้องที่ตำบลแม่ยาว ตำบลห้วยชมพู ตำบลวาวี ตำบลแม่สรวย)
ทั้งนี้ รมว.ทส. ได้ขอความร่วมมือให้ทางจังหวัดจัดชุดหน่วยรักษาความปลอดภัยลาดตระเวนในพื้นที่ โดยเฉพาะในพื้นที่เฝ้าระวังพิเศษ และพื้นที่เกิดเหตุซ้ำซาก ครอบคลุมพื้นที่ เมือง ป่า เกษตร ตรวจค้น คุมเข้ม คนเข้า – ออก โดยเฉพาะช่วงเวลากลางคืน ยกระดับมาตรการต่าง ๆ สร้างหน่วยประชาสัมพันธ์กับชุมชนในการสร้างจิตสำนึก พร้อมสื่อสารเชิงรุกเพื่อการมีส่วนร่วมกับประชาชนให้ร่วมกันเป็นหูเป็นตาในการแจ้งเหตุเกิดไฟป่าหรือการเผาในที่โล่ง และเร่งรัดแนวทางปฏิบัติตั้งแต่ระดับจังหวัดจนถึงระดับหมู่บ้าน เพื่อมุ่งสร้างความเป็นอยู่และคุณภาพชีวิตที่ดี อากาศที่ดี ให้กับประชาชนในพื้นที่ต่อไป

ที่มา : https://www.thaigov.go.th/news/contents/details/67552