รัฐบาลไทย-ข่าวทำเนียบรัฐบาล-วธ.พร้อมจัดเต็มความยิ่งใหญ่ “งานใต้ร่มพระบารมี 241 ปี กรุงรัตนโกสินทร์” ชวนประชาชน นักท่องเที่ยว สวมใส่ชุดไทยย้อนยุค เข้าชมแหล่งเรียนรู้ 21 แห่งรอบเกาะรัตนโกสินทร์ 


วันจันทร์ที่ 24 เมษายน 2566
วธ.พร้อมจัดเต็มความยิ่งใหญ่ “งานใต้ร่มพระบารมี 241 ปี กรุงรัตนโกสินทร์” ชวนประชาชน นักท่องเที่ยว สวมใส่ชุดไทยย้อนยุค เข้าชมแหล่งเรียนรู้ 21 แห่งรอบเกาะรัตนโกสินทร์
วธ.พร้อมจัดเต็มความยิ่งใหญ่ “งานใต้ร่มพระบารมี 241 ปี กรุงรัตนโกสินทร์” ชวนประชาชน นักท่องเที่ยว สวมใส่ชุดไทยย้อนยุค เข้าชมแหล่งเรียนรู้ 21 แห่งรอบเกาะรัตนโกสินทร์ พร้อมชมโชว์ทางวัฒนธรรมสุดตระการตา ฟรีทุกวัน 21 – 25 เม.ย. 2566
วธ.พร้อมจัดเต็มความยิ่งใหญ่ “งานใต้ร่มพระบารมี 241 ปี กรุงรัตนโกสินทร์” ชวนประชาชน นักท่องเที่ยว สวมใส่ชุดไทยย้อนยุค เข้าชมแหล่งเรียนรู้ 21 แห่งรอบเกาะรัตนโกสินทร์ พร้อมชมโชว์ทางวัฒนธรรมสุดตระการตา ฟรีทุกวัน 21 – 25 เม.ย. 2566 ณ บริเวณรอบเกาะรัตนโกสินทร์ และ 21 เม.ย. - 7 พ.ค. 2566 ณ สวนสันติชัยปราการ
นางยุพา ทวีวัฒนะกิจบวร ปลัดกระทรวงวัฒนธรรม เปิดเผยภายหลังการประชุมคณะทำงานการจัดงานใต้ร่มพระบารมี 241 ปี กรุงรัตนโกสินทร์ เมื่อเร็วๆ นี้ว่า จากการที่รัฐบาลโดยกระทรวงวัฒนธรรม (วธ.) กำหนดจัดงานใต้ร่มพระบารมี 241 ปี กรุงรัตนโกสินทร์ ในวันที่ 21-25 เมษายน 2566 ณ พื้นที่บริเวณรอบเกาะรัตนโกสินทร์ เขตพระนครกรุงเทพมหานคร และการจัดแสดงนิทรรศการสวนแสง “แสงแห่งความภักดี ใต้ร่มพระบารมี 241 ปี กรุงรัตนโกสินทร์” ณ สวนสันติชัยปราการ ระหว่างวันที่ 21 เมษายน – 7 พฤษภาคม 2566 นั้น ขณะนี้ วธ. หน่วยงานภาครัฐ ภาคเอกชน และหน่วยงานในสังกัดของวธ. เตรียมความพร้อมเรียบร้อย ในการนำกิจกรรมทางศาสนา ศิลปะและวัฒนธรรม ในทุกมิติมานำเสนอให้ประชาชนได้เรียนรู้ประวัติศาสตร์แห่งกรุงรัตนโกสินทร์ และความหลากหลายของสังคมไทย รวมทั้งส่งเสริมสนับสนุนการท่องเที่ยวที่เกิดจากมรดกศิลปวัฒนธรรมไทย
ปลัด วธ. กล่าวอีกว่า ในที่ประชุมได้มีติดตามการดำเนินงานของคณะงานการจัดงานใต้ร่มพระบารมี 241 ปี
กรุงรัตนโกสินทร์ ของหน่วยงานระดับกอง ศูนย์ กลุ่ม เพื่อให้การปฏิบัติงานเป็นไปด้วยความเรียบร้อยและบรรลุวัตถุประสงค์ ขณะนี้มีความพร้อมอย่างเต็มที่ อาทิ ฝ่ายพิธีการ ฝ่ายจัดการแสดง ฝ่ายจัดกิจกรรมทางศาสนา
ฝ่ายสาธิตอาหาร จำหน่ายสินค้าและผลิตภัณฑ์ทางวัฒนธรรม  ฝ่ายจัดเสวนาทางวิชาการ  ฝ่ายจัดกิจกรรมงานศิลป์ร่วมสมัย และชุมชนอาเซียนใต้ร่มพระบรมโพธิสมภาร  ฝ่ายนิทรรศการ  ฝ่ายจัดกิจกรรมเที่ยวงานวัดพัฒนาประชาคม ไหว้พระย้อนวันวาน สารพันอาหารย่านกะดีจีน-คลองสาน  ฝ่ายประชาสัมพันธ์และถ่ายทอดสด ฝ่ายจัดสถานที่ ฝ่ายรักษาความปลอดภัยและจราจร  ฝ่ายติดตามและประเมินผล เป็นต้น โดยได้เน้นย้ำทุกภาคส่วนที่เกี่ยวข้องให้เตรียมพร้อมในการอำนวยความสะดวกให้แก่บริการประชาชน นักท่องเที่ยวที่เข้าร่วมงานครั้งนี้ให้ดีที่สุด และเน้นการเผยแพร่ประชาสัมพันธ์กิจกรรมต่างๆ ภายในงานไปในทุกแพลตฟอร์ม เพื่อสร้างการรับรู้ให้กับประชาชนมากที่สุด
นางยุพา กล่าวต่อไปว่า สำหรับกิจกรรมสำคัญภายในงานมีการเปิดแหล่งเรียนรู้ วัดและพิพิธภัณฑ์ 21 แห่งรอบเกาะรัตนโกสินทร์ ให้เด็ก เยาวชน พุทธศาสนิกชนไหว้พระรับพร เสริมสิริมงคล ทำบุญ และศึกษาเรียนรู้ 21 แห่ง ได้แก่ 1.พระบรมมหาราชวัง 2. พิพิธภัณฑสถานแห่งชาติ พระนคร และโรงละครแห่งชาติ 3.สวนสันติชัยปราการ
4.พิพิธบางลำพู 5.วัดบวรนิเวศวิหาร 6.พิพิธภัณฑ์ตำรวจ วังปารุสกวัน 7.วัดเบญจมบพิตรดุสิตวนาราม 8.วัดชนะสงคราม 9.พิพิธภัณฑ์เหรียญกษาปณานุรักษ์ 10.วัดสระเกศ 11.หอศิลป์ร่วมสมัยราชดำเนิน 12.วัดราชนัดดาราม 13.วัดสุทัศนเทพวราราม 14.วัดประยุรวงศาวาส 15.วัดพระเชตุพนวิมลมังคลาราม 16. มิวเซียมสยาม
17.วัดราชประดิษฐสถิตมหาสีมาราม 18.วัดราชบพิธสถิตมหาสีมาราม 19.พิพิธภัณฑ์ศาลาว่าการกลาโหม
20.ศาลหลักเมืองกรุงเทพมหานคร และ 21.วัดมหาธาตุยุวราชรังสฤษฎิ์ โดยมีรถ ขสมก.และรถรางนำชม บริการรับ - ส่ง ตามจุดต่างๆ
โดยภายในงานมีการแสดงทางศิลปวัฒนธรรม การแสดงดนตรีสากล ดนตรีพื้นบ้าน ดนตรีอีสาน หมอลำ มีนักร้องรับเชิญมาขับกล่อมตลอดงาน มีแสดงทางศิลปวัฒนธรรมที่หาชมได้ยาก การเปิดพิพิธภัณฑ์ยามค่ำ (Night Museum) สาธิตอาหารโบราณและอาหารชาววัง ในรูปแบบตลาดย้อนยุค การจำหน่ายผลิตภัณฑ์ทางวัฒนธรรม 76 จังหวัด ผลิตภัณฑ์ Cultural Product of Thailand : CPOT / ของดี 50 เขต กทม. จุดถ่ายภาพย้อนยุคบริการประชาชน ฯลฯ และระหว่างงานยังมีก สอบถามรายละเอียดเพิ่มเติมได้ที่สายด่วนวัฒนธรรม โทร. 1765

ที่มา : https://www.thaigov.go.th/news/contents/details/67573