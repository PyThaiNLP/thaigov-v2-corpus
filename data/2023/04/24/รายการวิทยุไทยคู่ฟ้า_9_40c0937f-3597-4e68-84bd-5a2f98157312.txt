รัฐบาลไทย-ข่าวทำเนียบรัฐบาล-​ผู้ติดเชื้อโควิด-19 สิทธิบัตรทองใน กทม. รักษาผ่าน Telemedicine ส่งยาฟรีถึงบ้าน


วันจันทร์ที่ 24 เมษายน 2566
​ผู้ติดเชื้อโควิด-19 สิทธิบัตรทองใน กทม. รักษาผ่าน Telemedicine ส่งยาฟรีถึงบ้าน
วันพฤหัสบดีที่ 20 เมษายน 2566
ต่อจากนี้ไป ขอเชิญรับฟังไทยคู่ฟ้า
ผู้มีสิทธิบัตรทองในพื้นที่ กทม. ที่ติดเชื้อโควิด-19
สามารถลงทะเบียนรับการรักษาผ่านระบบออนไลน์ได้ ดังนี้
ผู้ติดเชื้อที่มีอาการน้อยหรือไม่มีอาการและไม่ใช่กลุ่มเสี่ยง 608 เลือกลงทะเบียนได้ผ่านแอปพลิเคชัน
MorDee, Clicknic หรือ Saluber MD ส่วนผู้ติดเชื้อกลุ่มเสี่ยง 608 ลงทะเบียนได้ผ่านแอป Totale
Telemed จากนั้นรอเจ้าหน้าที่ติดต่อกลับเพื่อยืนยันตัวตนเข้ารับบริการ ประเมินอาการเบื้องต้น
และปรึกษาแพทย์ออนไลน์ รอรับยาส่งฟรีถึงบ้าน โดยจะได้รับยาตามความจำเป็นในดุลยพินิจของแพทย์
เจ้าหน้าที่จะติดตามอาการอีกครั้งเมื่อครบ 48 ชั่วโมง และแนะนำให้ผู้ป่วยดูแลตนเองให้ครบ 7+3 วัน
ระหว่างนี้หากผู้ป่วยมีอาการมากขึ้นระบบจะส่งข้อมูลต่อให้ สปสช. เพื่อนำผู้ป่วยเข้าสู่การรักษาต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/67559