รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร


วันจันทร์ที่ 24 เมษายน 2566
24/04/2566
พิมพ์
ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร
ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
เมื่อวันที่ 23 เม.ย. 66 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 21-23 เมษายน 2566 ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดนครปฐม ที่อำเภอเมืองนครปฐม นางวราภรณ์ เจริญศิริโชติ นายกเหล่ากาชาดจังหวัดนครปฐม พร้อมด้วยนางวรณัน สวนทอง นางกัญจนา สร้อยอินทรากุล รองนายกเหล่ากาชาดจังหวัดนครปฐม หัวหน้าส่วนราชการ ผู้นำท้องถิ่นท้องที่ และหน่วยงานที่เกี่ยวข้อง ลงพื้นที่เยี่ยมให้กำลังใจผู้สูงอายุ พร้อมมอบถุงยังชีพ พื้นที่อำเภอเมืองนครปฐม จังหวัดนครปฐม จำนวน 6 ราย เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดอุดรธานี ที่ตำบลดงเย็น อำเภอบ้านดุง นางนงรัตน์ คงเกษม นายกเหล่ากาชาดจังหวัดอุดรธานี พร้อมด้วย นางณัฐวดี ลีลาเลิศแล้ว นางศิริโฉม หมั่นนอก รองนายกเหล่ากาชาดจังหวัดอุดรธานี คณะกรรมการและเจ้าหน้าที่เหล่ากาชาดจังหวัดอุดรธานี ออกเยี่ยมและให้กำลังใจผู้ป่วยติดเตียงในพื้นที่อำเภอบ้านดุง พร้อมมอบเงินสงเคราะห์ให้แก่ผู้ป่วยติดเตียง พร้อมมอบถุงยังชีพ จำนวน 3 ราย เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
3. จังหวัดกาญจนบุรี ที่ห้างสรรพสินค้าโรบินสันกาญจนบุรี อำเภอเมืองกาญจนบุรี นางสาวกิตติยา จึงรุ่งเจริญกิจ รองนายกเหล่ากาชาดจังหวัดกาญจนบุรี เยี่ยมหน่วยรับบริจาคโลหิต ดวงตา และอวัยวะ โดยเหล่ากาชาดจังหวัดกาญจนบุรี ชมรมแม่บ้านมหาดไทย ร่วมกับโรงพยาบาลพหลพลพยุหเสนา และ ห้างสรรพสินค้าโรบินสันกาญจนบุรี เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดร้อยเอ็ด ที่อำเภอหนองฮี นายอุดมเกียรติ หงษ์มาลา นายอำเภอหนองฮี พร้อมคณะกรรมการและสมาชิกเหล่ากาชาด ผู้นำท้องถิ่นท้องที่ ร่วมลงพื้นที่สำรวจโครงการสร้างบ้านและซ่อมแซมบ้านเพื่อผู้ยากไร้ ประจำปีงบประมาณ 2566 เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
5. กรุงเทพมหานคร ที่วัดฉิมทายกาวาส เขตบางกอกน้อย พระมหาดร.บูรณะ ชาตเมโธ เจ้าอาวาสวัดฉิมทายกาวาส และคณะสงฆ์วัดฉิมทายกาวาส ประกอบพิธีเจริญพระพุทธมนต์เจริญจิตตภาวนาถวายพระพรแด่สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
6. จังหวัดสุพรรณบุรี ที่วัดบัลลังก์ ตำบลหนองหญ้าไซ อำเภอหนองหญ้าไซ พระครูปลัดเสกสรรค์ ปิยคุโณ เจ้าคณะตำบลหนองหญ้าไซ เจ้าอาวาสวัดบัลลังก์ อุบาสก อุบาสิกา ร่วมกับโครงการช่วยเหลือผู้เสพ/ผู้ติดยาเสพติดของศูนย์ฟื้นฟูสภาพทางสังคมอำเภอหนองหญ้าไซจังหวัดสุพรรณบุรี ประกอบพิธีเจริญพระพุทธมนต์เจริญจิตตภาวนาถวายพระพรแด่สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดปทุมธานี ที่วัดลำมหาเมฆ ตำบลบ่อเงิน อำเภอลาดหลุมแก้ว นางสาวสมใจ เสนาะดนตรี รองนายกองค์การบริหารส่วนตำบลบ่อเงิน และคณะสงฆ์วัดลำมหาเมฆ ร่วมกันประกอบพิธีเจริญพระพุทธมนต์เจริญจิตตภาวนาถวายพระพรแด่สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี ผู้นำท้องที่ และพุทธศาสนิกชนในพื้นที่เข้าร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/67590