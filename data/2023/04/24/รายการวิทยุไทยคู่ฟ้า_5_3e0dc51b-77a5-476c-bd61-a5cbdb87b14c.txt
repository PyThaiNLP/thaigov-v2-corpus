รัฐบาลไทย-ข่าวทำเนียบรัฐบาล-แผนพัฒนาสับปะรด พ.ศ.2566 – 2570 ดันไทยเป็นศูนย์กลางระดับโลก


วันจันทร์ที่ 24 เมษายน 2566
แผนพัฒนาสับปะรด พ.ศ.2566 – 2570 ดันไทยเป็นศูนย์กลางระดับโลก
วันอาทิตย์ที่ 16 เมษายน 2566
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรี รับทราบร่างแผนพัฒนาด้านสับปะรด พ.ศ.2566-2570 ซึ่งมีวิสัยทัศน์ คือ
เป็นศูนย์กลางระดับโลกในการผลิต แปรรูป และสร้างมูลค่าทางเศรษฐกิจจากสับปะรดอย่างยั่งยืน
โดยมีพันธกิจ คือ สนับสนุนและพัฒนาสับปะรดตลอดห่วงโซ่อุปทาน
สนับสนุนและพัฒนาระบบการวิจัยสายพันธุ์ การบริหารพื้นที่ปลูก ระบบโลจิสติกส์
และผลผลิตให้สมดุลกับความต้องการตลาด
เสริมสร้างขีดความสามารถเครือข่ายทุกภาคส่วนเพื่อเป็นศูนย์กลางการผลิต การแปรรูป และการตลาด
พัฒนาความรู้และคุณภาพชีวิตเกษตรกรให้เข้มแข็ง บริหารจัดการการเกษตรที่ยั่งยืนได้ด้วยตนเอง
ส่งเสริมวิชาการ เทคโนโลยี และนวัตกรรม โดยตั้งเป้าหมาย เพิ่มมูลค่าส่งออกร้อยละ 1.5 ต่อปี
สร้างรายได้ให้เกษตรกรเพิ่มขึ้นร้อยละ 5 ต่อปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/67555