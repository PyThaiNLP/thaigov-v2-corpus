รัฐบาลไทย-ข่าวทำเนียบรัฐบาล-ไทยเนื้อหอม! สภาผู้ว่าการธนาคารโลก และ IMF เลือกไทยเป็นเจ้าภาพจัดการประชุมประจำปี ในปี 2569


วันจันทร์ที่ 24 เมษายน 2566
ไทยเนื้อหอม! สภาผู้ว่าการธนาคารโลก และ IMF เลือกไทยเป็นเจ้าภาพจัดการประชุมประจำปี ในปี 2569
.....
เป็นอีกหนึ่งข่าวดีของประเทศไทย เมื่อรายงานของกระทรวงการคลัง เผยผลการโหวตลงคะแนนของที่ประชุมสภาผู้ว่าการธนาคารโลกและกองทุนการเงินระหว่างประเทศ (International Monetary Fund: IMF) พบว่า
.
ที่ประชุมมีมติให้ประเทศไทยเป็น “เจ้าภาพจัดการประชุมประจำปี” ของสภาผู้ว่าการธนาคารโลกและกองทุนการเงินระหว่างประเทศ ในปี 2569
.
การได้รับเลือกในครั้งนี้ เนื่องจากประเทศไทยมีความพร้อม ในการจัดการประชุมในระดับโลกทุก ๆ ด้าน เช่น สถานที่จัดการประชุม โรงแรมที่พัก สิ่งอำนวยความสะดวก การคมนาคม สาธารณสุข และความปลอดภัย เป็นต้น
.
โดยการประชุมประจำปีฯ ดังกล่าว ถือว่าเป็นการประชุม “ด้านเศรษฐกิจการเงินที่สำคัญที่สุดของโลก” และผู้เข้าร่วมประชุม ประกอบด้วย:
.
• รัฐมนตรีว่าการกระทรวงการคลังจากประเทศสมาชิกของธนาคารโลกจำนวน 189 ประเทศ
• ผู้ว่าการธนาคารกลางจากประเทศสมาชิก IMF จำนวน 190 ประเทศ
• ผู้บริหารองค์กรและสถาบันการเงินระหว่างประเทศทั้งภาครัฐและเอกชน ภาคประชาสังคม และนักวิชาการ
.
ทั้งนี้ คาดว่าจะมีผู้เข้าร่วมการประชุมจากทั่วโลกประมาณ 12,000 คน ซึ่งการเป็นเจ้าภาพจัดการประชุมประจำปีฯ ในปี 2569 จะเป็นโอกาสสำคัญของประเทศไทยในการเสริมสร้างความร่วมมือทางเศรษฐกิจการเงินทั้งในระดับทวิภาคีและพหุภาคี
.
อ่านเพิ่มเติม คลิก https://www.thaigov.go.th/news/contents/details/67441
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67543