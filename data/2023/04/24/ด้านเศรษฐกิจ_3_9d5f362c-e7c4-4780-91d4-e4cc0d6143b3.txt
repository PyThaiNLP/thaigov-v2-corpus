รัฐบาลไทย-ข่าวทำเนียบรัฐบาล-ดีอีเอส ร่วมประชุม USTTI Regulatory Best Practices, 5G, Emerging Technologies and Network Security Training


วันจันทร์ที่ 24 เมษายน 2566
ดีอีเอส ร่วมประชุม USTTI Regulatory Best Practices, 5G, Emerging Technologies and Network Security Training
ดีอีเอส ร่วมประชุม USTTI Regulatory Best Practices, 5G, Emerging Technologies and Network Security Training
วันนี้ (24 เม.ย.66) นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) กล่าวเปิดการประชุมเชิงปฏิบัติการ USTTI Regulatory Best Practices, 5G, Emerging Technologies and Network Security Training ร่วมกับ นายโรเบิร์ต เอฟ. โกเดค เอกอัครราชทูตสหรัฐอเมริกาประจำประเทศไทย พร้อมด้วย ศาสตราจารย์คลินิก นพ. สรณ บุญใบชัยพฤกษ์ ประธานกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ และนายจิม โอ-คอนเนอร์ ผู้บริหารสถาบันฝึกอบรมโทรคมนาคมแห่งสหรัฐอเมริกา (U.S. Telecommunication Training Institutea: USTTI) เพื่อร่วมมือในการเพิ่มขีดความสามารถและประชาสัมพันธ์ถึงความตระหนักรู้ให้แก่ผู้กำหนดนโยบายที่เกี่ยวข้องกับด้านเทคโนโลยีอุบัติใหม่ในระดับภูมิภาค รวมถึงเปิดโอกาสให้แก่ผู้แทนจากหน่วยงานที่ทำหน้าที่กำกับดูแล และผู้กำหนดนโยบายด้านไอซีทีจากระดับภูมิภาคได้มีเวทีร่วมหารือแลกเปลี่ยนองค์ความรู้ ประสบการณ์ และแนวปฏิบัติที่ร่วมกับผู้เชี่ยวชาญจากาครัฐและภาคเอกชน โดยมีประเด็นสำคัญในการหารือ อาทิ การจัดสรรคลื่นความถี่ 6 GHz Open RAN เทคโนโลยีอุบัติใหม่ และแนวปฏิบัติกฎระเบียบและมาตรฐานด้านโทรคมนาคมที่เกี่ยวข้อง ณ โรงแรมเจดับบลิว แมริออท กรุงเทพฯ
_______________________

ที่มา : https://www.thaigov.go.th/news/contents/details/67581