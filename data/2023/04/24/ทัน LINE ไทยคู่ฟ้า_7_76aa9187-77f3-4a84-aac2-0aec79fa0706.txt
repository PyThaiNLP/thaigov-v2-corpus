รัฐบาลไทย-ข่าวทำเนียบรัฐบาล-เศรษฐกิจไทยเริ่มฟื้นตัว! อัตราว่างงานต่ำกว่า 1% ครั้งแรกในรอบเกือบ 4 ปี


วันจันทร์ที่ 24 เมษายน 2566
เศรษฐกิจไทยเริ่มฟื้นตัว! อัตราว่างงานต่ำกว่า 1% ครั้งแรกในรอบเกือบ 4 ปี
.....
สำนักงานสถิติแห่งชาติ (สสช.) เผยสถานการณ์ด้านแรงงานในช่วงต้นปี 66 ที่สอดคล้องกับการฟื้นตัวของเศรษฐกิจที่เป็นไปอย่างต่อเนื่อง ผู้มีงานทำมีจำนวนมากขึ้น ขณะที่ผู้ว่างงานก็ลดลง
.
จากข้อมูลเดือน ก.พ. 66 ประเทศไทยมีประชากรที่มีอายุ 15 ปีขึ้นไป ซึ่งจัดอยู่ในเกณฑ์ของกลุ่มที่เป็นกำลังแรงงานอยู่ 58.81 ล้านคน แบ่งเป็น ผู้อยู่ในกำลังแรงงาน 40.49 ล้านคน อยู่นอกกำลังแรงงาน เช่น อยู่ระหว่างเรียนหนังสือ เป็นแม่บ้านทำงานบ้าน เป็นผู้พิการ ทุพพลภาพ 18.32 ล้านคน
.
ซึ่งเมื่อแยกพิจารณาเฉพาะผู้อยู่ในกำลังแรงงานพบว่า เป็นผู้มีงานทำ 39.91ล้านคน เพิ่มขึ้นจาก 39.81 ล้านคน ช่วงสิ้นปี 65 หรือร้อยละ 0.9 ของผู้อยู่ในกำลังแรงงาน ส่วนที่เหลืออีก 2.2 แสนคน เป็นผู้อยู่ระหว่างการรอฤดูกาลที่เหมาะสมเพื่อที่จะทำงาน
อัตราการว่างงานที่ระดับร้อยละ 0.9 นับเป็นอัตราที่ต่ำที่สุดและต่ำกว่าร้อยละ 1 ครั้งแรกในรอบเกือบ 4 ปี เทียบจากครั้งล่าสุดในปี 62 ซึ่งขณะนั้นเป็นช่วงที่เศรษฐกิจเติบโตเป็นปกติและนักท่องเที่ยวเดินทางเข้าประเทศไทยสูงสุด ก่อนที่ทั่วโลกเกิดการแพร่ระบาดของโรคโควิด-19 ในต้นปี 63
.
จำนวนผู้มีงานทำที่เพิ่มขึ้น และผู้ว่างงานที่ลดลง เข้าไปสู่ระดับเดียวกับก่อนเกิดโควิด-19 เป็นไปตามเป้าหมายและนโยบายของรัฐบาล ที่ให้ความสำคัญสูงสุดกับการรักษาการมีงานทำและการมีรายได้ของประชาชน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67587