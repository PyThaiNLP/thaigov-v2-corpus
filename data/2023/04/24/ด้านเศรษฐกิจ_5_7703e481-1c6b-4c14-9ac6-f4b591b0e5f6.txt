รัฐบาลไทย-ข่าวทำเนียบรัฐบาล-ผู้ตรวจฯ เดชา ลั่นฆ้องเปิดงานอุตสาหกรรมระยองแฟร์ เร่งกระตุ้นเศรษฐกิจ สร้างรายได้ กระจายสู่ชุมชน ฝั่งตะวันออก


วันจันทร์ที่ 24 เมษายน 2566
24/04/2566
พิมพ์
ผู้ตรวจฯ เดชา ลั่นฆ้องเปิดงานอุตสาหกรรมระยองแฟร์ เร่งกระตุ้นเศรษฐกิจ สร้างรายได้ กระจายสู่ชุมชน ฝั่งตะวันออก
ผู้ตรวจฯ เดชา ลั่นฆ้องเปิดงานอุตสาหกรรมระยองแฟร์ เร่งกระตุ้นเศรษฐกิจ สร้างรายได้ กระจายสู่ชุมชน ฝั่งตะวันออก
วันนี้ (21 เมษายน 2566) นายเดชา จาตุธนานันท์ ผู้ตรวจราชการกระทรวงอุตสาหกรรม เป็นประธานเปิดงาน “อุตสาหกรรมระยองแฟร์ Rayong Industry Fair อุตสาหกรรมรักชุมชน สร้างรายได้ กระจายสู่ชุมชน” ซึ่งจัดขึ้นระหว่างวันที่ 21 - 22 เมษายน 2566 ณ บริเวณองค์การบริหารส่วนตำบลหนองละลอก อำเภอบ้านค่าย จังหวัดระยอง (ใกล้กับเขตประกอบการอุตสาหกรรมดับบลิวเอชเอ และชุมชนอุตสาหกรรม เอส.เอส.พี อินดัสเตรียลพาร์ค) โดยมีนายอนันต์ นาคนิยม รองผู้ว่าราชการจังหวัดระยอง นายปิยะ ปิตุเตชะ นายกองค์การบริหารส่วนจังหวัดระยอง ร่วมกล่าวต้อนรับ และนายวิเชียร ทองด้วง อุตสาหกรรมจังหวัดระยอง กล่าวรายงาน
“อุตสาหกรรมระยองแฟร์ Rayong Industry Fair” จัดขึ้นเพื่อส่งเสริมผู้ประกอบการ SMEs วิสาหกิจชุมชน และผู้ประกอบการภาคอุตสาหกรรมในจังหวัดระยอง ให้เกิดการกระตุ้นเศรษฐกิจ สร้างรายได้และกระจายรายได้ พร้อมเชื่อมโยงโรงงานอุตสาหกรรมกับชุมชนให้อยู่ร่วมกันอย่างเกื้อกูลและมีความสุข โดยเป็นการจัดแสดงและจำหน่ายสินค้าที่มีเอกลักษณ์ ภูมิปัญญาโดดเด่น มีชื่อเสียงเป็นที่รู้จักอย่างแพร่หลาย และได้รับการส่งเสริมจากสำนักงานอุตสาหกรรมจังหวัดระยอง ภายในงานมีบูธจำหน่ายสินค้ากว่า 50 ร้านค้า เช่น ผลิตภัณฑ์ที่ได้รับใบรับรองมาตรฐานผลิตภัณฑ์ชุมชน (มผช.) ผลิตภัณฑ์ที่เข้าร่วมโครงการ OPOAI-C ชุมชนรอบโรงงานและสินค้าอุตสาหกรรมจากโรงงาน ผลิตภัณฑ์อาหารที่โดดเด่นของจังหวัด และการจัดแสดงนิทรรศการของหน่วยงานภาครัฐและเอกชน การบริการสินเชื่อจาก SME D Bank สาขาระยอง
โอกาสนี้ ผู้ตรวจราชการกระทรวงอุตสาหกรรมพร้อมคณะ ได้ร่วมมอบถุงยังชีพให้แก่ประชาชนกลุ่มเปราะบางตำบลหนองละลอก อำเภอบ้านค่าย จังหวัดระยอง ด้วย

ที่มา : https://www.thaigov.go.th/news/contents/details/67594