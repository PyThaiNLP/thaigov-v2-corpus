รัฐบาลไทย-ข่าวทำเนียบรัฐบาล- กรมเจ้าท่า คุมเข้มความปลอดภัยทางน้ำสนับสนุนการท่องเที่ยวช่วงเทศกาลสงกรานต์ พร้อมร่วมกิจกรรมจิตอาสาพัฒนานาชุมชน


วันพฤหัสบดีที่ 6 เมษายน 2566
กรมเจ้าท่า คุมเข้มความปลอดภัยทางน้ำสนับสนุนการท่องเที่ยวช่วงเทศกาลสงกรานต์ พร้อมร่วมกิจกรรมจิตอาสาพัฒนานาชุมชน
...
จากนโยบายรัฐบาล และกระทรวงคมนาคม โดยกรมเจ้าท่า ได้ออกควบคุม กำกับ และอำนวยความสะดวกและความปลอดภัยทางน้ำแก่ประชาชนและนักท่องเที่ยว เพื่อสร้างความพร้อมและความมั่นใจในการรองรับนักท่องเที่ยว
สำนักงานเจ้าท่าภูมิภาคสมุทรสาคร ร่วมกิจกรรมจิตอาสาพัฒนาปรับปรุงภูมิ​ทัศน์​ศาสนสถาน​ "เราทำความดี​ ด้วยหัวใจ" เนื่องในวันจักรี​ ณ​ วัดใหญ่จอมปราสาท​ ตำบลท่าจีน​ อำเภอเมืองสมุทรสาคร​ จังหวัดสมุทรสาคร​ โดยมีนายณรงค์​ รักร้อย​ ผู้ว่าราชการจังหวัดสมุทรสาคร​ เป็นประธาน​ เพื่อความร่วมมือกันพัฒนาพื้นที่ ให้เกิดประโยชน์แก่ชุมชนและสังคม ปลูกจิตสำนึกด้านสาธารณะ และปลูกฝั่งจิตใจให้บุคคลมีความรับผิดชอบต่อตนเองและสังคม ตระหนักถึงความสำคัญของการอนุรักษ์ทรัพยากรธรรมชาติและสิ่งแวดล้อม
สำนักงานเจ้าท่าภูมิภาคที่ 3 สาขาสมุทรสงคราม ลงพื้นที่ตรวจสอบความพร้อมด้านความปลอดภัยของโป๊ะเทียบเรือและเรือโดยสารรวมถึงผู้ควบคุมเรือ ก่อนเทศกาลสงกรานต์ เพื่อรองรับประชาชนที่จะมาใช้บริการการขนส่งทางน้ำในพื้นที่จังหวัดสมุทรสงคราม พบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/67065