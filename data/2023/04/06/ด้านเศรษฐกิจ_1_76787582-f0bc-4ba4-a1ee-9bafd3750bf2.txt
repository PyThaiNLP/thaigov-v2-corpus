รัฐบาลไทย-ข่าวทำเนียบรัฐบาล-หน.ผู้ตรวจฯ ก.อุตฯ ร่วมประชุมเตรียมการเพื่อหารือและจัดทำท่าทีในการแก้ไขปัญหาหมอกควันข้ามแดน


วันพฤหัสบดีที่ 6 เมษายน 2566
06/04/2566
พิมพ์
หน.ผู้ตรวจฯ ก.อุตฯ ร่วมประชุมเตรียมการเพื่อหารือและจัดทำท่าทีในการแก้ไขปัญหาหมอกควันข้ามแดน
หัวหน้าผู้ตรวจราชการกระทรวงอุตสาหกรรมร่วมประชุมเตรียมการเพื่อหารือและจัดทำท่าทีในการแก้ไขปัญหาหมอกควันข้ามแดน
เมื่อวันที่ 5 เมษายน 2566 เวลา 13.30 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ได้รับมอบหมายจากปลัดกระทรวงอุตสาหกรรม เข้าร่วมประชุม เตรียมการเพื่อหารือและจัดทำท่าทีในการแก้ไขปัญหาหมอกควันข้ามแดน ผ่านระบบ Zoom Meeting
โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม  เป็นประธานการประชุมและมีหน่วยงานราชการเข้าร่วมการประชุม อาทิ กระทรวงการต่างประเทศ กระทรวงพาณิชย์ กระทรวงเกษตรและสหกรณ์ กระทรวงอุตสาหกรรม และหน่วยงานต่าง ๆ ที่เกี่ยวข้อง โดยที่ประชุมได้รับทราบการดำเนินการในการป้องกันและแก้ไขปัญหาหมอกควันข้ามแดน นำเสนอโดยกรมควบคุมมลพิษ ได้ชี้แจงรายละเอียดเกี่ยวกับ 1) สถิติจุดความร้อนที่เกิดขึ้นจากประเทศไทย สาธารณรัฐแห่งสหภาพเมียนมา และสาธารณรัฐประชาธิปไตยประชาชนลาว โดยมีที่มาจากข้อมูลดาวเทียม 2 แหล่งคือ Suomi NPP (GISTDA) และ NOAA-20 (ASMC)  2) การรายงานและแจ้งเตือนสถานการณ์ ที่กรมควบคุมมลพิษได้จัดทำขึ้น เพื่อแจ้งกับประเทศเพื่อนบ้าน รายการร่วมกันป้องกันปัญหาเกิดความร้อนที่เกิดขึ้นภายในประเทศ 3) การเป็นผู้นำริเริ่ม ขับเคลื่อนและผลักดันแผนงานและแผนปฏิบัติอาเซียน 4) การกำหนดตัวชี้วัดร่วม (ASEAN JOINT KPI)) ปี 2565 ต้องการลดจุดความร้อนลงร้อยละ 20  5) อาจให้ความร่วมมือและสนับสนุนประเทศเพื่อนบ้านในระดับทวิภาคี  6) การจัดประชุมความร่วมมือต่าง ๆ ในวาระพิเศษ 7) การขับเคลื่อนความร่วมมือผ่านกลไกคณะกรรมการชายแดน (TBC) ในระดับจังหวัด
และที่ประชุม ยังร่วมกันพิจารณา การเตรียมการเพื่อหารือและจัดทำทีท่าในการแก้ไขปัญหาหมอกควันข้ามแดน เพื่อใช้เป็นข้อมูลในประชุมหารือระหว่างประเทศที่กำลังจะจัดขึ้น

ที่มา : https://www.thaigov.go.th/news/contents/details/67060