รัฐบาลไทย-ข่าวทำเนียบรัฐบาล-พสกนิกรไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ 


วันพฤหัสบดีที่ 6 เมษายน 2566
06/04/2566
พิมพ์
พสกนิกรไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันที่ 5 เมษายน 2566 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 4-5 เมษายน 2566 พสกนิกรไทยทุกจังหวัดร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดภูเก็ต ที่วัดเทพวนาราม ตำบลศรีสุนทร อำเภอถลาง นายณรงค์ วุ่นซิ้ว ผู้ว่าราชการจังหวัดภูเก็ต เป็นประธานในพิธีปลูกต้นพระศรีมหาโพธิ์ ตามโครงการ "หนึ่งใจ…ให้ธรรมะ" ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน และข้าราชการทุกภาคส่วน ร่วมพิธี
2. จังหวัดเลย ที่บริเวณหน้าจวนผู้ว่าราชการจังหวัดเลย ถนนเจริญรัฐ ตำบลกุดป่อง อำเภอเมืองเลย นายทวี เสริมภักดีกุล ผู้ว่าราชการจังหวัดเลย พร้อมด้วยนางวราภรณ์ เสริมภักดีกุล ประธานแม่บ้านมหาดไทยจังหวัดเลย นางเตือนใจ บุตรคุณ รองนายกเหล่ากาชาดจังหวัดเลย นายกิตติคุณ บุตรคุณ ปลัดจังหวัดเลย กรรมการเหล่ากาชาด และสมาชิกแม่บ้านมหาดไทยจังหวัดเลย ร่วมทำบุญตักบาตร เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
3. จังหวัดเชียงราย ที่วัดโป่งแดง ตำบลทรายขาว อำเภอพาน พระครูธีรสาสน์ไพศาล ดร. เจ้าคณะตำบลรายขาว เจ้าอาวาสวัดแม่คาววัง เป็นประธานฝ่ายสงฆ์ นายวุฒิกร คำมา นายอำเภอพาน เป็นประธานฝ่ายฆราวาสพิธีในโครงการบรรพชาอุปสมบทพนะภิกษุสามเณรภาคฤดูร้อน ประจำปี 2566 เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
4. จังหวัดนครศรีธรรมราช ที่วัดมะปรางงาม หมู่ที่ 2 ตำบลละอาย อำเภอฉวาง นายอัครพล สุทธิรักษ์ จิตต์สุภาพ นายอำเภอฉวาง พร้อมด้วยนายไชยวัฒน์ นุมาศ กำนันตำบลละอาย ผู้บริหารและบุคลากรในสังกัดองค์การบริหารส่วนตำบลละอาย ผู้บริหารสถานศึกษา และประชาชนในพื้นที่ เป็นประธานในพิธีบรรพชาอุปสมบท และบวชศีลจาริณี (ภาคฤดูร้อน) ประจำปี 2566 เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
5. จังหวัดพิษณุโลก ที่ตำบลวังน้ำคู้ อำเภอเมืองพิษณุโลก จ่าสิบเอกพินิจ อาจคิดการ นายกองค์การบริหารส่วนตำบลวังน้ำคู้ พร้อมด้วย ปลัดอำเภอเมืองพิษณุโลก ผู้นำท้องถิ่น ปลัดตำบลวังน้ำคู้ นักพัฒนาชุมชนตำบลวังน้ำคู้ ลงพื้นที่หมู่ที่ 3 บ้านปากดอนและหมู่ที่ 5 บ้านคุ้งวัง ตามโครงการ "รัฐร่วมราษฎร์ กาชาดร่วมใจ สร้าง/ซ่อม บ้านผู้ยากไร้ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน
6. จังหวัดฉะเชิงเทรา ที่โรงพยาบาลวัดสมานรัตนาราม ตำบลหน้าเมือง อำเภอเมืองฉะเชิงเทรา นางฐิตารีย์ จั่นทอง นายกกิ่งกาชาดอำเภอบางคล้า พร้อมด้วยคณะกรรมการสมาชิกกิ่งกาชาดอำเภอบางคล้า ร่วมรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 73 ราย ผู้บริจาคดวงตา จำนวน 7 ราย ผู้บริจาคอวัยวะ จำนวน 6 ราย และผู้บริจาคร่างกาย จำนวน 3 ราย
7. จังหวัดสุราษฎร์ธานี ที่บริเวณพื้นที่ให้บริการลูกค้า บริษัทสิริสินกรุ๊ป จำกัด อำเภอเมืองสุราษฎร์ธานี สมาชิกเหล่ากาชาดจังหวัดสุราษฎร์ธานี ร่วมกับธนาคารเลือดโรงพยาบาลสุราษฎร์ธานี หอการค้าจังหวัดสุราษฎร์ธานี และ YEC สุราษฎร์ธานี บริษัทสิริสินกรุ๊ป จำกัด ร่วมออกหน่วยรับบริจาคโลหิต ดวงตา และอวัยวะ ตามแผนประจำเดือน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน และเป็นการจัดหาโลหิตสำหรับใช้ในโรงพยาบาลของจังหวัดสุราษฎร์ธานี โดยมีผู้บริจาคโลหิต จำนวน 48 ราย ได้รับปริมาณโลหิต 15,400 ซีซี มีผู้บริจาคดวงตา 5 ราย มีผู้บริจาคอวัยวะ 4 ราย
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/67068