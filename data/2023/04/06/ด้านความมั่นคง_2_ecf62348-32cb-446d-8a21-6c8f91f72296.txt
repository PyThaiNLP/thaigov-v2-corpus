รัฐบาลไทย-ข่าวทำเนียบรัฐบาล-​ปลัดกระทรวงกลาโหมตรวจเยี่ยมให้กำลังใจทหารผ่านศึก..อุทิศตนป้องกันประเทศชาติ!!


วันพุธที่ 5 เมษายน 2566
​ปลัดกระทรวงกลาโหมตรวจเยี่ยมให้กำลังใจทหารผ่านศึก..อุทิศตนป้องกันประเทศชาติ!!
เนื่องในวันคล้ายวันสถาปนากระทรวงกลาโหม 136 ปี (8 เมษายน 2566) พลเอก สนิธชนก สังขจันทร์ ปลัดกระทรวงกลาโหม เยี่ยมเยียนและให้กำลังใจทหารที่ได้รับบาดเจ็บ
จากการอุทิศตนปฏิบัติหน้าที่ด้วยความเสียสละ ปราบปรามผู้ก่อการร้ายในการป้องกันประเทศที่พักรักษาตัว ณโรงพยาบาลทหารผ่านศึก โดยตระหนักถึงความสำคัญของทหารผ่านศึกทุกนาย ที่เจ็บป่วยและบาดเจ็บ เนื่องมาจากการปฏิบัติหน้าที่เพื่อรักษาความสงบเรียบร้อย ความมั่นคงของประเทศชาติ
ซึ่งตลอดระยะเวลา 136 ปี ที่ผ่านมา กระทรวงกลาโหมถือเป็นสถาบันหลักในการพิทักษ์รักษาเอกราชอธิปไตยของชาติ รักษาความมั่นคง และสร้างเสริมพระเกียรติยศแห่งสถาบันพระมหากษัตริย์ ทำนุบำรุงสืบสานพระศาสนา ตลอดจนร่วมสร้างสรรค์พัฒนาประเทศให้มั่นคงสืบไป

ที่มา : https://www.thaigov.go.th/news/contents/details/67052