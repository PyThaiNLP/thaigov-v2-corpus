รัฐบาลไทย-ข่าวทำเนียบรัฐบาล-วธ. จับมือสมาคมวิทยุและสื่อเพื่อเด็กและเยาวชน รับข้อเสนอเชิงนโยบาย มุ่งขับเคลื่อนงานป้องกันความรุนแรงผ่านสื่อ ให้เด็ก เยาวชน สังคม


วันพฤหัสบดีที่ 27 เมษายน 2566
วธ. จับมือสมาคมวิทยุและสื่อเพื่อเด็กและเยาวชน รับข้อเสนอเชิงนโยบาย มุ่งขับเคลื่อนงานป้องกันความรุนแรงผ่านสื่อ ให้เด็ก เยาวชน สังคม
วธ. จับมือสมาคมวิทยุและสื่อเพื่อเด็กและเยาวชน รับข้อเสนอเชิงนโยบาย มุ่งขับเคลื่อนงานป้องกันความรุนแรงผ่านสื่อ ให้เด็ก เยาวชน สังคม ตระหนักรับรู้ภัยและปัญหาความรุนแรงในสังคมที่สัมพันธ์กับการใช้สื่อมากขึ้น
วธ. จับมือสมาคมวิทยุและสื่อเพื่อเด็กและเยาวชน รับข้อเสนอเชิงนโยบาย มุ่งขับเคลื่อนงานป้องกันความรุนแรงผ่านสื่อ ให้เด็ก เยาวชน สังคม ตระหนักรับรู้ภัยและปัญหาความรุนแรงในสังคมที่สัมพันธ์กับการใช้สื่อมากขึ้น
เมื่อเร็วๆ นี้ คณะสมาคมวิทยุและสื่อเพื่อเด็กและเยาวชน เข้าพบนางยุพา ทวีวัฒนะกิจบวร ปลัดกระทรวงวัฒนธรรม เพื่อหารือและส่งมอบข้อเสนอเชิงนโยบาย เรื่อง การป้องกันความรุนแรงผ่านสื่อ โดยมี ดร.ธีรารัตน์ วงศ์ธนะเอนก นายกสมาคมวิทยุและสื่อเพื่อเด็กและเยาวชน รองประธานคณะทำงานเสริมสร้างการรู้เท่าทันสื่อออนไลน์ในเด็กและเยาวชน วุฒิสภา พร้อมด้วย ดร.สุชานี แสงสุวรรณ นายกสมาคมสื่อมวลชนพระพุทธศาสนาและศิลปวัฒนธรรมนานาชาติ นายสุรัตน์ ปาละนันทน์ กรรมการสมาคมวิทยุและสื่อเพื่อเด็กและเยาวชน นายธนวัน ทองสุกโชติ ที่ปรึกษาสมาคมวิทยุและสื่อเพื่อเด็กและเยาวชน นายธวัช เบญจาทิกุล ที่ปรึกษาสมาคมวิทยุและสื่อเพื่อเด็กและเยาวชน เจ้าหน้าที่ที่เกี่ยวข้อง เข้าร่วม ณ ห้องประชุม 1 ชั้น 8 อาคารวัฒนธรรมวิศิษฏ์ กระทรวงวัฒนธรรม
นางยุพา กล่าวว่า กระทรวงวัฒนธรรม (วธ.) มีนโยบายส่งเสริมการผลิตและพัฒนาสื่อปลอดภัยและสร้างสรรค์ ให้สื่อได้   มีบทบาทในการปลูกฝังค่านิยมและวัฒนธรรมอันดีงามของคนในสังคม อีกทั้งวธ.มีกองเฝ้าระวังทางวัฒนธรรม คณะอนุกรรมการสื่อปลอดภัยและสร้างสรรค์ระดับจังหวัด และกองทุนพัฒนาสื่อปลอดภัยและสร้างสรรค์ ร่วมขับเคลื่อนการทำงานเกี่ยวกับสื่อให้สอดคล้องกับนโยบายการขับเคลื่อนกระทรวงสังคม ซึ่งเป็นโอกาสอันดีที่สมาคมวิทยุและสื่อเพื่อเด็กและเยาวชน ได้มาหารือร่วมกับ วธ. นำข้อเสนอเชิงนโยบายและแนวทางการขับเคลื่อนการดำเนินงาน เพื่อให้เกิดการขับเคลื่อนงานร่วมกันระหว่างกระทรวงวัฒนธรรมและสมาคมวิทยุและสื่อเพื่อเด็กและเยาวชน ในภารกิจที่เกี่ยวกับงานป้องกันความรุนแรงผ่านสื่อ นำข้อเสนอนโยบายดังกล่าวไปใช้ในการลดปัญหาความรุนแรงในสังคม ให้เด็ก เยาวชน ประชาชน ตลอดจนสังคมได้ตระหนักและรับรู้ถึงภัยและปัญหาความรุนแรงในสังคมที่สัมพันธ์กับการใช้สื่อมากขึ้น
“ณ วันนี้ วธ. มุ่งแก้ไขที่ต้นทาง สร้างภูมิคุ้มกันให้เด็ก เยาวชน ให้รู้จักการเลือกรับสื่อ การวิเคราะห์สื่อมากขึ้น และเป็นที่   น่าดีใจที่ทุกวันนี้มีสื่อดีๆ ออกมามากขึ้น อีกทั้งหน่วยงานในสังกัดวธ.ที่ทำงานด้านสื่อฯ มีความเข้มแข็ง โดยตามที่ทางสมาคมได้มีข้อเสนอเชิงนโยบายเสนอต่อภาครัฐ ทางวธ. ยินดีรับข้อเสนอดังกล่าวที่เกี่ยวข้องกับวธ. จะนำไปต่อยอด ขยายผลผ่านโครงการกิจกรรมต่างๆ สนับสนุนงานวิจัยในภาคการศึกษา หรือการผลิตสื่อดีๆ ออกสู่สังคมทั้งในส่วนกลางและส่วนภูมิภาคทั่วประเทศไทยต่อไป” ปลัด วธ. กล่าว

ที่มา : https://www.thaigov.go.th/news/contents/details/67711