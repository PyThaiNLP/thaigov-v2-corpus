รัฐบาลไทย-ข่าวทำเนียบรัฐบาล-ปลื้ม! ขบวนรถไฟสายประวัติศาสตร์ ส่งออกทุเรียนไปจีน 414 ตัน ผ่านเส้นทางรถไฟไทย – ลาว - จีน


วันพฤหัสบดีที่ 27 เมษายน 2566
ปลื้ม! ขบวนรถไฟสายประวัติศาสตร์ ส่งออกทุเรียนไปจีน 414 ตัน ผ่านเส้นทางรถไฟไทย – ลาว - จีน
.....
อีกหนึ่งความสำเร็จของการขนส่ง เพื่อส่งออกสินค้าไปจีนเพิ่มขึ้น นั่นคือ รถไฟขบวนพิเศษบรรทุกทุเรียนจากประเทศไทย ที่เดินทางถึงนครกว่างโจว มณฑลกวางตุ้ง สาธารณรัฐประชาชนจีน เรียบร้อยแล้วเมื่อวันที่ 24 เม.ย. 66
.
นับเป็นรถไฟขบวนแรกในประวัติศาสตร์ที่บรรทุกสินค้าส่งออกทุเรียนจากภาคตะวันออกของไทยสู่ประเทศจีนจำนวน 414 ตัน ผ่านเส้นทางรถไฟไทย – ลาว - จีน แบบไป – กลับ เป็นความร่วมมือระหว่างภาครัฐ กับบริษัท Pan-Asia Silk Road Co., Ltd หรือ PAS เพื่อขนส่งสินค้าเกษตรและอาหารทะเลแช่แข็งในตู้เย็นคอนเทนเนอร์ ไปยังมณฑลต่าง ๆ ในจีน เพิ่มขึ้น
.
ซึ่งการขนส่งสินค้าทางรางผ่านเส้นทางรถไฟไทย – ลาว – จีน ช่วยให้ผู้ประกอบการขนส่งสินค้าได้รวดเร็วมากขึ้น และขยายโอกาสการส่งออกสินค้าเกษตรอื่น ๆ เช่น มังคุด และอาหารทะเลแช่แข็งได้มากขึ้นในอนาคต
.
อ่านเพิ่มเติม คลิก https://www.thaigov.go.th/news/contents/details/67675
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67709