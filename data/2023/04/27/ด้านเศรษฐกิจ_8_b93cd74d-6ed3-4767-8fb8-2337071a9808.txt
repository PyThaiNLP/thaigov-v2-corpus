รัฐบาลไทย-ข่าวทำเนียบรัฐบาล-กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ จังหวัดลพบุรี


วันพฤหัสบดีที่ 27 เมษายน 2566
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ จังหวัดลพบุรี
...
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ จังหวัดลพบุรี
ตามนโยบายรัฐบาล และกระทรวงคมนาคม โดยกรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ในภาคการเกษตร
กรมเจ้าท่า โดยสำนักพัฒนาและบำรุงรักษาทางน้ำ สำนักงานพัฒนาและบำรุงรักษาทางน้ำที่ 1 หน่วยปฏิบัติงานขุดลอกคลองดงน้อย ต.นิยมชัย  อ.สระโบสถ์ จ.ลพบุรี ใช้รถขุดอย.2 เป็นเครื่องจักรในการปฏิบัติงาน ระยะทางที่ทำการขุดลอก 2,800 เมตร (กม.0+000 ถึง กม.2+800) ปริมาณวัสดุขุดลอกตามแผนที่ 59,996 ลูกบาศก์เมตร ปัจจุบันขุดลอกได้ระยะทาง 1,600 เมตร ซึ่งผลที่ได้จากการขุดลอกในครั้งนี้ จะช่วยบำรุงรักษาร่องน้ำธรรมชาติให้กลับมาคืนสภาพช่วยกักเก็บน้ำไว้ใช้ในฤดูแล้ง ลดความรุุนแรงของกระแสน้ำในช่วงฤดูฝน โดยมีประชาชนในพื้นที่ได้รับประโยชน์จากการขุดลอก ประมาณ 50 ครัวเรือน พื้นที่ทางการเกษตร ประมาณ 100 ไร่ และนำวัสดุที่ได้จากการขุดลอกไปปรับพื้นที่สาธารณะ(วัดดงหลุ่ม)ลดค่าใช้จ่ายของทางวัดและประชาชนเพื่อมีพื้นที่ประกอบกิจกรรมทางศาสนา

ที่มา : https://www.thaigov.go.th/news/contents/details/67707