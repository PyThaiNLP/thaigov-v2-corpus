รัฐบาลไทย-ข่าวทำเนียบรัฐบาล-การช่วยเหลือประชาชนของกองทุนยุติธรรม ปีงบประมาณ 2565


วันพฤหัสบดีที่ 27 เมษายน 2566
การช่วยเหลือประชาชนของกองทุนยุติธรรม ปีงบประมาณ 2565
วันพฤหัสบดีที่ 27 เมษายน 2566
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรีรับทราบรายงานการดำเนินงานของกองทุนยุติธรรม
ซึ่งมีหน้าที่ในการช่วยเหลือประชาชนทุกกลุ่มให้เข้าถึงกระบวนการยุติธรรมได้อย่างเท่าเทียม
โดยในปีงบประมาณ 2565 มีประชาชนเข้ารับบริการ 4,463 ราย ดำเนินการช่วยเหลือเสร็จสิ้นแล้ว 4,207
ราย ดำเนินการภายในมาตรฐานระยะเวลางานบริการ 4,047 ราย คิดเป็นร้อยละ 96.2
อนุมัติความช่วยเหลือประชาชน 2,548 ราย รวมเป็นเงินกว่า 293 ล้านบาท ประกอบด้วย
ช่วยเหลือประชาชนในการดำเนินคดี 1,814 ราย ช่วยให้ได้รับการปล่อยตัวชั่วคราวเพื่อสู้คดี 612 ราย
ช่วยผู้ถูกละเมิดสิทธิมนุษยชน 2 ราย และให้ความรู้ทางกฎหมาย 120 ราย
ประชาชนที่ต้องการความช่วยเหลือยื่นคำขอออนไลน์ได้ที่เว็บไซต์ สำนักงานกองทุนยุติธรรม jfo.moj.go.th
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/67717