รัฐบาลไทย-ข่าวทำเนียบรัฐบาล-การประชุมคณะกรรมการทบทวนและปรับปรุงงานบริการที่เกี่ยวข้องกับการนำเข้าส่งออกของกระทรวงเกษตรและสหกรณ์


วันพฤหัสบดีที่ 27 เมษายน 2566
การประชุมคณะกรรมการทบทวนและปรับปรุงงานบริการที่เกี่ยวข้องกับการนำเข้าส่งออกของกระทรวงเกษตรและสหกรณ์
รองปลัด.กษ.เป็นประธานการประชุมคณะกรรมการทบทวนและปรับปรุงงานบริการที่เกี่ยวข้องกับการนำเข้าส่งออกของกระทรวงเกษตรและสหกรณ์
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะกรรมการทบทวนและปรับปรุงงานบริการที่เกี่ยวข้องกับการนำเข้า-ส่งออกของกระทรวงเกษตรและสหกรณ์ โดยมี นางสาวนฤมล สงวนวงศ์ ผู้ช่วยปลัดกระทรวงเกษตรและสหกรณ์ ผู้บริหารกระทรวงเกษตรและสหกรณ์ ผู้แทนจากมหาวิทยาลัยเกษตรศาสตร์ และเจ้าหน้าที่ที่เกี่ยวข้องเข้าร่วมประชุม ณ ห้องประชุมกระทรวงเกษตรและสหกรณ์ และ ผ่านระบบออนไลน์ (Zoom Meeting) โดยการประชุมดังกล่าวมีวัตถุประสงค์ดังนี้ 1) รับทราบคำสั่งคณะกรรมการฯ 2) ร่วมกันพิจารณาแนวทางการทบทวนและปรับปรุงงานบริการที่เกี่ยวข้องกับการนำเข้า-ส่งออกของกระทรวงเกษตรและสหกรณ์จำนวน 90 งานบริการเพื่อเพิ่มประสิทธิภาพและประสิทธิผลของการดำเนินงาน และ 3) มติที่ประชุมได้มอบหมายให้หน่วยงานที่รับผิดชอบนำแนวทางการศึกษาระยะเวลาการพิจารณาอนุญาต เพื่อกำหนดมาตรฐานการให้บริการ (Service Level Agreement : SLA) ของสำนักงาน ก.พ.ร. หลักการในการปรับปรุงพระราชบัญญัติการอำนวยความสะดวกในการพิจารณาอนุญาตของทางราชการ พ.ศ. 2558  และแนวทางวิธีการทางอิเล็กทรอนิกส์ตามพระราชบัญญัติการปฏิบัติราชการทางอิเล็กทรอนิกส์พ.ศ. 2565 ไปปรับปรุงระยะเวลาและลดขั้นตอนการให้บริการนำเข้า-ส่งออกของกระทรวงฯ รวมทั้งการนำเทคโนโลยีดิจิทัลเข้ามาประยุกต์ใช้ในงานบริการ เพื่ออำนวยความสะดวกให้แก่ภาคประชาชน ให้ได้รับการบริการของกระทรวงฯที่มีความง่ายขึ้น (Easier) ถูกลง (Cheaper) และเร็วขึ้น (Faster)

ที่มา : https://www.thaigov.go.th/news/contents/details/67700