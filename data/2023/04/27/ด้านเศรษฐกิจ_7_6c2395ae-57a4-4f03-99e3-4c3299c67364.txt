รัฐบาลไทย-ข่าวทำเนียบรัฐบาล-กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ


วันพฤหัสบดีที่ 27 เมษายน 2566
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ
...
กรมเจ้าท่า ขุดลอกร่องน้ำ เพิ่มประสิทธิภาพในการระบายน้ำ
ตามนโยบายรัฐบาล และกระทรวงคมนาคม โดยกรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค
กรมเจ้าท่า สำนักพัฒนาและบำรุงรักษาทางน้ำ โดยสำนักงานพัฒนาและบำรุงรักษาทางน้ำที่ 8 หน่วยปฏิบัติงานขุดลอกแม่น้ำสงคราม ตำบลอ้อมกอ อำเภอบ้านดุง จังหวัดอุดรธานี ใช้รถขุด ขก.5 และ  ดำเนินการขุดลอกเพื่อแก้ไขความเดือดร้อนจากความตื้นเขินของแม่น้ำจากตะกอนดิน ทำให้เกิดปัญหาในการกักเก็บน้ำเพื่อใช้ในการเกษตรในฤดูแล้ง อุปโภคและ ขุดลอกตั้งแต่ กม.ที่ 413+650 ถึง กม.ที่ 416+000 ระยะทาง 2,350 เมตร  ปริมาณวัสดุขุดลอกประมาณ 61,571.00 ลูกบาศก์เมตร ทั้งนี้ เป็นการขุดลอกเพื่อเพิ่มความกว้างและความลึกของร่องน้ำ เพิ่มพื้นที่ในการกักเก็บน้ำ แก้ไขปัญหากระแสน้ำกัดเซาะตลิ่ง รวมทั้งแก้ไขปัญหาอุทกภัยและภัยแล้ง ผลงาน ณ วันที่ 27 เมษายน 2566 ได้ระยะทางรวม 1,347 เมตร ปริมาณวัสดุขุดลอกรวม 33,565 ลูกบาศก์เมตร คิดเป็น 54.51 %
โครงการขุดลอกแม่น้ำสงคราม ตำบลคำสะอาด อำเภอสว่างแดนดิน จังหวัดสกลนคร (ดำเนินการเอง) มีพื้นที่บริเวณขุดลอกประกอบด้วย บ้านหนองหมากแซว หมู่ที่ 3 ตำบลคำสะอาด อำเภอสว่างแดนดิน จังหวัดสกลนคร และบ้านโคกคำไหล หมู่ที่ 3 ตำบลอ้อมกอ อำเภอบ้านดุง จังหวัดอุดรธานี ซึ่งมีประชากร รวมประมาณ 615 ครัวเรือน 1,695 คน มีพื้นที่ทำการเกษตรกรรม รวมประมาณ 8,000 ไร่ จะได้รับประโยชน์จากโครงการขุดลอกในครั้งนี้ของกรมเจ้าท่า

ที่มา : https://www.thaigov.go.th/news/contents/details/67706