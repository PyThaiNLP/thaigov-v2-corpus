รัฐบาลไทย-ข่าวทำเนียบรัฐบาล-นำร่อง 2 โครงการเพิ่มรายได้เกษตรกร “คาร์บอนเครดิตภาคเกษตร – ทำสวนผสมผสาน”


วันพฤหัสบดีที่ 27 เมษายน 2566
นำร่อง 2 โครงการเพิ่มรายได้เกษตรกร “คาร์บอนเครดิตภาคเกษตร – ทำสวนผสมผสาน”
.....
กระทรวงเกษตรและสหกรณ์ จัดทำโครงการ DOA GREEN TO GETHER นำร่องลดการปล่อยก๊าซเรือนกระจกในการผลิตพืชเศรษฐกิจหลัก คือ อ้อย ปาล์มน้ำมัน มันสำปะหลัง ข้าวโพด ยางพารา ทุเรียน และมะม่วง ซึ่งจะพัฒนาเป็นโครงการลดการปล่อยก๊าซเรือนกระจกภาคสมัครใจ และพัฒนากรมวิชาการเกษตรเป็นหน่วยงานตรวจรับรองคาร์บอนเครดิตภาคเกษตร โดยคาดว่าจะนำไปสู่การสร้างรายได้จากคาร์บอนเครดิตให้แก่เกษตรกรในอนาคต
.
และดำเนินโครงการ “การผลิตแบบผสมผสานทางการเกษตร 1 ไร่ 1 แสน ในพื้นที่ภาคใต้” เพื่อเป็นต้นแบบสวนมะพร้าวแบบผสมผสาน พื้นที่ 1 ไร่ ใช้คนดูแลเพียง 1 คน ปลูกมะพร้าวเป็นหลัก แซมด้วยไม้ผล และพืชผัก ซึ่งเป็นการดำเนินการตามโครงการ GAP Monkey Free Plus ใช้ตลาดนำการผลิต โดยเจ้าของสวนทำสวนมะพร้าวแบบผสมผสานการเลี้ยงผึ้งโพลง สร้างรายได้มากถึง 100,000 บาทต่อไร่ต่อปี และยังสร้างอาชีพแก่แรงงานในท้องถิ่นด้วย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67726