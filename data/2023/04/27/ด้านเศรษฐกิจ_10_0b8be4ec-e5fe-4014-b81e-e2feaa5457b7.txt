รัฐบาลไทย-ข่าวทำเนียบรัฐบาล-รองปลัดเกษตรฯ ประชุมหารือแนวทางการส่งเสริมการปลูกมันฝรั่งภายในประเทศ


วันพฤหัสบดีที่ 27 เมษายน 2566
รองปลัดเกษตรฯ ประชุมหารือแนวทางการส่งเสริมการปลูกมันฝรั่งภายในประเทศ
รองปลัดเกษตรฯ ประชุมหารือแนวทางการส่งเสริมการปลูกมันฝรั่งภายในประเทศ
รองปลัดเกษตรฯ ประชุมหารือแนวทางการส่งเสริมการปลูกมันฝรั่งภายในประเทศ
วันพฤหัสบดีที่ 27 เมษายน 2566 เวลา 13.30 น. นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เป็นประธานการประชุมหารือ เรื่อง แนวทางการส่งเสริมการปลูกมันฝรั่งภายในประเทศ ณ ห้องประชุม 123 กระทรวงเกษตรและสหกรณ์ โดยผู้เข้าร่วมประชุม ประกอบด้วย นายอภัย สุทธิสังข์ รองปลัดกระทรวงเกษตรและสหกรณ์ พันจ่าเอก ประเสริฐ มาลัย หัวหน้าผู้ตรวจราชการกระทรวงเกษตรและสหกรณ์
นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์  ดร.วิชาญ อิงศรีสว่าง ผู้อำนวยการสำนักงานพัฒนาการวิจัยการเกษตร และผู้แทนสำนักงานเศรษฐกิจการเกษตร กรมวิชาการเกษตร กรมส่งเสริมการเกษตร กรมส่งเสริมสหกรณ์ กรมพัฒนาที่ดิน สำนักงานการปฏิรูปที่ดินเพื่อเกษตรกรรม สำนักแผนงานและโครงการพิเศษ สำนักงานเกษตรต่างประเทศ และสำนักงานเลขานุการคณะกรรมการส่งเสริมและพัฒนาระบบเกษตรพันธสัญญา เข้าร่วมประชุมด้วย
ซึ่งในที่ประชุมได้รับทราบในประเด็น ดังนี้ 1) ข้อมูลพื้นฐานการเพาะปลูกมันฝรั่งในประเทศไทยต้นทุนและความคุ้มค่าของการปลูกมันฝรั่งในประเทศไทย โดย สำนักงานเศรษฐกิจการเกษตร 2) การส่งเสริมการปลูกมันฝรั่งในประเทศไทย (พื้นที่ ปริมาณ พันธุ์ ฯลฯ) และข้อจำกัดของการปลูกมันฝรั่ง โดย กรมวิชาการเกษตร และกรมส่งเสริมการเกษตร 3) ข้อมูลการทำเกษตรพันธสัญญาด้านมันฝรั่ง โดย สำนักงานเลขานุการคณะกรรมการส่งเสริมและพัฒนาระบบเกษตรพันธสัญญา และร่วมกันหารือแนวทางการส่งเสริมการปลูกมันฝรั่งภายในประเทศ

ที่มา : https://www.thaigov.go.th/news/contents/details/67728