รัฐบาลไทย-ข่าวทำเนียบรัฐบาล-ดีอีเอส ร่วมงาน Girls in ICT Day 2023 ของ ITU


วันพฤหัสบดีที่ 27 เมษายน 2566
ดีอีเอส ร่วมงาน Girls in ICT Day 2023 ของ ITU
ดีอีเอส ร่วมงาน Girls in ICT Day 2023 ของ ITU
วันนี้ (27 เมษายน 66) นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) ร่วมกล่าวปาฐกถาพิเศษในพิธีเปิดโครงการ Girls in ICT Day 2023 ของสหภาพโทรคมนาคมระหว่างประเทศ (ITU) ร่วมกับสำนักงาน กสทช. สถานเอกอัครราชทูตแคนาดาประจำประเทศไทย สหประชาชาติ องค์การโทรคมนาคมแห่งเอเชียและแปซิฟิก และ ITU โดยกล่าวถึงความสำคัญของการส่งเสริมความเท่าเทียมทางเพศและโอกาสที่เด็กหญิงและสตรีจะได้รับจากการเรียนด้าน STEM และโอกาสจากการจ้างงานในอุตสาหกรรมดิจิทัล
โครงการ Girls in ICT Day 2023 จัดขึ้นเพื่อส่งเสริมให้เด็กหญิงและสตรีสนใจการประกอบอาชีพด้าน ICT และการเรียนด้านวิทยาศาสตร์ เทคโนโลยี วิศวกรรมศาสตร์ และคณิตศาสตร์ (STEM) โดยทางกระทรวงฯ ร่วมสนับสนุนโครงการ Girls in ICT Day ของ ITU เป็นประจำทุกปี และได้จัดกิจกรรมและจัดการฝึกอบรมแก่เด็กหญิงและสตรี เพื่อมุ่งเน้นให้มีทักษะด้านดิจิทัลและสามารถใช้งานอินเทอร์เน็ตได้อย่างปลอดภัย
_______________________

ที่มา : https://www.thaigov.go.th/news/contents/details/67723