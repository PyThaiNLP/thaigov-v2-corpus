รัฐบาลไทย-ข่าวทำเนียบรัฐบาล-เดินหน้า “จ้างงานผู้สูงอายุ” ต่อเนื่อง เลือกงานที่ใช่ ตรงใจที่ชอบ ที่เว็บไซต์ “ไทยมีงานทำ.doe.go.th”


วันพฤหัสบดีที่ 20 เมษายน 2566
เดินหน้า “จ้างงานผู้สูงอายุ” ต่อเนื่อง เลือกงานที่ใช่ ตรงใจที่ชอบ ที่เว็บไซต์ “ไทยมีงานทำ.doe.go.th”
.....
เมื่อประเทศไทยก้าวเข้าสู่สังคมผู้สูงอายุอย่างสมบูรณ์ กระทรวงแรงงาน โดยกรมการจัดหางานเล็งเห็นว่า ผู้สูงอายุยังคงมีบทบาทสำคัญในการขับเคลื่อนสังคม และยังสามารถทำงานประกอบอาชีพได้
.
ทั้งนี้ ในปีงบประมาณ พ.ศ. 2566 เจ้าหน้าที่ที่เกี่ยวข้องได้ลงพื้นที่เชิญชวนนายจ้างสถานประกอบการ รวมทั้งประชุมหารือกับนายจ้าง/สถานประกอบการแล้ว 1,057 แห่ง ซึ่งเกิดการจ้างงานผู้สูงอายุแล้ว 702 คน จากจำนวนผู้สูงอายุที่มาใช้บริการจัดหางาน 813 คน
.
โดยตำแหน่งงานที่ผู้สูงอายุ “ได้รับการบรรจุงานมากที่สุด” 5 อันดับ ได้แก่
.
1. แรงงานด้านการผลิตต่าง ๆ
2. แม่บ้าน
3. พนักงานดูแลความปลอดภัย
4. พนักงานขับรถยนต์
5. เจ้าหน้าที่ของรัฐ
.
ปัจจุบันมี “ตำแหน่งงานว่าง” รองรับผู้สูงอายุอีก 694 อัตรา เช่น บาริสต้า แรงงานด้านการผลิต แม่บ้าน ผู้จัดการสาขา เจ้าหน้าที่ของรัฐ เป็นต้น
.
ผู้สูงอายุที่สนใจสมัครงาน / ค้นหารายละเอียด / สอบถามเพิ่มเติมได้ที่ :
.
• เว็บไซต์ ไทยมีงานทำ.doe.go.th
• Mobile application “ไทยมีงานทำ”
• สำนักงานจัดหางานจังหวัดทุกจังหวัด
• สำนักงานจัดหางานกรุงเทพมหานครพื้นที่ 1-10
• ศูนย์บริการจัดหางานเพื่อคนไทย (Smart Job center)
• สายด่วนกระทรวงแรงงาน โทร. 1506 กด 2
• สายด่วนกรมการจัดหางาน โทร. 1694
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67448