รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เป็นประธานการประชุมชี้แจง (Kick-off)


วันพฤหัสบดีที่ 20 เมษายน 2566
รองปลัดกระทรวงเกษตรและสหกรณ์ เป็นประธานการประชุมชี้แจง (Kick-off)
"โครงการเสริมสร้างความสามารถในการรับมือต่อการเปลี่ยนแปลงสภาพภูมิอากาศในลุ่มน้ำของประเทศไทยด้วยการบริหารจัดการน้ำที่มีประสิทธิภาพและการเกษตรแบบยั่งยืน"
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมชี้แจง (Kick-off) "โครงการเสริมสร้างความสามารถในการรับมือต่อการเปลี่ยนแปลงสภาพภูมิอากาศในลุ่มน้ำของประเทศไทยด้วยการบริหารจัดการน้ำที่มีประสิทธิภาพและการเกษตรแบบยั่งยืน (Enhancing Climate Resilence in Thailand through Effective Water Management and Sustainable Agriculture)" พร้อมด้วย นายทวีศักดิ์ ธนเดโชพล รองอธิบดีกรมชลประทาน และผู้แทนหน่วยงานภายใต้กระทรวงเกษตรและสหกรณ์ และหน่วยงานภายนอกอื่น ๆ ที่เกี่ยวข้อง ณ ห้องประชุมกรมชลประทาน ชั้น 3 อาคารอำนวยการ กรมชลประทาน สามเสน และผ่านระบบอิเล็กทรอนิกส์
สำหรับการประชุมดังกล่าวมีวัตถุประสงค์เพื่อชี้แจงและทำความเข้าใจรายละเอียดโครงการเสริมสร้างความสามารถในการรับมือต่อการเปลี่ยนแปลงสภาพภูมิอากาศในลุ่มน้ำของประเทศไทยด้วยการบริหารจัดการน้ำที่มีประสิทธิภาพและการเกษตรแบบยั่งยืน (Enhancing Climate Resilence in Thailand through Effective Water Management and Sustainable Agriculture) ซึ่งเป็นโครงการภายใต้กรอบความร่วมมือของกรมชลประทานและสำนักงานโครงการพัฒนาแห่งสหประชาชาติ (United Nations Development Programme: UNDP) โดยได้รับการสนับสนุนเงินช่วยเหลือแบบให้เปล่าจากกองทุนภูมิอากาศสีเขียว (Green Climate Fund: GCF) วงเงิน 17.53 ล้านดอลล่าร์สหรัฐ และ UNDP ได้จัดทำเอกสารข้อตกลงในการดำเนินโครงการ (Funding Activities Agreement: FAA) ร่วมกับกองทุน GCF โดยมีวัตถุประสงค์เพื่อเสริมสร้างขีดความสามารถในการบริหารจัดการน้ำโดยคำนึงถึงสภาพภูมิอากาศและการปรับตัวต่อการเปลี่ยนแปลงสภาพภูมิอากาศในภาคส่วนที่เกี่ยวข้อง

ที่มา : https://www.thaigov.go.th/news/contents/details/67463