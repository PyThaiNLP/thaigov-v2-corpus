รัฐบาลไทย-ข่าวทำเนียบรัฐบาล-รมว. ชัยวุฒิ ตรวจเยี่ยมศูนย์ดิจิทัลชุมชน ส่งเสริมการเข้าถึงเทคโนโลยีดิจิทัลอย่างเท่าเทียม


วันพฤหัสบดีที่ 20 เมษายน 2566
รมว. ชัยวุฒิ ตรวจเยี่ยมศูนย์ดิจิทัลชุมชน ส่งเสริมการเข้าถึงเทคโนโลยีดิจิทัลอย่างเท่าเทียม
รมว. ชัยวุฒิ ตรวจเยี่ยมศูนย์ดิจิทัลชุมชน ส่งเสริมการเข้าถึงเทคโนโลยีดิจิทัลอย่างเท่าเทียม
วันนี้ (20 เมษายน 2566) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วยนายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ และนายสมเกียรติ ศิริวัฒนโชค ผู้เชี่ยวชาญเฉพาะด้านการบริหารจัดการเชิงนโยบาย สำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) ตรวจเยี่ยมชมศูนย์ดิจิทัลชุมชนโรงเรียนบ้านทางหวาย ตำบลคลองวาฬ อำเภอเมือง จังหวัดประจวบคีรีขันธ์โดยมีนายกิตติพงศ์ สุขภาคกุล รองผู้ว่าราชการจังหวัดประจวบคีรีขันธ์ นางสาวชลลดา หินแก้ว ผู้อำนวยการโรงเรียนบ้านทางหวาย ร่วมให้การต้อนรับโครงการศูนย์ดิจิทัลชุมชน เป็นการนำเทคโนโลยีดิจิทัลเข้ามามีบทบาทในการขับเคลื่อนเศรษฐกิจและสังคม รวมถึงเป็นแหล่งเรียนรู้ด้านเทคโนโลยีดิจิทัลสำหรับให้กับประชาชน ปัจจุบันได้จัดตั้งศูนย์ดิจิทัลชุมชนไปแล้ว 77 จังหวัดกว่า 2,000 แห่งทั่วประเทศ
______________________

ที่มา : https://www.thaigov.go.th/news/contents/details/67469