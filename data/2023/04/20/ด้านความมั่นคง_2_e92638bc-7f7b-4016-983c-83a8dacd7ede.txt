รัฐบาลไทย-ข่าวทำเนียบรัฐบาล-ลำน้ำปิงห่าง" ลำน้ำแห่งความสามัคคี "แก้ไขในสิ่งผิด" ผู้ว่าฯ ลำพูน ลงพื้นที่ติดตามการดำเนินงานขับเคลื่อนการพัฒนาฟื้นฟูและแก้ไขปัญหาแหล่งน้ำลำน้ำปิงห่าง เพื่อเฉลิมพระเกียรติในหลวง


วันพุธที่ 19 เมษายน 2566
19/04/2566
พิมพ์
ลำน้ำปิงห่าง" ลำน้ำแห่งความสามัคคี "แก้ไขในสิ่งผิด" ผู้ว่าฯ ลำพูน ลงพื้นที่ติดตามการดำเนินงานขับเคลื่อนการพัฒนาฟื้นฟูและแก้ไขปัญหาแหล่งน้ำลำน้ำปิงห่าง เพื่อเฉลิมพระเกียรติในหลวง
ลำน้ำปิงห่าง" ลำน้ำแห่งความสามัคคี "แก้ไขในสิ่งผิด" ผู้ว่าฯ ลำพูน ลงพื้นที่ติดตามการดำเนินงานขับเคลื่อนการพัฒนาฟื้นฟูและแก้ไขปัญหาแหล่งน้ำลำน้ำปิงห่าง เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลทรงเจริญพระชนมพรรษาครบ 70 พรรษา
ลำน้ำปิงห่าง" ลำน้ำแห่งความสามัคคี "แก้ไขในสิ่งผิด" ผู้ว่าฯ ลำพูน ลงพื้นที่ติดตามการดำเนินงานขับเคลื่อนการพัฒนาฟื้นฟูและแก้ไขปัญหาแหล่งน้ำลำน้ำปิงห่าง เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลทรงเจริญพระชนมพรรษาครบ 70 พรรษา 28 กรกฎาคม 2566
วันนี้ (19 เมษายน 2566) เวลา 09.30 น. ที่ห้องประชุมเทศบาลตำบลอุโมงค์ อ.เมืองลำพูน จ.ลำพูน นายสันติธร ยิ้มละมัย ผู้ว่าราชการจังหวัดลำพูน เป็นประธานในการประชุมติดตามการดำเนินงานขับเคลื่อนการพัฒนาฟื้นฟูและแก้ไขปัญหาแหล่งน้ำ (ลำน้ำปิงห่าง) ต.อุโมงค์ อ.เมืองลำพูน โดยมี นายอนุพงษ์ วาวงค์มูล รองผู้ว่าราชการจังหวัดลำพูน นายโยธิน ประสงค์ความดี ปลัดจังหวัดลำพูน นายบุญส่ง ไชยมณี หัวหน้าสำนักงานจังหวัดลำพูน หัวหน้าส่วนราชการ นายอำเภอ นายกิติพัฒน์ ธนินภิตินันท์ นายกเทศมนตรีตำบลอุโมงค์ และหน่วยงานที่เกี่ยวข้องเข้าร่วมประชุม
นายสันติธร ยิ้มละมัย ผู้ว่าราชการจังหวัดลำพูน กล่าวว่า กระทรวงมหาดไทยกำหนดนโยบายและมอบแนวทางให้กับผู้ว่าราชการจังหวัดทุกจังหวัด ได้น้อมนำพระราชปณิธานของพระบาทสมเด็จพระเจ้าอยู่หัว "ประเทศชาติมั่นคง ประชาชนมีความสุข แก้ไขในสิ่งผิด สืบสานในพระราชปณิธาน ภายใต้ปรัชญาของเศรษฐกิจพอเพียง" ในการฟื้นฟูแหล่งน้ำธรรมชาติ คู คลอง หนองบึง ให้สะดวกสวยงาม เพื่อแก้ไขปัญหาแหล่งน้ำ และให้เป็นต้นแบบการพัฒนาแหล่งน้ำของจังหวัด โดยจังหวัดที่ดำเนินกิจกรรมเสร็จเรียบร้อยให้รณรงค์และสร้างความตระหนักรู้ให้ประชาชนที่อยู่อาศัยบริเวณใกล้แหล่งนํ้ามีความรัก ความหวงแหน และมีจิตอาสาในการดูแลรักษาแหล่งน้ำให้มีความสะอาด เป็นระเบียบเรียบร้อย และสวยงามอย่างยั่งยืน
"จังหวัดลำพูน ได้เลือก "ลำน้ำปิงห่าง" ในเขตพื้นที่เทศบาลตำบลอุโมงค์ อำเภอเมืองลำพูน เป็นแหล่งน้ำที่จะดำเนินการฟื้นฟูเพื่อเป็นต้นแบบของการพัฒนาแหล่งน้ำของจังหวัด เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 70 พรรษา 28 กรกฎาคม 2566" ผวจ.ลำพูน กล่าว
นายสันติธร ยิ้มละมัย ผู้ว่าราชการจังหวัดลำพูน กล่าวเพิ่มเติมว่า สำหรับการประชุมในวันนี้เป็นการติดตามผลการดำเนินงานตามแผนการพัฒนาลำน้ำปิงห่างของส่วนราชการและหน่วยงานที่เกี่ยวข้อง โดยมีแผนการดำเนินงานที่สำคัญ คือ การจัดกิจกรรมจิตอาสาพัฒนาลำน้ำปิงห่าง การปรับปรุงภูมิทัศน์บริเวณสองฝั่งลำน้ำ การจัดกิจกรรมส่งเสริมการท่องเที่ยว การปลูกพืชผักสวนครัว การรณรงค์การจัดทำบ่อดักไขมันสำหรับครัวเรือนที่อยู่ติดลำน้ำปิงห่าง และโครงการก่อสร้างผนังกั้นดินตลอดสองฝั่ง เป็นต้น โดยได้เน้นย้ำให้ส่วนราชการและหน่วยงานที่เกี่ยวข้อง ได้มุ่งมั่นดำเนินการในการปรับปรุงแก้ไขและพัฒนาแหล่งน้ำอย่างเต็มกำลังความสามารถตามอำนาจหน้าที่โดยใช้กลไกการขับเคลื่อนงานตามศาสตร์พระราชา โดยเฉพาะอย่างยิ่งกลไก 7 ภาคีเครือข่าย ทั้งภาครัฐ ภาคเอกชน ภาคผู้นำศาสนา ภาคผู้นำวิชาการ ภาคประชาสังคม ภาคประชาชน และภาคสื่อสารมวลชน เพื่อทำให้การดำเนินงานเป็นไปอย่างมีส่วนร่วม ด้วยพลังความสมัครสมานสามัคคี ร่วมคิด ร่วมทำ ร่วมแก้ปัญหา ร่วมรับผิดชอบ อันจะทำให้ทุกคนได้ร่วมรับประโยชน์ นอกจากนี้ยังได้เน้นย้ำในเรื่องของการสื่อสารกับสังคม ซึ่งถือเป็นเรื่องที่มีความสำคัญและต้องดำเนินการอย่างต่อเนื่อง เพื่อให้พี่น้องประชาชนในพื้นที่ได้รับรู้รับทราบ และร่วมกันในการแสดงความคิดเห็น ร่วมกันในการขยายผลสื่อสารสิ่งที่ทุกภาคส่วนกำลังร่วมกันทำอยู่ ซึ่งจะเป็นประโยชน์กับสังคมโดยรวม
โดยในช่วงท้าย นายสันติธร ยิ้มละมัย ผู้ว่าราชการจังหวัดลำพูน ได้นำคณะ ลงเรือเยี่ยมชมลำน้ำปิงห่าง บริเวณด้านหลังอุโบสถวัดป่าเห็ว และเยี่ยมชมกังหันชัยพัฒนาบริเวณด้านหน้าเทศบาลตำบลอุโมงค์ และแปลงปลูกผักสวนครัวบริเวณที่สาธารณะบ้านป่าเส้า พร้อมทั้งแจ้งให้เทศบาลตำบลอุโมงค์ ได้ขยายผลสิ่งที่ดีนี้ให้พี่น้องประชาชนทุกครัวเรือนได้ร่วมกันปลูกพืชผักสวนครัวในพื้นที่ว่างบริเวณบ้าน รวมถึงพื้นที่สาธารณะภายในเขตเทศบาล เพื่อเป็นการน้อมนำพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ในด้านการเสริมสร้างความมั่นคงด้านอาหาร ทำให้พี่น้องประชาชนมีคุณภาพชีวิตที่ดีอย่างยั่งยืน อีกด้วย

ที่มา : https://www.thaigov.go.th/news/contents/details/67436