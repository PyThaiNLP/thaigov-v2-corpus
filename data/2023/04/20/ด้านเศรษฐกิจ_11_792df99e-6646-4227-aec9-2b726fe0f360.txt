รัฐบาลไทย-ข่าวทำเนียบรัฐบาล-กรมเจ้าท่า ดูแลความปลอดภัยทางน้ำ ย้ำสวมชูชีพทุกครั้งขณะโดยสารเรือ


วันพฤหัสบดีที่ 20 เมษายน 2566
กรมเจ้าท่า ดูแลความปลอดภัยทางน้ำ ย้ำสวมชูชีพทุกครั้งขณะโดยสารเรือ
...
กรมเจ้าท่า ดูแลความปลอดภัยทางน้ำ ย้ำสวมชูชีพทุกครั้งขณะโดยสารเรือ
จากนโยบายรัฐบาล และกระทรวงคมนาคม กรมเจ้าท่า ดำเนินการดูแลความปลอดภัยและอำนวยความสะดวกให้กับพี่น้องประชาชนในการเดินทางทางน้ำ โดย สำนักงานเจ้าท่าภูมิภาคสาขาหนองคาย ได้ออกตรวจตราความปลอดภัยทางน้ำ บริเวณท่าเทียบเรือโดยสารต่าง ๆ ดังนี้
1. ท่าเรือวัดพระธาตุหล้าหนอง เรือโดยสารจำนวน 7 ลำ 55 เที่ยว ผู้โดยสาร 178 คน
2. ท่าเรือเทศบาลตำบลบึงโขงหลง เรือโดยสารจำนวน 95 ลำ 112 เที่ยว ผู้โดยสาร 895 คน
3. ท่าเรือทะเลบัวแดง เรือโดยสารจำนวน 8 ลำ11 เที่ยว ผู้โดยสาร 53 คน
4. ท่าเรือด่านศุลกากรบึงกาฬ เรือโดยสาร จำนวน 6 ลำ 5 เที่ยว ผู้โดยสาร 85 คน
5. ท่าเรือศุลกากรปากชม เรือโดยสารจำนวน 5 ลำ  เที่ยวไป 3 เที่ยว ผู้โดยสาร 19 คน เที่ยวกลับ 5 เที่ยวผู้โดยสาร 45 คน
สำนักงานเจ้าท่าภูมิภาคสาขานครพนม กำกับดูแลความปลอดภัยทางน้ำประจำท่าเทียบเรือแก่ผู้โดยสาร ดังนี้
1. ท่าเทียบเรือและโดยสารเทศบาลนครพนม อำเภอเมืองนครพนม จังหวัดนครพนม เรือโดยสาร จำนวน 3 ลำ เรือโดยสารขาเข้า 13 เที่ยว จำนวนผู้โดยสาร 352 คน เรือโดยสารขาออก 12 เที่ยว จำนวนผู้โดยสาร 231 คน
2. ท่าเทียบเรือบ้านโพธิ์ชัย ตำบลไผ่ล้อม อำเภอบ้านแพง จังหวัดนครพนมเรือโดยสาร จำนวน 6 ลำ ขาเข้า 3 เที่ยว ผู้โดยสาร 94 คนเรือขาออก 3 เที่ยว ผู้โดยสาร 121 คน
ทั้งนี้ กรมเจ้าท่า ได้กำชับเน้นย้ำเจ้าหน้าที่ให้ปฏิบัติตามมาตรการเพื่อความปลอดภัย เนื่องจากประชาชนและนักท่องเที่ยวเดินทางท่องเที่ยวเป็นจำนวนมาก รวมทั้งประกาศแจ้งเตือนให้ใช้ความระมัดระวังในการเดินเรือและใช้เรือ โดยเคร่งครัด พร้อมขอความร่วมมือและเน้นย้ำประชาชนทุกท่าน เรื่องการสวมใส่เสื้อชูชีพขณะโดยสารเรือ เพื่อป้องกันการเกิดอุบัติเหตุทางน้ำ หากประชาชนท่านใดพบเห็นเหตุการณ์ความไม่ปลอดภัยทางน้ำ สามารถโทรแจ้งสายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/67464