รัฐบาลไทย-ข่าวทำเนียบรัฐบาล-เงินสะพัด “ทะลุ 2.56 แสนล้าน” ไตรมาส 1/66 ต่างชาติบินเที่ยวไทย 6.4 ล้านคน


วันพฤหัสบดีที่ 20 เมษายน 2566
เงินสะพัด “ทะลุ 2.56 แสนล้าน” ไตรมาส 1/66 ต่างชาติบินเที่ยวไทย 6.4 ล้านคน
.....
การท่องเที่ยวแห่งประเทศไทย (ททท.) รายงานสถานการณ์นักท่องเที่ยวต่างชาติเดินทางเข้าไทย ไตรมาสแรกปี 2566 มีจำนวนสะสมที่ 6,465,737 คน สร้างรายได้รวม 256,194 ล้านบาท โดยเฉพาะช่วงเทศกาลสงกรานต์ที่ผ่านมา Airbnb เผยว่ามียอดค้นหาที่พักเพิ่มขึ้นถึง 310% จากปี 65 ซึ่งสำนักข่าว South China Morning Post รายงานว่าเทศกาลสงกรานต์จะเป็นกำลังสำคัญที่จะกระตุ้นเศรษฐกิจไทยให้เติบโตถึง 4% ในปีนี้ เป็นอัตราการเติบโตที่รวดเร็วที่สุดในรอบ 5 ปี
.
นักท่องเที่ยวต่างชาติที่เดินทางมาไทย สูงสุด 5 อันดับแรก คือ มาเลเซีย รัสเซีย จีน เกาหลีใต้ และอินเดีย จุดหมายปลายทางยอดนิยม คือ กทม. พัทยา เชียงใหม่ กระบี่ และภูเก็ต ตามลำดับ โดยในปี 66 ททท. ตั้งเป้าหมายดึงดูดนักท่องเที่ยวต่างชาติ 25 – 30 ล้านคน สร้างรายได้กว่า 1.5 ล้านล้านบาท
.
อ่านเพิ่มเติม คลิก >> https://www.thaigov.go.th/news/contents/details/67402
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67447