รัฐบาลไทย-ข่าวทำเนียบรัฐบาล-ธอส. ตอบแทนลูกค้ารักการออม กับ สลากออมทรัพย์ ชุดพิมานมาศ Plus ให้ผลตอบแทนหน้าสลาก 1.25% ต่อปี พร้อมลุ้นรับรางวัลที่ 1 มูลค่า 3 ล้านบาท ตลอด 24 งวด


วันพุธที่ 26 เมษายน 2566
26/04/2566
พิมพ์
ธอส. ตอบแทนลูกค้ารักการออม กับ สลากออมทรัพย์ ชุดพิมานมาศ Plus ให้ผลตอบแทนหน้าสลาก 1.25% ต่อปี พร้อมลุ้นรับรางวัลที่ 1 มูลค่า 3 ล้านบาท ตลอด 24 งวด
ธอส. ตอบแทนลูกค้าและเพิ่มทางเลือกให้กับผู้ที่รักการออม ด้วยผลิตภัณฑ์สลากออมทรัพย์ที่ให้ผลตอบแทนสูงและมีความเสี่ยงต่ำกับสลากออมทรัพย์ ธอส. ชุดพิมานมาศ Plus มูลค่าหน่วยละ 50,000 บาท อายุสลาก 2 ปี ผลตอบแทน 1.25% ต่อปี
ธนาคารอาคารสงเคราะห์ (ธอส.) ตอบแทนลูกค้าและเพิ่มทางเลือกให้กับผู้ที่รักการออม ด้วยผลิตภัณฑ์สลากออมทรัพย์ที่ให้ผลตอบแทนสูงและมีความเสี่ยงต่ำ กับ สลากออมทรัพย์ ธอส. ชุดพิมานมาศ Plus มูลค่าหน่วยละ 50,000 บาทอายุสลาก 2 ปี ผลตอบแทน 1.25% ต่อปี เมื่อฝากครบกำหนดจะได้รับเงินต้นพร้อมดอกเบี้ยรวมหน่วยละ 51,250 บาท พร้อมลุ้นรางวัลใหญ่ทุกเดือนรวม  24 ครั้งแบ่งเป็น รางวัลที่ 1 รางวัลละ  3 ล้านบาท จำนวน  1 รางวัล (เสี่ยงหมวด) รางวัลที่ 2 รางวัลละ 30,000 บาท จำนวน 25 รางวัล/หมวด รวมถึงรางวัลเลขท้าย 4 ตัว รางวัลละ 10,000 บาท (หมุน 1 ครั้ง)  รางวัลเลขท้าย 3 ตัว รางวัลละ 2,000 บาท (หมุน 1 ครั้ง) รางวัลเลขท้าย 2 ตัว รางวัลละ 200 บาท (หมุน 1 ครั้ง) และรางวัลเลขท้าย 1 ตัว รางวัลละ 100 บาท (หมุน 1 ครั้ง) โดยมีโอกาสถูกรางวัลใหญ่ สูงถึง 0.025% และเมื่อฝากตั้งแต่ 500,000 บาทขึ้นไป การันตีถูกรางวัลเลขท้าย 1 ตัวทุกงวด สำหรับดอกเบี้ยและเงินรางวัลยังได้รับการยกเว้นภาษีเงินได้ บุคคลธรรมดาอีกด้วย โดยลูกค้าสามารถซื้อสลากผ่านช่องทาง Mobile Application : GHB ALL GEN และ ธอส. ทุกสาขาทั่วประเทศ สอบถามรายละเอียดเพิ่มเติมได้ที่ ธอส. ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคาร ได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/67678