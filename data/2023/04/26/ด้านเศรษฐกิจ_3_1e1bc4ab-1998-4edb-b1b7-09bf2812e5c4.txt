รัฐบาลไทย-ข่าวทำเนียบรัฐบาล-รัฐมนตรีฯ อนุชา พบปะผู้แทน 4 องค์กรชาวไร่อ้อย ย้ำให้ความสำคัญชาวไร่อ้อย


วันพุธที่ 26 เมษายน 2566
26/04/2566
พิมพ์
รัฐมนตรีฯ อนุชา พบปะผู้แทน 4 องค์กรชาวไร่อ้อย ย้ำให้ความสำคัญชาวไร่อ้อย
รัฐมนตรีฯ อนุชา พบปะผู้แทน 4 องค์กรชาวไร่อ้อย ย้ำให้ความสำคัญชาวไร่อ้อย
วันนี้ (25 เมษายน 2566) นายอนุชา นาคาศัย รัฐมนตรีประจำสำนักนายกรัฐมนตรี รักษาราชการแทนรัฐมนตรีว่าการกระทรวงอุตสาหกรรม ให้ผู้แทน 4 องค์กร ได้แก่ ชาวไร่อ้อยแห่งประเทศไทย ชมรมสถาบันชาวไร่อ้อยภาคอีสาน สหสมาคมชาวไร่อ้อยแห่งประเทศไทย และสมาพันธ์ชาวไร่อ้อยเข้าพบ เพื่อร่วมหารือเกี่ยวกับปัญหาความเดือดร้อนของชาวไร่อ้อยและติดตามสอบถามแนวทางการช่วยเหลือเกษตรกรชาวไร่อ้อยตัดสด คุณภาพดี เพื่อลดฝุ่น  PM 2.5 ฤดูการผลิตปี 2565/2566 ในอัตราตันละ 120 บาท และปัญหาเรื่องต้นทุนการผลิตอ้อยที่เพิ่มสูงขึ้นจากสถานการณ์ทางธรรมชาติ ทั้งน้ำท่วมหรือช่วงภัยแล้งหนัก และปุ๋ยราคาแพง น้ำมันแพง โดยมีนายธีรยุทธ วานิชชัง ผู้ช่วยรัฐมนตรีประจำกระทรวงอุตสาหกรรม และนายภานุวัฒน์ ตริยางกูรศรี เลขาธิการคณะกรรมการอ้อยและน้ำตาลทราย เข้าร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
นายอนุชา กล่าวว่า รับรู้และเข้าใจปัญหาของชาวไร่อ้อย ทั้งเรื่องของฤดูกาลที่ปีนี้เกิดภัยแล้งหนัก และเรื่องของต้นทุนปุ๋ย น้ำมัน หรือเครื่องจักรกลการเกษตรที่มีราคาสูง ซึ่งจะนำประเด็นที่ชาวไร่อ้อยมาหารือ เพื่อหามาตรการและแนวทางในการให้ความช่วยเหลือต่อไป ซึ่งก่อนหน้านี้ทาง สอน.ได้ออกมาตรการดูแลชาวไร่อ้อย อาทิ การสนับสนุนสินเชื่อดอกเบี้ยต่ำให้กับเกษตรกรชาวไร่อ้อยกู้เพื่อซื้อเครื่องจักรกลการเกษตร ส่งเสริมการรับซื้อใบอ้อยเพื่อเพิ่มรายได้ และลดการเผาใบอ้อย และจัดหาเครื่องสางใบอ้อยมาให้เกษตรกรชาวไร่อ้อยยืมเพื่อสางใบอ้อย นอกจากนี้ ยังได้แนะแนวทางให้ชาวไร่อ้อยผ่านโครงการโคล้านครอบครัวเพื่อช่วยเป็นรายได้อีกทางหนึ่งด้วย

ที่มา : https://www.thaigov.go.th/news/contents/details/67658