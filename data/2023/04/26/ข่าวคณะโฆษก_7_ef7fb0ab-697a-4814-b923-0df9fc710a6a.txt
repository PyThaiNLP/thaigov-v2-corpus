รัฐบาลไทย-ข่าวทำเนียบรัฐบาล-​รองโฆษกรัฐบาลฯ เปิดเผยความสำเร็จรถไฟขบวนประวัติศาสตร์ขนส่งสินค้าเกษตรผ่านเส้นทางรถไฟไทย-ลาว-จีน ขยายโอกาสเกษตรกร และผู้ประกอบการไทยส่งออกสินค้าไปยังจีน


วันพุธที่ 26 เมษายน 2566
26/04/2566
พิมพ์
​รองโฆษกรัฐบาลฯ เปิดเผยความสำเร็จรถไฟขบวนประวัติศาสตร์ขนส่งสินค้าเกษตรผ่านเส้นทางรถไฟไทย-ลาว-จีน ขยายโอกาสเกษตรกร และผู้ประกอบการไทยส่งออกสินค้าไปยังจีน
​รองโฆษกรัฐบาลฯ เปิดเผยความสำเร็จรถไฟขบวนประวัติศาสตร์ขนส่งสินค้าเกษตรผ่านเส้นทางรถไฟไทย-ลาว-จีน ขยายโอกาสเกษตรกร และผู้ประกอบการไทยส่งออกสินค้าไปยังจีน
วันนี้ (26 เมษายน 2566) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า รถไฟขบวนพิเศษบรรทุกทุเรียนจากประเทศไทย เดินทางถึงนครกว่างโจว (Guangzhou) มณฑลกวางตุ้ง (Guangdong) สาธารณรัฐประชาชนจีน เรียบร้อยแล้วเมื่อวันจันทร์ที่ 24 เมษายน 2566 นับเป็นรถไฟขบวนแรกในประวัติศาสตร์ที่เดินทางผ่านเส้นทางรถไฟไทย-ลาว-จีน แบบไป-กลับ เสริมสร้างความสะดวกและรวดเร็วในการขนส่งสินค้าเกษตรไทย-จีน
รองโฆษกประจำสำนักนายกรัฐมนตรีกล่าวว่า ขบวนรถไฟบรรทุกสินค้าส่งออกทุเรียนจากภาคตะวันออกของไทยสู่ประเทศจีนจำนวน 414 ตัน ผ่านเส้นทางรถไฟไทย-ลาว-จีน เป็นความร่วมมือระหว่างภาครัฐกับบริษัท Pan-Asia Silk Road Co., Ltd หรือ PAS เพื่อขนส่งสินค้าเกษตรและอาหารทะเลแช่แข็งในตู้เย็นคอนเทนเนอร์ ขยายโอกาสในการส่งออกสินค้าไปจีนเพิ่มขึ้น โดยเฉพาะการขยายตลาดไปยังมณฑลต่าง ๆ ในจีน ผ่านการขนส่งทางรางที่รวดเร็วและตรงเวลา ส่งเสริมการพัฒนาการขนส่งสินค้าทางรางของไทย และเชื่อมโยงการขนส่งสินค้าระหว่างเอเชียตะวันออกเฉียงใต้กับพื้นที่อ่าวกวางตุ้ง - ฮ่องกง - มาเก๊า (Guangdong-Hong Kong-Macao Greater Bay Area: GBA) ของจีน
“ประเทศจีนเป็นตลาดส่งออกของสินค้าสำคัญของไทย ซึ่งการขนส่งสินค้าโดยเส้นทางรางผ่านเส้นทางรถไฟไทย-ลาว-จีน ช่วยให้อำนวยความสะดวกให้ผู้ประกอบการขนส่งสินค้าได้รวดเร็วมากขึ้น ซึ่งช่วยควบคุมคุณภาพสินค้า ส่งเสริม และขยายโอกาสแก่เกษตรกร และผู้ประกอบการไทยในการส่งออกสินค้าเกษตร เช่น ทุเรียน มังคุด และอาหารทะเลแช่แข็ง ไปสู่ประเทศจีนซึ่งเป็นตลาดใหญ่ได้มากยิ่งขึ้นในอนาคต” นางสาวรัชดาฯ กล่าว

ที่มา : https://www.thaigov.go.th/news/contents/details/67675