รัฐบาลไทย-ข่าวทำเนียบรัฐบาล-การให้ความช่วยเหลือผ่านกองทุนยุติธรรม ปี 65 ดำเนินการให้ปชช. สำเร็จ 96.20%


วันพุธที่ 26 เมษายน 2566
การให้ความช่วยเหลือผ่านกองทุนยุติธรรม ปี 65 ดำเนินการให้ปชช. สำเร็จ 96.20%
.....
ที่ประชุม ครม. (25 เม.ย. 66) รับทราบรายงานประจำปี 2565 กองทุนยุติธรรม ทีให้ความช่วยเหลือประชาชนตามภารกิจกองทุน โดยผลการดำเนินงานที่ผ่านมา ประกอบด้วย
.
ความสำเร็จของการดำเนินงานตามมาตรฐานเวลางานบริการของกองทุนยุติธรรม มีประชาชนเข้ารับบริการ 4,463 ราย ดำเนินการแล้วเสร็จได้ทั้งสิ้น 4,207 ราย แล้วเสร็จภายในมาตรฐานระยะเวลา จำนวน 4,047 ราย คิดเป็น 96.20%
.
ความสำเร็จของการเบิกจ่ายเงินช่วยเหลือประชาชนในการดำเนินคดี การขอปล่อยชั่วคราวผู้ต้องหาหรือจำเลย ช่วยเหลือผู้ถูกละเมิดสิทธิมนุษยชน และให้ความรู้ทางกฎหมายแก่ประชาชน รวมทั้งสิ้น 2,548 ราย เป็นเงิน 293,405,274.54 บาท
.
นอกจากนี้ ยังมีผลงานเด่น ด้านการช่วยเหลือประชาชนในการดำเนินคดี จำนวน 3 กรณี (1) ยายพิการร้องกองทุนฯ ให้ช่วยเปิดทางเข้าออกไปหาหมอ (2) ชาวบ้านร้องถูกโกงเงินจากคนในกลุ่มสะสมทรัพย์บ้านคลองคราม (3) ชาวบ้านร้อง "วิสาหกิจชุมชนกลุ่มผ้าทอมัดหมี่ศรีเพชร" เอาเปรียบ เกือบสูญบ้านและที่ดิน
ผลงานเด่นด้านการขอปล่อยชั่วคราวผู้ต้องหาหรือจำเลย จำนวน 2 กรณี (1) สาวถูกกล่าวหาแทงสามีตาย ได้กองทุนยุติธรรมเข้าช่วย (2) สาวโดนสวมรอยใช้บัญชีม้าขายสินค้าออนไลน์
ผลงานเด่นด้านการช่วยเหลือผู้ถูกละเมิดสิทธิมนุษยชน จำนวน 1 กรณี ได้แก่ แพะขาวถูกละเมิดสิทธิมนุษยชนได้กองทุนยุติธรรมเข้าช่วยเหลือ
.
รวมถึงนำเทคโนโลยีสารสนเทศมาใช้ ด้วยการให้ยื่นขอปล่อยตัวชั่วคราวผู้ต้องหาหรือจำเลยด้วยหนังสือรับรองแทนการชำระเงินผ่านระบบอิเล็กทรอนิกส์ และเชื่อมบริการกองทุนยุติธรรมกับแอปพลิเคชันทางรัฐ
อ่านเพิ่มเติม คลิก https://www.thaigov.go.th/news/contents/details/67633
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67679