รัฐบาลไทย-ข่าวทำเนียบรัฐบาล-วธ. โชว์หมอลำ-การแสดงพื้นบ้าน ส่งท้ายงาน “ใต้ร่มพระบารมี 241 ปี กรุงรัตนโกสินทร์”


วันพุธที่ 26 เมษายน 2566
วธ. โชว์หมอลำ-การแสดงพื้นบ้าน ส่งท้ายงาน “ใต้ร่มพระบารมี 241 ปี กรุงรัตนโกสินทร์”
วธ. โชว์หมอลำ-การแสดงพื้นบ้าน ส่งท้ายงาน “ใต้ร่มพระบารมี 241 ปี กรุงรัตนโกสินทร์” พร้อมชวนไหว้พระ
เที่ยววัด ชมวัง สัมผัสบรรยากาศพิพิธภัณฑ์ยามค่ำ นั่งรถรางเช็คอิน 21 แหล่งเรียนรู้รอบเกาะรัตนโกสินทร์ ชิมอาหารชาววัง ช้อปผลิตภัณฑ์ CPOT จาก 76 จังหวัด
วธ. โชว์หมอลำ-การแสดงพื้นบ้าน ส่งท้ายงาน “ใต้ร่มพระบารมี 241 ปี กรุงรัตนโกสินทร์” พร้อมชวนไหว้พระ
เที่ยววัด ชมวัง สัมผัสบรรยากาศพิพิธภัณฑ์ยามค่ำ นั่งรถรางเช็คอิน 21 แหล่งเรียนรู้รอบเกาะรัตนโกสินทร์ ชิมอาหารชาววัง ช้อปผลิตภัณฑ์ CPOT จาก 76 จังหวัด ณ บริเวณรอบเกาะรัตนโกสินทร์
นางยุพา ทวีวัฒนะกิจบวร ปลัดกระทรวงวัฒนธรรม กล่าวว่า จากการที่รัฐบาลโดยกระทรวงวัฒนธรรม (วธ.) จัดงาน”ใต้ร่มพระบารมี 241 ปี กรุงรัตนโกสินทร์” ระหว่างวันที่ 21 – 25 เมษายน 2566 ณ บริเวณ 21 แหล่งเรียนรู้รอบเกาะรัตนโกสินทร์และวันที่ 21 เมษายน – 7 พฤษภาคม 2566 ณ สวนสันติชัยปราการ นั้น ขณะนี้การจัดงานได้รับการตอบรับจากประชาชนและนักท่องเที่ยวเข้าชมงานเป็นจำนวนมาก ทั้งในเรื่องของการแสดงด้านศิลปวัฒนธรรม กิจกรรมไหว้พระ เที่ยวชม 21 แหล่งเรียนรู้ โดยในวันสุดท้ายคือวันที่ 25 เมษายน 2566 ยังมีกิจกรรมที่น่าสนใจมากมาย อาทิ ไหว้พระ เที่ยววัด ชมวัง สัมผัสบรรยากาศพิพิธภัณฑ์ยามค่ำ ชมการแสดงทางศิลปวัฒนธรรมที่หาชมได้ยาก โดยไฮไลท์สำคัญคือการแสดงหมอลำอีสาน ชุดพระบารมีปกเกล้า ชาวอีสาน โดยศิลปินหมอลำอีสาน และการแสดงเพลงพื้นบ้านภาคกลาง โดยสมาคมเพลงพื้นบ้านภาคกลาง เที่ยวชมพิพิธภัณฑ์ยามค่ำ (Night Museum) สาธิตอาหารโบราณและอาหารชาววัง ในรูปแบบตลาดย้อนยุค การจำหน่ายผลิตภัณฑ์ทางวัฒนธรรม 76 จังหวัด (CPOT) รวมถึงของดี 50 เขต กทม. จุดถ่ายภาพย้อนยุคบริการประชาชน ฯลฯ
นางยุพา กล่าวต่ออีกว่า อีกหนึ่งจุดที่น่าสนใจของงานใต้ร่มพระบารมี 241 ปี กรุงรัตนโกสินทร์ คือโซนจำหน่ายผลิตภัณฑ์วัฒนธรรมไทย Cultural Product of Thailand : CPOT จากทั่วทุกภาคของประเทศไทย รวมทั้งหมด 25 ร้าน ตื่นตาตื่นใจไปกับภูมิปัญญาท้องถิ่นที่แปลงมาเป็นสินค้าได้อย่างน่าทึ่ง ผ่านการออกแบบที่ถูกใจทั้งชาวไทย
และชาวต่างชาติ แบ่งเป็น 5 โซน ได้แก่ 1.โซนเครื่องประดับ 2.โซนเครื่องใช้และของตกแต่ง 3.โซนผ้าและผลิตภัณฑ์จากผ้า 4.โซนสมุนไพรและเครื่องหอม และ 5.โซนเครื่องจักสาน รวมถึงอีกหนึ่งจุดที่น่าสนใจคือ อุโมงค์ไฟเรืองแสง นิทรรศการ แสงแห่งความภักดี ใต้ร่มพระบารมี 241 ปี กรุงรัตนโกสินทร์ และการแสดงมัลติมีเดียใต้ร่มพระบารมี 241 ปี กรุงรัตนโกสินทร์ ชมการฉายหนังกลางกับภาพยนตร์ยุคเก่าริมแม่น้ำเจ้าพระยา ได้บรรยากาศย้อนยุค ณ สวนสันติชัยปราการ ซึ่งนิทรรศการและอุโมงค์ไฟจะจัดให้ชมถึงวันที่ ๗ พฤษภาคม ๒๕๖๖
ปลัด วธ. กล่าวต่ออีกว่า อีกหนึ่งกิจกรรมที่ปีนี้ได้รับความสนใจจาก เด็ก เยาวชน ประชาชน ตลอดจนนักท่องเที่ยวชาวไทยและต่างชาติ  คือการใช้บริการรถขสมก. และรถรางนำชมกันอย่างคึกคักต่อเนื่องตลอดทั้งวัน ผู้เข้าร่วมงานได้ทำบุญ
ไหว้พระ เข้าชมแหล่งเรียนรู้ วัด และพิพิธภัณฑ์ 21 แห่งรอบเกาะรัตนโกสินทร์ โดยไม่เสียค่าใช้จ่าย ได้แก่
1.พระบรมมหาราชวัง 2.พิพิธภัณฑสถานแห่งชาติ พระนคร และโรงละครแห่งชาติ 3.สวนสันติชัยปราการ
4.พิพิธบางลำพู 5.วัดบวรนิเวศวิหาร 6.พิพิธภัณฑ์ตำรวจ วังปารุสกวัน 7.วัดเบญจมบพิตรดุสิตวนาราม 8.วัดชนะสงคราม 9.พิพิธภัณฑ์เหรียญกษาปณานุรักษ์ 10.วัดสระเกศ 11.หอศิลป์ร่วมสมัยราชดำเนิน 12.วัดราชนัดดาราม 13.วัดสุทัศนเทพวราราม 14.วัดประยุรวงศาวาส 15.วัดพระเชตุพนวิมลมังคลาราม 16. มิวเซียมสยาม 17.วัดราชประดิษฐสถิตมหาสีมาราม 18.วัดราชบพิธสถิตมหาสีมาราม 19.พิพิธภัณฑ์ศาลาว่าการกลาโหม 20.ศาลหลักเมืองกรุงเทพมหานคร และ 21.วัดมหาธาตุยุวราชรังสฤษฎิ์  จึงขอเชิญชวนประชาชนมาสัมผัสบรรยากาศความภาคภูมิใจในความเป็นไทย สามารถติดตามรายละเอียดงาน "ใต้ร่มพระบารมี 241 ปี กรุงรัตนโกสินทร์" ได้ที่ https://www.m-culture.go.th/th/241rattanakosin  สอบถามรายละเอียดได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/67676