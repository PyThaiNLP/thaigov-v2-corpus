รัฐบาลไทย-ข่าวทำเนียบรัฐบาล-ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร


วันพุธที่ 26 เมษายน 2566
26/04/2566
พิมพ์
ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร
ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
เมื่อวันที่ 25 เม.ย. 66 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 24-25 เมษายน 2566 ประชาชนไทยทั่วประเทศร่วมประกอบพิธีทางศาสนาและบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดอุดรธานี ที่วัดมัชฌิมาวาส พระอารามหลวง ตำบลหมากแข้ง อำเภอเมืองอุดรธานี พระธรรมวิมลมุนี เจ้าอาวาสวัดมัชฌิมาวาส พระอารามหลวง ประธานฝ่ายสงฆ์ นายวันชัย คงเกษม ผู้ว่าราชการจังหวัดอุดรธานี ประธานฝ่ายฆราวาส ร่วมกันประกอบพิธีเจริญพระพุทธมนต์ เจริญจิตตภาวนาถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน โดยมี หัวหน้าส่วนราชการ ผู้นำท้องถิ่นท้องที่ และพุทธศาสนิกชนในพื้นที่ ร่วมพิธี
2. จังหวัดบุรีรัมย์ ที่อำเภอคูเมือง และอำเภอพุทไธสง นางกัญญา จุนถิระพงศ์ นายกเหล่ากาชาดจังหวัดบุรีรัมย์ พร้อมด้วยรองนายกเหล่ากาชาดจังหวัด คณะกรรมการและสมาชิกเหล่ากาชาดจังหวัด ร่วมเยี่ยมให้กำลังใจ มอบชุดอุปโภค-บริโภค พร้อมมอบเงินช่วยเหลือราษฎรผู้ยากไร้ ผู้พิการ ผู้ด้อยโอกาส ในพื้นที่อำเภอคูเมือง และอำเภอพุทไธสง จำนวน 6 ราย เพื่อถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน โดยมีนายอำเภอพุทไธสง หัวหน้าส่วนราชการ ปลัดอำเภอ ผู้นำท้องถิ่นท้องที่ และอาสาสมัครสาธารณสุขประจำหมู่บ้าน (อสม.) ในเขตพื้นที่ร่วมกิจกรรม
3.จังหวัดพะเยา ที่อำเภอแม่ใจ นางศุภกาญจน์ โรจนโสทร นายกเหล่ากาชาดจังหวัดพะเยา พร้อมด้วยกรรมการสมาชิกเหล่ากาชาดจังหวัดพะเยา นางชุติกาญจน์ จันธิมา นายกกิ่งกาชาดอำเภอแม่ใจ และกรรมการกิ่งกาชาดอำเภอแม่ใจ ออกเยี่ยมให้กำลังใจ และมอบของอุปโภค บริโภค ตามโครงการส่งเสริมสุขภาพอนามัยและการพัฒนาคุณภาพชีวิต ผู้ยากไร้ ผู้พิการ และผู้ด้อยโอกาส จำนวน 5 ราย เพื่อถวายเป็นพระราชกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน
4.จังหวัดสุรินทร์ ที่หอประชุมอำเภอชุมพลบุรี อำเภอชุมพลบุรี นางสาววันเพ็ญ หาญเสมอ นายอำเภอชุมพลบุรี พร้อมด้วยคณะกรรมการและสมาชิกเหล่ากาชาดจังหวัดสุรินทร์ ร่วมกับโรงพยาบาลในพื้นที่จังหวัดสุรินทร์ สถานีกาชาดที่ 1 จังหวัดสุรินทร์ แพทย์และเจ้าหน้าที่จากโรงพยาบาลชุมพลบุรี สาธารณสุขอำเภอชุมพลบุรี ประชาชน และจิตอาสา ออกหน่วยรับบริจาคโลหิต เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน โดยมีผู้มาบริจาคโลหิตจำนวน 109 ราย บริจาคอวัยวะ 2 ราย และบริจาคดวงตา 1 ราย
5. จังหวัดเลย ที่วัดศรีวังลาน ตำบลผานกเค้า อำเภอภูกระดึง นายภูริวัจน์ โชตินพรัตน์ นายอำเภอภูกระดึง ถวายภัตตราหารเพลแด่พระภิกษุสงฆ์จำนวน 10 รูป เพื่อถวายเป็นพระราชกุศลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากอาการพระประชวร และทรงมีพระพลานามัยสมบูรณ์และแข็งแรง โดยมี ผู้นำท้องถิ่นท้องที่ และพุทธศาสนิกชนในพื้นที่ร่วมพิธี
6.จังหวัดนครปฐม ที่สำนักงานการไฟฟ้าส่วนภูมิภาค เขต 3 ภาคกลาง ตำบลไทยวาส อำเภอนครชัยศรี นายภักดี วงษาพรหม ผู้ช่วยผู้ว่าการการไฟฟ้าส่วนภูมิภาค เขต 3 ภาคกลาง จังหวัดนครปฐม นำคณะผู้บริหารและพนักงานร ร่วมกันประกอบพิธีเจริญพระพุทธมนต์ เจริญจิตตภาวนา ตามโครงการ "ธรรมใจดี มีสุข" (PEA Happy Soul) เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน
7. จังหวัดอุทัยธานี ที่หอประชุมที่ว่าการอำเภอทัพทัน อำเภอทัพทัน คณะกรรมการเหล่ากาชาดและที่ปรึกษาเหล่ากาชาดจังหวัดอุทัยธานี ร่วมกับศูนย์บริการโลหิตแห่งชาติ ภาค 8 จังหวัดนครสวรรค์ และโรงพยาบาลอุทัยธานี ออกหน่วยรับบริจาคโลหิต เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยแข็งแรงในเร็ววัน โดยมีผู้บริจาคโลหิต จำนวน 71 ยูนิต คิดเป็นปริมาณ 31,950 ซีซี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/67669