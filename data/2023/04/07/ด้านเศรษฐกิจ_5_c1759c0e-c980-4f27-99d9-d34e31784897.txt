รัฐบาลไทย-ข่าวทำเนียบรัฐบาล-บสย. ประกาศเจตนารมณ์นโยบาย No Gift Policy


วันศุกร์ที่ 7 เมษายน 2566
07/04/2566
พิมพ์
บสย. ประกาศเจตนารมณ์นโยบาย No Gift Policy
บสย. ยึดมั่นในหลักธรรมาภิบาล ร่วมกันสร้างวัฒนธรรมองค์กรแห่งคุณธรรมและโปร่งใส ต่อต้านการทุจริตคอร์รัปชั่นทุกรูปแบบ
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) ยึดมั่นในหลักธรรมาภิบาล ประกาศเจตนารมณ์นโยบาย No Gift Policy จากการปฎิบัติหน้าที่ การบริหารงานด้วยความซื่อสัตย์ ยึดหลักคุณธรรมความโปร่งใส พร้อมด้วยผู้บริหารระดับสูง และพนักงาน บสย. ทุกระดับ ในฐานะเป็นหน่วยงานที่เจ้าหน้าที่ของรัฐทุกคน งดรับของขวัญในทุกเทศกาลและของกำนัลทุกชนิดทั้งก่อนขณะและหลังการปฎิบัติหน้าที่ ที่จะส่งผลให้เกิดการทุจริตและประพฤติมิชอบทั้งในปัจจุบันและอนาคต เพื่อร่วมกันสร้างวัฒนธรรมองค์กรแห่งคุณธรรมและโปร่งใส ต่อต้านการทุจริตคอร์รัปชั่นทุกรูปแบบ ในกิจกรรมการประชุมพนักงานทุกระดับ ครั้งที่ 1/2566 ซึ่งจัดในรูปแบบ Hybrid Meeting มีพนักงาน บสย. เข้าร่วมกว่า 300 คน ณ ห้องประชุมชั้น 21 อาคารชาญอิสสระทาวเวอร์ 2 เมื่อวันที่ 4 เมษายน 2566

ที่มา : https://www.thaigov.go.th/news/contents/details/67082