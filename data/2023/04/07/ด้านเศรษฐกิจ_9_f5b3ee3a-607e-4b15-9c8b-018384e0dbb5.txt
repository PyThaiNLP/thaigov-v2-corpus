รัฐบาลไทย-ข่าวทำเนียบรัฐบาล-กรมทางหลวงชนบท เชิญชวนท่องเที่ยวช่วงเทศกาลสงกรานต์ ปักหมุด 20 จุดเช็กอิน 


วันศุกร์ที่ 7 เมษายน 2566
กรมทางหลวงชนบท เชิญชวนท่องเที่ยวช่วงเทศกาลสงกรานต์ ปักหมุด 20 จุดเช็กอิน
ส่งเสริมเศรษฐกิจการท่องเที่ยวภายในประเทศ พร้อมเดินทางอุ่นใจไปกับถนนทางหลวงชนบททั่วทุกภูมิภาค
กรมทางหลวงชนบท (ทช.) กระทรวงคมนาคม เชิญชวนประชาชนท่องเที่ยวช่วงเทศกาลสงกรานต์ พร้อมปักหมุด 20 จุดเช็กอิน ในโอกาสครบรอบ 20 ปี ทช. เพื่อเป็นการส่งเสริมเศรษฐกิจการท่องเที่ยวภายในประเทศ สนับสนุนการกระจายรายได้วิถีชุมชนอย่างเป็นรูปธรรม โดย ทช. ได้จัดเจ้าหน้าที่อำนวยความสะดวกปลอดภัยให้กับประชาชนบนโครงข่ายทางหลวงชนบทตลอดช่วงเทศกาลสงกรานต์ ระหว่างวันที่ 11 - 17 เมษายน 2566 ซึ่งประชาชนสามารถเดินทางอุ่นใจไปกับถนนทางหลวงชนบทได้ 20 สายทาง ที่เข้าสู่แหล่งท่องเที่ยว ดังนี้
ภาคเหนือ
- ถนนสาย ชม.5080 หมู่บ้านแม่กำปอง จังหวัดเชียงใหม่
- ถนนสาย ชร.5047 ดอยช้าง จังหวัดเชียงราย
- ถนนสาย นน.4022 อุทยานแห่งชาตินันทบุรี จังหวัดน่าน
- ถนนสาย พย.4020 ดอยภูลังกา อุทยานแห่งชาติถ้ำสะเกิน จังหวัดพะเยา
- ถนนสาย มส.4009 ทุ่งดอกบัวตองดอยแม่อูคอ จังหวัดแม่ฮ่องสอน
ภาคตะวันออกเฉียงเหนือ
- ถนนสาย ขก.5035 หินช้างสี จังหวัดขอนแก่น
- ถนนสาย มห.3003 ศาลพ่อปู่พญานาคอนันตนาคราช จังหวัดมุกดาหาร
- ถนนสาย ลย.2010 อ่างเก็บน้ำห้วยกระทิง จังหวัดเลย
- สะพานเทพสุดา จังหวัดกาฬสินธุ์
- ถนนสาย อบ.4090 สามพันโบก จังหวัดอุบลราชธานี
ภาคกลาง
- ถนนสาย กจ..4088 หมู่บ้านอีต่อง จังหวัดกาญจนบุรี
- ถนนสาย พบ.4030 บ้านกร่างแคมป์ อุทยานแห่งชาติแก่งกระจาน จังหวัดเพชรบุรี
- ถนนสาย รบ.4068 น้ำตกเก้าชั้น จังหวัดราชบุรี
- ถนนสาย สค.5022 สะพานแดง จุดชมวิวโลมาและวาฬ จังหวัดสมุทรสาคร
- ถนนสาย สส.2003 ดอนหอยหลอด จังหวัดสมุทรสงคราม
ภาคใต้
- ถนนสาย ชพ.4017 เขามัทรี จังหวัดชุมพร
- ถนนสาย นศ.4070 หมู่บ้านคีรีวง จังหวัดนครศรีธรรมราช
- ถนนสาย พง.1004 เสม็ดนางชี จังหวัดพังงา
- ถนนสาย พท.5050 ถนนเฉลิมพระเกียรติ 80 พรรษา จังหวัดพัทลุง
- สะพานเฉลิมศิริราช เกาะแรต จังหวัดสุราษฎร์ธานี
ทั้งนี้ ประชาชนสามารถติดตามรับชมรายละเอียดการเดินทางได้ที่ช่อง Youtube กรมทางหลวงชนบท กระทรวงคมนาคม และ www.drr.go.th หรือสอบถามข้อมูลการเดินทางเพิ่มเติมได้ที่แขวงทางหลวงชนบททั่วประเทศ อย่างไรก็ตาม ขอให้ประชาชนตรวจเช็กสภาพรถก่อนออกเดินทาง ระมัดระวังในการใช้รถใช้ถนน สังเกตป้ายเตือน ป้ายแนะนำและปฏิบัติตามกฎจราจรอย่างเคร่งครัด เพื่อความสะดวกปลอดภัยในการเดินทาง และไปสู่จุดหมายปลายทางโดยสวัสดิภาพ

ที่มา : https://www.thaigov.go.th/news/contents/details/67091