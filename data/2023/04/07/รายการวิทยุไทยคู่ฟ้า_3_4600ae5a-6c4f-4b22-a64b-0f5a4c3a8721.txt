รัฐบาลไทย-ข่าวทำเนียบรัฐบาล-ผู้ประกันตน รับวัคซีนป้องกันโรคพิษสุนัขบ้าฟรี ณ สถานพยาบาลตามสิทธิ


วันศุกร์ที่ 7 เมษายน 2566
07/04/2566
พิมพ์
ผู้ประกันตน รับวัคซีนป้องกันโรคพิษสุนัขบ้าฟรี ณ สถานพยาบาลตามสิทธิ
วันศุกร์ที่ 7 เมษายน 2566
ต่อจากนี้ไป ขอเชิญรับฟังไทยคู่ฟ้า
สำนักงานประกันสังคม เปิดให้บริการฉีดวัคซีนป้องกันโรคพิษสุนัขบ้าสำหรับผู้ประกันตนโดยไม่เสียค่าใช้จ่าย ณ
สถานพยาบาลตามสิทธิของผู้ประกันตน โดยในกรณีฉุกเฉินหากไม่สามารถเข้ารับการรักษาในสถานพยาบาลตามสิทธิได้
ให้สำรองจ่ายไปก่อนแล้วยื่นเรื่องเบิกเงินคืนได้สำหรับเข็มแรก เข็มต่อไปให้เข้ารับการรักษาในสถานพยาบาลตามสิทธิโดยไม่เสียค่าใช้จ่าย ทั้งนี้ โรคพิษสุนัขบ้ามีระยะฟักตัวในคนไข้แต่ละรายไม่เท่ากัน หากแสดงอาการแล้วไม่มีทางรักษา
จึงควรพบแพทย์เพื่อรับวัคซีนทันทีหลังถูกกัดหรืออย่างช้าไม่เกิน 2 วัน
ขณะเดียวกันกรมปศุสัตว์ร่วมกับองค์กรปกครองส่วนท้องถิ่นได้ตั้งเป้าฉีดวัคซีนสุนัขและแมวร้อยละ 80
พร้อมเก็บตัวอย่างสัตว์ที่มีอาการต้องสงสัยตรวจวินิจฉัยทุกตัวและประสานกลุ่มเสี่ยงให้เข้ารับวัคซีน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/67099