รัฐบาลไทย-ข่าวทำเนียบรัฐบาล-บีโอไอร่วมกับ Shanghai Municipal Commission of Commerce (SCOFCOM) จัดงานสัมมนา "Thailand's New Investment Promotion Measures: NEW Economy, New Opportunities"


วันศุกร์ที่ 7 เมษายน 2566
บีโอไอร่วมกับ Shanghai Municipal Commission of Commerce (SCOFCOM) จัดงานสัมมนา "Thailand's New Investment Promotion Measures: NEW Economy, New Opportunities"
บีโอไอร่วมกับ Shanghai Municipal Commission of Commerce (SCOFCOM) จัดงานสัมมนา "Thailand's New Investment Promotion Measures: NEW Economy, New Opportunities" ขึ้น ณ โรงแรม Shangri-La Pudong นครเซี่ยงไฮ้ สาธารณรัฐประชาชนจีน
บีโอไอได้ร่วมกับ Shanghai Municipal Commission of Commerce (SCOFCOM) จัดงานสัมมนา "Thailand's New Investment Promotion Measures: NEW Economy, New Opportunities" ขึ้น ณ โรงแรม Shangri-La Pudong นครเซี่ยงไฮ้ สาธารณรัฐประชาชนจีน โดยมีผู้เข้าร่วมกว่า 500 คน ซึ่งงานสัมมนาดังกล่าว ได้รับเกียรติจากนางสาวลดา ภู่มาศ เอกอัครราชทูต ณ กรุงกัวลาลัมเปอร์ และ Ms. Zhu Yi, Vice Chairman of SCOFCOM ร่วมกล่าวต้อนรับ
ภายในงานสัมมนา นายนฤตม์ เทอดสถีรศักดิ์ เลขาธิการบีโอไอ ได้บรรยายถึงภาพรวมการลงทุนของจีนในประเทศไทยในช่วงที่ผ่านมา ซึ่งมีมูลค่าการส่งเสริมการลงทุนสูงสุดในปี 2565 รวมถึงได้อธิบายทิศทางและยุทธศาสตร์การส่งเสริมการลงทุนใหม่ ที่มุ่งขับเคลื่อนประเทศไทยไปสู่เศรษฐกิจใหม่ โดยชี้ให้เห็นถึงจุดแข็งและศักยภาพของประเทศไทย และโอกาสทางธุรกิจใหม่ ๆ สำหรับนักลงทุนจีน ในขณะที่นายชนินทร์ ขาวจันทร์ รองเลขาธิการบีโอไอ ได้บรรยายถึงมาตรการส่งเสริมการลงทุนใหม่และอุตสาหกรรมเป้าหมายที่เป็นโอกาสสำหรับนักลงทุน อาทิ ยานยนต์ไฟฟ้า อิเล็กทรอนิกส์ เครื่องจักรและหุ่นยนต์ ฯลฯ
นอกจากนี้ ยังมีการบรรยายความพร้อมของนิคมอุตสาหกรรมในการรองรับการลงทุนจากจีน โดย นายวีริศ อัมระปาล ผู้ว่าการการนิคมอุตสาหกรรมแห่งประเทศไทย และการแบ่งปันประสบการณ์การลงทุนในประเทศไทยจาก Mr. Wang Chegjie, Assistant to President of Hozon New Energy Automobile Co., Ltd. and General Manager of Neta Auto (Thailand) Co., Ltd. อีกด้วย
งานสัมมนานี้เป็นส่วนหนึ่งของการเดินทางไปชักจูงการลงทุน ณ สาธารณรัฐประชาชนจีน ของบีโอไอ ระหว่างวันที่ 3-7 เมษายน 2566

ที่มา : https://www.thaigov.go.th/news/contents/details/67090