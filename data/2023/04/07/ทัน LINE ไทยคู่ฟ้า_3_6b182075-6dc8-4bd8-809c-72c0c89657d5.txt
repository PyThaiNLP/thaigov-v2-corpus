รัฐบาลไทย-ข่าวทำเนียบรัฐบาล-ขึ้นห้าง ! สินค้าวัฒนธรรม CPOT คาด ปีแรก สร้างรายได้กว่า 100 ลบ. ชมสินค้าได้ที่ www.cpotshop.com


วันศุกร์ที่ 7 เมษายน 2566
ขึ้นห้าง ! สินค้าวัฒนธรรม CPOT คาด ปีแรก สร้างรายได้กว่า 100 ลบ. ชมสินค้าได้ที่ www.cpotshop.com
.....
กระทรวงวัฒนธรรม ร่วมกับภาคเอกชนขยายช่องทางจำหน่ายสินค้าจากภูมิปัญญาท้องถิ่นในโครงการสร้างสรรค์ผลิตภัณฑ์วัฒนธรรมไทย Cultural Product of Thailand หรือ CPOT เป็นเวลา 3 ปี โดยคาดว่าในปีแรกจะสามารถสร้างรายได้ให้ชุมชนได้กว่า 100 ล้านบาท ผู้สนใจเลือกชมและอุดหนุนสินค้าผลิตภัณฑ์ CPOT ได้ที่ ห้างสรรพสินค้าบิ๊กซี ซูเปอร์เซ็นเตอร์ 35 สาขาทั่วประเทศ และทางออนไลน์ที่ www.cpotshop.com
.
ผลิตภัณฑ์ CPOT เป็นการผสมผสานศิลปวัฒนธรรมและภูมิปัญญาท้องถิ่นปรับโฉมสินค้าชุมชนให้มีภาพลักษณ์ร่วมสมัย เพิ่มมูลค่า ตอบโจทย์การใช้งาน เช่น นาฬิกาว่าวบูหลัน เป็นนาฬิกาไม้แกะสลักวาดลวดลายว่าวบูหลัน จาก จ.ปัตตานี สร้อยและต่างหูผ้าไหมมัดหมี่ จาก จ.นครปฐม กระเป๋าหนังทรงข้าวต้มลูกโยน จาก จ.ระนอง เพื่อสร้างอาชีพสร้างรายได้แก่ชุมชนครอบคลุมทั้ง 76 จังหวัด กระตุ้นให้ชุมชนเกิดความรู้สึกรักและหวงแหนมรดกทางภูมิปัญญาวัฒนธรรมตลอดจนรักษาและสืบทอดต่อไป
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67086