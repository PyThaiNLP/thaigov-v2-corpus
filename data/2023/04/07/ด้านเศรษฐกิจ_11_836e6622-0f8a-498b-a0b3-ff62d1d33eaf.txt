รัฐบาลไทย-ข่าวทำเนียบรัฐบาล-บทวิเคราะห์เรื่อง “อัตราเงินเฟ้อเดือน มี.ค. อยู่ที่ 2.83% ต่ำสุดในรอบ 15 เดือน จากราคาพลังงานที่ชะลอตัวลง"


วันศุกร์ที่ 7 เมษายน 2566
07/04/2566
พิมพ์
บทวิเคราะห์เรื่อง “อัตราเงินเฟ้อเดือน มี.ค. อยู่ที่ 2.83% ต่ำสุดในรอบ 15 เดือน จากราคาพลังงานที่ชะลอตัวลง"
Krungthai COMPASS นำเสนอบทวิเคราะห์เรื่อง “อัตราเงินเฟ้อเดือน มี.ค. อยู่ที่ 2.83% ต่ำสุดในรอบ 15 เดือน จากราคาพลังงานที่ชะลอตัวลง"
Key Highlights
- อัตราเงินเฟ้อทั่วไปเดือน มี.ค. ชะลอลงที่ 2.83%YoY ขยายตัวต่ำสุดในรอบ 15 เดือน จากราคาหมวดพลังงานที่ชะลอลงเป็นสำคัญ ตามราคาน้ำมันเชื้อเพลิงที่ปรับลดลง ขณะที่ราคาหมวดอาหารสดชะลอลงจากราคาเนื้อสัตว์ และกลุ่มไข่และผลิตภัณฑ์นม สำหรับอัตราเงินเฟ้อพื้นฐานขยายตัว 1.75%YoY ชะลอลงตามราคาหมวดอาหารจากผลของฐานในปีก่อนที่ทยอยปรับเพิ่มขึ้น
- จับตาราคาพลังงานที่อาจกดดันเงินเฟ้อระยะข้างหน้า หลังจากที่ประชุมโอเปกพลัสมีมติลดกำลังการผลิตลงราว 1.66 ล้านบาร์เรลต่อวัน ส่งผลให้ราคาน้ำมันดิบดูไบดีดตัวขึ้นประมาณ 7% ซึ่งอาจกระทบราคาน้ำมันขายปลีกโดยเฉพาะกลุ่มเบนซินเป็นสำคัญ ขณะที่ผู้ประกอบการมีแนวโน้มทยอยปรับขึ้นราคาสินค้าในหมวดพื้นฐานเพื่อส่งผ่านภาระต้นทุน อีกทั้งหากเศรษฐกิจไทยฟื้นตัวแรงจะส่งผลให้อัตราเงินเฟ้อพื้นฐานเพิ่มได้อีก Krungthai COMPASS จึงคาดว่า กนง. มีจะปรับขึ้นอัตราดอกเบี้ยอีกครั้งในการประชุมเดือนพ.ค. สู่ร้อยละ 2.0

ที่มา : https://www.thaigov.go.th/news/contents/details/67100