รัฐบาลไทย-ข่าวทำเนียบรัฐบาล-กรมการขนส่งทางราง เผยประชาชนเดินทางด้วยระบบรางช่วงวันหยุดเทศกาลสงกรานต์ 2566 สะสม 6 วัน (11 - 16 เมษายน 2566) รวมแล้วประมาณ 5.4 ล้านคน-เที่ยว ต่ำกว่าประมาณการร้อยละ 2.68


วันจันทร์ที่ 17 เมษายน 2566
กรมการขนส่งทางราง เผยประชาชนเดินทางด้วยระบบรางช่วงวันหยุดเทศกาลสงกรานต์ 2566 สะสม 6 วัน (11 - 16 เมษายน 2566) รวมแล้วประมาณ 5.4 ล้านคน-เที่ยว ต่ำกว่าประมาณการร้อยละ 2.68
....
กรมการขนส่งทางราง เผยประชาชนเดินทางด้วยระบบรางช่วงวันหยุดเทศกาลสงกรานต์ 2566 สะสม 6 วัน (11 - 16 เมษายน 2566) รวมแล้วประมาณ 5.4 ล้านคน-เที่ยว ต่ำกว่าประมาณการร้อยละ 2.68 โดยเมื่อวาน (16 เมษายน 2566) มีผู้ใช้บริการระบบรางรวม 670,682 คน-เที่ยว มีเหตุอันตรายต่อการเดินรถไฟ 1 ครั้ง และเหตุรถไฟฟ้าขัดข้อง 1 ครั้ง คาดวันนี้เดินทางกลับกรุงเทพสูงสุด โดยได้ประสานผู้ให้บริการระบบรางเตรียมขบวนรถให้เพียงพอ
ดร.พิเชฐ คุณาธรรมรักษ์  อธิบดีกรมการขนส่งทางราง กระทรวงคมนาคม เปิดเผยว่า ในช่วงเทศกาลสงกรานต์ 2566 ระหว่าง 11 - 17 เมษายน 2566 ที่ผ่านมา 6 วันคือ วันที่ 11 - 16 เมษายน 2566 มีประชาชนใช้บริการระบบรางรวม 5,408,895 คน-เที่ยว ต่ำกว่าประมาณการ 148,843 คน-เที่ยว หรือต่ำกว่าประมาณการร้อยละ 2.68 (ประมาณการ 6 วัน 5,557,738 คน-เที่ยว แบ่งเป็นรถไฟ 503,167 คน-เที่ยวและรถไฟฟ้า 5,054,571 คน-เที่ยว) ประกอบด้วย รถไฟระหว่างเมืองของการรถไฟแห่งประเทศไทย (รฟท.) มีผู้ใช้บริการรวม 412,655 คน-เที่ยว แบ่งเป็นผู้โดยสารเชิงพาณิชย์  184,302  คน-เที่ยว และผู้โดยสารเชิงสังคม   228,353  คน-เที่ยว โดยมีผู้โดยสารขาออกสะสม  211,164  คน-เที่ยว และขาเข้า  201,491  คน-เที่ยว ซึ่งพบว่า สายใต้มีผู้ใช้บริการมากสุดถึง  132,620  คน-เที่ยว (ขาออก  67,639 คน-เที่ยว และขาเข้า  64,981 คน-เที่ยว) รองลงมาคือสายตะวันออกเฉียงเหนือ 115,280  คน-เที่ยว (ขาออก  58,904  คน-เที่ยว และขาเข้า  56,376 คน-เที่ยว) สายเหนือ  80,686 คน-เที่ยว (ขาออก  42,238  คน-เที่ยว ขาเข้า  38,448  คน-เที่ยว)  สายตะวันออก  51,323  คน-เที่ยว (ขาออก  25,562  คน-เที่ยว ขาเข้า  25,761  คน-เที่ยว) และสายมหาชัย/แม่กลอง  32,746  คน-เที่ยว (ขาออก  16,821 คน-เที่ยว ขาเข้า  15,925 คน-เที่ยว) และระบบรถไฟฟ้าในเขตกรุงเทพมหานครและปริมณฑล (รวมรถไฟฟ้าชานเมือง(สายสีแดง)) สะสม 6 วัน มีผู้ใช้บริการแล้ว 4,996,240 คน-เที่ยว ประกอบด้วย Airport Rail Link 277,660 คน-เที่ยว สายสีแดง 85,713 คน-เที่ยว สายฉลองรัชธรรม(สีม่วง) 140,805 คน-เที่ยว สายเฉลิมรัชมงคล (สีน้ำเงิน) 1,336,400 คน-เที่ยว และรถไฟฟ้าบีทีเอส (สีเขียวและสีทอง) 3,155,662 คน-เที่ยว
ทั้งนี้ พบว่า เมื่อวาน (วันที่ 16 เมษายน 2566) ซึ่งเป็นวันที่ 6 ของวันหยุดเทศกาลสงกรานต์ 2566 มีประชาชนมาใช้บริการระบบราง  รวมจำนวน 670,682 คน-เที่ยว ลดลงจากวันที่ 15 เมษายน 2566 จำนวน 178,141 คน-เที่ยว หรือลดลงร้อยละ 20.99 และต่ำกว่าประมาณการ 44,521 คน-เที่ยว (ประมาณการวันที่ 16 เมษายน 2566 จำนวน 715,203 คน-เที่ยว) หรือต่ำกว่าประมาณการร้อยละ 6.22 แบ่งเป็น รถไฟระหว่างเมืองของการรถไฟแห่งประเทศไทย (รฟท.) จำนวน 66,964 คน-เที่ยว และรถไฟฟ้าในเขตกรุงเทพมหานครและปริมณฑลและรถไฟชานเมือง(สายสีแดง) จำนวน  603,718 คน-เที่ยว  โดยมีรายละเอียด ดังนี้
1. รถไฟระหว่างเมืองของ รฟท. ให้บริการรวม 218 ขบวน (รวมขบวนรถพิเศษช่วยการโดยสาร 2 ขบวน คือ ขบวน 6 เชียงใหม่-กรุงเทพอภิวัฒน์ และขบวน 934 อุบลราชธานี-กรุงเทพอภิวัฒน์ มีผู้โดยสาร 1,044 คน) มีผู้ใช้บริการจำนวน 66,964 คน-เที่ยว ต่ำกว่าประมาณการ 28,040 คน-เที่ยว หรือต่ำกว่าประมาณการร้อยละ 29.51 (ประมาณการ 95,004 คน-เที่ยว) แบ่งเป็นผู้โดยสารเชิงพาณิชย์ 32,568  คน-เที่ยว และเชิงสังคม 34,396  คน-เที่ยว โดยมีผู้โดยสารขาออกจำนวน 27,992 คน-เที่ยว และผู้โดยสารขาเข้า 38,972  คน-เที่ยว โดยพบว่า สายตะวันออกเฉียงเหนือมีผู้ใช้บริการมากสุดถึง  20,779  คน-เที่ยว (ผู้โดยสารขาออก 9,501 คน-เที่ยว ผู้โดยสารขาเข้า 10,229 คน-เที่ยว) รองลงมาคือสายใต้มีผู้ใช้บริการ 17,256 คน-เที่ยว (ผู้โดยสารขาออก  7,385  คน-เที่ยว ผู้โดยสารขาเข้า  13,394  คน-เที่ยว) สายเหนือ  13,867 คน-เที่ยว (ผู้โดยสารขาออก  5,649  คน-เที่ยว ผู้โดยสารขาเข้า  8,218  คน-เที่ยว) สายตะวันออก  7,719  คน-เที่ยว (ผู้โดยสารขาออก  2,923  คน-เที่ยว ผู้โดยสารขาเข้า  4,796  คน-เที่ยว) และสายแม่กลองและมหาชัย   4,209  คน-เที่ยว (ผู้โดยสารขาออก  2,201  คน-เที่ยว ผู้โดยสารขาเข้า 2,008 คน-เที่ยว)
2. ระบบรถไฟฟ้า ให้บริการเดินรถไฟฟ้ารวม 2,104 เที่ยว มีผู้ใช้บริการรวมจำนวน 603,718 คน-เที่ยว ต่ำกว่าประมาณการ --16,481 คน-เที่ยว หรือต่ำกว่าประมาณการร้อยละ 2.66 (ประมาณการ 620,199 คน-เที่ยว) ประกอบด้วย รถไฟฟ้า Airport Rail Link ให้บริการ 174 เที่ยว จำนวน 36,277 คน-เที่ยว  รถไฟฟ้าชานเมือง (สายสีแดง) ให้บริการ 230 เที่ยว จำนวน 11,449 คน-เที่ยว (รวมผู้โดยสารรถไฟทางไกลต่อสายสีแดงฟรี 2 คน) รถไฟฟ้าสายฉลองรัชธรรม (สีม่วง) 216 เที่ยว จำนวน 16,522 คน-เที่ยว รถไฟฟ้าสายเฉลิมรัชมงคล (สีน้ำเงิน) 250 เที่ยว จำนวน 157,906 คน-เที่ยว  และรถไฟฟ้าบีทีเอส (สีเขียวและสีทอง) ให้บริการรวม 1,234 เที่ยว มีผู้ใช้บริการจำนวน 381,564 คน- เที่ยว (สายสีเขียว 375,234 คน-เที่ยว และสายสีทอง 6,330 คน-เที่ยว)
สำหรับด้านความปลอดภัย มีเหตุอันตรายต่อการเดินรถไฟ 1 ครั้ง โดยขบวนรถชานเมืองที่ 301 ( กรุงเทพ - ลพบุรี ) ขณะทำขบวนรถอยู่ระหว่างสถานีบางปะอิน - สถานีบ้านโพ หลักกิโลเมตรที่ 58 – 59  พื้นที่อำเภอบางปะอิน จังหวัดพระนครศรีอยุธยา มีผู้ก่อเหตุอยู่ข้างทางรถไฟใช้ก้อนหินขว้างปาใส่ขบวนรถ ถูกรถโบกี้ชั้น 3 คันที่ 2 จากทางด้านรถจักรทำการ  เป็นเหตุให้กระจกหน้าต่างบานที่ 8 แตกเสียหาย ผู้โดยสารที่เดินทางมากับขบวนรถไม่ได้รับอันตราย นายสถานีรถไฟบางปะอิน ได้แจ้งความไว้กับ สภ.บางปะอิน และเหตุระบบรถไฟฟ้าขัดข้อง 1 ครั้ง โดยรถไฟฟ้าสีแดง สายนครวิถี เกิดสัญญาณไฟ M02 ก่อนเข้า สถานีกลางกรุงเทพอภิวัฒน์ ขัดข้อง ทำให้ขบวนรถไฟ T22 เที่ยว 2080 เกิดระบบควบคุมการเดินรถขัดข้อง ซึ่งเจ้าหน้าที่ได้ทำการแก้ไขเบื้องต้น ส่งผลให้ขบวนรถไฟ T22 เที่ยว 2080 ล่าช้าจากตารางเวลา 12 นาที จำนวน 1 เที่ยว
ทั้งนี้ คาดว่าวันที่ 17 เมษายน2566 จะมีผู้ใช้บริการหนาแน่น   กรมการขนส่งทางรางได้เตรียมพร้อมรองรับประชาชนเที่ยวกลับต่างจังหวัดช่วงเทศกาลสงกรานต์ 2566 โดยด้านการอำนวยความสะดวก ได้ประสาน รฟท. พ่วงตู้เพิ่มไปกับเส้นทางที่มีผู้โดยสารหนาแน่น  รวมทั้งจัดขบวนรถพิเศษช่วยการโดยสาร จำนวน 3 ขบวน (ขบวน 934 อุบลราชธานี-กรุงเทพอภิวัฒน์ ขบวน 962 ศิลาอาสน์-กรุงเทพอภิวัฒน์ และขบวน 936  อุดรธานี-กรุงเทพอภิวัฒน์) และรฟท. จัดเตรียมรถเข็นให้บริการที่บริเวณชานชาลาขาเข้าและชั้นล่างของสถานีกลางกรุงเทพอภิวัฒน์  เพื่อรองรับประชาชนที่มีสัมภาระจำนวนมาก/น้ำหนักมากด้วย พร้อมทั้งจัดรถ shuttle busให้บริการฟรีระหว่างสถานีกลางกรุงเทพอภิวัฒน์-สถานีกรุงเทพ (หัวลำโพง)  และประสานผู้ให้บริการระบบรถไฟฟ้า พิจารณาเพิ่มความถี่ในช่วงเย็นของวันที่ 17 เม.ย.66 และช่วงเช้าของวันที่ 17-18 เม.ย.66 เพื่อรองรับการเดินทางของประชาชน
ส่วนด้านความปลอดภัย ยังคงขอความร่วมมือจังหวัดและองค์กรปกครองส่วนท้องถิ่นจัดเจ้าหน้าที่อาสาสมัครช่วยกันดูแลประจำจุดตัดทางลักผ่าน/จุดตัดที่ไม่มีเครื่องกั้น เพื่อป้องกันอุบัติเหตุบริเวณจุดตัดทางรถไฟกับถนนเสมอระดับ  กำชับผู้ปฏิบัติหน้าที่ให้บริการด้านการเดินรถไฟ/รถไฟฟ้าต้องไม่มีแอลกอฮอล์ และปฏิบัติตามกฎระเบียบข้อบังคับในการเดินรถ  รวมถึงจัดตำรวจรถไฟ /เจ้าหน้าที่ฝ่ายรักษาความปลอดภัยและกู้ภัย รฟม./สุนัข K-9 กระจายกำลังบนขบวนรถไฟ/รถไฟฟ้า และที่สถานี นอกจากนี้ ในพื้นที่ 3 จังหวัดชายแดนภาคใต้ ได้ทีการประสานงานกับฝ่ายความมั่นคงเพื่อบูรณาการในการทำงานร่วมกัน เพื่อดูแลความปลอดภัยและชีวิตแก่ผู้ใช้บริการระบบราง ทั้งนี้ ที่ผ่านมา 5วันจนถึงวันนี้ยังไม่มีผู้โดยสารที่ใช้บริการระบบรางได้รับบาดเจ็บหรือเสียชีวิต

ที่มา : https://www.thaigov.go.th/news/contents/details/67345