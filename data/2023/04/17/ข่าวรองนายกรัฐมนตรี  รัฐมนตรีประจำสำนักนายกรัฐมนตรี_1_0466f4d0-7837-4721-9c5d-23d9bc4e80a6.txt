รัฐบาลไทย-ข่าวทำเนียบรัฐบาล-ธนกร ติดตามความคืบหน้า เหตุเรือประมงอัปปาง นครศรีฯ เผยนายกฯ โทรสั่งการติดตามด้วยความห่วงใย ขอให้เร่งช่วยเหลือโดยเร็ว


วันอาทิตย์ที่ 16 เมษายน 2566
16/04/2566
พิมพ์
ธนกร ติดตามความคืบหน้า เหตุเรือประมงอัปปาง นครศรีฯ เผยนายกฯ โทรสั่งการติดตามด้วยความห่วงใย ขอให้เร่งช่วยเหลือโดยเร็ว
ธนกร ติดตามความคืบหน้า เหตุเรือประมงอัปปาง นครศรีฯ เผยนายกฯ โทรสั่งการติดตามด้วยความห่วงใย ขอให้เร่งช่วยเหลือโดยเร็ว
วันที่ 16 เมษายน 2566 นายธนกร วังบุญคงชนะ รัฐมนตรีประจำสำนักนายกรัฐมนตรี เผยว่า ได้รับรายงานข้อมูลเพิ่มเติมเหตุการณ์คลื่นลมทะเลแรงฝั่งอ่าวไทย ส่งผลให้เรือประมงจำนวนหลายสิบลำอับปางในพื้นที่ จ.นครศรีธรรมราช ทั้งที่ อ.ปากพนัง อ.ท่าศาลา อ.สิชล อ.เมืองนครศรีธรรมราช และ อ.ขนอม จ.นครศรีธรรมราช นอกจากนี้ยังกล่าวเพิ่มเติมว่า พล.อ.ประยุทธ์ จันทร์โอชา นายกรัฐมนตรีและรมว.กลาโหม ได้โทรติดตามสถานการณ์กับตนอย่างใกล้ชิด และขอให้ทุกฝ่ายที่มีส่วนเกี่ยวข้องเร่งให้การช่วยเหลือโดยด่วน
ทั้งนี้ รายงานล่าสุด ณ เวลา 18.00 น. พบผู้เสียชีวิตเพิ่มเติมในพื้นที่อำเภอเมืองนครศรีธรรมราช เป็นเหตุให้มีผู้เสียชีวิตรวมแล้ว 2 ราย และรับรายงานสถานการณ์ผู้สูญหายเพิ่มเติม ดังนี้
1. อำเภอปากพนัง มีเรือออกจากฝั่ง 48 ลำ ลูกเรือ 121 คน (ผลการค้นหาเสร็จสิ้น พบทั้ง 121 คน)
- เรือล่ม 10 ลำ
- แอดมิท รพ. 2 คน
- เสียชีวิต 1 คน
2. อำเภอท่าศาลา มีเรือออกจากฝั่ง 3 ลำ ลูกเรือ 5 คน
-ขึ้นฝั่งแล้ว 3 ลำ
-พบผู้บาดเจ็บ 4 ไม่มีผู้สูญหายและเสียชีวิต
3. อำเภอสิชล เรือออกจากฝั่ง 1 ลำ ลูกเรือ 4 คน
-ช่วยเหลือแล้ว  3 คน
-สูญหาย 1 คน (โดยได้ค้นหาอย่างเต็มกำลัง ขณะนี้ได้ยุติการค้นหาเนื่องจากฟ้าปิดและคลื่นลมแรง และจะทำการค้นหาในตอนเช้าต่อไป)
4. อำเภอหัวไทร เรือออกจากฝั่ง 1 ลำ ลูกเรือ 3 คน
- ช่วยเหลือแล้ว 3 ราย
5. อำเภอเมืองนครศรีธรรมราช เรือออกจากฝั่ง 8 ลำ ลูกเรือ 16 คน
-ขึ้นฝั่งแล้ว 8 ลำ
-บาดเจ็บ 1 คน
-เสียชีวิต 1 คน

ที่มา : https://www.thaigov.go.th/news/contents/details/67335