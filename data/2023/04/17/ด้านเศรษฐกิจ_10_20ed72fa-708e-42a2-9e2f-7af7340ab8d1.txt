รัฐบาลไทย-ข่าวทำเนียบรัฐบาล-กรมเจ้าท่า ขุดลอก เพื่อดูแลประชาชนตามนโยบายคมนาคม


วันจันทร์ที่ 17 เมษายน 2566
กรมเจ้าท่า ขุดลอก เพื่อดูแลประชาชนตามนโยบายคมนาคม
...
กรมเจ้าท่า ขุดลอก เพื่อดูแลประชาชนตามนโยบายคมนาคม
จากนโยบายรัฐบาล และกระทรวงคมนาคม โดยกรมเจ้าท่า ได้ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ส่งเสริมและสนับสนุนภาคการเกษตรและการประมงนั้น
กรมเจ้าท่า โดยสำนักงานพัฒนาและบำรุงรักษาทางน้ำ ที่ 5 กรมเจ้าท่าขุดลอกร่องน้ำคลองนาจอมเทียน อำเภอสัตหีบ จังหวัดชลบุรี หน่วยปฏิบัติงานขุดลอกร่องน้ำคลองนาจอมเทียน อำเภอสัตหีบ จังหวัดชลบุรี โดยรถขุด จบ.2 และชุดเรือขุดลอกร่องน้ำพื้นที่ป่าชายเลน- ตั้งแต่ กม. - 0+625 ถึง กม. 0+250 ระยะทางยาว875 เมตร และ กม. 0+000A ถึง กม. 0+050A ระยะทางยาว 50 เมตร  รวมระยะทางยาวทั้งสิ้น 925 เมตร ปริมาณวัสดุขุดลอก 27,198.83 ลูกบาศก์เมตร  โดยขุดลอกให้ได้ความลึก ความกว้างตามเกณฑ์ แก้ไขความตื้นเขินของร่องน้ำจากตะกอนดินทราย และ เศษวัสดุที่สะสมกีดขวางแนวร่องน้ำ เพื่อความสะดวกและปลอดภัยในการเดินเรือ ส่งเสริมอาชีพประมง เพิ่มรายได้ในชุมชน ช่วยในการระบายน้ำ ปัจจุบันขุดลอกได้ระยะทาง 365 เมตร คิดเป็นร้อยละ 16.89 โดยมีเรือประมง เรือท่องเที่ยว เรือสำราญประมาณ 100 ลำ ได้ประโยชน์ ในการขุดลอก
สำนักงานพัฒนาและบำรุงรักษาทางน้ำที่ 6 หน่วยปฏิบัติงานขุดลอกร่องน้ำทุ่งมหา อำเภอปะทิว จังหวัดชุมพร โดยเรือเจ้าท่า ข.47 และเรือเจ้าท่า พ 247 เป็นเครื่องจักรปฏิบัติงาน ขุดลอกร่องน้ำตามแผนงานตั้งแต่ กม. -0+150 ถึง กม.-1+450   รวมเป็นระยะทาง 1,300 เมตร ปริมาณวัสดุขุดลอก ทั้งสิ้น 49,000 ลูกบาศก์เมตร  เพื่อบำรุงรักษาร่องน้ำแก้ปัญหาร่องน้ำตื้นเขิน การสัญจรทางน้ำได้สะดวก ปลอดภัย การระบายน้ำ ส่งเสริมอาชีพด้านการประมง ปัจจุบันขุดได้ระยะ ทาง 361 เมตร เนื้อดิน 15,327 ลูกบาศก์เมตร คิดเป็นร้อยละ 31.28 โดยมีเรือใช้บริการร่องน้ำประมาณ 100 ลำ ประกอบด้วย เรือขนาด 1-9 ตันกรอส ประมาณ 90 ลำ เรือขนาด 10-20 ตันกรอส 10 ลำ

ที่มา : https://www.thaigov.go.th/news/contents/details/67353