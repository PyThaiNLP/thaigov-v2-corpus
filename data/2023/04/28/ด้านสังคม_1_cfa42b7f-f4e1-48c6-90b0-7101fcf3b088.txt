รัฐบาลไทย-ข่าวทำเนียบรัฐบาล-คณะผู้แทนไทย ร่วมประชุมหารือความร่วมมือสูงสุด กับศูนย์ควบคุมและป้องกันโรคแห่งชาติ ประเทศสหรัฐอเมริกา


วันศุกร์ที่ 28 เมษายน 2566
คณะผู้แทนไทย ร่วมประชุมหารือความร่วมมือสูงสุด กับศูนย์ควบคุมและป้องกันโรคแห่งชาติ ประเทศสหรัฐอเมริกา
รองปลัดกระทรวงสาธารณสุข นำคณะผู้แทนไทย ประชุมหารือความร่วมมือสูงสุดกับศูนย์ควบคุมและป้องกันโรคแห่งชาติ ประเทศสหรัฐอเมริกา พร้อมเยี่ยมชมและแลกเปลี่ยนประสบการณ์ในการดำเนินงาน
รองปลัดกระทรวงสาธารณสุข นำคณะผู้แทนไทย ประชุมหารือความร่วมมือสูงสุดกับศูนย์ควบคุมและป้องกันโรคแห่งชาติ ประเทศสหรัฐอเมริกา พร้อมเยี่ยมชมและแลกเปลี่ยนประสบการณ์ในการดำเนินงาน เช่น การจัดการเหตุฉุกเฉินทางสาธารณสุข เทคโนโลยีและนวัตกรรม การป้องกันโรคไข้หวัดใหญ่และโรคระบบทางเดินหายใจอื่น ๆ รวมทั้งมาตรการโรคไม่ติดต่อ มาตรการในแรงงานต่างด้าว และการป้องกันการติดเชื้อ HIV ก่อนสัมผัสเชื้อ
นายแพทย์พงศ์เกษม ไข่มุกด์ รองปลัดกระทรวงสาธารณสุข เปิดเผยว่า ได้เป็นหัวหน้าคณะ นำผู้บริหารระดับสูง กระทรวงสาธารณสุข ได้แก่ นพ.ธเรศ กรัษนัยรวิวงค์ อธิบดีกรมควบคุมโรค นพ.พงศธร พอกเพิ่มดี นพ.กิตติ์พงศ์ สัญชาตวิรุฬห์ นพ.จักรรัฐ พิทยาวงศ์อานนท์ นพ.วิชาญ บุญกิติกร นพ.อาชวินทร์ โรจนวิวัฒน์ นพ.สุรัคเมธ มหาศิริมงคล นพ.สฤษดิ์เดช เจริญชัย ดร.มะลิวัลย์ ยืนยงสุวรรณ สพญ.ดาริกา กิ่งเนตร นางจุฑาธิป วิวัฒนาพันธุ์ และนางสาวอิสริยาภรณ์ คันธา เข้าเยี่ยมชมศูนย์ควบคุมและป้องกันโรคแห่งชาติ สหรัฐอเมริกา (U.S.CDC) เมืองแอตแลนตา มลรัฐจอร์เจีย ประเทศสหรัฐอเมริกา ระหว่างวันที่ 17 – 18 เมษายน 2566 ที่ผ่านมา พร้อมหารือประเด็นความร่วมมือสูงสุดระหว่าง ศูนย์ควบคุมและป้องกันโรคแห่งชาติ สหรัฐอเมริกา กับกระทรวงสาธารณสุขไทย
นอกจากนี้ ยังได้ร่วมแลกเปลี่ยนแนวทางการดำเนินงาน ประสบการณ์ กับผู้แทนด้านต่าง ๆ ของศูนย์ควบคุมและป้องกันโรคแห่งชาติ ประเทศสหรัฐอเมริกา เช่น การจัดการเหตุฉุกเฉินทางสาธารณสุขและโครงสร้างพื้นฐานด้านการสาธารณสุข เทคโนโลยีและนวัตกรรม Data Modernization การปรับปรุงการป้องกันโรคไข้หวัดใหญ่และโรคระบบทางเดินหายใจอื่น ๆ มาตรการโรคไม่ติดต่อ มาตรการในแรงงานต่างด้าว และการป้องกันการติดเชื้อ HIV ก่อนสัมผัสเชื้อ เป็นต้น
**********************************************28 เมษายน 2566

ที่มา : https://www.thaigov.go.th/news/contents/details/67744