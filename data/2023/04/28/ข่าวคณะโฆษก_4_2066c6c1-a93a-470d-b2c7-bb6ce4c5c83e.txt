รัฐบาลไทย-ข่าวทำเนียบรัฐบาล-“ทิพานัน”โชว์ผลงาน “พล.อ.ประยุทธ์”บูมท่องเที่ยว-เกษตร ส่งผลภาวะเศรษฐกิจเดือนมี.ค. สดใส  หนุนดัชนีเชื่อมั่นเศรษฐกิจ 6เดือนข้างหน้าปรับตัวดีทุกภูมิภาค


วันศุกร์ที่ 28 เมษายน 2566
28/04/2566
พิมพ์
“ทิพานัน”โชว์ผลงาน “พล.อ.ประยุทธ์”บูมท่องเที่ยว-เกษตร ส่งผลภาวะเศรษฐกิจเดือนมี.ค. สดใส  หนุนดัชนีเชื่อมั่นเศรษฐกิจ 6เดือนข้างหน้าปรับตัวดีทุกภูมิภาค
“ทิพานัน”โชว์ผลงาน “พล.อ.ประยุทธ์”บูมท่องเที่ยว-เกษตร ส่งผลภาวะเศรษฐกิจเดือนมี.ค. สดใส  หนุนดัชนีเชื่อมั่นเศรษฐกิจ 6เดือนข้างหน้าปรับตัวดีทุกภูมิภาค
วันนี้ (28 เม.ย. 66) น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม มุ่งมั่นพลิกฟื้นเศรษฐกิจไทยจากวิกฤติการณ์แพร่ระบาดของเชื้อไวรัสโควด-19 และผลกระทบจากสงครามนทวีปยุโรป ทำให้เศรษฐกิจไทยกลับมาเติบโตอย่างต่อเนื่อง ล่าสุด รายงานสำนักงานเศรษฐกิจการคลัง กระทรวงการคลัง รายงานภาวะเศรษฐกิจการคลังประจำเดือน มี.ค.2566  เศรษฐกิจได้รับปัจจัยสนับสนุนจากการท่องเที่ยวและภาคการเกษตรที่ขยายตัวได้ดี อัตราเงินเฟ้อที่ลดลงต่อเนื่อง จากเครื่องชี้เศรษฐกิจด้านการบริโภคภาคเอกชนทรงตัวจากเดือนก่อนหน้า โดยการบริโภคในหมวดสินค้าคงทน สะท้อนจากปริมาณรถจักรยานยนต์จดทะเบียนใหม่ เพิ่มขึ้นจากช่วงเดียวกันปีก่อน 20.1% การจัดเก็บภาษีมูลค่าเพิ่ม ณ ระดับราคาคงที่ ลดลงจากเล็กน้อยช่วงเดียวกันปีก่อนที่ -0.9% ขณะที่ดัชนีความเชื่อมั่นของผู้บริโภค ปรับตัวเพิ่มขึ้นมาอยู่ที่ระดับ 53.8 จากระดับ 52.6 ในเดือนก่อน ซึ่งเป็นการปรับตัวเพิ่มขึ้นต่อเนื่องเป็นเดือนที่ 10 และสูงสุดในรอบ 37 เดือน สะท้อนความเชื่อมั่นของผู้บริโภคต่อภาวะเศรษฐกิจที่ปรับตัวดีขึ้น เนื่องจากการท่องเที่ยวฟื้นตัวชัดเจนมากขึ้น รวมถึงความกังวลจากอัตราเงินเฟ้อมีแนวโน้มลดลงต่อเนื่อง
น.ส.ทิพานัน กล่าวว่า โดยเฉพาะในช่วงเดือน มี.ค. 2566 มีนักท่องเที่ยวชาวต่างชาติที่เดินทางเข้าประเทศไทยรวมจำนวน 2.22 ล้านคน คิดเป็นอัตราการขยายตัวจากช่วงเดียวกันปีก่อนที่ 953.0% ขณะที่ดัชนีเชื่อมั่นอนาคตเศรษฐกิจภูมิภาคประจำเดือนเมษายน 2566  พบว่า ดัชนีความเชื่อมั่นใน 6 เดือนข้างหน้า ปรับตัวดีขึ้นในทุกภูมิภาค โดยดัชนีความเชื่อมั่นอนาคตเศรษฐกิจภาคใต้อยู่ที่ระดับ 83.5 ภาคตะวันออกอยู่ที่ระดับ 82.3 ภาคตะวันออกเฉียงเหนืออยู่ที่ระดับ 77.4 าคตะวันตกอยู่ที่ระดับ 76.8 ภาคกลางอยู่ที่ระดับ 71.9 กทม. และปริมณฑลอยู่ที่ระดับ 60.9
“สะท้อนถึงผลงานการบริหารเศรษฐกิจภายใต้การนำของพล.อ.ประยุทธ์ ที่กล้าตัดสินใจเปิดประเทศ นำร่องด้วย ภูเก็ตแซนด์บอกซ์ส่งผลให้เกิดกิจกรรมทางด้านเศรษฐกิจ ประกอบกับการพัฒนาโครงสร้างพื้นฐาน ดึงดูดนักท่องเที่ยว นักธุรกิจ เพื่อการค้าและการลงทุน  ควบคู่ไปกับการเกษตรยั่งยืน ยกระดับขีดความสามารถในการแข่งขัน เพื่อความมั่นคงทางด้านเศรษฐกิจ และคุณภาพชีวิตของประชาชนที่ดีขึ้น”น.ส.ทิพานัน กล่าว

ที่มา : https://www.thaigov.go.th/news/contents/details/67737