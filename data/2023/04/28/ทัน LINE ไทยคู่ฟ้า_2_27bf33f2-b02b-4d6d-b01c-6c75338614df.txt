รัฐบาลไทย-ข่าวทำเนียบรัฐบาล-สธ. เปิด 7 ศูนย์เปลี่ยนลิ้นหัวใจ “พัลโมนารี” ทางสายสวน ลดอัตราเสียชีวิตผู้ป่วยหัวใจในเด็ก


วันศุกร์ที่ 28 เมษายน 2566
สธ. เปิด 7 ศูนย์เปลี่ยนลิ้นหัวใจ “พัลโมนารี” ทางสายสวน ลดอัตราเสียชีวิตผู้ป่วยหัวใจในเด็ก
.....
เป็นอีกหนึ่งข่าวดี สำหรับผู้ป่วย “โรคหัวใจแต่กำเนิดในเด็ก”  สถาบันสุขภาพเด็กแห่งชาติมหาราชินี ได้ลงนามบันทึกความร่วมมือ “จัดตั้งศูนย์เชี่ยวชาญเฉพาะทางด้านการเปลี่ยนลิ้นหัวใจพัลโมนารีทางสายสวนในเด็กและวัยรุ่น (International Training Hub for PPVI)” 7 แห่ง ประกอบด้วย :
.
- ศูนย์ความเป็นเลิศด้านโรคหัวใจเด็ก สถาบันสุขภาพเด็กแห่งชาติมหาราชินี
- ศูนย์โรคหัวใจนราธิวาสราชนครินทร์ โรงพยาบาลสงขลานครินทร์ คณะแพทยศาสตร์ มหาวิทยาลัยสงขลานครินทร์
- ศูนย์ความเป็นเลิศเฉพาะทางด้านโรคหัวใจและหลอดเลือด โรงพยาบาลราชวิถี
- สถาบันโรคทรวงอก
- โรงพยาบาลมหาราชนครราชสีมา
- โรงพยาบาลสุราษฎร์ธานี
- โรงพยาบาลหาดใหญ่
.
การจัดตั้งศูนย์ดังกล่าว จะช่วยให้เกิดการ "พัฒนาทักษะการเปลี่ยนลิ้นหัวใจพัลโมนารี" ทางสายสวนมากขึ้น และ "ลดอัตราการเสียชีวิต" ของผู้ป่วยโรคหัวใจในเด็กและวัยรุ่นของประเทศ
.
โดยในแต่ละปีประเทศไทยมีผู้ป่วยโรคหัวใจพิการแต่กำเนิดที่จำเป็นต้องได้รับการผ่าตัดหัวใจกว่า 4,000 ราย ในจำนวนนี้ต้องกลับมารับการผ่าตัดซ้ำกว่า 400 ราย
.
สำหรับการผ่าตัดเปลี่ยนลิ้นหัวใจพัลโมนารี ก็เพื่อ “ทดแทนลิ้นหัวใจเดิมที่เสื่อมสภาพ เป็นหนึ่งในปัญหาที่ทำให้ผู้ป่วยต้องได้รับการผ่าตัดหัวใจซ้ำบ่อยที่สุด
.
ทั้งนี้ สถาบันสุขภาพเด็กแห่งชาติมหาราชินีได้เริ่มให้บริการเปลี่ยนลิ้นหัวใจพัลโมนารีทางสายสวน ตั้งแต่ปี 56 ปัจจุบันให้การรักษาผู้ป่วยไปแล้ว 50 ราย
.
นอกจากนี้ ยังได้ติดตามอาการผู้ป่วยอย่างต่อเนื่องกว่า 10 ปี พบว่า ลิ้นหัวใจที่เปลี่ยนให้ผู้ป่วย “ใช้งานได้อย่างมีประสิทธิภาพ” และใช้ชีวิตได้เป็นปกติ สามารถประกอบอาชีพดูแลตนเองและครอบครัวได้
.
อ่านเพิ่มเติม คลิก https://www.thaigov.go.th/news/contents/details/67635
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67762