รัฐบาลไทย-ข่าวทำเนียบรัฐบาล-กรมเจ้าท่า ลงนามร่วมสถาบันการตรวจเรือ ตามประมวลว่าด้วยองค์กรที่ได้รับการยอมรับ (Code for Recognized Organizations; RO Code)


วันศุกร์ที่ 28 เมษายน 2566
กรมเจ้าท่า ลงนามร่วมสถาบันการตรวจเรือ ตามประมวลว่าด้วยองค์กรที่ได้รับการยอมรับ (Code for Recognized Organizations; RO Code)
...
วันที่ 28 เมษายน 2566 นายกริชเพชร ชัยช่วย รักษาราชการแทนอธิบดีกรมเจ้าท่า เป็นประธานฯ ในพิธีลงนามในบันทึกข้อตกลงเพื่อยอมรับและผูกพันในการปฏิบัติตามข้อกำหนดและเงื่อนไขการตรวจเรือและออกใบสำคัญรับรองตามอนุสัญญาระหว่างประเทศและพิธีสาร ณ ห้องประชุมอาคาร 2 ชั้น 2 กรมเจ้าท่า
ตามที่กรมเจ้าท่ามีภารกิจต้องดำเนินการกำหนดหลักเกณฑ์ วิธีการและเงื่อนไขในการประกาศกำหนด รวมถึงกำกับดูแลการดำเนินการของสถาบันการตรวจเรือในการตรวจและออกใบสำคัญรับรองการตรวจเรือจากกรมเจ้าท่า ให้สอดคล้องกับอนุสัญญาและพิธีสารที่เกี่ยวข้อง และเป็นไปตามมาตรฐานตามประมวลว่าด้วยองค์กรที่ได้รับการยอมรับ (Code for Recognized Organizations; RO Code)
กรมเจ้าท่า จึงได้จัดพิธีลงนาม ระหว่างกรมเจ้าท่าและสถาบันการตรวจเรือ ลอยด์ส รียิสเตอร เอเชีย (LLOYD’S REGISTER ASIA) เพื่อให้เป็นไปตามประกาศกรมเจ้าท่าที่ 257/2565 เรื่องแบบบันทึกข้อตกลงเพื่อยอมรับและผูกพันในการปฏิบัติตามข้อกำหนดและเงื่อนไขการตรวจเรือและออกใบสำคัญรับรองตามอนุสัญญาระหว่างประเทศและพิธีสาร ให้เป็นไปด้วยความเรียบร้อยและเป็นการแก้ไขสิ่งที่ถูกตรวจพบในการตรวจประเมินจาก IMO ในหัวข้อ RO Delegation หัวข้อย่อย Authorization of RO and RO Agreement​ โดยพิธีลงนามในบันทึกข้อตกลงเพื่อยอมรับและผูกพันในการปฏิบัติตามข้อกำหนดและเงื่อนไขการตรวจเรือและออกใบสำคัญรับรองตามอนุสัญญาระหว่างประเทศและพิธีสาร ระหว่างกรมเจ้าท่า และสถาบันการตรวจเรือ ลอยด์ส รียิสเตอร เอเชีย (LLOYD’S REGISTER ASIA) เรียบร้อยแล้ว จะส่งผลให้การตรวจเรือ มีประสิทธิภาพ เกิดความเรียบร้อย เป็นไปตามมาตรฐานสากลตามที่ IMO กำหนดต่อไป

ที่มา : https://www.thaigov.go.th/news/contents/details/67753