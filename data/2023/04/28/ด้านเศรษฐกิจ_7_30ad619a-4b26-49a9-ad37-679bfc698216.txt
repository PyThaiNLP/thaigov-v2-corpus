รัฐบาลไทย-ข่าวทำเนียบรัฐบาล-รปอ.ณัฏฐิญา เป็นประธาน เฟ้นหาผู้แทนสมาชิก กบข. ของกระทรวงอุตสาหกรรม


วันศุกร์ที่ 28 เมษายน 2566
28/04/2566
พิมพ์
รปอ.ณัฏฐิญา เป็นประธาน เฟ้นหาผู้แทนสมาชิก กบข. ของกระทรวงอุตสาหกรรม
รปอ.ณัฏฐิญา เป็นประธาน เฟ้นหาผู้แทนสมาชิก กบข. ของกระทรวงอุตสาหกรรม
วันที่ 26 เมษายน 2566 เวลา 13.30 น. นางสาวณัฏฐิญา เนตยสุภา รองปลัดกระทรวงอุตสาหกรรม ได้รับมอบหมายจากปลัดกระทรวงอุตสาหกรรม ให้เป็นประธานการประชุมการเลือกผู้แทนสมาชิกกองทุนบำเหน็จบำนาญข้าราชการของกระทรวงอุตสาหกรรม ครั้งที่ 1/2566 เพื่อพิจารณาคัดเลือกข้าราชการพลเรือนในสังกัดกระทรวงอุตสาหกรรม ที่เป็นสมาชิกกองทุนบำเหน็จบำนาญข้าราชการ (กบข.) จำนวน 1 คน ประกอบด้วย นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายอดิทัต วะสีนนท์ รองอธิบดีกรมอุตสาหกรรมพื้นฐานและการเหมืองแร่ นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม นางสุชาดา โพธิ์เจริญ รองอธิบดีกรมส่งเสริมอุตสาหกรรม นายสุนทร แก้วสว่าง ผู้อำนวยการกองกฎหมาย กรมโรงงานอุตสาหกรรม และนายนฤบดินทร์ วุฒิวรรณ เลขานุการกรม สำนักงานมาตรฐานผลิตภัณฑ์อุตสาหกรรม เพื่อเป็นผู้แทนกระทรวงอุตสาหกรรม เข้ารับการคัดเลือกเป็นผู้แทนสมาชิกในคณะอนุกรรมการสมาชิกสัมพันธ์ ณ ห้องประชุม อก.2 ชั้น 3 อาคารสำนักงานปลัดกระทรวงอุตสาหกรรม การคัดเลือกดังกล่าว ได้ดำเนินการคัดเลือกผู้แทนสมาชิก กบข. ของกระทรวงอุตสาหกรรม ตามหลักเกณฑ์และวิธีการที่ กพ. กำหนดไว้ โดยการลงคะแนนเสียงจากผู้แทนสมาชิก กบข. ของแต่ละหน่วยงาน

ที่มา : https://www.thaigov.go.th/news/contents/details/67752