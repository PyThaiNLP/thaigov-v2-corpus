รัฐบาลไทย-ข่าวทำเนียบรัฐบาล-รองปลัดฯ ณัฏฐิญา นำทีม MIND ลงพื้นที่อาคารนารายณ์ เตรียมแผนจัดกิจกรรม “จิตอาสา” เนรมิตภูมิทัศน์ครั้งใหญ่ เน้นการใช้พื้นที่ให้เกิดประโยชน์สูงสุด


วันศุกร์ที่ 28 เมษายน 2566
28/04/2566
พิมพ์
รองปลัดฯ ณัฏฐิญา นำทีม MIND ลงพื้นที่อาคารนารายณ์ เตรียมแผนจัดกิจกรรม “จิตอาสา” เนรมิตภูมิทัศน์ครั้งใหญ่ เน้นการใช้พื้นที่ให้เกิดประโยชน์สูงสุด
รองปลัดฯ ณัฏฐิญา นำทีม MIND ลงพื้นที่อาคารนารายณ์ เตรียมแผนจัดกิจกรรม “จิตอาสา” เนรมิตภูมิทัศน์ครั้งใหญ่ เน้นการใช้พื้นที่ให้เกิดประโยชน์สูงสุด
วันที่ 27 เมษายน 2566 เวลา 16.00 น. นางสาวณัฏฐิญา เนตยสุภา รองปลัดกระทรวงอุตสาหกรรม พร้อมด้วยนายจุลพงษ์ ทวีศรี อธิบดีกรมโรงงานอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายพรยศ กลั่นกรอง รองอธิบดีกรมโรงงานอุตสาหกรรม พร้อมด้วยผู้บริหาร และเจ้าหน้าที่ MIND ลงสำรวจพื้นที่อาคารนารายณ์ สโมสรกระทรวงอุตสาหกรรม เพื่อเตรียมการจัดกิจกรรม “จิตอาสา” โดยสำรวจความเรียบร้อยภายในอาคารนารายณ์ บริเวณพื้นที่จอดรถอาคารนารายณ์ และชั้น 1 – 4 สำหรับเตรียมการจัดกิจกรรมจิตอาสา ทำความสะอาดครั้งใหญ่ภายในอาคารทั้งหมด
นอกจากนี้ ยังได้สำรวจพื้นที่โซนรับประทานอาหาร ซึ่งเป็นพื้นที่ที่ยังดำเนินการปรับปรุงไม่แล้วเสร็จ โดยสำนักงานปลัดกระทรวงอุตสาหกรรม และกรมโรงงานอุตสาหกรรม เตรียมแผนการปรับปรุงและซ่อมแซมพื้นที่ดังกล่าว เพื่อให้ผู้ประกอบการร้านค้าเข้ามาเช่าพื้นที่จำหน่ายอาหารต่าง ๆ สำหรับเป็นสวัสดิการให้กับข้าราชการ พนักงาน และเจ้าหน้าที่กระทรวงอุตสาหกรรม รวมถึงบุคคลภายนอก ได้รับประทานอาหารในราคาที่เหมาะสม ถูกสุขลักษณะ และมีคุณภาพต่อไป

ที่มา : https://www.thaigov.go.th/news/contents/details/67755