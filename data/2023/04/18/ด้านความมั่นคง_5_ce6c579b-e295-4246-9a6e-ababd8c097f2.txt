รัฐบาลไทย-ข่าวทำเนียบรัฐบาล-หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566


วันอังคารที่ 18 เมษายน 2566
18/04/2566
พิมพ์
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และพระบรมวงศานุวงศ์
เมื่อวันที่ 17 เม.ย. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานภัตตาหารถวายแด่พระภิกษุ สามเณร ผู้เข้าสอบบาลีสนามหลวง และกรรมการกำกับห้องสอบ ครั้งที่ 2 ปี พ.ศ. 2566 โดยมีผู้เข้าสอบชั้นประโยค 1 - 2 ถึงเปรียญธรรม 4 ประโยค ในระหว่างวันที่ 15 - 17 เมษายน 2566 ในส่วนภูมิภาค จำนวน 19 สนามสอบทั่วประเทศ
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้เป็นวันที่ 3 ของการสอบบาลีสนามหลวง ซึ่งหลายจังหวัดได้จัดพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลฯ อาทิ
1. จังหวัดอุบลราชธานี ที่วัดมณีวนาราม ตำบลในเมือง อำเภอเมืองอุบลราชธานี  พระเทพวราจารย์ เจ้าคณะจังหวัดอุบลราชธานี เป็นประธานฝ่ายสงฆ์ นายชลธี ยังตรง ผู้ว่าราชการจังหวัดอุบลราชธานี เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมีหัวหน้าส่วนราชการ จิตอาสาพระราชทาน และประชาชน ร่วมพิธี
2. จังหวัดอุดรธานี ที่วัดมัชฌิมาวาส อำเภอเมืองอุดรธานี นายวันชัย คงเกษม ผู้ว่าราชการจังหวัดอุดรธานี เป็นประธานพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมีหัวหน้าส่วนราชการ ข้าราชการ และประชาชน ร่วมพิธี
3. จังหวัดกระบี่ ที่วัดมหาธาตุวชิรมงคล ตำบลนาเหนือ อำเภออ่าวลึก พระราชสุทธิวิมล ดร.เจ้าคณะจังหวัดกระบี่ เจ้าอาวาสวัดกระบี่น้อย เป็นประธานฝ่ายสงฆ์ นายอนุวรรตน์ โหมดพริ้ง รองผู้ว่าราชการจังหวัดกระบี่ เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี นางกมลรัตน์ ทองจิบ ผู้อำนวยการสำนักงานพระพุทธศาสนาจังหวัดกระบี่ หัวหน้าส่วนราชการ ข้าราชการ จิตอาสาพระราชทาน และประชาชน ร่วมพิธี
4. จังหวัดสมุทร​สงคราม​ ที่พระอุโบสถวัดประดู่ พระอารามหลวง อำเภออัมพวา​ พระภาวนาวิสุทธิโสภณ เจ้าคณะจังหวัดสมุทรสงคราม เจ้าอาวาสวัดประดู่ เป็นประธานฝ่ายสงฆ์ นายกรกฎ วงษ์สุวรรณ รองผู้ว่าราชการจังหวัดสมุทรสงคราม เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี นายสันชัย พัฒนะวิชัย หัวหน้าสำนักงานจังหวัด นางกชนัฑ พัฒนะวิชัย นายอำเภออัมพวาผู้แทนส่วนราชการ และจิตอาสา 904 เข้าร่วมพิธี
5. จังหวัดลพบุรี ที่วัดชีป่าสิตาราม อำเภอเมืองลพบุรี พระกิตติญาณเมธี เจ้าคณะอำเภอเมืองลพบุรี (ธ) เจ้าอาวาสวัดกลาง เป็นประธานฝ่ายสงฆ์ นายปรัชญา เปปะตัง รองผู้ว่าราชการจังหวัดลพบุรี เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ เจ้าหน้าที่จิตอาสาพระราชทาน และพุทธศาสนิกชน ร่วมพิธี
6. จังหวัดนนทบุรี ที่วัดเฉลิมพระเกียรติ ตำบลบางศรีเมือง อำเภอเมืองนนทบุรี นายอภิชัย อร่ามศรี รองผู้ว่าราชการจังหวัดนนทบุรี เป็นประธานพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ จิตอาสาพระราชทาน และประชาชน ร่วมพิธี
7. จังหวัดอุตรดิตถ์ ที่วัดกลาง ตำบลท่าอิฐ อำเภอเมืองอุตรดิตถ์ พระศรีปริยัติวิมล รองเจ้าคณะจังหวัดอุตรดิตถ์ เป็นประธานฝ่ายสงฆ์ นายนพฤทธิ์ ศิริโกศล รองผู้ว่าราชการจังหวัดอุตรดิตถ์ เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ และประชาชน ร่วมพิธี
8. จังหวัดสุราษฎร์ธานี ที่พระอุโบสถวัดไตรธรรมาราม พระอารามหลวง อำเภอเมืองสุราษฎร์ธานี พระธรรมวิมลโมลี เจ้าคณะภาค 16 เจ้าอาวาสวัดไตรธรรมาราม พระอารามหลวง เป็นประธานสงฆ์ นายนันธวัช เจริญวรรณ รองผู้ว่าราชการจังหวัดสุราษฎร์ธานี เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมีหัวหน้าส่วนราชการ จิตอาสา 904 และพุทธศาสนิกชน ร่วมพิธี
9. จังหวัดบุรีรัมย์ ที่อุโบสถวัดกลาง พระอารามหลวง อำเภอเมืองบุรีรัมย์ นายจำเริญ แหวนเพ็ชร รองผู้ว่าราชการจังหวัดบุรีรัมย์ เป็นประธานในพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมีหัวหน้าส่วนราชการ จิตอาสาพระราชทาน และประชาชน ร่วมพิธี
10. จังหวัดสงขลา ที่วัดโคกสมานคุณ พระอารามหลวง อำเภอหาดใหญ่ พระราชวรเวที เจ้าคณะจังหวัดสงขลา เจ้าอาวาสวัดโคกสมานคุณ พระอารามหลวง เป็นประธานฝ่ายสงฆ์ นางสาวสุภาพร เกตุสุริยงค์ ผู้อำนวยการสำนักงานพระพุทธศาสนาจังหวัดสงขลา เป็นประธานฝ่ายฆราวาส พิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ จิตอาสาพระราชทาน และประชาชน ร่วมพิธี
"ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และสมเด็จพระเจ้าลูกเธอ เจ้าฟ้ากรมหลวงราชสาริณีสิริพัชร มหาวัชรราชธิดา ให้พระองค์ทรงมีพระพลานามัยสมบูรณ์ ทรงพระเกษมสำราญ มีพระชนมายุยิ่งยืนนาน" นายสุทธิพงษ์ จุลเจริญ ปลัดกระทรวงมหาดไทย กล่าว

ที่มา : https://www.thaigov.go.th/news/contents/details/67374