รัฐบาลไทย-ข่าวทำเนียบรัฐบาล-หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 


วันอังคารที่ 18 เมษายน 2566
18/04/2566
พิมพ์
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และพระบรมวงศานุวงศ์
เมื่อวันที่ 16 เม.ย. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานภัตตาหารถวายแด่พระภิกษุ สามเณร ผู้เข้าสอบบาลีสนามหลวง และกรรมการกำกับห้องสอบ ครั้งที่ 2 ปี พ.ศ. 2566 โดยมีผู้เข้าสอบชั้นประโยค 1 - 2 ถึงเปรียญธรรม 4 ประโยค ในระหว่างวันที่ 15 - 17 เมษายน 2566 ในส่วนภูมิภาค จำนวน 19 สนามสอบทั่วประเทศ
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้เป็นวันที่ 2 ซึ่งหลายจังหวัดได้จัดพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลฯ อาทิ
1. จังหวัดอุตรดิตถ์ ที่วัดกลาง ตำบลท่าอิฐ อำเภอเมืองอุตรดิตถ์ พระศรีปริยัติวิมล รองเจ้าคณะจังหวัดอุตรดิตถ์ เป็นประธานฝ่ายสงฆ์ นายสหวิช อภิชัยวิศรุตกุล รองผู้ว่าราชการจังหวัดอุตรดิตถ์ เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ และประชาชน ร่วมพิธี
2. จังหวัดบุรีรัมย์ ที่อุโบสถวัดกลาง พระอารามหลวง อำเภอเมืองบุรีรัมย์ นายสิงหชัย ผ่องบุรุษ รองผู้ว่าราชการจังหวัดบุรีรัมย์ เป็นประธานในพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ จิตอาสาพระราชทาน และประชาชน ร่วมพิธี
3. จังหวัดกระบี่ ที่วัดมหาธาตุวชิรมงคล ตำบลนาเหนือ อำเภออ่าวลึก พระราชสุทธิวิมล ดร.เจ้าคณะจังหวัดกระบี่ เจ้าอาวาสวัดกระบี่น้อย เป็นประธานฝ่ายสงฆ์ นายอนุวรรตน์ โหมดพริ้ง รองผู้ว่าราชการจังหวัดกระบี่เป็นประธานฝ่ายฆราวาส พิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ จิตอาสาพระราชทาน และประชาชน ร่วมพิธี
4. จังหวัดนนทบุรี ที่วัดเฉลิมพระเกียรติ ตำบลบางศรีเมือง อำเภอเมืองนนทบุรี นางสาวอโรชา นันทมนตรี รองผู้ว่าราชการจังหวัดนนทบุรี เป็นประธานพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ เจ้าหน้าที่จิตอาสาพระราชทาน และพุทธศาสนิกชน ร่วมพิธี
5. จังหวัดลพบุรี ที่วัดชีป่าสิตาราม อำเภอเมืองลพบุรี พระภาวนาสมณคุณ รองเจ้าคณะจังหวัดลพบุรี เจ้าอาวาสวัดเขาสมโภชน์ อำเภอชัยบาดาล เป็นประธานฝ่ายสงฆ์ นายวชิระ เกตุพันธุ์ รองผู้ว่าราชการจังหวัดลพบุรี เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ เจ้าหน้าที่จิตอาสาพระราชทาน และพุทธศาสนิกชน ร่วมพิธี
6. จังหวัดระยอง ที่อุโบสถวัดเนินพระ ตำบลเนินพระ อำเภอเมืองระยอง ว่าที่ร้อยตรีพิรุณ เหมะรักษ์ รองผู้ว่าราชการจังหวัดระยอง เป็นประธานพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ จิตอาสาพระราชทาน และประชาชน ร่วมพิธี
7. จังหวัดสุราษฎร์ธานี ที่พระอุโบสถวัดไตรธรรมาราม พระอารามหลวง อำเภอเมืองสุราษฎร์ธานี พระครูปริยัตยาภิรม เจ้าคณะจังหวัดสุราษฎร์ธานี เจ้าอาวาสวัดพัฒนาราม พระอารามหลวง เป็นประธานฝ่ายสงฆ์ นายบันดาล สถิรชวาล รองผู้ว่าราชการจังหวัดสุราษฎร์ธานี เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ จิตอาสา 904 และพุทธศาสนิกชน ร่วมพิธี
8. จังหวัดสงขลา ที่วัดโคกสมานคุณ พระอารามหลวง ตำบลหาดใหญ่ อำเภอหาดใหญ่ พระราชวรเวที เจ้าคณะจังหวัดสงขลา เป็นประธานฝ่ายสงฆ์ นายเศวต เพชรนุ้ย ปลัดจังหวัดสงขลา เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ และเจ้าหน้าที่ที่เกี่ยวข้อง ร่วมพิธี
9. จังหวัดสมทุรสงคราม ที่พระอุโบสถวัดประดู่ พระอารามหลวง พระภาวนาวิสุทธิโสภณ เจ้าคณะจังหวัดสมทุรสงคราม เจ้าอาวาสวัดประดู่ประธานฝ่ายสงฆ์ นายรนัสถ์ชัย พุ่มเจริญ ปลัดจังหวัดสมุทรสงคราม เป็นประธานฝ่ายฆราวาสพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมีนายสันชัย พัฒนะวิชัย หัวหน้าสำนักงานจังหวัด นางกชนัฑ พัฒนะวิชัย นายอำเภออัมพวา หัวหน้าส่วนราชการ และจิตอาสา 904 ร่วมพิธี
"ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และสมเด็จพระเจ้าลูกเธอ เจ้าฟ้ากรมหลวงราชสาริณีสิริพัชร มหาวัชรราชธิดา ให้พระองค์ทรงมีพระพลานามัยสมบูรณ์ ทรงพระเกษมสำราญ มีพระชนมายุยิ่งยืนนาน" นายสุทธิพงษ์ จุลเจริญ ปลัดกระทรวงมหาดไทย กล่าว

ที่มา : https://www.thaigov.go.th/news/contents/details/67370