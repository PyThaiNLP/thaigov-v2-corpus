รัฐบาลไทย-ข่าวทำเนียบรัฐบาล-เดินหน้าแผนพัฒนา “สับปะรด พ.ศ.2566 – 2570” ดันไทยเป็นศูนย์กลางผลิตและแปรรูปสับปะรดระดับโลก


วันอังคารที่ 18 เมษายน 2566
เดินหน้าแผนพัฒนา “สับปะรด พ.ศ.2566 – 2570” ดันไทยเป็นศูนย์กลางผลิตและแปรรูปสับปะรดระดับโลก
.....
ที่ประชุม ครม. (11 เม.ย. 66) รับทราบร่างแผนพัฒนาด้านสับปะรด พ.ศ.2566 – 2570 ตามที่คณะกรรมการนโยบายและพัฒนาสับปะรดแห่งชาติเสนอ
.
สำหรับร่างแผนพัฒนาฯ ดังกล่าว ดำเนินการภายใต้วิสัยทัศน์ “ศูนย์กลางระดับโลกในการผลิต แปรรูป และสร้างคุณค่ามูลค่าทางเศรษฐกิจจากสับปะรดอย่างยั่งยืน” ขับเคลื่อนภายใต้ 5 พันธกิจหลัก :
.
• “สนับสนุนและพัฒนาสับปะรด” ให้สามารถสร้างคุณค่าและมูลค่าทางเศรษฐกิจ สร้างรายได้แก่เกษตรกร ผู้ประกอบการอุตสาหกรรมผู้ประกอบการที่เกี่ยวข้อง
• ส่งเสริม สนับสนุน และพัฒนา “ระบบการวิจัยและสายพันธุ์” รวมทั้งการบริหารจัดการแปลง ดินและน้ำ บริหารโซนนิ่งการเกษตร การจัดระบบโลจิสติกส์ และการบริหารผลผลิต
• เสริมสร้างขีดความสามารถและการบริหารจัดการภาคีเครือข่ายทุกภาคส่วนในห่วงโซ่อุปทาน
• ส่งเสริม พัฒนาองค์ความรู้ คุณภาพชีวิตเกษตรกรและกลุ่มเกษตรกรให้เข้มแข็ง มีความมั่นคงในอาชีพ สามารถบริหารจัดการการเกษตรที่ยั่งยืนด้วยตนเองตามหลักปรัชญาเศรษฐกิจพอเพียง
• ส่งเสริมการสร้างสรรค์วิชาการ เทคโนโลยี และนวัตกรรมการผลิตการแปรรูปและการตลาด
.
สำหรับตัวชี้วัดของร่างแผนฯ ฉบับนี้ ประกอบด้วย :
• พื้นที่ปลูกที่ได้รับการส่งเสริมการเพิ่มประสิทธิภาพการผลิตจากนโยบายภาครัฐ จำนวน 1,000 ไร่ต่อปี
• ผลิตภาพการผลิตในอุตสาหกรรมแปรรูปสับปะรด เพิ่มขึ้นเฉลี่ยร้อยละ 10 ต่อปี
• มูลค่าการส่งออกสับปะรดและผลิตภัณฑ์สับปะรดเพิ่มขึ้นร้อยละ 1.5 ต่อปี
.
อ่านเพิ่มเติม คลิก https://www.thaigov.go.th/news/contents/details/67216
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67379