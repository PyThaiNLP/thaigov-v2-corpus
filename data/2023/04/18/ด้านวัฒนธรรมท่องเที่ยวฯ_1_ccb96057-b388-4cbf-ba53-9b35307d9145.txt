รัฐบาลไทย-ข่าวทำเนียบรัฐบาล-ทูตานุทูต 43 ประเทศทั่วโลกอวยพรสงกรานต์ให้คนไทย ร่วมส่งต่อคุณค่าของประเพณีที่ดีงาม


วันอังคารที่ 18 เมษายน 2566
ทูตานุทูต 43 ประเทศทั่วโลกอวยพรสงกรานต์ให้คนไทย ร่วมส่งต่อคุณค่าของประเพณีที่ดีงาม
ทูตานุทูต 43 ประเทศทั่วโลกอวยพรสงกรานต์ให้คนไทย ร่วมส่งต่อคุณค่าของประเพณีที่ดีงาม ผ่านกิจกรรมสรงน้ำพระ รดน้ำขอพร เล่นสาดน้ำ ส่งความสุขให้แก่กัน เชื่อมความสัมพันธ์นานาประเทศและยกระดับเทศกาลไทยสู่สากล
ทูตานุทูต 43 ประเทศทั่วโลกอวยพรสงกรานต์ให้คนไทย ร่วมส่งต่อคุณค่าของประเพณีที่ดีงาม ผ่านกิจกรรมสรงน้ำพระ รดน้ำขอพร เล่นสาดน้ำ ส่งความสุขให้แก่กัน เชื่อมความสัมพันธ์นานาประเทศและยกระดับเทศกาลไทยสู่สากล
วันที่ 12 เมษายน 2566 นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า เนื่องในประเพณีสงกรานต์ พุทธศักราช 2566  วธ. ดำเนินการตามนโยบายของรัฐบาล ในการสืบสานขนบธรรมเนียมประเพณี เสริมสร้างค่านิยมและความเป็นไทย โดยเฉพาะอย่างยิ่งประเพณีสงกรานต์ ประเพณีที่ปฏิบัติสืบทอดกันมาแต่โบราณ ถือเป็นประเพณีขึ้นปีใหม่ของไทย โดยในปี 2566 นี้ ถือเป็นนิมิตหมายอันดีที่องค์การยูเนสโก ได้รับรายการตัวแทนมรดกวัฒนธรรมของไทย "สงกรานต์ในประเทศไทย" (Songkran in Thailand, traditional Thai New Year festival) เข้าวาระการพิจารณาการขึ้นทะเบียนมรดกภูมิปัญญาทางวัฒนธรรมที่จับต้องไม่ได้ของมนุษยชาติ ในเดือนธันวาคม 2566 นี้ จึงเป็นโอกาสเผยแพร่คุณค่าสาระ อัตลักษณ์ความงามของสงกรานต์ ประเพณีแก่นักท่องเที่ยวทั่วโลก ได้เกิดการรับรู้และเข้าใจอย่างถูกต้องในคุณค่าที่แท้จริงของประเพณีวัฒนธรรมของไทย
รัฐมนตรีว่าการกระทรวงวัฒนธรรม กล่าวอีกว่า ในโอกาสนี้ วธ. ร่วมกับสถานเอกอัครราชทูตต่างประเทศประจำประเทศไทย 43 ประเทศ ร่วมจัดทำวีดิทัศน์อวยพรและเฉลิมฉลองเนื่องในเทศกาลสงกรานต์ ประจำปี 2566
เพื่อมอบเป็นของขวัญและส่งความสุขความปรารถนาดีให้แก่คนไทย ร่วมสืบสานวัฒนธรรมประเพณีสงกรานต์
ผ่านการสรงน้ำพระ รดน้ำขอพรผู้ใหญ่  และเล่นสาดน้ำ ส่งเสริมมิติทางวัฒนธรรมเชื่อมความสัมพันธ์นานาประเทศ
และยกระดับเทศกาลไทยสู่สากล ประกอบด้วย ออสเตรเลีย ออสเตรีย บาห์เรน เบลเยียม สหราชอาณาจักร บรูไน กัมพูชา แคนาดา จีน เช็ก ฟินแลนด์ ฝรั่งเศส กัวเตมาลา อินเดีย อินโดนีเซีย อิตาลี อิสราเอล ญี่ปุ่น เคนยา เกาหลีใต้ คอซอวอ คูเวต ลักเซมเบิร์ก มาเลเซีย เม็กซิโก มองโกเลีย โมร็อกโก เมียนมา เนเธอร์แลนด์ เนปาล นิวซีแลนด์ โอมาน ปานามา เปรู ฟิลิปปินส์ โปแลนด์ รัสเซีย สิงคโปร์ ศรีลังกา สวีเดน สวิสเซอร์แลนด์ ติมอร์-เลสเต และอเมริกา สามารถรับชมคลิปได้ที่ https://www.youtube.com/watch?v=QKVRwCcLTek
นายอิทธิพล กล่าวต่อไปว่า ขอขอบคุณแต่ละสถานทูตที่ร่วมส่งคำอวยพรให้แก่คนไทย เนื่องในเทศกาลสงกรานต์ปี 2566 อาทิ ขอให้ทุกคนมีความสุข สุขภาพดี ปลอดภัย อีกทั้งยังขอส่งความปรารถนาดีและความห่วงใย ขอให้ทุกวันเป็นวันที่สดใสมีแต่ความสุข และร่วมแต่งชุดไทยรำวงเริงสงกรานต์ เพื่อเป็นของขวัญปีใหม่ให้คนไทยด้วย ถือเป็นการเผยแพร่ภาพลักษณ์วิถีความเป็นไทยให้เป็นที่รู้จักระดับนานาชาติ

ที่มา : https://www.thaigov.go.th/news/contents/details/67376