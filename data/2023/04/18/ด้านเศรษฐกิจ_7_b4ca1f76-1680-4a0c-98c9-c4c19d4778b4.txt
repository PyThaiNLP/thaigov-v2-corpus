รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัย รับช่วงหยุดยาวสงกรานต์ 2566


วันอังคารที่ 18 เมษายน 2566
กรมเจ้าท่า คุมเข้มความปลอดภัย รับช่วงหยุดยาวสงกรานต์ 2566
...
สำนักงานเจ้าท่าภูมิภาค สาขานครสวรรค์ จัดเจ้าหน้าที่ออกตรวจตราตามมาตรการเพื่อความปลอดภัยในช่วงเทศกาลสงกรานต์ พ.ศ. 2566 ในพื้นที่จังหวัดนครสวรรค์  และจังหวัดอุทัยธานี ระหว่างวันที่ 11 - 17 เมษายน 2566 เจ้าหน้าที่กรมเจ้าท่า ได้อำนวยความสะดวกตามท่าเรือต่างๆ ได้แก่ ท่าเรือตลาดสดเทศบาลนครนครสวรรค์ ตรวจสอบมีเรือให้บริการ จำนวนเรือ 2 เที่ยว ผู้โดยสาร 5 คน ท่าเรือนางสมถวิล อ.พยุหะคีรี จ.นครสวรรค์ จำนวนเรือ 10 เที่ยว ผู้โดยสาร 23 คน ท่าเรือนางสิริกาญจน์ อ.พยุหะคีรี จ.นครสวรรค์ จำนวนเรือ 21 เที่ยว ผู้โดยสาร 43 คน และท่าเรือวัดท่าซุง จ.อุทัยธานี  จำนวนเรือ 1 เที่ยว จำนวนผู้โดยสาร 25 คน ซึ่งผู้ประกอบการทุกท่าเรือได้ปฏิบัติตามมาตรการความปลอดภัยของกรมเจ้าท่า เอกสารคนประจำเรือครบถ้วน เสื้อชูชีพ อุปกรณ์ดับเพลิง อุปกรณ์ประจำเรืออยู่ในสภาพสมบูรณ์พร้อมใช้งาน และหากท่านใดพบเห็นเหตุการณ์ความไม่ปลอดภัยทางน้ำ โทรแจ้งสายด่วน กรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/67365