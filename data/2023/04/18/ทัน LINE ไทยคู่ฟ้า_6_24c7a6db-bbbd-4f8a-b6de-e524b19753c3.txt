รัฐบาลไทย-ข่าวทำเนียบรัฐบาล-โตต่อเนื่อง! ตลาดรถยนต์ไฟฟ้า BEV ในไทย เดินหน้าประเทศสู่การเป็นสังคมคาร์บอนต่ำ


วันอังคารที่ 18 เมษายน 2566
โตต่อเนื่อง! ตลาดรถยนต์ไฟฟ้า BEV ในไทย เดินหน้าประเทศสู่การเป็นสังคมคาร์บอนต่ำ
.....
กระแสการใช้รถยนต์ไฟฟ้า BEV (Battery Electric Vehicle) ภายในประเทศกำลังได้รับความนิยมเพิ่มขึ้น โดยศูนย์วิจัยกสิกรไทยคาดการณ์ว่าตลาดรถยนต์ไฟฟ้า BEV ในไทยช่วงปี 66 จะเติบโตอย่างก้าวกระโดดถึง 271.6% เมื่อเทียบกับปี 65 และจะสามารถทำยอดขายได้กว่า 50,000 คัน
.
สำหรับปัจจัยที่ช่วยสนับสนุนการเติบโตตลาดรถยนต์ไฟฟ้า BEV ในประเทศ เช่น :
.
• มาตรการกระตุ้นด้านราคาที่ถูกจุดจากภาครัฐ
• การเร่งกระจายจุดชาร์จรถไฟฟ้า
• สถานการณ์การขาดแคลนชิปในการผลิตรถยนต์เริ่มคลี่คลาย ทำให้โอกาสส่งมอบรถยนต์ดีขึ้น
• ค่ายรถต่าง ๆ เช่น ค่ายรถจาก จีน ญี่ปุ่น เกาหลีใต้ มีแนวโน้มเข้ามาทำตลาดในไทยมากขึ้น
.
ทั้งนี้ สภาอุตสาหกรรมแห่งประเทศไทย (ส.อ.ท.) ระบุว่ายอดจดทะเบียนใหม่ของรถยนต์ไฟฟ้า BEV ในไทยเดือน ก.พ. 66 ที่ผ่านมา มีจำนวนกว่า 5,402 คัน ซึ่งสูงสุดนับตั้งแต่มีการบันทึกจำนวนจดทะเบียนรถยนต์ไฟฟ้า โดยเพิ่มขึ้นจากปีก่อนหน้าช่วงเดือนเดียวกัน 5,016.16%
.
นอกจากนี้ รถยนต์ไฟฟ้า HEV มียอดจดทะเบียนใหม่ที่ 7,842 คัน เพิ่มขึ้น 46.71% รถยนต์ไฟฟ้า PHEV มียอดจดทะเบียนใหม่ที่ 1,249 คัน เพิ่มขึ้น 46.71% ตามลำดับ
.
รัฐบาลพร้อมส่งเสริมการใช้ยานยนต์ไฟฟ้าผ่านการออกมาตรการต่าง ๆ โดยคำนึงถึงความต้องการของทุกภาคส่วน สอดคล้อง สมดุลกับการรักษาสิ่งแวดล้อม ซึ่งจะส่งผลให้ประเทศไทยก้าวสู่การเป็นสังคมคาร์บอนต่ำตามนโยบายที่ตั้งไว้
.
อ่านเพิ่มเติม คลิก https://www.thaigov.go.th/news/contents/details/67236
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67384