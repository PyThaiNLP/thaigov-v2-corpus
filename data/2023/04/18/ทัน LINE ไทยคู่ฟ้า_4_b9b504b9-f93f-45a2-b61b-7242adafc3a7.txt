รัฐบาลไทย-ข่าวทำเนียบรัฐบาล-คาด เศรษฐกิจไทย ปี 66-67 เติบโตต่อเนื่องถึง 3.7% ฟื้นตัวจากการท่องเที่ยว-การบริโภคของเอกชน


วันอังคารที่ 18 เมษายน 2566
คาด เศรษฐกิจไทย ปี 66-67 เติบโตต่อเนื่องถึง 3.7% ฟื้นตัวจากการท่องเที่ยว-การบริโภคของเอกชน
.....
ธนาคารพัฒนาเอเชีย (ADB) คาดว่า เศรษฐกิจไทยในปี 2566 จะขยายตัว 3.3% และขยายตัวเพิ่มขึ้นเป็น 3.7% ในปี 2567 โดยมีปัจจัยสำคัญคือการฟื้นตัวของภาคการท่องเที่ยวและการบริโภคของภาคเอกชน พร้อมทั้งประเมินว่าอัตราเงินเฟ้อทั่วไปของไทยจะลดลง จาก 6.1% ในปี 2565 เป็น 2.9% ในปี 2566 และ 2.3% ในปี 2567 เนื่องจากแรงกดดันด้านอุปทานที่คาดว่าจะลดลงตามราคาพลังงานและสินค้าโภคภัณฑ์ที่ปรับตัวลดลง
.
ศูนย์วิจัยเศรษฐกิจของญี่ปุ่น (JCER) และหนังสือพิมพ์ Nikkei สำรวจความเห็นนักเศรษฐศาสตร์และประเมินว่า ปี 2566 ประเทศส่วนใหญ่ในเอเชียจะมีการชะลอตัวทางเศรษฐกิจ ยกเว้น ไทย และ มาเลเซีย จะมีการเติบโตที่แข็งแกร่ง โดยไทยจะเติบโตถึง 3.7% ในปี 2566 และ 2567 ซึ่งเป็นผลจากการฟื้นตัวของภาคการท่องเที่ยวและการผ่อนคลายมาตรการโควิด-19 ของจีน
.
อ่านเพิ่มเติม คลิก >> https://www.thaigov.go.th/news/contents/details/67198
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/67382