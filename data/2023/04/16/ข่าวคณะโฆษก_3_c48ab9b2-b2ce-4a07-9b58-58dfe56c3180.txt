รัฐบาลไทย-ข่าวทำเนียบรัฐบาล-นายกรัฐมนตรีชวนคนไทยขับขี่ปลอดภัยช่วงเดินทางกลับจากภูมิลำเนาและท่องเที่ยวหลังหยุดยาวสงกรานต์ สังเกตมีอาการโควิดหลังพบปะสังสรรค์หรือไม่ หากสงสัยให้ตรวจคัดกรองเพื่อป้องกันแพร่ระบาดในที่ทำงาน


วันอาทิตย์ที่ 16 เมษายน 2566
16/04/2566
พิมพ์
นายกรัฐมนตรีชวนคนไทยขับขี่ปลอดภัยช่วงเดินทางกลับจากภูมิลำเนาและท่องเที่ยวหลังหยุดยาวสงกรานต์ สังเกตมีอาการโควิดหลังพบปะสังสรรค์หรือไม่ หากสงสัยให้ตรวจคัดกรองเพื่อป้องกันแพร่ระบาดในที่ทำงาน
นายกรัฐมนตรีชวนคนไทยขับขี่ปลอดภัยช่วงเดินทางกลับจากภูมิลำเนาและท่องเที่ยวหลังหยุดยาวสงกรานต์ สังเกตมีอาการโควิดหลังพบปะสังสรรค์หรือไม่ หากสงสัยให้ตรวจคัดกรองเพื่อป้องกันแพร่ระบาดในที่ทำงาน
วันนี้ (16 เมษายน 2566) น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า  ตั้งแต่วันนี้(16 เม.ย.) ประชาชนที่เดินทางกลับภูมิลำเนา และท่องเที่ยวในช่วงหยุดยาวเทศกาลสงกรานต์จะเริ่มเดินทางกลับเพื่อเตรียมตัวเริ่มงานตามปกติในวันที่ 18 เม.ย.  เป็นต้นไป ซึ่งคาดว่าการจราจรโดยเฉพาะเส้นทางเข้าสู่กรุงเทพฯ จะหนาแน่น พล.อ.ประยุทธ์ จันทร์โอชา นายกรัฐมนตรีและรมว.กลาโหม ได้กำชับให้หน่วยงานเกี่ยวข้อง อาทิ กระทรวงหาดไทย กระทรวงคมนาคม สำนักงานตำรวจแห่งชาติ ร่วมกันสนับสนับสนุน อำนวยความสะดวกในการเดินทางของประชาชน ทั้งผู้ขับขี่รถยนต์ส่วนบุคคล และผู้ใช้บริการขนส่งสาธารณะ และให้บังคับใช้กฎหมายจราจรที่เข้มงวด  เพื่อความปลอดภัยของประชาชนโดยส่วนรวม
พร้อมกันนี้  นายกรัฐมนตรีได้เชิญชวนผู้ใช้รถใช้ถนนขับขี่ด้วยความระมัดวังเพื่อความปลอดภัย เมาไม่ขับ ง่วงไม่ฝืน ควรแวะพักที่สถานีเติมน้ำมัน หรือจุดพักรถที่ทางการจัดไว้ให้  ขับขี่ด้วยความเร็วตามที่กฎหมายกำหนด เมื่อผู้ใช้รถส่วนใหญ่ปฏิบัติตามกฎจราจร อยู่บนความไม่ประมาทจะสามารถลดอุบัติเหตุบนท้องถนนและลดการสูญเสียชีวิต และทรัพย์สินของประชาชนลงได้
น.ส.ไตรศุลี กล่าวว่า  นายกรัฐมนตรียังมีความห่วงใยต่อสุขภาพอนามัยของประชาชนหลังจากช่วงเทศกาลสงกรานต์มีการพบปะสังสรรค์และกิจกรรมรวมกลุ่มของคนจำนวนมาก ซึ่งทางกรมควบคุมโรค กระทรวงสาธารณสุขได้มีการประเมินว่าหลังสงกรานต์น่าจะมีจำนวนผู้ป่วยมากขึ้น ดังนั้น ก่อนกลับเข้าทำงานตามปกตินั้นขอให้ปฏิบัติตามข้อแนะนำของกรมควบคุมโรค
โดยให้เฝ้าระวังสังเกตอาการตัวเองภายใน 7 วัน หลีกเลี่ยงสัมผัสหรือใกล้ชิดกับผู้สูงอายุและผู้ป่วยโรคเรื้อรัง หากเริ่มมีอาการไข้ เจ็บคอ มีน้ำมูก คั่นเนื้อคั่นตัว ให้ตรวจ ATK หากผลเป็นบวกก็ให้ปรึกษาแพทย์รักษาตามสิทธิเพื่อไม่ป้องกันไม่ให้เชื้อแพร่ระบาดในที่ทำงาน  แต่ไม่แนะนำตรวจ ATK ในขณะที่ยังไม่มีอาการ
อย่างไรก็ตาม เพื่อรับกับจำนวนผู้ติดเชื้อที่คาดจะเพิ่มขึ้น กระทรวงสาธารณสุขได้เตรียมพร้อมรองรับทั้งในส่วนของ ยา เวชภัณฑ์ รวมถึงเตียงผู้ป่วย ซึ่งสามารถรองรับไว้เพียงพอ ไม่เกินศักยภาพของโรงพยาบาล

ที่มา : https://www.thaigov.go.th/news/contents/details/67317