รัฐบาลไทย-ข่าวทำเนียบรัฐบาล-กรมการขนส่งทางราง เผยประชาชนเดินทางด้วยระบบรางช่วงวันหยุดเทศกาลสงกรานต์ 2566 สะสม 5 วัน (11 - 15 เมษายน 2566) รวมแล้วประมาณ 4.7 ล้านคน-เที่ยว ต่ำกว่าประมาณการร้อยละ 2.15


วันอาทิตย์ที่ 16 เมษายน 2566
กรมการขนส่งทางราง เผยประชาชนเดินทางด้วยระบบรางช่วงวันหยุดเทศกาลสงกรานต์ 2566 สะสม 5 วัน (11 - 15 เมษายน 2566) รวมแล้วประมาณ 4.7 ล้านคน-เที่ยว ต่ำกว่าประมาณการร้อยละ 2.15
.....
กรมการขนส่งทางราง เผยประชาชนเดินทางด้วยระบบรางช่วงวันหยุดเทศกาลสงกรานต์ 2566 สะสม 5 วัน (11 - 15 เมษายน 2566) รวมแล้วประมาณ 4.7 ล้านคน-เที่ยว ต่ำกว่าประมาณการร้อยละ 2.15 โดยเมื่อวาน (15 เมษายน 2566) มีผู้ใช้บริการระบบรางรวม 848,823 คน-เที่ยว ไม่มีเหตุรถไฟฟ้าขัดข้อง โดยมีเหตุอันตรายต่อการเดินรถไฟ 1 ครั้ง เตรียมพร้อมรองรับการเดินทางเที่ยวกลับกรุงเทพ
ดร.พิเชฐ คุณาธรรมรักษ์ อธิบดีกรมการขนส่งทางราง กระทรวงคมนาคม เปิดเผยว่า ในช่วงเทศกาลสงกรานต์ 2566 ระหว่าง 11 - 17 เมษายน 2566 ที่ผ่านมา 5 วันคือ วันที่ 11 - 15 เมษายน 2566 มีประชาชนใช้บริการระบบรางรวม 4,738,213 คน-เที่ยว ต่ำกว่าประมาณการ 104,322 คน-เที่ยว หรือต่ำกว่าประมาณการร้อยละ 2.15 (ประมาณการ 5 วัน 4,842,535 คน-เที่ยว แบ่งเป็นรถไฟ 408,163  คน-เที่ยวและรถไฟฟ้า 4,434,372 คน-เที่ยว) ประกอบด้วย รถไฟระหว่างเมืองของการรถไฟแห่งประเทศไทย (รฟท.) มีผู้ใช้บริการรวม 345,691 คน-เที่ยว แบ่งเป็นผู้โดยสารเชิงพาณิชย์ 151,734 คน-เที่ยว และผู้โดยสารเชิงสังคม  193,957 คน-เที่ยว โดยมีผู้โดยสารขาออกสะสม 183,172 คน-เที่ยว และขาเข้า 162,519 คน-เที่ยว ซึ่งพบว่า สายใต้มีผู้ใช้บริการมากสุดถึง 112,230 คน-เที่ยว (ขาออก 57,805 คน-เที่ยว และขาเข้า 54,425 คน-เที่ยว) รองลงมาคือสายตะวันออกเฉียงเหนือ 94,501 คน-เที่ยว (ขาออก 51,519 คน-เที่ยว และขาเข้า 42,982 คน-เที่ยว) สายเหนือ 66,819 คน-เที่ยว (ขาออก 36,589 คน-เที่ยว ขาเข้า 30,230 คน-เที่ยว)  สายตะวันออก 43,604 คน-เที่ยว (ขาออก 22,639 คน-เที่ยว ขาเข้า  20,965 คน-เที่ยว) และสายมหาชัย/แม่กลอง 28,537 คน-เที่ยว (ขาออก 14,620 คน-เที่ยว ขาเข้า 13,917 คน-เที่ยว) และระบบรถไฟฟ้าในเขตกรุงเทพมหานครและปริมณฑล (รวมรถไฟฟ้าชานเมือง(สายสีแดง)) สะสม 5 วัน มีผู้ใช้บริการแล้ว 4,392,522 คน-เที่ยว ประกอบด้วย Airport Rail Link 241,383 คน-เที่ยว สายสีแดง 74,264 คน-เที่ยว สายฉลองรัชธรรม(สีม่วง) 124,283 คน-เที่ยว สายเฉลิมรัชมงคล (สีน้ำเงิน) 1,178,494 คน-เที่ยว และรถไฟฟ้าบีทีเอส (สีเขียวและสีทอง) 2,774,098 คน-เที่ยว
ทั้งนี้ พบว่า เมื่อวาน (วันที่ 15 เมษายน 2566) ซึ่งเป็นวันที่ 5 ของวันหยุดเทศกาลสงกรานต์ 2566 มีประชาชนมาใช้บริการระบบราง  รวมจำนวน 848,823  คน-เที่ยว เพิ่มขึ้นจากวันที่ 14 เมษายน 2566 จำนวน 41,450 คน-เที่ยว หรือเพิ่มขึ้นร้อยละ 5.13 และสูงกว่าประมาณการ 102,339 คน-เที่ยว (ประมาณการวันที่ 15 เมษายน 2566 จำนวน 746,484 คน-เที่ยว) หรือสูงกว่าประมาณการร้อยละ 13.71 แบ่งเป็น รถไฟระหว่างเมืองของการรถไฟแห่งประเทศไทย (รฟท.) จำนวน 61,849 คน-เที่ยว และรถไฟฟ้าในเขตกรุงเทพมหานครและปริมณฑลและรถไฟชานเมือง(สายสีแดง) จำนวน  786,974 คน-เที่ยว  โดยมีรายละเอียด ดังนี้
1. รถไฟระหว่างเมืองของ รฟท. ให้บริการรวม 219 ขบวน มีผู้ใช้บริการจำนวน 61,849 คน-เที่ยว ต่ำกว่าประมาณการ 19,173 คน-เที่ยว หรือต่ำกว่าประมาณการร้อยละ 23.66 (ประมาณการ 81,022 คน-เที่ยว) แบ่งเป็นผู้โดยสารเชิงพาณิชย์ 28,400 คน-เที่ยว และเชิงสังคม 33,449 คน-เที่ยว โดยมีผู้โดยสารขาออกจำนวน 27,404 คน-เที่ยว และผู้โดยสารขาเข้า 34,445 คน-เที่ยว โดยพบว่า สายใต้มีผู้ใช้บริการมากสุดถึง 19,730 คน-เที่ยว (ผู้โดยสารขาออก 9,501 คน-เที่ยว ผู้โดยสารขาเข้า 10,229 คน-เที่ยว) รองลงมาคือสายตะวันออกเฉียงเหนือมีผู้ใช้บริการ 17,256 คน-เที่ยว (ผู้โดยสารขาออก 6,489 คน-เที่ยว ผู้โดยสารขาเข้า 10,767 คน-เที่ยว) สายเหนือ 11,843 คน-เที่ยว (ผู้โดยสารขาออก 5,264 คน-เที่ยว ผู้โดยสารขาเข้า 6,579 คน-เที่ยว) สายตะวันออก 7,087 คน-เที่ยว (ผู้โดยสารขาออก 3,117 คน-เที่ยว ผู้โดยสารขาเข้า 3,970 คน-เที่ยว) และสายแม่กลองและมหาชัย  5,933 คน-เที่ยว (ผู้โดยสารขาออก 3,033 คน-เที่ยว ผู้โดยสารขาเข้า 2,900 คน-เที่ยว)
2. ระบบรถไฟฟ้า ให้บริการเดินรถไฟฟ้ารวม 2,104 เที่ยว มีผู้ใช้บริการรวมจำนวน 786,974 คน-เที่ยว สูงกว่าประมาณการ --121,512 คน-เที่ยว หรือสูงกว่าประมาณการร้อยละ 18.26 (ประมาณการ 665,462 คน-เที่ยว) ประกอบด้วย รถไฟฟ้า Airport Rail Link ให้บริการ 174 เที่ยว จำนวน 44,180 คน-เที่ยว  รถไฟฟ้าชานเมือง (สายสีแดง) ให้บริการ 230 เที่ยว จำนวน 12,368 คน-เที่ยว (รวมผู้โดยสารรถไฟทางไกลต่อสายสีแดงฟรี 6 คน) รถไฟฟ้าสายฉลองรัชธรรม (สีม่วง) 216 เที่ยว จำนวน 17,195 คน-เที่ยว รถไฟฟ้าสายเฉลิมรัชมงคล (สีน้ำเงิน) 250 เที่ยว จำนวน 184,666 คน-เที่ยว  และรถไฟฟ้าบีทีเอส (สีเขียวและสีทอง) ให้บริการรวม 1,234 เที่ยว มีผู้ใช้บริการจำนวน 528,565 คน- เที่ยว (สายสีเขียว 518,027 คน-เที่ยว และสายสีทอง 10,538 คน-เที่ยว)
สำหรับด้านความปลอดภัย ไม่มีเหตุระบบรถไฟฟ้าขัดข้อง แต่มีเหตุอันตรายต่อการเดินรถไฟรวมจำนวน 1 ครั้ง โดยรถไฟขบวน 4385 (บ้านแหลม-แม่กลอง) เฉี่ยวชนรถยนต์กระบะ ทะเบียน บฉ 316 สมุทรสงคราม  ที่จอดล้ำเข้ามาในเขตทางรถไฟ บริเวณเสาโทรเลขที่ 4/5-6 ซึ่งเป็นทางลักผ่านเข้าบ่อกุ้ง ถนนลูกรัง ระหว่างป้ายหยุดรถบ้านชีผ้าขาว - ป้ายหยุดรถคลองนกเล็ก ไม่มีผู้ใดได้รับอันตรายจากเหตุนี้
ทั้งนี้ คาดว่าวันที่ 16-17 เมษายน2566 จะมีผู้ใช้บริการหนาแน่น   กรมการขนส่งทางรางได้เตรียมพร้อมรองรับประชาชนเที่ยวกลับต่างจังหวัดช่วงเทศกาลสงกรานต์ 2566 โดยด้านการอำนวยความสะดวก ได้ประสาน รฟท. พ่วงตู้เพิ่มไปกับเส้นทางที่มีผู้โดยสารหนาแน่น  รวมทั้งจัดขบวนรถพิเศษช่วยการโดยสาร จำนวน 5 ขบวน ประกอบด้วย วันที่ 16 เม.ย.66 จำนวน 2 ขบวน (ขบวน 6 เชียงใหม่-กรุงเทพอภิวัฒน์ และขบวน 934 อุบลราชธานี-กรุงเทพอภิวัฒน์) และวันที่ 17 เม.ย.66 จำนวน 3 ขบวน (ขบวน 934 อุบลราชธานี-กรุงเทพอภิวัฒน์ ขบวน 962 ศิลาอาสน์-กรุงเทพอภิวัฒน์ และขบวน 936  อุดรธานี-กรุงเทพอภิวัฒน์) และรฟท. จัดเตรียมรถเข็นให้บริการที่บริเวณชานชาลาขาเข้าและชั้นล่างของสถานีกลางกรุงเทพอภิวัฒน์  เพื่อรองรับประชาชนที่มีสัมภาระจำนวนมาก/น้ำหนักมากด้วย พร้อมทั้งจัดรถ shuttle busให้บริการฟรีระหว่างสถานีกลางกรุงเทพอภิวัฒน์-สถานีกรุงเทพ (หัวลำโพง)  และประสานผู้ให้บริการระบบรถไฟฟ้า พิจารณาเพิ่มความถี่ในช่วงเย็นของวันที่ 16-17 เม.ย.66 และช่วงเช้าของวันที่ 17-18 เม.ย.66 เพื่อรองรับการเดินทางของประชาชน
ส่วนด้านความปลอดภัย ยังคงขอความร่วมมือจังหวัดและองค์กรปกครองส่วนท้องถิ่นจัดเจ้าหน้าที่อาสาสมัครช่วยกันดูแลประจำจุดตัดทางลักผ่าน/จุดตัดที่ไม่มีครื่องกั้น เพื่อป้องกันอุบัติเหตุบริเวณจุดตัดทางรถไฟกับถนนเสมอระดับ  กำชับผู้ปฏิบัติหน้าที่ให้บริการด้านการเดินรถไฟ/รถไฟฟ้าต้องไม่มีแอลกอฮอล์ และปฏิบัติตามกฎระเบียบข้อบังคับในการเดินรถ  รวมถึงจัดตำรวจรถไฟ /เจ้าหน้าที่ฝ่ายรักษาความปลอดภัยและกู้ภัย รฟม./สุนัข K-9 กระจายกำลังบนขบวนรถไฟ/รถไฟฟ้า และที่สถานี นอกจากนี้ ในพื้นที่ 3 จังหวัดชายแดนภาคใต้ ได้ทีการประสานงานกับฝ่ายความมั่นคงเพื่อบูรณาการในการทำงานร่วมกัน เพื่อดูแลความปลอดภัยและชีวิตแก่ผู้ใช้บริการระบบราง ทั้งนี้ ที่ผ่านมา 5วันจนถึงวันนี้ยังไม่มีผู้โดยสารที่ใช้บริการระบบรางได้รับบาดเจ็บหรือเสียชีวิต

ที่มา : https://www.thaigov.go.th/news/contents/details/67326