รัฐบาลไทย-ข่าวทำเนียบรัฐบาล-หลายจังหวัด ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายฯ 


วันอาทิตย์ที่ 16 เมษายน 2566
16/04/2566
พิมพ์
หลายจังหวัด ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายฯ
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว
หลายจังหวัดทั่วประเทศ ประกอบพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว สมเด็จพระนางเจ้า ฯ พระบรมราชินี และพระบรมวงศานุวงศ์
เมื่อวันที่ 15 เม.ย. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานภัตตาหารถวายแด่พระภิกษุ สามเณร ผู้เข้าสอบบาลีสนามหลวง และกรรมการกำกับห้องสอบ ครั้งที่ 2 ปี พ.ศ. 2566 โดยมีผู้เข้าสอบชั้นประโยค 1 - 2 ถึงเปรียญธรรม 4 ประโยค ในระหว่างวันที่ 15 - 17 เมษายน 2566 ในส่วนภูมิภาค จำนวน 19 สนามสอบทั่วประเทศ
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้หลายจังหวัดได้จัดพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร ในการสอบบาลีสนามหลวง ครั้งที่ 2 ประจำปี 2566 เพื่อแสดงความจงรักภักดีและน้อมถวายเป็นพระราชกุศลถวายพระพรชัยมงคลฯ อาทิ
1. จังหวัดนครปฐม ที่วัดไร่ขิง พระอารามหลวง อำเภอสามพราน พระพิพัฒน์ศึกษากร ผู้รักษาการแทนเจ้าคณะจังหวัดนครปฐม เจ้าอาวาสวัดบางช้างเหนือ เป็นประธานฝ่ายสงฆ์ นายสุรศักดิ์ เจริญศิริโชติ ผู้ว่าราชการจังหวัดนครปฐม เป็นประธานฝ่ายฆราวาส พิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ นายอำเภอสามพราน ข้าราชการ จิตอาสาพระราชทาน และประชาชน ร่วมพิธี
2. จังหวัดสุราษฎร์ธานี ที่พระอุโบสถวัดไตรธรรมาราม พระอารามหลวง อำเภอเมืองสุราษฎร์ธานี พระธรรมวิมลโมลี เจ้าคณะภาค 16 เจ้าอาวาสวัดไตรธรรมาราม พระอารามหลวง เป็นประธานฝ่ายสงฆ์ นายวิชวุทย์ จินโต ผู้ว่าราชการจังหวัดสุราษฎร์ธานี เป็นประธานฝ่ายฆราวาสในพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ จิตอาสา 904 และพุทธศาสนิกชน ร่วมพิธี
3. จังหวัดพิจิตร ที่ศาลาสภาบริหารคณะสงฆ์จังหวัดพิจิตร วัดท่าหลวง พระอารามหลวง อำเภอเมืองพิจิตร พระธรรมภาณพิลาส เจ้าคณะภาค 4 เป็นประธานฝ่ายสงฆ์ นายพยนต์ อัศวพิชยนต์ ผู้ว่าราชการจังหวัดพิจิตร เป็นประธานฝ่ายฆราวาสในพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมีหัวหน้าส่วนราชการ ข้าราชการ ร่วมพิธี
4. จังหวัดฉะเชิงเทรา ที่ศาลาอเนกประสงค์พระธรรมมังคลาจารย์ วัดโสธรวราราม วรวิหาร อำเภอเมืองฉะเชิงเทรา นายขจรเกียรติ รักพานิชมณี ผู้ว่าราชการจังหวัดฉะเชิงเทรา เป็นประธานพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ ศาล ทหาร ตำรวจ และประชาชน ร่วมพิธี
5. จังหวัดลพบุรี ที่วัดชีป่าสิตาราม อำเภอเมืองลพบุรี พระเทพเสนาบดี เจ้าคณะจังหวัดลพบุรี เป็นประธานฝ่ายสงฆ์ นายอำพล อังคภากรณ์กุล ผู้ว่าราชการจังหวัดลพบุรี เป็นประธานฝ่ายฆราวาสในพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณรและกรรมการกำกับห้องสอบ การสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ เจ้าหน้าที่จิตอาสาพระราชทาน และพุทธศาสนิกชน ร่วมพิธี
6. จังหวัดสงขลา ที่วัดโคกสมานคุณ พระอารามหลวง อำเภอหาดใหญ่ นายเจษฎา จิตรัตน์ ผู้ว่าราชการจังหวัดสงขลา เป็นประธานฝ่ายฆราวาสในพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี นายชวกิจจ์ สุวรรณคีรี นายอำเภอหาดใหญ่ นางสาวสุภาพร เกตุสุริยงค์ ผู้อำนวยการสำนักงานพระพุทธศาสนาจังหวัดสงขลา นางเลขา สุวรรณชาตรี วัฒนธรรมจังหวัดสงขลา พร้อมด้วยข้าราชการ และพุทธศาสนิกชน ร่วมพิธี
7. จังหวัดอุบลราชธานี ที่วัดมณีวนาราม ตำบลในเมือง นายสมเจตน์ เต็งมงคล รองผู้ว่าราชการจังหวัดอุบลราชธานีเป็นประธานพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบการสอบบาลีสนามหลวง ครั้งที่ 2 โดยมี หัวหน้าส่วนราชการ ข้าราชการ และประชาชนในพื้นที่ ร่วมพิธี
8. จังหวัดกระบี่ วัดมหาธาตุวชิรมงคล ตำบลนาเหนือ อำเภออ่าวลึก พระราชสุทธิวิมล ดร. เจ้าคณะจังหวัดกระบี่ เจ้าอาวาสวัดกระบี่น้อย เป็นประธานฝ่ายสงฆ์ นายสมชาย หาญภักดีปฏิมา รองผู้ว่าราชการจังหวัดกระบี่เป็นประธานฝ่ายฆราวาส เป็นประธานพิธีถวายภัตตาหารพระราชทานของพระบาทสมเด็จพระเจ้าอยู่หัว แด่พระภิกษุ สามเณร และกรรมการกำกับห้องสอบ การสอบบาลีสนามหลวง ครั้งที่ 2 โดยมี นางกมลรัตน์ ทองจิบ ผู้อำนวยการสำนักงานพระพุทธศาสนาจังหวัดกระบี่ หัวหน้าส่วนราชการ ข้าราชการ จิตอาสาพระราชทาน และประชาชน ร่วมพิธี
"ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และสมเด็จพระเจ้าลูกเธอ เจ้าฟ้ากรมหลวงราชสาริณีสิริพัชร มหาวัชรราชธิดา ให้พระองค์ทรงมีพระพลานามัยสมบูรณ์ ทรงพระเกษมสำราญ มีพระชนมายุยิ่งยืนนาน" นายสุทธิพงษ์ จุลเจริญ ปลัดกระทรวงมหาดไทย กล่าว

ที่มา : https://www.thaigov.go.th/news/contents/details/67330