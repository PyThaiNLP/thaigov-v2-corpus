รัฐบาลไทย-ข่าวทำเนียบรัฐบาล-​เข้ม! ปรามเด็กแว้นแข่งรถ! หวั่นสงกรานต์มีเยอะ แจ้งเบาะแสตำรวจจับ รับรางวัล 3,000 บาท


วันพฤหัสบดีที่ 13 เมษายน 2566
13/04/2566
พิมพ์
​เข้ม! ปรามเด็กแว้นแข่งรถ! หวั่นสงกรานต์มีเยอะ แจ้งเบาะแสตำรวจจับ รับรางวัล 3,000 บาท
​เข้ม! ปรามเด็กแว้นแข่งรถ! หวั่นสงกรานต์มีเยอะ แจ้งเบาะแสตำรวจจับ รับรางวัล 3,000 บาท
นางสาวรัชดา ธนาดิเรก รองโฆษกประจำสำนักนายกรัฐมนตรีเปิดเผยว่า เพื่อให้ช่วงเวลาแห่งการฉลองวันปีใหม่ไทยเป็นไปอย่างปลอดภัยและประชาชนทุกคนมีความสุข รัฐบาลโดยสำนักงานตำรวจแห่งชาติ จึงขอเน้นย้ำเรื่องเมาไม่ขับและการห้ามแข่งรถในทางจราจร หากประชาชนพบเห็นการมั่วสุมแข่งรถสามารถแจ้งข้อมูลหรือเบาะแสแก่เจ้าหน้าที่ตำรวจได้ 3 ช่องทาง คือ 1)ศูนย์รับแจ้งเหตุฉุกเฉิน โทร.191 2.สายด่วน โทร.1599 และ 3)เพจเฟซบุ๊คศูนย์โซเชียลมีเดีย ศปก.ตร. (ส่งข้อมูล inbox ) พร้อมบันทึกภาพและคลิปเป็นหลักฐาน
ทั้งนี้ เมื่อข้อมูลที่ได้รับแจ้งจากประชาชนสามารถนำไปสู่การจับกุมผู้กระทำความผิดได้ ผู้แจ้งจะได้รับค่าตอบแทน รายละ 3,000 บาท โดยโอนเงินเข้าบัญชีผู้แจ้งโดยตรง ข้อมูล ณ เดือน ก.พ. 2566 มีประชาชนที่ให้ข้อมูลหรือเบาะแสได้รับค่าตอบแทนแล้ว จำนวน 23 ราย เป็นเงิน 69,000 บาท
ส่วนการทำงานของเจ้าหน้าที่ตำรวจ โดยเฉพาะพื้นที่ที่มีสถิติการร้องเรียนและการจับกุมในปริมาณมาก ได้มีการกวดขันตรวจสอบการกระทำความผิดทุกช่องทาง เช่น คลิปแข่งรถ การขับรถที่ไม่คำนึงถึงความปลอดภัย ร้านค้าออนไลน์ และดำเนินการควบคู่ไปกับการตรวจตราแหล่งมั่วสุม จุดนัดหมาย ร้านดัดแปลงสภาพรถ ร้านแต่งรถซิ่ง และร้านขายท่อไอเสียที่ไม่ได้มาตรฐาน ฯลฯ

ที่มา : https://www.thaigov.go.th/news/contents/details/67278