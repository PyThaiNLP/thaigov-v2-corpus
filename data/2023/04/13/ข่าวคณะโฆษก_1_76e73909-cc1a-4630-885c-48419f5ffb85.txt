รัฐบาลไทย-ข่าวทำเนียบรัฐบาล-​หยุดสงกรานต์ ทำบัตรประจำตัวประชาชนที่รถไฟฟ้าBTS ณ 3 สถานี สะดวกรวดเร็ว จองคิวล่วงหน้าผ่านแอปพลิเคชัน BMA Q 


วันพฤหัสบดีที่ 13 เมษายน 2566
13/04/2566
พิมพ์
​หยุดสงกรานต์ ทำบัตรประจำตัวประชาชนที่รถไฟฟ้าBTS ณ 3 สถานี สะดวกรวดเร็ว จองคิวล่วงหน้าผ่านแอปพลิเคชัน BMA Q
​หยุดสงกรานต์ ทำบัตรประจำตัวประชาชนที่รถไฟฟ้าBTS ณ 3 สถานี สะดวกรวดเร็ว จองคิวล่วงหน้าผ่านแอปพลิเคชัน BMA Q
นางสาวรัชดา ธนาดิเรก เปิดเผยว่า ช่วงวันหยุดเทศกาลสงกรานต์ ประชาชนที่ต้องการทำบัตรประชาชน สามารถทำบัตรประชาชนได้บนสถานีรถไฟฟ้าบีทีเอส (BTS) ผ่านจุดบริการด่วนมหานครที่กำหนดทั่วกรุงเทพฯ มีค่าใช้จ่ายอยู่ที่ 100 บาท สามารถจองคิวล่วงหน้า ผ่านแอปพลิเคชัน "BMA Q" ดาวน์โหลดฟรี ได้ทั้งสมาร์ทโฟนระบบปฏิบัติการ iOS และ Android และเช็กจำนวนคิวผ่านแอปฯ ดังกล่าวได้แบบเรียลไทม์
นางสาวรัชดา กล่าวว่า สามารถนำบัตรประชาชนใบเดิมไปติดต่อได้เลย ซึ่งระหว่างการทำบัตรประชาชนจะมีขั้นตอนของการสแกนลายนิ้วมือเพื่อยืนยันตัวตน หากใครไม่มีบัตรประชาชน หรือยังไม่เคยมีบัตรประชาชน ต้องการไปทำบัตรครั้งแรก หรือบัตรเดิมหาย ให้นำเอกสารยืนยันตัวตนที่หน่วยงานราชการออกให้ ไปแสดงต่อเจ้าหน้าที่ด้วย เช่น หนังสือเดินทาง, บัตรนักเรียน, เอกสารบัตรหาย เป็นต้น โดยมีจุดบริการด่วนมหานคร (Bangkok Express Service) ให้บริการบนสถานีต่าง ๆ ดังนี้
1. ทำบัตรประชาชน BTS อุดมสุข : ทางออก 4 (Exit 4) สอบถามข้อมูลเพิ่มเติม โทร. 02-399-3499
2. ทำบัตรประชาชน BTS วงเวียนใหญ่ : ทางออก 1 (Exit 1) สอบถามข้อมูลเพิ่มเติม โทร. 02-440-1604
3. ทำบัตรประชาชน BTS หมอชิต : ทางออก 2 (Exit 2) สอบถามข้อมูลเพิ่มเติม โทร. 02-272-5346
วันเสาร์ - วันอาทิตย์ และวันหยุดนักขัตฤกษ์ : เปิดทำการเวลา 10.00 - 18.00 น. ส่วนวันทำการวันจันทร์ - วันศุกร์ : เปิดให้บริการเวลา 10.00 - 19.00 น.
ทั้งนี้ เพื่อให้ประชาชนได้รับข้อมูลข่าวสารจาก บริษัท ระบบขนส่งมวลชนกรุงเทพ จำกัด (มหาชน) สามารถติดตามได้ที่เว็บไซต์ www.bts.co.th หรือที่ @btsskytrain คลิก bit.ly/2TUzZXH หรือโทร. 02 6177300

ที่มา : https://www.thaigov.go.th/news/contents/details/67277