รัฐบาลไทย-ข่าวทำเนียบรัฐบาล-กรมเจ้าท่า คุมเข้ม ดูแลความปลอดภัยทางน้ำ ทั่วประเทศ 


วันเสาร์ที่ 29 เมษายน 2566
กรมเจ้าท่า คุมเข้ม ดูแลความปลอดภัยทางน้ำ ทั่วประเทศ
...
กรมเจ้าท่า คุมเข้ม ดูแลความปลอดภัยทางน้ำ ทั่วประเทศ
สำนักงานเจ้าท่า สาขาพิษณุโลก จัดเจ้าหน้าที่ดูแลความปลอดภัย ตามมาตรการของกรมเจ้าท่า​ กระทรวงคมนาคม โดยออกตรวจความพร้อมเรือ - แพ​โดยสาร เอกสารประจำเรือ ณ จุดจอดเรือ (ชั่วคราว) เขื่อนภูมิพล อำเภอสามเงา จังหวัดตาก มีเรือ - แพโดยสาร และจำนวนผู้โดยสารมาใช้บริการ ประกอบด้วย เรือโดยสาร จำนวน 3 ลำ ผู้โดยสาร จำนวน 24 คน แพโดยสาร จำนวน 4 แพ ผู้โดยสาร จำนวน 50 คน รวมผู้โดยสาร เรือ-แพ จำนวน 74 คน โดยเจ้าหน้าที่ได้ช่วยอำนวยความสะดวกแก่ประชาชน นักท่องเที่ยว พร้อมดูแลความปลอดภัยบริเวณท่าเทียบเรือ กำชับให้เจ้าของเรือ ผู้ควบคุมเรือ ตรวจสภาพอุปกรณ์ประจำเรือ แพชูชีพ พวงชูชีพ เสื้อชูชีพ ให้พร้อมใช้งานอยู่ตลอดเวลา และห้ามบรรทุกผู้โดยสารเกินกว่าที่ได้รับอนุญาต ปฏิบัติตามกฎหมายอย่างเคร่งครัด โดยขอให้ผู้ประกอบการและผู้ควบคุมเรือคอยติดตามข้อมูลข่าวสารสภาพอากาศ ข่าวพยากรณ์อากาศ ก่อนการเดินเรือทุกครั้ง หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/67788