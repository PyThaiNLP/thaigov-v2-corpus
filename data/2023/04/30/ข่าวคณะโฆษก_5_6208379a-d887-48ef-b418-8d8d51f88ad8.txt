รัฐบาลไทย-ข่าวทำเนียบรัฐบาล-“ทิพานัน” โชว์ผลงานปราบคดีออนไลน์ตามนโยบาย “พล.อ.ประยุทธ์” 6 เดือน จับกุมผู้ต้องหาได้รวม 332 ราย มูลค่าความเสียหายรวม 3.6 พันล้านบาท อายัดเงินได้ 4.49 ร้อยล้านบาท 


วันอาทิตย์ที่ 30 เมษายน 2566
30/04/2566
พิมพ์
“ทิพานัน” โชว์ผลงานปราบคดีออนไลน์ตามนโยบาย “พล.อ.ประยุทธ์” 6 เดือน จับกุมผู้ต้องหาได้รวม 332 ราย มูลค่าความเสียหายรวม 3.6 พันล้านบาท อายัดเงินได้ 4.49 ร้อยล้านบาท
“ทิพานัน” โชว์ผลงานปราบคดีออนไลน์ตามนโยบาย “พล.อ.ประยุทธ์” 6 เดือน จับกุมผู้ต้องหาได้รวม 332 ราย มูลค่าความเสียหายรวม 3.6 พันล้านบาท อายัดเงินได้ 4.49 ร้อยล้านบาท พร้อมแนะวิธีแจ้งความผ่านศูนย์รับแจ้งความออนไลน์คดีทางเทคโนโลยี
วันนี้ (30 เม.ย.66 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชานายกรัฐมนตรีและรัฐมนตรีว่าการกระทรวงกลาโหม ห่วงใยพี่น้องประชาชนได้รับความเดือดร้อนและความไม่ปลอดภัยจากอาชญากรรมทางเทคโนโลยี และได้กำชับให้หน่วยงานต่างๆบูรณาการป้องกันและปราบปรามอย่างจริงจังและเด็ดขาดนั้น ล่าสุด สำนักงานตำรวจแห่งชาติ แถลงผลงานรอบ 6 เดือนสามารถระดมกวาดล้างคดีออนไลน์สามารถจับกุมผู้ต้องหาได้รวม 332 ราย มูลค่าความเสียหายรวม 3,638 ล้านบาท อายัดเงินได้ 449,190,107 บาท
น.ส.ทิพานัน กล่าวว่า สำหรับสถิติประเภทคดีสูงสุด 5 อันดับได้แก่ หลอกลวงซื้อขายสินค้าหรือบริการ(ไม่เป็นขบวนการ), หลอกให้โอนเงินเพื่อทำงานฯ, หลอกให้กู้เงิน,หลอกให้ลงทุนผ่านระบบคอมพิวเตอร์, ข่มขู่ทางโทรศัพท์(Call Center) บังคับใช้ พ.ร.ก.มาตรการป้องกันและปราบปรามอาชญากรรมทางเทคโนโลยี พ.ศ.2566 ตั้งแต่วันที่17 มีนาคม 2566 เป็นต้นไป  การระงับธุระกรรมทางอิเล็กทรอนิกส์ บัญชีที่มีความเสี่ยงสูง “บัญชีม้า” ตามประกาศ ปปง. ดำเนินการแล้ว 693 ราย 1,381 บัญชี , โครงการสร้างภาคีเครือข่ายป้องกันอาชญากรรมทางเทคโนโลยี (Cyber Vaccine) จัดโครงการอบรมครู แม่ไก่ 11 บช. รวม 116 นาย, ครู ข.ไข่ 29 บก. จำนวน 4,468 คนจัดตั้งกลุ่มไลน์เผยแพร่สื่อ จำนวน 37 กลุ่มไลน์ และจะดำเนินการอบรมครู ข.ไข่ใน 56 จังหวัด อีก 3,548 คน ให้เสร็จสิ้นภายในเดือน เมษายน2566
รองโฆษกประจำสำนักนายกรัฐมนตรี กล่าวอีกว่า ทั้งนี้ พล.อ.ประยุทธ์ ได้มีนโยบายให้จัดตั้งศูนย์รับแจ้งความออนไลน์คดีทางเทคโนโลยีเพื่อแก้ไขปัญหาให้กับประชาชนประชาชน สามารถแจ้งความกับศูนย์ดังกล่าวได้ทางเว็บไซต์ www.thaipoliceonline.com ผ่านทางคอมพิวเตอร์ หรือโทรศัพท์สมาร์ทโฟน และทางโทรศัพท์ผ่าน Call center หมายเลข 1441 หรือ โทร 081 -866-3000 ตลอด 24 ชั่วโมง ซึ่งมีขั้นตอน ดังนี้
1.    ผู้แจ้งลงทะเบียนเพื่อยืนยันตัวตน กรอกข้อมูลทางคดีตามขั้นตอนจนเสร็จ ผู้แจ้งจะได้รับ “เลขรับแจ้งความออนไลน์ หรือ Case ID” เช่น 65021
2.    จะมีผู้บริหารการรับแจ้ง (Admin) และผู้บริหารคดี(Case Manager) วิเคราะห์ข้อมูลและส่งเรื่องต่อไปยังสถานีตำรวจที่ผู้แจ้งสะดวกในการเดินทางไปแจ้งความ โดยสถานีตำรวจที่ได้รับเรื่องจะเริ่มดำเนินกระบวนการสืบสวนในทันที ที่ได้รับข้อมูลจากระบบรับแจ้งความออนไลน์
3.    เมื่อ Admin ของสถานีตำรวจรับเรื่องแล้ว ก็จะนำเสนอผู้บริหารคดี เพื่อจ่ายคดีให้กับพนักงานสอบสวนทำการโทรนัดหมายผู้แจ้ง หรือผู้เสียหายมาสอบปากคำ และจะรายงานความคืบหน้าคดีในระบบออนไลน์ โดยผู้เสียหายสามารถติดตามความคืบหน้า ส่งข้อมูลเพิ่มเติม หรือสอบถามปัญหาผ่านระบบได้ตลอดเวลา
นอกจากนี้ ประชาชนก็ยังสามารถไปแจ้งความโดยตรงได้ทุกสถานีตำรวจที่สะดวก แม้สถานีนั้นจะไม่มีอำนาจการสอบสวน ก็จะส่งเรื่องต่อไปยังสถานีตำรวจที่มีอำนาจการสอบสวนต่อไป หากมีปัญหาสงสัย สามารถติดต่อสอบถามได้ที่หมายเลขสายด่วน 1441 ตลอด 24 ชั่วโมง หรือ หมายเลขสายตรง ศปอส.ตร. 081-866-3000
———-

ที่มา : https://www.thaigov.go.th/news/contents/details/67794