รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำสนับสนุนการท่องเที่ยวช่วงเทศกาลสงกรานต์


วันจันทร์ที่ 10 เมษายน 2566
กรมเจ้าท่า คุมเข้มความปลอดภัยทางน้ำสนับสนุนการท่องเที่ยวช่วงเทศกาลสงกรานต์
...
กรมเจ้าท่า คุมเข้มความปลอดภัยทางน้ำสนับสนุนการท่องเที่ยวช่วงเทศกาลสงกรานต์
จากนโยบายรัฐบาล และกระทรวงคมนาคม ได้มอบหมายให้กรมเจ้าท่า ควบคุม กำกับ และอำนวยความสะดวกและความปลอดภัยทางน้ำแก่ประชาชนและนักท่องเที่ยว เพื่อสร้างความพร้อมและความมั่นใจในการรองรับนักท่องเที่ยวช่วงเทศกาลสงกรานต์
สำนักงานเจ้าท่าภูมิภาคที่ 3 สาขานครปฐม จัดเจ้าหน้าที่อำนวยความสะดวก และความปลอดภัย บริเวณท่าเรือตลาดดำเนินสะดวก จ.ราชบุรี และท่าเรือตลาดน้ำดอนหวาย - วัดไร่ขิง จ.นครปฐม ดำเนินการตามมาตรการความปลอดภัย โดยจัดระเบียบการขึ้น ลงเรือ เพื่อความปลอดภัยของผู้ใช้บริการ บริเวณท่าเทียบเรือ กำกับควบคุมให้สวมใส่เสื้อชูชีพตลอดระยะเวลาในการลงเรือโดยเคร่งครัด ดังนี้
1. ท่าเรือตลาดน้ำดอนหวาย - วัดไร่ขิง จ.นครปฐม จำนวนเที่ยวเรือ 19 เที่ยว คนโดยสาร 662 คน
2. ท่าเรือตลาดดำเนินสะดวก จ.ราชบุรี จำนวนเที่ยวเรือ 413 เที่ยว คนโดยสาร 1,679 คน
สำนักงานเจ้าท่าภูมิภาคที่ 3 สาขาสมุทรสงคราม กำกับ ดูแลความปลอดภัยและอำนวยความสะดวก โดยจัดเจ้าหน้าที่ประจำท่าเทียบเรือต่างๆ เพื่ออำนวยความสะดวกและดูแลความปลอดภัยให้กับประชาชนและนักท่องเที่ยวดังนี้
1. ท่าเรือข้ามฟากอเนกประสงค์วัดบางนางลี่ ฝั่งวัดบางนางลี่ จำนวนเที่ยวเรือ 78 เที่ยว ผู้โดยสาร 453 คน
2. ท่าเรือข้ามฟากอเนกประสงค์วัดบางนางลี่ ฝั่งตลาดน้ำอัมพวา จำนวนเที่ยวเรือ 77 เที่ยว ผู้โดยสาร 446 คน
3. ท่าเรือภูธร จำนวนเที่ยวเรือ 6 เที่ยว ผู้โดยสาร 36 คน
4. ท่าเรือนันทพร 2 จำนวนเที่ยวเรือ 4 เที่ยว  ผู้โดยสาร 24 คน
สำนักงานเจ้าท่าภูมิภาคที่ 3 สาขากาญจนบุรี จัดเจ้าหน้าที่ประจำท่าเรือดำเนินการตามมาตรการความปลอดภัย กำชับผู้ควบคุมเรือให้คำนึงถึงความปลอดภัยของผู้โดยสาร จัดหาเสื้อชูชีพที่เหมาะสมและให้ผู้โดยสารสวมใส่เสื้อชูชีพตลอดเวลาที่อยู่บนเรือโดยสาร รวมถึงการจัดระเบียบการขึ้น ลงเรือ และแพต่าง ๆ ดังนี้
1. ท่าเทียบเรือวัดใต้ เรือจำนวน 5 เที่ยว นักท่องเที่ยว 20 คน
2. ท่าเทียบแพเขื่อนขุนแผน แพออก 9 ลำ ผู้โดยสาร 366 คน
3. ท่าเรือข้ามฟากชุกโดน จำนวนเที่ยวเรือ 52เที่ยวผู้โดยสาร140คน
ทั้งนี้ เจ้าหน้าที่ประจำท่าเทียบเรือ ได้เน้นย้ำประชาชนและนักท่องเที่ยวต้องสวมใส่ชูชีพก่อนลงเรือทุกครั้ง เจ้าของเรือ ผู้ควบคุมเรือ ต้องตรวจสภาพอุปกรณ์ประจำเรือ เช่น (เสื้อชูชีพ) ให้พร้อมใช้งาน ห้ามบรรทุกผู้โดยสารเกินกว่าที่ได้รับอนุญาตและต้องปฏิบัติตามกฎหมายอย่างเคร่งครัด พบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/67160