รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดินครั้งที่ 1/2566


วันจันทร์ที่ 10 เมษายน 2566
รองปลัดกระทรวงเกษตรและสหกรณ์เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดินครั้งที่ 1/2566
รองปลัดกระทรวงเกษตรและสหกรณ์เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดินครั้งที่ 1/2566
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดินครั้งที่ 1/2566 โดยมีผู้แทนจากกรมชลประทาน สำนักงบประมาณ สำนักงานคณะกรรมการพัฒนาการเศรษฐกิจและสังคมแห่งชาติ ธนาคารเพื่อการเกษตรและสหกรณ์การเกษตร กรมบัญชีกลาง กรมที่ดิน และสำนักงานเศรษฐกิจการเกษตร เข้าร่วมการประชุม ณ ห้องประชุม 135 ชั้น 3 กระทรวงเกษตรและสหกรณ์ โดยสรุปผลการประชุม ได้ดังนี้
1. ที่ประชุมมีมติรับทราบบันทึกข้อตกลงการประเมินผลการดำเนินงานทุนหมุนเวียน ประจำปีบัญชี 2566 และรายงานผลการดำเนินงานตามบันทึกข้อตกลงการประเมินผลการดำเนินงานของกองทุนจัดรูปที่ดิน ประจำปีบัญชี 2566 (ไตรมาส 1 และไตรมาส 2) จำนวน 5 ด้าน ได้แก่ 1) ผลดำเนินงานด้านการเงิน 2) ด้านไม่ใช่การเงิน 3) ระบบบริหารความเสี่ยง 4) ระบบบริหารจัดการสารสนเทศ5) ระบบบริหารทรัพยากรบุคคล
2. ที่ประชุมมีมติรับทราบรายงานสถานะเงินกองทุนจัดรูปที่ดิน (ณ วันที่ 28 กุมภาพันธ์ พ.ศ. 2566) โดยมี รายรับ 1,154.96 ล้านบาท รายจ่ายและภาระผูกพัน 1,039.85 ล้านบาท สรุปเงินคงเหลือ 115.11 ล้านบาท
3. ที่ประชุมมีมติเห็นชอบแผนงานและวงเงินค่าใช้จ่าย ตามที่สำนักงานจัดรูปที่ดินกลาง ได้จัดทำแผนงานและโครงการจัดรูปที่ดินและจัดระบบน้ำเพื่อเกษตรกรรม ปี 2566 (เงินเหลือจ่าย ครั้งที่ 1) รวมวงเงิน 114.93 ล้านบาท เพื่อเตรียมความพร้อมจัดรูปที่ดินและจัดระบบน้ำเพื่อเกษตรกรรม งานก่อสร้าง/งานปรับปรุง/งานซ่อมแซมจัดรูปที่ดินและจัดระบบน้ำเพื่อเกษตรกรรม งานออกโฉนดที่ดิน โครงการฝึกอบรมหลักสูตรการเพิ่มประสิทธิภาพการบริหารจัดการน้ำและการผลิตในแปลงเกษตร งบดำเนินงานปี 2566 หมวดค่าใช้จ่ายอื่น ได้แก่ ค่าจ้างที่ปรึกษา รวมถึงค่าใช้จ่ายของสำนักงานจัดรูปที่ดินกลาง และสำนักงานจัดรูปที่ดินและจัดระบบน้ำเพื่อเกษตรกรรมที่ 1-35 และเป็นไปตามนโยบายการเร่งรัดการเบิกจ่ายงบประมาณของรัฐบาลที่กำหนดไว้ และให้เลขานุการ ตรวจสอบและปรุงปรับเรื่องค่าจ้างที่ปรึกษาให้ถูกต้องตามรายละเอียดที่กำหนด
4. ที่ประชุมมีมติเห็นชอบคู่มือและแผนการบริหารความเสี่ยงของกองทุนจัดรูปที่ดิน ประจำปีบัญชี 2566 และเห็นควรให้ฝ่ายเลขานุการปรับปรุงแก้ไขบทบาทหน้าที่ของคณะกรรมการจัดรูปที่ดินกลาง คณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน และผู้อำนวยการสำนักงานจัดรูปที่ดินกลางให้ถูกต้อง และหากคณะอนุกรรมการฯ พบข้อผิดพลาดคู่มือและแผนดังกล่าวในภายหลัง ให้แจ้งฝ่ายเลขานุการปรับปรุงแก้ไขต่อไป
5. ที่ประชุมมีมติเห็นชอบหลักเกณฑ์การประเมินผลผู้บริหารระดับสูง ประจำปีบัญชี 2566 และให้เลขานุการตรวจสอบ และปรับปรุงแก้ไขหน่วยวัด และน้ำหนัก (ร้อยละ) ให้ถูกต้องก่อนนำเสนอคณะกรรมการจัดรูปที่ดินกลางต่อไป

ที่มา : https://www.thaigov.go.th/news/contents/details/67185