รัฐบาลไทย-ข่าวทำเนียบรัฐบาล-รองปลัดฯ ณัฏฐิญา รุดลงพื้นที่อาคารนารายณ์ เตรียมแผนจัดกิจกรรม “จิตอาสา” ทำความสะอาดครั้งใหญ่ พร้อมเล็งปรับปรุงพื้นที่ให้เกิดประโยชน์สูงสุด


วันอาทิตย์ที่ 9 เมษายน 2566
09/04/2566
พิมพ์
รองปลัดฯ ณัฏฐิญา รุดลงพื้นที่อาคารนารายณ์ เตรียมแผนจัดกิจกรรม “จิตอาสา” ทำความสะอาดครั้งใหญ่ พร้อมเล็งปรับปรุงพื้นที่ให้เกิดประโยชน์สูงสุด
รองปลัดกระทรวงอุตสาหกรรมรุดลงพื้นที่อาคารนารายณ์ เตรียมแผนจัดกิจกรรม “จิตอาสา” ทำความสะอาดครั้งใหญ่ พร้อมเล็งปรับปรุงพื้นที่ให้เกิดประโยชน์สูงสุด
เมื่อวันที่ 7 เมษายน 2566 เวลา 11.45 น. นางสาวณัฏฐิญา เนตยสุภา รองปลัดกระทรวงอุตสาหกรรม พร้อมด้วยนางสาวชลาริน นิลพิฤกษ์ ผอ.กองกลาง นายเตมีย์ พันธุวงค์ราช ผอ.กองตรวจราชการ และทีมเจ้าหน้าที่ MIND ลงสำรวจพื้นที่อาคารนารายณ์ สโมสรกระทรวงอุตสาหกรรม เพื่อเตรียมการจัดกิจกรรม “จิตอาสา Big Cleaning อาคารนารายณ์” ในวันจันทร์ที่ 10 เมษายน 2566 เพื่อสำรวจความเรียบร้อยภายในอาคารนารายณ์ บริเวณพื้นที่จอดรถอาคารนารายณ์ และชั้น 1 – 3 สำหรับเตรียมการจัดกิจกรรมจิตอาสา ทำความสะอาดครั้งใหญ่ภายในอาคารทั้งหมด โดยกำหนดแบ่งหน้าที่การทำความสะอาด ดังนี้
- ชั้นใต้ดิน พื้นที่จอดรถ มอบหมาย กองกลาง (กก.) และกลุ่มตรวจสอบภายใน (ตสน.)
- ชั้น 1 บริเวณโซนรับประทานอาหาร ฝั่งซ้าย มอบหมาย กองกลาง (กก.) และศูนย์ปฏิบัติการต่อต้านการทุจริต (ศปท.) ฝั่งขวา กองบริหารทรัพยากรบุคคล (กบค.) และกลุ่มพัฒนาระบบบริหาร (กพบ.)
- ชั้น 2 ฝั่งซ้าย มอบหมาย กองตรวจราชการ (กตร.) และกองยุทธศาสตร์และแผนงาน (กยผ.) ฝั่งขวา กองกลาง (กก.) กองกฎหมาย (กม.) และสำนักงานรัฐมนตรี (สร.)
- ชั้น 3 ฝั่งซ้าย มอบหมาย ศูนย์เทคโนโลยีสารสนเทศและการสื่อสาร (ศทส.) และกองยุทธศาสตร์และแผนงาน (กยผ.) ฝั่งขวา กองตรวจราชการ (กตร.) และกองกฎหมาย (กม.)
นอกจากนี้ ยังได้สำรวจพื้นที่โซนรับประทานอาหาร ซึ่งเป็นพื้นที่ที่ยังดำเนินการปรับปรุงไม่แล้วเสร็จ โดยได้มอบหมายให้ กยผ. พิจารณางบประมาณในการปรับปรุงและซ่อมแซมพื้นที่ดังกล่าว เพื่อให้ผู้ประกอบการร้านค้าเข้ามาเช่าพื้นที่จำหน่ายอาหารต่าง ๆ สำหรับเป็นสวัสดิการให้กับข้าราชการ พนักงาน และเจ้าหน้าที่กระทรวงอุตสาหกรรม รวมถึงบุคคลภายนอก ได้รับประทานอาหารในราคาที่เหมาะสม ถูกสุขลักษณะ และมีคุณภาพต่อไป

ที่มา : https://www.thaigov.go.th/news/contents/details/67145