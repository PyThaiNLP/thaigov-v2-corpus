รัฐบาลไทย-ข่าวทำเนียบรัฐบาล-ก.เกษตรฯ เห็นชอบขยายระยะเวลาการแก้ไขปัญหาหนี้สินเกษตรกร


วันจันทร์ที่ 10 เมษายน 2566
ก.เกษตรฯ เห็นชอบขยายระยะเวลาการแก้ไขปัญหาหนี้สินเกษตรกร
ก.เกษตรฯ เห็นชอบขยายระยะเวลาการแก้ไขปัญหาหนี้สินเกษตรกรตามโครงการแผนฟื้นฟูการเกษตร (คกก.) และโครงการปรับโครงสร้างและระบบการผลิตการเกษตร (คปร.) ออกไปเป็นระยะเวลา 5 ปี
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมหารือแนวทางการแก้ไขปัญหาหนี้สินเกษตรกรในโครงการแผนฟื้นฟูการเกษตร (คกก.) และโครงการปรับโครงสร้างและระบบการผลิตการเกษตร (คปร.) ณ ห้องประชุมกระทรวงเกษตรและสหกรณ์ และประชุมออนไลน์ผ่านระบบ Zoom Meeting โดยที่ประชุมมีการติดตามผลการชำระหนี้ของเกษตรกรโครงการฯ และตามมติคณะรัฐมนตรี เมื่อวันที่ 24 กันยายน 2562 โดยมีมติเห็นชอบการขยายระยะเวลาการแก้ไขปัญหาหนี้สินเกษตรกรตามโครงการฯ คกก. และ คปร. ออกไปเป็นระยะเวลา 5 ปี (สิ้นสุดโครงการ ณ วันที่ 30 กันยายน 2567)

ที่มา : https://www.thaigov.go.th/news/contents/details/67179