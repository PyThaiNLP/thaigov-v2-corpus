รัฐบาลไทย-ข่าวทำเนียบรัฐบาล-“กรุงไทย” สำรองเงินสด 21,710 ล้านบาท รองรับการใช้จ่ายเทศกาลสงกรานต์


วันจันทร์ที่ 10 เมษายน 2566
10/04/2566
พิมพ์
“กรุงไทย” สำรองเงินสด 21,710 ล้านบาท รองรับการใช้จ่ายเทศกาลสงกรานต์
ธ.กรุงไทยเตรียมสำรองเงินสด รองรับการใช้จ่ายของลูกค้าและประชาชน ช่วงเทศกาลสงกรานต์ปี 2566 ระหว่างวันที่ 12-16 เม.ย.2566 ทั้งใช้บริการที่สาขาและเครื่อง ATM จำนวน 21,710 ล้านบาท
ธนาคารกรุงไทยเตรียมสำรองเงินสด เพื่อรองรับการใช้จ่ายของลูกค้าและประชาชน ช่วงเทศกาลสงกรานต์ปี 2566 ระหว่างวันที่ 12 - 16 เมษายน 2566 ทั้งการใช้บริการที่สาขาและเครื่อง ATM จำนวน 21,710 ล้านบาท แบ่งเป็นการสำรองในเขตกรุงเทพฯ จำนวน 3,060 ล้านบาท และเขตภูมิภาค จำนวน 18,650 ล้านบาท โดยสำรองสำหรับสาขาและจุดบริการทั่วประเทศ จำนวน 2,330 ล้านบาท และสำรองสำหรับเครื่อง ATM จำนวน 19,380 ล้านบาท
อย่างไรก็ตาม เพื่อลดการสัมผัสเงินสด และลดความเสี่ยงจากการแพร่ระบาดของโควิด-19 ลูกค้าและประชาชนสามารถทำธุรกรรมผ่านช่องทางอิเล็กทรอนิกส์ผ่านแอปพลิเคชัน Krungthai NEXT และแอปพลิเคชัน เป๋าตัง ที่มีความสะดวก รวดเร็ว ปลอดภัย สามารถทำธุรกรรมได้ตลอด 24 ชั่วโมง ทั้งนี้ สาขาที่เปิดให้บริการในห้างสรรพสินค้า จะปิดทำการในวันที่ 14 เมษายน 2566

ที่มา : https://www.thaigov.go.th/news/contents/details/67183