รัฐบาลไทย-ข่าวทำเนียบรัฐบาล-SME D Bank ทุ่ม 5,000 ลบ. คิกออฟสินเชื่อ ‘SME Speed Up’ ติดเครื่องเอสเอ็มอีทะยานสู่ความสำเร็จ คว้าโอกาสทองเศรษฐกิจฟื้น   


วันจันทร์ที่ 10 เมษายน 2566
10/04/2566
พิมพ์
SME D Bank ทุ่ม 5,000 ลบ. คิกออฟสินเชื่อ ‘SME Speed Up’ ติดเครื่องเอสเอ็มอีทะยานสู่ความสำเร็จ คว้าโอกาสทองเศรษฐกิจฟื้น
SME D Bank คลอดสินเชื่อใหม่ “SME Speed Up” วงเงินกู้สูงสุด 5 ล้านบาท ดอกเบี้ยเริ่มต้น 6% พิเศษ ผ่อนชำระสบายนานสูงสุด 12 ปี ช่วง 6 เดือนแรกไม่ต้องจ่ายต้น  หลักประกันไม่พอ ใช้ บสย.ร่วมได้ เปิดรับคำขอกู้ตั้งแต่วันนี้จนถึงวันที่ 31 มี.ค.67
SME D Bank ธนาคารเพื่อเอสเอ็มอีไทย ร่วมขับเคลื่อนเศรษฐกิจไทย ติดเครื่องผู้ประกอบการเอสเอ็มอี คว้าโอกาสดันธุรกิจเติบโต รับอานิสงส์ท่องเที่ยวคึกคัก กำลังซื้อในประเทศขยายตัว ทุ่ม 5,000 ล้านบาท คลอดสินเชื่อใหม่ “SME Speed Up” วงเงินกู้สูงสุด 5 ล้านบาท ดอกเบี้ยเริ่มต้น 6% พิเศษ ผ่อนชำระสบายนานสูงสุด 12 ปี ช่วง 6 เดือนแรกไม่ต้องจ่ายต้น  หลักประกันไม่พอ ใช้ บสย.ร่วมได้ เปิดรับคำขอกู้ตั้งแต่วันนี้จนถึงวันที่ 31 มี.ค.67
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า เมื่อปีที่แล้ว (2565) ธนาคารได้ออกผลิตภัณฑ์สินเชื่อ SMEs Re-Start ช่วยผู้ประกอบการเอสเอ็มอี เติมทุนประคับประคองและพลิกฟื้นกิจการ ซึ่งประสบความสำเร็จได้ผลตอบรับอย่างดียิ่ง  และเพื่อสานต่อและต่อยอดให้ผู้ประกอบการเอสเอ็มอีได้รับประโยชน์สูงสุดจากสถานการณ์ปัจจุบันที่เศรษฐกิจไทยขยายตัวชัดเจน ด้วยปัจจัยบวกการท่องเที่ยวคึกคัก และการบริโภคภายในประเทศขยายตัว   SME D Bank ธนาคารเพื่อเอสเอ็มอีไทย เปิดตัวสินเชื่อ “SME Speed Up” วงเงินรวม 5,000 ล้านบาท สนับสนุนเงินทุนให้ผู้ประกอบการเอสเอ็มอี นำไปใช้ลงทุน ขยาย ปรับปรุง  ปรับเปลี่ยนรูปแบบการดำเนินธุรกิจ เสริมสภาพคล่อง รวมถึง เป็นทุนหมุนเวียน  ช่วยให้ธุรกิจพร้อมเดินหน้าได้เต็มกำลัง คว้าโอกาสเติบโตก้าวกระโดด
จุดเด่นสินเชื่อ “SME Speed Up” เปิดกว้างกู้ได้ทั้งบุคคลธรรมดาและนิติบุคคล ครอบคลุมทุกกลุ่มธุรกิจ ไม่ว่าจะเป็นการผลิต ธุรกิจค้าปลีกค้าส่ง รวมถึง ธุรกิจการท่องเที่ยวและเกี่ยวเนื่อง วงเงินกู้สูงสุด 5 ล้านบาท อัตราดอกเบี้ยเริ่มต้น 6% หรือ MLR-1.25% ที่สำคัญ ผ่อนชำระนานสูงสุด 12 ปี พร้อมปลอดชำระหนี้เงินต้นสูงสุด 6 เดือน ทำให้ผู้ประกอบการเอสเอ็มอี มีระยะเวลามากเพียงพอที่จะวางแผนบริหารจัดการต้นทุนและธุรกิจได้อย่างเหมาะสม และหากหลักประกันไม่พอสามารถใช้ บสย.ร่วมได้ เปิดรับคำขอกู้ตั้งแต่วันนี้จนถึงวันที่ 31 มี.ค. 67 หรือจนกว่าจะหมดวงเงินโครงการ แล้วแต่อย่างหนึ่งอย่างใดจะถึงก่อน
ขณะเดียวกัน SME D Bank ยังมีบริการด้าน “การพัฒนา” ผ่านโครงการ “SME D Coach” โดยโค้ชมืออาชีพจาก SME D Bank และหน่วยงานพันธมิตร ทั้งภาครัฐและเอกชน ให้คำปรึกษาและพาผู้ประกอบการเอสเอ็มอีเข้าถึงเทคโนโลยีและนวัตกรรมสมัยใหม่ ช่วยยกระดับธุรกิจ ลดต้นทุน และเพิ่มศักยภาพ ก้าวทันต่อการเปลี่ยนแปลงของเศรษฐกิจและพฤติกรรมของผู้บริโภคยุคปัจจุบันและอนาคต มีแพลตฟอร์มน่าสนใจ เช่น “Your QR” สร้างนามบัตรดิจิทัลสุดทันสมัย , “AccRevo” จัดการธุรกิจ ดูแลเรื่องการเงินได้ง่าย ๆ , “GB Prime PAY” ระบบชำระเงินและบริการฐานข้อมูลรอบด้าน , “B POS” ระบบจัดการร้านค้า POS วางโปรแกรมร้านอาหาร ร้านค้าปลีก ครบวงจร และ “Bookcaze” สร้างเมนูและแคตตาล็อกออนไลน์อย่างง่าย เป็นต้น
สนใจใช้บริการสินเชื่อ “SME Speed Up”  และงานพัฒนาจาก SME D Bank สามารถแจ้งความประสงค์ได้ ผ่านออนไลน์ เช่น เว็บไซต์ SME D Bank (https://www.smebank.co.th/),  LINE Official Account : SME Development Bank เป็นต้น รวมถึงสาขา SME D Bank ทั่วประเทศ สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/67157