รัฐบาลไทย-ข่าวทำเนียบรัฐบาล-การพัฒนาคุณภาพข้อมูลปริมาณการผลิตสินค้าเกษตร 


วันจันทร์ที่ 10 เมษายน 2566
การพัฒนาคุณภาพข้อมูลปริมาณการผลิตสินค้าเกษตร
กระทรวงเกษตรและสหกรณ์ ประชุมคณะกรรมการพัฒนาคุณภาพข้อมูลปริมาณการผลิตสินค้าเกษตร ครั้งที่ 1/2566
วันจันทร์ที่ 10 เมษายน 2566 เวลา 13.30 น. นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เป็นประธานการประชุมคณะกรรมการพัฒนาคุณภาพข้อมูลปริมาณการผลิตสินค้าเกษตร ครั้งที่ 1/2566 ณ ห้องประชุม 134 ชั้น 3 กระทรวงเกษตรและสหกรณ์ และผ่านระบบการประชุมทางไกล Zoom Cloud Meeting การประชุม ฯ ในครั้งนี้ เป็นการนำเสนอข้อมูลปริมาณการผลิตสินค้าเกษตรของสำนักงานเศรษฐกิจการเกษตร ต่อคณะกรรมการพัฒนาคุณภาพข้อมูลปริมาณการผลิตสินค้าเกษตร เพื่อใช้เป็นข้อมูลของกระทรวงเกษตรและสหกรณ์
ข้อมูลปริมาณการผลิตสินค้าเกษตรของสำนักงานเศรษฐกิจการเกษตร ประกอบด้วย
1) รายงานข้อมูลปริมาณการผลิต
ข้าวนาปรังปี 2565 , ข้าวโพดเลี้ยงสัตว์ ปีเพาะปลูก 2564/65 , มันสำปะหลังโรงงาน ปีเพาะปลูก 2564/65 , ถั่วเหลือง ปีการเพาะปลูก 2564/65 , ลิ้นจี่ ปี 2565 , มังคุด ปี 2565 , เงาะ ปี 2565 , ลองกอง ปี 2565 , ลำไย ปี 2562 - 2565 และ กุ้งกุลาดำ ปี 2564
2) ผลพยากรณ์ปริมาณการผลิตสินค้าเกษตร ปีเพาะปลูก 2565/2566 - 2566/2567 ณ มีนาคม 2566 ได้แก่ ข้าวนาปรัง ปี 2566 ,
ข้าวโพดเลี้ยงสัตว์ 2566/2567 , มันสำปะหลังโรงงาน , กาแฟ , กระเทียม , หอมแดง , หอมหัวใหญ่ , มันฝรั่ง ปีเพาะปลูก 2565/2566 , สับปะรดปัตตาเวีย , ปาล์มน้ำมัน , ยางพารา มะพร้าวผลแก่ , ลำไย , ลิ้นจี่ , เงาะทุเรียน , มังคุด , ลองกอง , กุ้งขาวแวนนาไม , กุ้งกุลาดำ ปลานิล และปลาดุก ปี 2566

ที่มา : https://www.thaigov.go.th/news/contents/details/67190