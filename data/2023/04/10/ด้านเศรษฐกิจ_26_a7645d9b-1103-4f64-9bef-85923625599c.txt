รัฐบาลไทย-ข่าวทำเนียบรัฐบาล-รองปลัดเกษตรฯ ประชุมคณะกรรมการขับเคลื่อนการดำเนินงานส่งเสริมอาชีพด้านการเกษตรในจังหวัดชายแดนภาคใต้ 


วันจันทร์ที่ 10 เมษายน 2566
รองปลัดเกษตรฯ ประชุมคณะกรรมการขับเคลื่อนการดำเนินงานส่งเสริมอาชีพด้านการเกษตรในจังหวัดชายแดนภาคใต้
ของกระทรวงเกษตรและสหกรณ์ ครั้งที่ 1/2566
วันนี้ (วันที่ 10 เมษายน 2566) เวลา 13.30น. นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะกรรมการขับเคลื่อนการดำเนินงานส่งเสริมอาชีพด้านการเกษตรในจังหวัดชายแดนภาคใต้ ของกระทรวงเกษตรและสหกรณ์ ครั้งที่ 1/2566 ณ ห้องประชุมกระทรวงเกษตรและสหกรณ์ 123  และผ่านระบบการประชุมทางไกลออนไลน์ (Zoom Meeting) ซึ่งมีประเด็นสำคัญเพื่อทราบ ดังนี้
1. การแต่งตั้งคณะกรรมการขับเคลื่อนการดำเนินงานส่งเสริมอาชีพด้านการเกษตรในจังหวัดชายแดนภาคใต้ ของกระทรวงเกษตรและสหกรณ์
2. คำของบประมาณ ปี 2567 ภาคใต้
3. การสนับสนุนต้นพันธุ์กาแฟให้กับเกษตรกรในจังหวัดชายแดนภาคใต้
4. ความก้าวหน้าการดำเนินงานติดตามผลการดำเนินงานโครงการแก้ไขปัญหาความจากจนในพื้นที่จังหวัดชายแดนภาคใต้ โดย สำนักแผนงานและโครงการพิเศษ
ทั้งนี้ ที่ประชุมได้พิจารณาผลการดำเนินงานโครงการตำบลมั่นคง มั่งคั่ง ยั่งยืน ปีงบประมาณ พ.ศ.2566 ของหน่วยงานในสังกัดกระทรวงเกษตรและสหกรณ์ โดยสำนักแผนงานและโครงการพิเศษ และแนวทางการส่งเสริมอาชีพด้านการเกษตรในจังหวัดชายแดนภาคใต้ของกระทรวงเกษตรและสหกรณ์ (พ.ศ.2566 - 2570) ด้วย

ที่มา : https://www.thaigov.go.th/news/contents/details/67186