รัฐบาลไทย-ข่าวทำเนียบรัฐบาล-​ขยายมาตรการภาษีสนับสนุนการจ้างงานผู้พ้นโทษ อีก 4 ปี


วันจันทร์ที่ 13 มีนาคม 2566
​ขยายมาตรการภาษีสนับสนุนการจ้างงานผู้พ้นโทษ อีก 4 ปี
วันอาทิตย์ที่ 12 มีนาคม 2566
ขยายมาตรการภาษีสนับสนุนการจ้างงานผู้พ้นโทษ อีก 4 ปี
ต่อจากนี้ไป ขอเชิญรับฟังไทยคู่ฟ้า
รัฐบาลสนับสนุนให้ผู้พ้นโทษมีงานทำหลังได้รับการปล่อยตัว โดยอนุมัติร่าง
พ.ร.ฎ.ออกตามความในประมวลรัษฎากรว่าด้วยการยกเว้นรัษฎากร
ซึ่งเป็นการขยายระยะเวลามาตรการภาษีเพื่อสนับสนุนให้บริษัทและห้างหุ้นส่วนนิติบุคคล
จ้างงานผู้พ้นโทษที่ได้รับการปล่อยตัวจากเรือนจำมาไม่เกิน 3 ปี เข้าทำงาน
โดยจะได้รับการยกเว้นภาษีเงินได้นิติบุคคลสำหรับเงินได้เป็นจำนวนร้อยละ 50
ของรายจ่ายที่เป็นค่าจ้างผู้พ้นโทษเฉพาะที่ไม่เกิน 15,000 บาทต่อคนต่อเดือน
สำหรับรอบระยะเวลาบัญชีที่เริ่มใน หรือ หลังวันที่ 1 ม.ค.2565 แต่ไม่เกินวันที่ 31 ธ.ค.2568
เพื่อให้ผู้พ้นโทษสามารถประกอบอาชีพสุจริตหาเลี้ยงตนเองและครอบครัวได้อย่างมีศักดิ์ศรี
ไม่หวนกลับไปกระทำความผิดซ้ำ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/66043