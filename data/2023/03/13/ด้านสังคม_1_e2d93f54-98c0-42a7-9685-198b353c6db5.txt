รัฐบาลไทย-ข่าวทำเนียบรัฐบาล-ปลัด พม. ย้ำขับเคลื่อนงานมิติใหม่ “ทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน”


วันจันทร์ที่ 13 มีนาคม 2566
ปลัด พม. ย้ำขับเคลื่อนงานมิติใหม่ “ทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน”
ปลัด พม. ย้ำขับเคลื่อนงานมิติใหม่ “ทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน”
เมื่อวันที่ 10 มีนาคม 2566 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานเปิดโครงการประชุมชี้แจงกรอบแนวทางการตรวจราชการตามแผนการตรวจราชการกระทรวง พม. ประจำปีงบประมาณ พ.ศ. 2566 สำหรับหัวหน้าและเจ้าหน้าที่หน่วยงานทีม One Home พม. 14 จังหวัดภาคใต้ ในเขตตรวจราชการที่ 5 - 7 โดยมี นางอุบล ทองสลับล้วน ผู้อำนวยการสำนักงานส่งเสริมและสนับสนุนวิชาการ 10 กล่าวรายงาน อีกทั้ง นายอนันต์ ดนตรี หัวหน้าผู้ตรวจราชการกระทรวง พม. และนายกันตพงศ์ รังษีสว่าง ผู้ตรวจราชการกระทรวง พม. ร่วมบรรยายแนวทางการตรวจราชการฯ ซึ่งจัดโดย กองตรวจราชการ สำนักงานปลัดกระทรวง พม. และสำนักงานส่งเสริมและสนับสนุนวิชาการ 10 ณ ห้องเทพลักษณ์ โรงแรม เค พาร์ค จังหวัดสุราษฎร์ธานี
นายอนุกูล กล่าวว่า ปีงบประมาณ พ.ศ. 2566 กระทรวง พม. ได้ขับเคลื่อนงานในมิติใหม่ที่มีเป้าหมาย “ทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน” โดยเน้นย้ำการขับเคลื่อนงานใน 4 ประเด็น ไม่ว่าจะเป็น 1) การเสริมสร้างศักยภาพครอบครัวให้กับคนทุกช่วงวัย และมุ่งเน้นรายครัวเรือนที่ตรงตามสภาพปัญหาและความต้องการมากขึ้น  2) การคุ้มครองทางสังคมและสวัสดิการแต่ละกลุ่มเป้าหมายให้ชัดเจนมากขึ้น 3) ส่งเสริมและสนับสนุนภาคีเครือข่ายและหุ้นส่วนทางสังคมในพื้นที่ให้เข้ามามีส่วนร่วมพัฒนาสังคมให้ชัดเจนมากขึ้น และ 4) ส่งเสริมองค์กรสมรรถนะสูง ที่มุ่งเน้นการปรับตัวของบุคลากรและองค์กรให้ประสิทธิภาพและประสิทธิผลมากขึ้น
นายอนุกูล กล่าวเพิ่มเติมว่า นอกจากนี้ กระทรวง พม. ได้ให้ความสำคัญในการพัฒนาศักยภาพบุคลากรทั้งในส่วนของ Front Office และ Back Office ให้มีทักษะการคิดวิเคราะห์ ทักษะวิชาชีพ และความเป็นมืออาชีพ เพื่อให้สามารถดูแล ช่วยเหลือ คุ้มครอง และพัฒนาคุณภาพชีวิตประชาชนทุกกลุ่มเป้าหมายได้อย่างมีประสิทธิภาพ อีกทั้งนำระบบดิจิทัลมาใช้ในกระบวนการทำงาน และขับเคลื่อนงานด้วยข้อมูล (Data Driven) เพื่อให้สามารถตอบสนองความต้องการของประชาชนทุกกลุ่มเป้าหมายที่มีการเปลี่ยนแปลงตลอดเวลาได้อย่างตรงจุดและทันท่วงที (Speed ดี --> ตีโจทย์แตก)
#ช่วย24ชั่วโมง  #พม24ชม  #ข่าวพม

ที่มา : https://www.thaigov.go.th/news/contents/details/66048