รัฐบาลไทย-ข่าวทำเนียบรัฐบาล-เพิ่มค่าป่วยการ อสส.-อสม. เป็น 2,000 บาทต่อเดือน เริ่ม 1 ต.ค.66


วันจันทร์ที่ 13 มีนาคม 2566
13/03/2566
พิมพ์
เพิ่มค่าป่วยการ อสส.-อสม. เป็น 2,000 บาทต่อเดือน เริ่ม 1 ต.ค.66
วันพฤหัสบดีที่ 9 มีนาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลสนับสนุนการทำหน้าที่ของอาสาสมัครสาธารณสุข โดยเห็นชอบเพิ่มค่าป่วยการให้แก่
อาสาสมัครสาธารณสุขประจำหมู่บ้าน หรือ อสม. และอาสาสมัครสาธารณสุขกรุงเทพมหานคร หรือ อสส.
รวมกว่า 1 ล้านคนทั่วประเทศ จากเดิมคนละ 1,000 บาท/เดือน เป็นคนละ 2,000 บาท/เดือน เริ่ม 1
ต.ค.2566 เป็นต้นไป เนื่องจากปัจจุบัน อสส. และ อสม.
มีภารกิจเพิ่มขึ้นในการดูแลสุขภาพประชาชนในชุมชน
โดยเน้นการส่งเสริมสุขภาพและป้องกันโรคเพื่อลดอัตราการเจ็บป่วยโดยเฉพาะในกลุ่มผู้สูงอายุ
ทั้งยังคงปฏิบัติหน้าที่เฝ้าระวัง ป้องกัน และควบคุมการแพร่ระบาดของโรคโควิด-19 ในระยะ Post-
Pandemic ตลอดจนติดตามผู้ผ่านการบำบัดยาเสพติดในระบบสมัครใจบำบัด ภายในชุมชนอยู่อย่างต่อเนื่อง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/66038