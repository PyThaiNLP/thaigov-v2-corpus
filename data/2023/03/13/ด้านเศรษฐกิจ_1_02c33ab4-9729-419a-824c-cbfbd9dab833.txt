รัฐบาลไทย-ข่าวทำเนียบรัฐบาล-บีโอไอ เข้าร่วมงานพิธีวางศิลาฤกษ์ (Groundbreaking Ceremony) ของบริษัท บีวายดี ออโต้ (ประเทศไทย) จำกัด


วันจันทร์ที่ 13 มีนาคม 2566
บีโอไอ เข้าร่วมงานพิธีวางศิลาฤกษ์ (Groundbreaking Ceremony) ของบริษัท บีวายดี ออโต้ (ประเทศไทย) จำกัด
เลขาธิการคณะกรรมการส่งเสริมการลงทุน (บีโอไอ) เข้าร่วมงานพิธีวางศิลาฤกษ์ (Groundbreaking Ceremony) ของบริษัท บีวายดี ออโต้ (ประเทศไทย) จำกัด ณ นิคม WHA ระยอง 36 จังหวัดระยอง
เมื่อวันที่ 10 มีนาคม 2566 นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน ได้เข้าร่วมงานพิธีวางศิลาฤกษ์ (Groundbreaking Ceremony) ของบริษัท บีวายดี ออโต้ (ประเทศไทย) จำกัด ณ นิคม WHA ระยอง 36 จังหวัดระยอง โดยมีบุคคลสำคัญเข้าร่วมงาน อาทิ อัครราชทูตที่ปรึกษาฝ่ายเศรษฐกิจและพาณิชย์ ประจำสถานเอกอัครราชทูตสาธารณรัฐประชาชนจีนประจำประเทศไทย ที่ปรึกษาพิเศษด้านการต่างประเทศ EEC และรองผู้ว่าราชการจังหวัดระยอง ฯลฯ
ภายในงานดังกล่าว เลขาธิการคณะกรรมการส่งเสริมการลงทุนได้รับเกียรติกล่าวแสดงความยินดีกับบริษัท บีวายดี พร้อมแสดงวิสัยทัศน์ถึงความพร้อมและความตั้งใจของประเทศไทยในการเป็นฐานการผลิตยานยนต์ไฟฟ้า (EV) ของภูมิภาค
สำหรับการลงทุนของบริษัท บีวายดี ในประเทศไทยครั้งนี้ นับเป็นการขยายการลงทุนนอกประเทศจีนครั้งแรกของบริษัท โดยจะลงทุนผลิตรถยนต์ไฟฟ้าและผลิตชิ้นส่วนสำคัญ เช่น แบตเตอรี่ ในประเทศไทยอีกด้วย

ที่มา : https://www.thaigov.go.th/news/contents/details/66039