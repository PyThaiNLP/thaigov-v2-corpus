รัฐบาลไทย-ข่าวทำเนียบรัฐบาล-ปล.กห. นำกำลังพล สป. ปฏิบัติธรรม จิตผ่องใส ใจเป็นสุข เพื่อถวายเป็นพระราชกุศลฯ


วันจันทร์ที่ 13 มีนาคม 2566
ปล.กห. นำกำลังพล สป. ปฏิบัติธรรม จิตผ่องใส ใจเป็นสุข เพื่อถวายเป็นพระราชกุศลฯ
...
(10 มีนาคม 2566 เวลา 09.30 น.) พลเอก สนิธชนก สังฆจันทร์ ปลัดกระทรวงกลาโหม เป็นประธานการจัดกิจกรรมปฏิบัติธรรมเทิดทูนสถาบันพระมหากษัตริย์ ถวายเป็นพระราชกุศลแด่ สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ ห้องพินิตประชานาถ ในศาลาว่าการกลาโหม
โดยมีผู้เข้าร่วมปฏิบัติธรรม จำนวน 89 นาย ประกอบด้วยข้าราชการ ลูกจ้าง พนักงานราชการ ในสังกัดสำนักงานปลัดกระทรวงกลาโหม และครอบครัว รวมทั้งพนักงานองค์การสงเคราะห์ทหารผ่านศึก โดยผู้ปฏิบัติธรรมจะได้ศึกษาและปฏิบัติธรรมตามหลักคำสอนในพระพุทธศาสนา ตลอดจนเป็นการปลูกจิตสำนึกให้กับกำลังพลทุกระดับในด้านคุณธรรมและจริยธรรมความดีงาม ความถูกต้องให้เป็นหลักธรรมประจำใจ ประพฤติปฏิบัติจนเกิดเป็นนิสัย ซึ่งเป็นสิ่งที่มีประโยชน์ต่อตนเองและหน่วยงาน รวมทั้งนำธรรมะมาใช้ในการทำงานอย่างมีความสุข

ที่มา : https://www.thaigov.go.th/news/contents/details/66080