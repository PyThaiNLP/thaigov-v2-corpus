รัฐบาลไทย-ข่าวทำเนียบรัฐบาล-รองปลัดฯ สุรพล ผลักดันบุคลากรทุกระดับ สร้างวัฒนธรรมจิตอาสากระทรวงอุตสาหกรรม เดินหน้า “เราทำความ ดี ด้วยหัวใจ”


วันจันทร์ที่ 13 มีนาคม 2566
13/03/2566
พิมพ์
รองปลัดฯ สุรพล ผลักดันบุคลากรทุกระดับ สร้างวัฒนธรรมจิตอาสากระทรวงอุตสาหกรรม เดินหน้า “เราทำความ ดี ด้วยหัวใจ”
รองปลัดกระทรวงอุตสาหกรรม ผลักดันบุคลากรทุกระดับ สร้างวัฒนธรรมจิตอาสากระทรวงอุตสาหกรรม เดินหน้า “เราทำความ ดี ด้วยหัวใจ”
เมื่อวันที่ 10 มีนาคม 2566 นายสุรพล ชามาตย์ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม เป็นประธานประชุมวางแผนการดำเนินโครงการจิตอาสา ปี 2566 ร่วมกับ กองตรวจราชการ ในฐานะฝ่ายเลขานุการ ณ ห้องประชุมจิตอาสา สำนักงานปลัดกระทรวงอุตสาหกรรม โดยมี นายเตมีย์ พันธุวงค์ราช ผู้อำนวยการกองตรวจราชการ ข้าราชการ และเจ้าหน้าที่ เข้าร่วม ณ ห้องประชุมจิตอาสา สำนักงานปลัดกระทรวงอุตสาหกรรม
การประชุมดังกล่าว เพื่อวางแนวทางผลักดันโครงการ/กิจกรรมในภาพรวมของกระทรวงอุตสาหกรรม เบื้องต้นมีแนวคิดจัดทำโครงการจิตอาสารักษ์สิ่งแวดล้อม ช่วยประหยัดพลังงาน คืนความสุขให้ชุมชนรอบโรงงานอุตสาหกรรม ตามนโยบาย MIND ปั้นอุตสาหกรรมคู่ชุมชน

ที่มา : https://www.thaigov.go.th/news/contents/details/66071