รัฐบาลไทย-ข่าวทำเนียบรัฐบาล-กระทรวงอุตสาหกรรม โดย สอจ.พระนครศรีอยุธยา และกรมโรงงานอุตสาหกรรม ลงพื้นที่เข้าตรวจสอบโกดัง อำเภอภาชี


วันจันทร์ที่ 13 มีนาคม 2566
13/03/2566
พิมพ์
กระทรวงอุตสาหกรรม โดย สอจ.พระนครศรีอยุธยา และกรมโรงงานอุตสาหกรรม ลงพื้นที่เข้าตรวจสอบโกดัง อำเภอภาชี
กระทรวงอุตสาหกรรม โดย สำนักงานอุตสาหกรรมจังหวัดพระนครศรีอยุธยา และกรมโรงงานอุตสาหกรรม ลงพื้นที่เข้าตรวจสอบโกดัง อำเภอภาชี
กระทรวงอุตสาหกรรม โดย สอจ.พระนครศรีอยุธยา และกรมโรงงานอุตสาหกรรม ลงพื้นที่เข้าตรวจสอบโกดังที่คาดว่าเป็นจุดที่มีของเหลวไหลออกมา โดยมี นายอำเภอภาชี กำนัน ผู้ช่วยผู้ใหญ่บ้าน ชาวบ้าน และเทศบาลภาชี เข้าร่วมด้วย พบรถบรรทุกและถังบรรจุของเหลว คาดว่าเป็นกากอุตสาหกรรมประเภทของเหลวจำนวนมาก และรถกระบะบรรจุกากของเสียไม่ทราบชนิด และได้ดำเนินการลงบันทึกประจำวันไว้เป็นหลักฐานที่สถานีตำรวจภูธรภาชี
วันที่ 26 ก.พ. 66 เจ้าหน้าที่ดักสกัดรถบรรทุกพ่วง ภายในพบถังบรรจุของเหลว เฟอร์ริค คลอไรด์ และผงสีน้ำตาล และได้มีการลงบันทึกประจำวันแล้ว
วันที่ 27 ก.พ. 66 กรมโรงงานอุตสาหกรรม และกรมควบคุมมลพิษ ได้ทำการเก็บตัวอย่าง 11 จุด 14 ตัวอย่าง เพื่อตรวจสอบคุณสมบัติ และได้ยึดอายัดของกลาง เช่น กระบะเหล็ก รถบรรทุก ตัวพ่วง และรถแบคโฮล ภายในอาคารโกดัง 1-5 และได้เข้าแจ้งความดำเนินคดีฯ ต่อบริษัท เอกอุทัย จำกัด
วันที่ 2 มี.ค. 66 สอจ.พระนครศรีอยุธยาขอหมายศาลในการเข้าตรวจค้นอาคารโกดังที่เก็บกากของเสียที่คาดว่าเป็นสารเคมีอันตราย
วันที่ 3 มี.ค. 66 สอจ.พระนครศรีอยุธยา ร่วมกับ กรอ. และอำเภอภาชี เข้าตรวจนับปริมาณกากของเสียที่อยู่ภายในอาคารโกดัง ทั้ง 5 แห่ง
กระทรวงอุตสาหกรรม ดำเนินการ !?
กากอุตสาหกรรมทั้งหมดถูกอายัดเป็นของกลางในการดำเนินคดี อีกทั้งอยู่ระหว่างการประเมินมูลค่าการกำจัดกากอุตสาหกรรมจากบริษัทที่รับกำจัดกากอุตสาหกรรมดังกล่าวข้างต้น โดยจะมีการดำเนินคดีกับบริษัท เอกอุทัย จำกัด ที่กระทำความผิดตาม พ.ร.บ.วัตถุอันตราย พ.ศ.2535 และที่แก้ไขเพิ่มเติม พ.ร.บ.โรงงาน พ.ศ.2535 และที่แก้ไขเพิ่มเติม ต่อไป

ที่มา : https://www.thaigov.go.th/news/contents/details/66051