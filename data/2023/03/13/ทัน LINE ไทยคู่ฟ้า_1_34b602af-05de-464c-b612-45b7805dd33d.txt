รัฐบาลไทย-ข่าวทำเนียบรัฐบาล-เตือน! พายุฤดูร้อน 12 - 14 มี.ค. นี้ ระวังฝนฟ้าคะนอง – ลมกระโชกแรง หลายพื้นที่


วันจันทร์ที่ 13 มีนาคม 2566
เตือน! พายุฤดูร้อน 12 - 14 มี.ค. นี้ ระวังฝนฟ้าคะนอง – ลมกระโชกแรง หลายพื้นที่
.....
กรมอุตุนิยมวิทยา ออกประกาศในช่วงวันที่ 12 – 14 มี.ค. 66 มวลอากาศเย็นกำลังปานกลางจากประเทศจีนจะแผ่ลงมาปกคลุมประเทศไทยตอนบนและทะเลจีนใต้ ในขณะที่ประเทศไทยมีอากาศร้อน ประกอบกับคลื่นกระแสลมฝ่ายตะวันตกจะเคลื่อนเข้าปกคลุมภาคเหนือ
.
ลักษณะเช่นนี้จะทำให้มีพายุฤดูร้อนเกิดขึ้นได้ บริเวณภาคเหนือ ภาคตะวันออกเฉียงเหนือ ภาคกลาง ภาคตะวันออก รวมทั้งกรุงเทพฯ และปริมณฑล โดยมีลักษณะของพายุฝนฟ้าคะนอง ลมกระโชกแรง และมีลูกเห็บตกบางพื้นที่ รวมถึงมีฟ้าผ่าเกิดขึ้นได้
.
ขอให้ประชาชนระวังอันตรายที่อาจจะเกิดขึ้น โดยหลีกเลี่ยงการอยู่ในที่โล่งแจ้ง ใต้ต้นไม้ใหญ่ สิ่งปลูกสร้างและป้ายโฆษณาที่ไม่แข็งแรง สำหรับเกษตรกรควรป้องกันและระวังความเสียหายที่จะเกิดต่อผลผลิตทางการเกษตรไว้ด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66030