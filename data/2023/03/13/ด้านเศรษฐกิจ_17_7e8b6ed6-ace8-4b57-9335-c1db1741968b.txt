รัฐบาลไทย-ข่าวทำเนียบรัฐบาล-รองปลัดฯ สุรพล นั่งหัวโต๊ะประชุม 9 สมาคมเหล็ก หารือแนวทางการยกระดับขีดความสามารถผู้ประกอบการเหล็กในประเทศ


วันจันทร์ที่ 13 มีนาคม 2566
13/03/2566
พิมพ์
รองปลัดฯ สุรพล นั่งหัวโต๊ะประชุม 9 สมาคมเหล็ก หารือแนวทางการยกระดับขีดความสามารถผู้ประกอบการเหล็กในประเทศ
รองปลัดกระทรวงอุตสาหกรรม นั่งหัวโต๊ะประชุม 9 สมาคมเหล็ก หารือแนวทางการยกระดับขีดความสามารถผู้ประกอบการเหล็กในประเทศ
เมื่อวันที่ 8 – 9 มีนาคม 2566 นายสุรพล ชามาตย์ รองปลัดกระทรวงอุตสาหกรรม เป็นประธานการประชุมหารือติดตามสถานการณ์อุตสาหกรรมเหล็ก โดยมี สำนักงานมาตรฐานผลิตภัณฑ์อุตสาหกรรม (สมอ.) และ 9 สมาคมผู้ประกอบการอุตสาหกรรมเหล็กไทย เข้าร่วมการประชุม ครั้งที่ 46-2/2566 เพื่อติดตามข่าวและสถานการณ์อุตสาหกรรมเหล็ก ระหว่าง สมอ. กับกลุ่ม 9 สมาคมฯ ให้เป็นไปด้วยความเรียบร้อย พร้อมหารือแนวทางในการยกระดับขีดความสามารถผู้ประกอบการอุตสาหกรรมเหล็กในประเทศ รวมถึงเพื่อเป็นข้อมูลประกอบการพิจารณากำหนดการส่งเสริมการใช้มาตรฐานของผลิตภัณฑ์เหล็กในอนาคต
โดยมีนายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม นายวิฤทธิ์ วิเศษสินธุ์ นายเอกนิติ รมยานนท์ รองเลขาธิการสำนักงานมาตรฐานผลิตภัณฑ์อุตสาหกรรม คณะผู้บริหาร และกลุ่ม 9 สมาคมผู้ประกอบการอุตสาหกรรมเหล็กไทย เข้าร่วมการประชุมในครั้งนี้ด้วย ณ โรงแรมคามิโอ แกรนด์ จ.ระยอง
รวมถึงได้เข้าเยี่ยมชมบริษัทผู้ประกอบการอุตสาหกรรมเหล็กในพื้นที่จังหวัดระยอง ชลบุรี และฉะเชิงเทรา ดังนี้ 1. เยี่ยมชมกระบวนการผลิตเหล็กแผ่นรีดร้อนชนิดม้วน ณ บริษัท จี เจ สตีล จำกัด (มหาชน) 2. กระบวนการผลิตเหล็กกล้าไร้สนิมรีดเย็นชนิดม้วน ณ บริษัทโพสโค-ไทยน๊อคซ์ จำกัด (มหาชน) 3. กระบวนการผลิตเหล็กแผ่นรีดเย็นชนิดม้วน เหล็กแผ่นรีดเย็นเคลือบสังกะสีโดยกรรมวิธีจุ่มร้อนแบบต่อเนื่อง ณ บริษัท เอ็นเอส-สยามยูไนเต็ดสตีล จำกัด 4. กระบวนการผลิตเหล็กลวด เหล็กเส้นก่อสร้างกลม และเหล็กเส้นก่อสร้างข้ออ้อย ณ บริษัท มิลล์คอน บูรพา จำกัด และ 5. กระบวนการชุบผลิตภัณฑ์เหล็กเคลือบสังกะสีด้วยกรรมวิธีจุ่มร้อน ณ บริษัท ยูเนี่ยนกัลวาไนเซอร์ จำกัด

ที่มา : https://www.thaigov.go.th/news/contents/details/66069