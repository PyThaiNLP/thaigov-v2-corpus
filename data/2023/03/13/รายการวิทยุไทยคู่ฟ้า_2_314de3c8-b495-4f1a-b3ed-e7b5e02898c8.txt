รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.อุดรธานี และ จ.หนองบัวลำภู


วันจันทร์ที่ 13 มีนาคม 2566
13/03/2566
พิมพ์
นายกรัฐมนตรี ตรวจราชการ จ.อุดรธานี และ จ.หนองบัวลำภู
วันพฤหัสบดีที่ 2 มีนาคม 2566
ต่อจากนี้ไป ขอเชิญรับฟังไทยคู่ฟ้า
พลเอก ประยุทธ์ จันทร์โอชา นายกรัฐมนตรี ตรวจราชการ จ.อุดรธานี และ จ.หนองบัวลำภู
ในวันนี้(2มี.ค.66) โดยช่วงเช้า เปิดโครงการสัมมนาบทบาทท้องถิ่นไทยกับการกระจายอำนาจเพื่อการไปต่ออย่างยั่งยืน ณ
มหาวิทยาลัยราชภัฏอุดรธานี ศูนย์สามพร้าว อ.เมืองอุดรธานี จ.อุดรธานี จากนั้นในช่วงบ่าย
เดินทางไปตรวจติดตามการดำเนินงานมาตรการป้องกันและแก้ไขปัญหายาเสพติด
ตามมติคณะรัฐมนตรีเมื่อวันที่ 18 ต.ค.2565 ซึ่งกำหนดให้ จ.หนองบัวลำภู เป็นต้นแบบสีขาวปลอดยาเสพติด
ณ องค์การบริหารส่วนตำบลอุทัยสวรรค์ อ.นากลาง จ.หนองบัวลำภู โดยใช้มาตรการแบบชุมชนยั่งยืน
เน้นบทบาทและกลไกของชุดรักษาความปลอดภัยหมู่บ้าน ร่วมกับภาครัฐ เพื่อค้นหา ดูแล และบำบัดรักษา
ผู้ใช้ยาเสพติดทุกระดับ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/66027