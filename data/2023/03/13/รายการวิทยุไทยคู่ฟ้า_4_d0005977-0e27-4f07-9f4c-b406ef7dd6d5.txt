รัฐบาลไทย-ข่าวทำเนียบรัฐบาล-อนุมัติ ประกันรายได้ชาวสวนยาง เฟส 4 พร้อมอุดหนุนดอกเบี้ยสินเชื่อรับซื้อไม้ยาง


วันจันทร์ที่ 13 มีนาคม 2566
13/03/2566
พิมพ์
อนุมัติ ประกันรายได้ชาวสวนยาง เฟส 4 พร้อมอุดหนุนดอกเบี้ยสินเชื่อรับซื้อไม้ยาง
วันเสาร์ที่ 4 มีนาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลดูแลเกษตรกรอย่างต่อเนื่อง โดยอนุมัติโครงการประกันรายได้เกษตรกรชาวสวนยาง ระยะที่ 4
เพื่อบรรเทาความเดือดร้อนแก่เกษตรกรในช่วงที่ราคายางผันผวน กำหนดราคาดังนี้ ยางแผ่นดิบคุณภาพดี 60
บาท/กก. น้ำยางสด 57 บาท/กก. และยางก้อนถ้วย 23 บาท/กก. รายละไม่เกิน 25 ไร่ เป็นเวลา 2 เดือนคือ
ต.ค. – พ.ย.2565 แบ่งสัดส่วนเจ้าของสวน ร้อยละ 60 คนกรีด ร้อยละ 40 ของรายได้ทั้งหมด
เริ่มจ่ายแก่เกษตรกรภายในเดือน มี.ค. นี้ พร้อมอนุมัติโครงการสนับสนุนสินเชื่อเป็นเงินทุนหมุนเวียนแก่ผู้ประกอบกิจการไม้ยางและผลิตภัณฑ์ ระยะที่ 2 วงเงินกู้รวม 20,000 ล้านบาท สำหรับกิจการที่รับซื้อไม้ยางพาราในราคาไม่ต่ำกว่า 1,500 บาท/ตัน
โดยรัฐบาลสนับสนุนดอกเบี้ยให้ในอัตราตามที่จ่ายจริงไม่เกินร้อยละ 3 ต่อปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/66029