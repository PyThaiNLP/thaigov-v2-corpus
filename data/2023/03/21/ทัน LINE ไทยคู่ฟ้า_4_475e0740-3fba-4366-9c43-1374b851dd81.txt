รัฐบาลไทย-ข่าวทำเนียบรัฐบาล-สุดปัง! เมนูดัง “pad thai” (ผัดไทย) ถูกบรรจุเป็น "คำศัพท์สากล" ใน Oxford Dictionaries อาหารไทยที่คนทั่วโลกรู้จัก


วันอังคารที่ 21 มีนาคม 2566
สุดปัง! เมนูดัง “pad thai” (ผัดไทย) ถูกบรรจุเป็น "คำศัพท์สากล" ใน Oxford Dictionaries อาหารไทยที่คนทั่วโลกรู้จัก
.....
อีกหนึ่งข่าวที่น่ายินดี กรณีเว็บไซต์ Oxford Dictionaries ได้บรรจุชื่อ “pad thai” (ผัดไทย) เมนูอาหารชื่อดังของประเทศไทยให้เป็น "คำศัพท์สากล"
.
โดยได้รับการบรรจุ ตั้งแต่ปี 65 ในหมวด C2 หมวดศัพท์ทั่วไปที่ถูกบัญญัติใช้ เพื่อแสดงให้รู้ถึงแหล่งที่มา ต้นกำเนิด หรือพื้นถิ่นของสิ่งนั้น
.
ส่งผลให้ “pad thai” กลายเป็นคำศัพท์สากลเช่นเดียวกับคำว่า pizza, tacos, lasagna ซึ่งไม่ต้องพิมพ์ขึ้นต้นตัวพิมพ์ใหญ่แบบชื่อเฉพาะ
.
หากพิมพ์ภาษาอังกฤษตัวเล็กว่า "pad thai" จะพบความหมายว่า เป็นอาหารจากประเทศไทย ชนิดเส้นที่ทำมาจากข้าว เครื่องปรุง ไข่ ผัก และเนื้อสัตว์หรืออาหารทะเล
.
ถือเป็นอีกหนึ่งความสำเร็จของหน่วยงานที่เกี่ยวข้อง ที่มุ่งมั่นผลักดัน Soft Power ด้านอาหารไทย รวมทั้งการส่งเสริม การท่องเที่ยวเชิงอาหาร (Gastronomic Tourism) ให้มีจุดเด่น เพื่อดึงดูดนักท่องเที่ยวทั้งชาวไทยและชาวต่างชาติอีกด้วย
.
อ่านเพิ่มเติม คลิก https://www.thaigov.go.th/news/contents/details/66308
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66439