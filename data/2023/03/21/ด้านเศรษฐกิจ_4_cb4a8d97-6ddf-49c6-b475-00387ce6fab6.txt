รัฐบาลไทย-ข่าวทำเนียบรัฐบาล-ผู้ตรวจเดชาฯ เดินหน้าตรวจราชการผ่านช่องทางออนไลน์ สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น


วันอังคารที่ 21 มีนาคม 2566
21/03/2566
พิมพ์
ผู้ตรวจเดชาฯ เดินหน้าตรวจราชการผ่านช่องทางออนไลน์ สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น
ผู้ตรวจราชการกระทรวงอุตสาหกรรมเดินหน้าตรวจราชการผ่านช่องทางออนไลน์ สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น เพื่อกำหนดตัวชี้วัดและเร่งเดินหน้าแผนพัฒนาความร่วมมือภาคอุตสาหกรรมตามนโยบาย “MIND"
ผู้ตรวจราชการกระทรวงอุตสาหกรรมเดินหน้าตรวจราชการผ่านช่องทางออนไลน์ สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น เพื่อกำหนดตัวชี้วัดและเร่งเดินหน้าแผนพัฒนาความร่วมมือภาคอุตสาหกรรมตามนโยบาย“MIND" ใช้ “หัว” และ “ใจ” ปั้นอุตสาหกรรมคู่ชุมชน ให้สมดุลและยั่งยืน ควบคู่กับอุตสาหกรรมสู่วิถีใหม่ 4 มิติ
วันที่ 20 มีนาคม 2566 นายเดชา จาตุธนานันท์ ผู้ตรวจราชการกระทรวงอุตสาหกรรม เป็นประธานการประชุมออนไลน์ตรวจราชการกรณีปกติ รอบที่ 1/2566 สำนักงานที่ปรึกษาด้านอุตสาหกรรม ประจำกรุงโตเกียว ประเทศญี่ปุ่น (สทอ.ญป.) โดยมี ดร.กิตติพันธุ์ บางยี่ขัน อัครราชทูตที่ปรึกษาฝ่ายอุตสาหกรรม และคณะเจ้าหน้าที่ร่วมประชุมตรวจติดตามการดำเนินงาน พร้อมรับทราบผลการดำเนินงาน ปัญหาอุปสรรคต่าง ๆ
ในการนี้ ผู้ตรวจฯ ได้มอบหมายใน 3 เรื่อง ได้แก่ (1) ทบทวนตัวชี้วัดของ สทอ.ญป. ให้สอดคล้องกับภารกิจและนโยบายของ อก. (2) ค้นหา Best Practice ของหน่วยงานรัฐ และเอกชนญี่ปุ่นที่สอดคล้องกับนโยบาย 4 มิติของกระทรวง ฯ เพื่อประยุกต์ใช้กับภาคอุตสาหกรรมไทย และ (3) การ ขับเคลื่อนความร่วมมือระหว่างกระทรวงอุตสาหกรรมกับหน่วยงานของญี่ปุ่นภายใต้ MOU ต่าง ๆ ให้เกิดผลสัมฤทธิ์ที่เป็นรูปธรรม ทั้งนี้ ผู้ตรวจฯ จะประสานหน่วยงานที่เกี่ยวข้องเพื่อแชร์ข้อมูลที่เป็นประโยชน์ต่อการปฏิบัติภารกิจของ สทอ.ญป. และจะหารือรวมถึงติดตามแนวทางการเพิ่มประสิทธิภาพของ สอท.ญป. เป็นประจำอย่างต่อเนื่อง

ที่มา : https://www.thaigov.go.th/news/contents/details/66405