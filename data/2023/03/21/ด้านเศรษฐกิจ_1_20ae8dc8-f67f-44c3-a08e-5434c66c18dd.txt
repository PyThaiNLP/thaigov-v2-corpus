รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เป็นประธานในพิธีมอบรางวัลให้แก่นักกีฬาในการแข่งขันกีฬาเทเบิลเทนนิส กิจกรรม OPSMOAC Sport Club ครั้งที่ 1 ประจำปีงบประมาณ พ.ศ.2566


วันจันทร์ที่ 20 มีนาคม 2566
รองปลัดกระทรวงเกษตรและสหกรณ์เป็นประธานในพิธีมอบรางวัลให้แก่นักกีฬาในการแข่งขันกีฬาเทเบิลเทนนิส กิจกรรม OPSMOAC Sport Club ครั้งที่ 1 ประจำปีงบประมาณ พ.ศ.2566
รองปลัดกระทรวงเกษตรและสหกรณ์เป็นประธานในพิธีมอบรางวัลให้แก่นักกีฬาในการแข่งขันกีฬาเทเบิลเทนนิส กิจกรรม OPSMOAC Sport Club ครั้งที่ 1 ประจำปีงบประมาณ พ.ศ.2566
วันจันทร์ที่ 20 มีนาคม พ.ศ. 2566 เวลา 14.30 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เป็นประธานในพิธีมอบรางวัลให้แก่นักกีฬาในการแข่งขันกีฬาเทเบิลเทนนิส กิจกรรม OPSMOAC Sport Club ครั้งที่ 1 ประจำปีงบประมาณ พ.ศ.2566  ณ ห้องประชุม115 โดยมีนางสาวนฤมล สงวนวงศ์ ผู้ช่วยปลัดฯ และผู้อำนวยการสำนัก/กอง ในสำนักงานปลัดกระทรวงเกษตรและสหกรณ์เข้าร่วมพิธีฯ
โดยกิจกรรม OPSMOAC Sport Club เป็นกิจกรรมเพื่อเสริมสร้างความสามัคคี ความเป็นอันหนึ่งอันเดียวกันอันจะนำไปสู่ความรักและความผูกพันของบุคลากรภายในองค์กร และเสริมสร้างให้บุคลากรมีน้ำใจนักกีฬา รู้แพ้ รู้ชนะ และรู้อภัยในเกมส์ ซึ่งตามแผนส่งเสริมวัฒนธรรมองค์กรของสำนักงานปลัดกระทรวงเกษตรและสหกรณ์ ประจำปีงบประมาณ พ.ศ. 2566 การขับเคลื่อนวัฒนธรรมองค์กร "HOPE" มุ่งเน้นส่งเสริมให้มีการสร้างทีมงาน และสร้างเครือข่ายในการทำงานให้มีความเข้มแข็งมากยิ่งขึ้นอันเป็นส่วนสำคัญที่จะช่วยผลักดันให้เกิดพลังในการขับเคลื่อนงานของสำนักงานปลัดกระทรวงเกษตรและสหกรณ์ให้ประสบผลสำเร็จ และสัมฤทธิ์ผลต่อไป

ที่มา : https://www.thaigov.go.th/news/contents/details/66393