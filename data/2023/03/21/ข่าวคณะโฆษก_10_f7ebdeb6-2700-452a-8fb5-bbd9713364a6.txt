รัฐบาลไทย-ข่าวทำเนียบรัฐบาล-ครม.รับทราบคืบหน้าการดำเนินการส่งเสริมภาพลักษณ์ประเทศผ่านสื่อบันเทิง ในลักษณะ Soft Power หวัง ใช้สื่อบันเทิงเป็นเครื่องมือในการประชาสัมพันธ์และขับเคลื่อนเศรษฐกิจ สินค้าและบริการ


วันอังคารที่ 21 มีนาคม 2566
21/03/2566
พิมพ์
ครม.รับทราบคืบหน้าการดำเนินการส่งเสริมภาพลักษณ์ประเทศผ่านสื่อบันเทิง ในลักษณะ Soft Power หวัง ใช้สื่อบันเทิงเป็นเครื่องมือในการประชาสัมพันธ์และขับเคลื่อนเศรษฐกิจ สินค้าและบริการ
ครม.รับทราบคืบหน้าการดำเนินการส่งเสริมภาพลักษณ์ประเทศผ่านสื่อบันเทิง ในลักษณะ Soft Power หวัง ใช้สื่อบันเทิงเป็นเครื่องมือในการประชาสัมพันธ์และขับเคลื่อนเศรษฐกิจ สินค้าและบริการของประเทศ และมาตรการด้านภาษี จูงใจผู้ประกอบการ
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยผลการประชุมคณะรัฐมนตรี (ครม.) วันที่ 21 มีนาคม 2566 ว่า ที่ประชุมครม. มีมติรับทราบรายงานความคืบหน้าการดำเนินงานตามมติคณะรัฐมนตรี : การนำเสนอวัฒนธรรมของประเทศในลักษณะ Soft Power ตามที่กระทรวงวัฒนธรรมเสนอ เพื่อให้เกิดการเพิ่มพูนผลประโยชน์ทางเศรษฐกิจให้กับประเทศไทย
น.ส.ทิพานัน กล่าวว่า ความคืบหน้าการดำเนินการในด้านการส่งเสริมภาพลักษณ์ประเทศผ่านสื่อบันเทิงในลักษณะ Soft Power โดยแต่งตั้งคณะอนุกรรมการส่งเสริมภาพลักษณ์ประเทศฯ (ในคณะกรรมการภาพยนตร์และวีดิทัศน์แห่งชาติ) เพื่อศึกษา วิเคราะห์ เสนอนโยบาย แผน และยุทธศาสตร์ รวมถึงกำหนดมาตรการและแนวทางสนับสนุนการดำเนินงาน และจัดทำ (ร่าง) แผนปฏิบัติการส่งเสริมภาพลักษณ์ประเทศผ่านสื่อบันเทิงฯ เพื่อใช้สื่อบันเทิงเป็นเครื่องมือในการประชาสัมพันธ์และขับเคลื่อนเศรษฐกิจ สินค้าและบริการของประเทศ รวมทั้งจัดให้มีมาตรการด้านภาษี โดยเตรียมมาตรการการลดหย่อนภาษีหรือมาตรการทางการเงินในการจูงใจให้ผู้ประกอบการภาคเอกชนในอุตสาหกรรมการผลิตสินค้า บริการ และกำหนดกลยุทธ์การส่งเสริมภาพลักษณ์ประเทศ โดย (ร่าง) แผนดังกล่าวเข้าข่ายเป็นแผนระดับที่ 3 ซึ่งคณะกรรมการภาพยนตร์และวีดิทัศน์แห่งชาติ และคณะกรรมการนโยบายส่งเสริมภาพลักษณ์ประเทศด้วย Soft Power มีมติเห็นชอบในหลักการแล้วในคราวประชุมเมื่อวันที่ 10 พ.ย. 65 และ 29 พ.ย. 65 ซึ่งขณะนี้อยู่ในขั้นตอนการดำเนินการเสนอ ครม. ต่อไป
สำหรับความคืบหน้าด้านการขับเคลื่อน Soft Power ด้วยมิติวัฒนธรรม นั้น ได้แต่งตั้งคณะอนุกรรมการขับเคลื่อน Soft Power (ในคณะกรรมการวัฒนธรรมแห่งชาติ) เพื่อกำหนดนโยบาย เป้าหมาย และยุทธศาสตร์การขับเคลื่อน Soft Power เพื่อเพิ่มคุณค่าทางสังคมและมูลค่าทางเศรษฐกิจของสินค้าและบริการทางวัฒนธรรมให้สามารถแข่งขันได้ในตลาดโลก ยกระดับสถานะทางอาชีพทางสังคมและเศรษฐกิจ รวมถึงคุณภาพชีวิตของบุคลากรในภาคศิลปวัฒนธรรมและชุมชนท้องถิ่น และจัดทำ (ร่าง) แผนการขับเคลื่อน Soft Power ด้วยมิติทางวัฒนธรรมเพื่อพัฒนาเศรษฐกิจและสังคมไทย (พ.ศ. 2566-2570) เพื่อใช้เป็นแกนกลางในการขับเคลื่อนโดยมีกรอบแนวทางที่สำคัญ เช่น การศึกษาและจัดทำจุดยืนของประเทศในการขับเคลื่อน Soft Power เพื่อให้เกิดการจดจำในสายตาประชาคม โดยจะดำเนินการสำรวจความคิดเห็นเกี่ยวกับไทยในความคิดของชาวต่างชาติทั่วโลก และศึกษาแนวโน้มและสภาพการตลาดของสินค้าและบริการทางวัฒนธรรมไทยที่มีศักยภาพ

ที่มา : https://www.thaigov.go.th/news/contents/details/66420