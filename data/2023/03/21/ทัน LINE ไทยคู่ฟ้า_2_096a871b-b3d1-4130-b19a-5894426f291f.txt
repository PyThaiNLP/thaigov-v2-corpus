รัฐบาลไทย-ข่าวทำเนียบรัฐบาล-กำหนดแนวทางพัฒนา “จังหวัดชายแดนภาคใต้” 2 ฉบับ ให้สอดคล้องกับวิถีชีวิตและความต้องการของ ปชช.


วันอังคารที่ 21 มีนาคม 2566
กำหนดแนวทางพัฒนา “จังหวัดชายแดนภาคใต้” 2 ฉบับ ให้สอดคล้องกับวิถีชีวิตและความต้องการของ ปชช.
.....
รัฐบาลให้ความสำคัญต่อการพัฒนาจังหวัดชายแดนภาคใต้ โดยมุ่งให้ประชาชนปลายด้ามขวาน มีความสงบสุข ปลอดภัย อยู่ดีกินดีบนพื้นฐานสังคมพหุวัฒนธรรม เพื่อให้การพัฒนาจังหวัดชายภาคแดนใต้เกิดการพัฒนาอย่างต่อเนื่อง ดังนั้น
.
ที่ประชุมครม. (14 มี.ค. 66) ได้เห็นชอบแนวทางการพัฒนา 2 ฉบับ ตามที่สภาความมั่นคงแห่งชาติเสนอ ประกอบด้วย
.
• ร่างนโยบายการบริหารและการพัฒนาจังหวัดชายแดนภาคใต้ พ.ศ. 2565 - 2567 ดำเนินการด้วยหลักสันติวิธี หลักนิติรัฐ หลักนิติธรรม และหลักสิทธิมนุษยชน ร่วมด้วยกระบวนการมีส่วนร่วมของประชาชนและทุกภาคส่วน โดยมีพื้นที่เป้าหมาย :
.
> จ.นราธิวาส จ.ปัตตานี จ.ยะลา และ อ.นาทวี อ.เทพา อ.จะนะ และ อ.สะบ้าย้อย ใน จ.สงขลา
.
• ร่างแผนปฏิบัติการด้านการบริหารและการพัฒนาจังหวัดชายแดนภาคใต้ พ.ศ. 2566 - 2570 เป็นการนำ “สาระสำคัญของร่างนโยบายการบริหารฯ” มาดำเนินการ พร้อมแผนงานรองรับนโยบาย 8 แผนงาน ภายใต้ 3 แนวทางการดำเนินการ คือ
.
> ด้านความมั่นคง : มุ่งรักษาความปลอดภัยในชีวิตและทรัพย์สินของประชาชน
> ด้านการพัฒนา : มุ่งเน้นการพัฒนาด้านเศรษฐกิจและด้านสังคมใน “ระดับฐานราก” เสริมสร้างสังคมพหุวัฒนธรรม เพื่อ “ลดเงื่อนไขการใช้ความรุนแรง”
> ด้านการบริหารจัดการภาครัฐ : เพื่อเพิ่มประสิทธิภาพงานดำเนินงานของหน่วยงานภาครัฐ และเจ้าหน้าที่รัฐให้พร้อมขับเคลื่อนงาน
.
ทั้งนี้ ร่างแผนปฏิบัติการดังกล่าว ยังกำหนดเป้าหมายและตัวชี้วัด เพื่อเทียบกับการดำเนินงานที่ผ่านมา เช่น จำนวนเหตุการณ์ความรุนแรง ความเชื่อมั่นของประชาชนต่อกระบวนการยุติธรรม เป็นต้น
.
อ่านเพิ่มเติม คลิก https://www.thaigov.go.th/news/contents/details/66159
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66435