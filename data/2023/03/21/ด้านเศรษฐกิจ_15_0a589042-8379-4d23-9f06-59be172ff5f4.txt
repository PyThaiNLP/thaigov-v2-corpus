รัฐบาลไทย-ข่าวทำเนียบรัฐบาล-กรมเจ้าท่า เร่งขุดลอกเพื่อดูแลประชาชนตามนโยบายคมนาคม


วันอังคารที่ 21 มีนาคม 2566
กรมเจ้าท่า เร่งขุดลอกเพื่อดูแลประชาชนตามนโยบายคมนาคม
...
กรมเจ้าท่า เร่งขุดลอก เพื่อดูแลประชาชนตามนโยบายคมนาคม
ตามนโยบายรัฐบาล และกระทรวงคมนาคม ได้มอบหมายให้กรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ในภาคการประมงดังนี้
สำนักพัฒนาและบำรุงรักษาทางน้ำที่ 5 หน่วยปฏิบัติงานขุดลอกร่องน้ำท่าเทียบเรือแหลมงอบ อำเภอแหลมงอบ จังหวัดตราด ปฎิบัติงานขุดลอก นายสาธิต กุลเกียรติศักดิ์ นายช่างขุดลอกชำนาญงานปฏิบัติหน้าที่หัวหน้าหน่วยฯ โดยเรือเจ้าท่า ข.23 และเรือเจ้าท่า 223 ความยาวร่องน้ำ 1,000 เมตร ความกว้างก้นร่องน้ำ 40.00 - 60.00 เมตร  ความลึก 2.50 เมตร จากระดับน้ำทะเลลงต่ำสุดปริมาณวัสดุขุดลอก 56,939.50 ลูกบาศก์เมตร ตั้งแต่ กม. - 0+850 ถึง กม. 0+150  และกม. -0+100 ถึง กม. 0+150 ปัจจุบันขุดลอกได้ระยะทางสะสม 370 เมตร คิดเป็นร้อยละ 58.10 ภายหลังการขุดลอก จะช่วยเพิ่มประสิทธิภาพในการระบายน้ำ ร่องน้ำเดินเรือ เรือประมง เรือท่องเที่ยว เรือขนส่ง อื่นๆประมาณ 100 ลำ สามารถนำเรือเข้า -  ออก จอดเทียบท่าและเป็นแอ่งกลับลำได้อย่างสะดวก ปลอดภัย ส่งเสริมเศรษฐกิจด้านการประมง
หน่วยปฏิบัติงานขุดลอกร่องน้ำคลองบางอินและร่องน้ำคลองเจ๊กลัก อำเภอคลองใหญ่ จังหวัดตราด ใช้เครื่องจักรรถขุด จบ.2 และชุดเรือขุดลอกร่องน้ำพื้นที่ป่าชายเลนระยะทาง 1,450 เมตร ตั้งแต่กม.- 0+100 ถึง กม. 0+150 และ กม.-1+000 ถึงกม.0+200 ความกว้างก้นร่องน้ำ 10 - 30 เมตร และ 10 - 30 เมตร ความลึก 1.00 - 2.00 เมตร และ 1.00 - 1.70 เมตร  จากระดับน้ำทะเลลงต่ำสุด ปัจจุบันสามารถขุดลอกได้ 65,735.25 ลูกบาศก์เมตร ปัจจุบันดำเนินการ ขุดลอกขุดลอกเสร็จเรียงร้อยแล้ว จะช่วยแก้ไขความตื้นเขินของร่องน้ำจากตะกอนดินทรายและเศษวัสดุที่สะสมกีดขวางแนวร่องน้ำ เพื่อความสะดวกและปลอดภัยในการเดินเรือ ส่งเสริมอาชีพประมงชายฝั่งประมาณ 60 ลำ ประชาชน 350 ครัวเรือน ได้รับประโยชน์จากการขุดลอกในครั้งนี้

ที่มา : https://www.thaigov.go.th/news/contents/details/66432