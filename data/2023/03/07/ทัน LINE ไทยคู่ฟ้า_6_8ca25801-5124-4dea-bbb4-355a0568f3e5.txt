รัฐบาลไทย-ข่าวทำเนียบรัฐบาล-How to ใช้สิทธิจองโรงแรม / ที่พัก ‘เราเที่ยวด้วยกัน’ เฟส 5


วันอังคารที่ 7 มีนาคม 2566
How to ใช้สิทธิจองโรงแรม / ที่พัก ‘เราเที่ยวด้วยกัน’ เฟส 5
.....
โครงการเราเที่ยวด้วยกัน เฟส 5 เปิดระบบให้จองโรงแรมที่พักเป็นวันแรกในวันนี้ (7 มี.ค. 66 - 26 เม.ย.66) ตั้งแต่เวลา 06.00 - 23.00 น. จำนวน 560,000 สิทธิ (ห้องพัก) เริ่มเข้าพักได้ตั้งแต่วันที่ 10 มี.ค. - 30 เม.ย. 66
.
วิธีการจองโรงแรม / ที่พัก ใช้สิทธิเราเที่ยวด้วยกันเฟส 5
1.ประชาชนที่เคยลงทะเบียนเราเที่ยวด้วยกัน เฟส 1 - 4 แล้ว ให้กดรับหลักเกณฑ์และเงื่อนไขบนแอปฯ เป๋าตัง ส่วนประชาชนที่ไม่เคยลงทะเบียนต้องลงทะเบียนใหม่
2.จองโรงแรมล่วงหน้าอย่างน้อย 3 วัน โดยติดต่อทางโรงแรมโดยตรง (ไม่เกิน 5 ห้อง/คืน/คน) โดยแจ้งความประสงค์ใช้สิทธิร่วมโครงการเราเที่ยวด้วยกัน
3.โรงแรมตรวจสอบเงื่อนไขและตรวจสอบห้องว่างผ่านทางแอปฯ ถุงเงิน
4.รับการแจ้งเตือนและชำระค่าที่พัก 60% ของที่พัก ผ่านช่องทาง G Wallet บนแอปฯ เป๋าตัง
5.รับการแจ้งเตือน การจองสำเร็จ แสดงคูปองเช็กอินที่พักบนแอปฯ เป๋าตัง
6.เมื่อถึงวันที่เข้าพัก ต้องสแกนคิวอาร์โค้ด เช็คอินบนแอปฯ เป๋าตัง และสแกนหน้าบนแอป ฯ ถุงเงิน ระบบจะส่ง E-Voucher คูปองอาหาร/กิจการท่องเที่ยว 600 บาทต่อห้องต่อคืน ณ เวลา 17.00 น. ของวันที่เข้าพัก และสามารถใช้จ่ายคูปองอาหาร/ท่องเที่ยว ได้ถึง 23.59 น. ของวันเช็คเอาท์
ไม่สามารถเช็คอินโรงแรม หรือใช้จ่ายคูปองอาหาร/ท่องเที่ยว กับร้านที่อยู่ในจังหวัดเดียวกันกับทะเบียนบ้านได้ โดยสิทธิของโครงการจะถูกตัดออกเมื่อมีการเช็คอินในโรงแรมที่เข้าร่วมโครงการแล้วเท่านั้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/65822