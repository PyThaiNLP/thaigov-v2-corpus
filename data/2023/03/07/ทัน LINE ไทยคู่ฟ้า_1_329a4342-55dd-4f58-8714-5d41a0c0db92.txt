รัฐบาลไทย-ข่าวทำเนียบรัฐบาล-ครม. ไฟเขียวงบปีละ 12 ลบ. หนุนโครงการ “สานใจไทย สู่ใจใต้” สร้างแกนนำเยาวชน 5 จังหวัดชายแดนใต้ เพิ่มความเข้มแข็งให้สังคมพหุวัฒนธรรม


วันอังคารที่ 7 มีนาคม 2566
ครม. ไฟเขียวงบปีละ 12 ลบ. หนุนโครงการ “สานใจไทย สู่ใจใต้” สร้างแกนนำเยาวชน 5 จังหวัดชายแดนใต้ เพิ่มความเข้มแข็งให้สังคมพหุวัฒนธรรม
.....
ที่ประชุมครม. (28 ก.พ. 66) เห็นชอบหลักการการสนับสนุนขับเคลื่อนโครงการ “สานใจไทย สู่ใจใต้” โดยจะสนับสนุนงบประมาณอุดหนุนให้กับมูลนิธิรัฐบุรุษ พลเอก เปรม ติณสูลานนท์ จำนวนปีละ 12 ล้านบาท เริ่มตั้งแต่ปีงบประมาณ พ.ศ. 2567 เป็นต้นไป
.
ทั้งนี้ มูลนิธิรัฐบุรุษ พลเอก เปรม ติณสูลานนท์ “เป็นองค์กรไม่แสวงหากำไร” มีภารกิจดำเนินกิจกรรมสาธารณะประโยชน์ และได้ดำเนินโครงการ “สานใจไทย สู่ใจใต้” มาตั้งแต่ปี 2548 จนถึงปัจจุบัน
.
โดยมีกลุ่มเป้าหมาย เป็นเยาวชนที่มีอายุ 16 - 18 ปี ในพื้นที่ 5 จังหวัดชายแดนภาคใต้ คือ สงขลา สตูล ปัตตานี ยะลา และนราธิวาส จำนวน 640 คนต่อปี ซึ่งจะแบ่งออกเป็น 2 รุ่น รุ่นละ 320 คน ซึ่งมีคุณสมบัติ:
.
• มีผลการเรียนในระดับ 3.00 ขึ้นไป
• กำลังศึกษาในสถานศึกษาของรัฐและเอกชนทั้งในระบบและนอกระบบ
• ครอบครัวยากจนหรือกำพร้า ขาดโอกาสทางการศึกษา
• ประสบเหตุการณ์ความไม่สงบในจังหวัดชายแดนภาคใต้
.
สำหรับงบประมาณที่จัดสรรให้นั้น จะนำไปใช้เป็นค่าใช้จ่ายในกิจกรรมต่าง ๆ ตลอดระยะเวลาฝึกอบรม 30 วัน แบ่งเป็น
.
• เด็กและเยาวชนกลุ่มเป้าหมาย รวม 640 คน
• ครูพี่เลี้ยง 40 คน
• คณะกรรมการดำเนินโครงการ 40 คน
.
นอกจากนี้ จะดำเนินการจัดตั้ง “สมาคมเยาวชนสานใจไทย สู่ใจใต้” โดยขยายผลเป็นลักษณะเครือข่ายเด็กและเยาวชนรวมถึงประชาชนทั่วไป เพื่อร่วมกันทำกิจกรรมจิตอาสาทำความดีเพื่อแผ่นดิน โดยจะมีการติดตามประเมินผลการดำเนินงานเป็นประจำทุกปี
.
โครงการดังกล่าว จะมีส่วนช่วยพัฒนาเด็กและเยาวชนในพื้นที่ 5 จังหวัดชายแดนใต้ ทำให้มีความรู้ความเข้าใจและมีทักษะการอยู่ร่วมกัน เกิดเป็นเครือข่ายของเด็กและเยาวชนที่เข้มแข็ง สามารถเป็นแกนนำ เพื่อสร้างสังคมพหุวัฒนธรรมให้เกิดความเข้มแข็ง
.
อ่านเพิ่มเติม คลิก https://www.thaigov.go.th/news/contents/details/65581
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/65789