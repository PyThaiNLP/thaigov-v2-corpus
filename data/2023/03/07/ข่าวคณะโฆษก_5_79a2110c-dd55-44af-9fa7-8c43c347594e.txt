รัฐบาลไทย-ข่าวทำเนียบรัฐบาล-​ครม.ไฟเขียว! โรงรับจำนำรัฐกู้เพิ่ม 300 ล้านบาท เป็นเงินทุนหมุนเวียน


วันอังคารที่ 7 มีนาคม 2566
07/03/2566
พิมพ์
​ครม.ไฟเขียว! โรงรับจำนำรัฐกู้เพิ่ม 300 ล้านบาท เป็นเงินทุนหมุนเวียน
​ครม.ไฟเขียว! โรงรับจำนำรัฐกู้เพิ่ม 300 ล้านบาท เป็นเงินทุนหมุนเวียน
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 7 มีนาคม 2566 ว่า ครม.อนุมัติการกู้เงินเพื่อใช้ในกิจการของสำนักงานธนานุเคราะห์ ประจำปีงบประมาณ 2566 จำนวน 300 ล้านบาท ตามที่กระทรวงการพัฒนาสังคมและความมั่นคงของมนุษย์เสนอ เพื่อใช้เป็นเงินทุนหมุนเวียนและรองรับธุรกรรมการให้บริการรับจำนำแก่ประชาชนอย่างต่อเนื่อง ทั้งนี้ วงเงินกู้ดังกล่าวได้รับการบรรจุในแผนการบริหารหนี้สาธารณะประจำปีงบประมาณ 2566 แล้ว
ความจำเป็นในการกู้เงินครั้งนี้ สำนักงานธนานุเคราะห์ได้ประมาณการทางการเงินในปีงบประมาณ 2566 และคาดการณ์ว่าจะมีผลประกอบการหรือกำไรสุทธิลดลงจากปีงบประมาณ 2565 จำนวน 89.55 ล้านบาท เนื่องจากปัจจัยทั้งภายในและภายนอกประเทศ อาทิ เศรษฐกิจโลก ความผันผวนของ ราคาทองคำ และการเปิดสาขาใหม่ จำนวน 2 สาขา เป็นต้น ดังนั้น เพื่อให้การดำเนินกิจการมีสภาพคล่องทางเงิน สำนักงานธนานุเคราะห์จึงจำเป็นต้องกู้เงินดังกล่าว

ที่มา : https://www.thaigov.go.th/news/contents/details/65811