รัฐบาลไทย-ข่าวทำเนียบรัฐบาล-ยกระดับงานท้องถิ่นด้วย “ระบบท้องถิ่นดิจิทัล (Digital Government Platform)” เพิ่มประสิทธิภาพการทำงานเจ้าหน้าที่ - อำนวยความสะดวกให้ ปชช.


วันอังคารที่ 7 มีนาคม 2566
ยกระดับงานท้องถิ่นด้วย “ระบบท้องถิ่นดิจิทัล (Digital Government Platform)” เพิ่มประสิทธิภาพการทำงานเจ้าหน้าที่ - อำนวยความสะดวกให้ ปชช.
.....
สำนักงานพัฒนารัฐบาลดิจิทัล (องค์การมหาชน) (สพร.) หรือ DGA ได้พัฒนา “ระบบท้องถิ่นดิจิทัล (Digital Government Platform)” เพื่อเป็นเครื่องมือส่งเสริมและสนับสนุนการทำงานขององค์กรปกครองส่วนท้องถิ่น (อปท.) ซึ่งจะช่วยเพิ่มประสิทธิภาพการทำงานของเจ้าหน้าที่และการให้บริการประชาชน
.
สำหรับ 5 บริการหลักของ “ระบบท้องถิ่นดิจิทัล” ประกอบด้วย
1. ระบบบริหารจัดการจุดเดียวเบ็ดเสร็จ (OSS)
2. ระบบขออนุญาตก่อสร้าง (สำหรับพื้นที่ไม่เกิน 150 ตร.ม.)
3. ระบบออกหนังสือรับรองแจ้งสถานที่จำหน่ายอาหารหรือสถานที่สะสมอาหารออนไลน์
4. ระบบชำระค่าธรรมเนียมต่าง ๆ เช่น ค่าขยะ ค่าบำบัดน้ำเสีย ผ่านระบบออนไลน์ เพียงสแกน QR Code เป็นต้น
5. ระบบสารบรรณอิเล็กทรอนิกส์ สำหรับหน่วยงาน หรือ เจ้าหน้าที่รัฐ
.
ล่าสุด สพร. ได้ลงนามกับองค์การบริหารส่วนจังหวัด (อบจ.) องค์การบริหารส่วนตำบล (อบต.) และ เทศบาล จำนวน 56 แห่ง พร้อมดำเนินการติดตั้งระบบ อบรมการใช้งานให้กับเจ้าหน้าที่ที่เกี่ยวข้องแล้ว ทั้งนี้ยังคงเปิดรับ อปท. ที่สนใจเข้าร่วมอย่างต่อเนื่อง
.
อปท. ที่สนใจสามารถศึกษาข้อมูลเกี่ยวกับ “ระบบท้องถิ่นดิจิทัล” ได้ที่ https://bit.ly/3Iokaz3 หรือสอบถามเพิ่มเติม โทร. 02 612 6060 หรืออีเมล [email protected]
.
อ่านเพิ่มเติม คลิก https://www.thaigov.go.th/news/contents/details/65580
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/65793