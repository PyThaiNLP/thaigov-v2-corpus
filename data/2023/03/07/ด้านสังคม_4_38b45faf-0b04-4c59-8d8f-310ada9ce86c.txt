รัฐบาลไทย-ข่าวทำเนียบรัฐบาล-ดีอีเอส ประชุมร่วมกับ กกต. สนับสนุนการเลือกตั้ง


วันอังคารที่ 7 มีนาคม 2566
ดีอีเอส ประชุมร่วมกับ กกต. สนับสนุนการเลือกตั้ง
ดีอีเอส ประชุมร่วมกับ กกต. สนับสนุนการเลือกตั้ง
วันนี้ (07 มี.ค. 66) ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุม การสนับสนุนการรายงานผลการนับคะแนนการเลือกตั้งสมาชิกสภาผู้แทนราษฎรอย่างไม่เป็นทางการ โดยหารือแนวทางสนับสนุนการรายงานผลการนับคะแนนการเลือกตั้งในรูปแบบอิเล็กทรอนิกส์ รวมทั้งการทำ dashboard แสดงผลการนับคะแนน และ cloud services โดยมี นางสาวสุรณี ผลทวี รองเลขาธิการคณะกรรมการการเลือกตั้ง พร้อมด้วยนายรังสรรค์ จันทร์นฤกุล รองกรรมการผู้จัดการใหญ่สายงานพัฒนาองค์กร บริษัท โทรคมนาคมแห่งชาติ จำกัด ,รศ.ดร.ธีรณี อจลากุล ผู้อำนวยการสถาบันส่งเสริมการวิเคราะห์และบริหารข้อมูลขนาดใหญ่ภาครัฐ ผู้แทนสำนักงานคณะกรรมการดิจิทัลเพื่อเศรษฐกิจและสังคมแห่งชาติ และหน่วยงานที่เกี่ยวข้องเข้าร่วม ณ ห้อง 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
__________________

ที่มา : https://www.thaigov.go.th/news/contents/details/65805