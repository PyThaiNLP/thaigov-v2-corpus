รัฐบาลไทย-ข่าวทำเนียบรัฐบาล-กรมเจ้าท่า ตรวจเข้มต่อเนื่อง เรือภัตตาคาร เรือท่องเที่ยวในแม่น้ำเจ้าพระยา 


วันอังคารที่ 7 มีนาคม 2566
กรมเจ้าท่า ตรวจเข้มต่อเนื่อง เรือภัตตาคาร เรือท่องเที่ยวในแม่น้ำเจ้าพระยา
...
กรมเจ้าท่า ตรวจเข้มต่อเนื่อง เรือภัตตาคาร เรือท่องเที่ยวในแม่น้ำเจ้าพระยา
จากนโยบายรัฐบาล และกระทรวงคมนาคม โดยรัฐมนตรีว่าการกระทรวงคมนาคม (นายศักดิ์สยาม ชิดชอบ) และรัฐมนตรีช่วยว่าการกระทรวงคมนาคม (ดร.อธิรัฐ รัตนเศรษฐ) ได้มอบหมายให้กรมเจ้าท่าดูแลด้านความปลอดภัยและอำนวยความสะดวก การเดินทางทางน้ำทั่วประเทศ
นายสรพงศ์ ไพฑูรย์พงษ์ รักษาการอธิบดีกรมเจ้าท่า มอบหมาย นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย สั่งการกลุ่มตรวจการเดินเรือ นำกำลังเจ้าหน้าที่งานตรวจการณ์ และเรือตรวจการณ์เจ้าท่า 170 ออกตรวจเรือภัตตาคารที่ออกให้บริการในช่วงค่ำ เพื่อตรวจตราและดูแลความปลอดภัยของเรือภัตตาคารที่ให้บริการในบริเวณแม่น้ำเจ้าพระยา โดยมีการประชาสัมพันธ์ให้ลดการใช้เสียงที่ก่อให้เกิดความรำคาญแก่ประชาชนที่อาศัยบริเวณริมแม่น้ำเจ้าพระยา เน้นย้ำ ประชาสัมพันธ์ ให้ผู้ควบคุมเรือกำชับในเรื่องการใช้เครื่องเสียงสำหรับกิจกรรมบนเรือภัตตาคาร พร้อมทั้งอำนวยความสะดวกด้านการจราจรทางน้ำในแม่น้ำเจ้าพระยา ดังนี้
1. วิทยุประชาสัมพันธ์ให้นายเรือของเรือภัตตาคารที่ให้บริการบริเวณแม่น้ำเจ้าพระยา เคร่งครัดให้ใช้เครื่องเสียงอยู่ในระดับที่ไม่รบกวนประชาชนที่อาศัยบริเวณริมแม่น้ำเจ้าพระยา โดยมีเรือที่พบดังนี้
- เรือ สไมล์ ริเวอร์ไซด์
- เรือ เวล่า ครูซ
- เรือ วันเดอะฟูลเพิร์ล
- เรือ เดอะแกรนด์ เจ้าพระยา ครูซ
- เรือ ริเวอร์ สตาร์ ปริ้นเซส
- เรือ รอยัลปริ๊นเซส ครูซ
- เรือ เจ้าพระยาปริ๊นเซส 1
- เรือ เจ้าพระยาปริ๊นเซส 2
- เรือ เจ้าพระยาปริ๊นเซส 7
- เรือ เจ้าพระยาปริ้นเซส 5
- เรือ แซฟฟรอน ครูซ
- เรือ เมอริเดียน อลังกา
- เรือ อลังกา ครูส
2. จัดชุดตรวจบนท่าเรือไอคอนสยาม และเอเชียทีค ดูแลด้านความปลอดภัย ก่อนลงเรือและขณะอยู่บนเรือ โดยเฉพาะกิจกรรมที่ก่อให้เกิดเสียง สร้างการรบกวนต่อชุมชนที่อาศัยบริเวณริมฝั่งแม่น้ำเจ้าพระยา
ทั้งนี้ เรือภัตตาคารทุกลำ ให้ความร่วมมือ พร้อมปฏิบัติตามกฏ ระเบียบที่กรมเจ้าท่าขอความร่วมมือเป็นอย่างดี หากประชาชนท่านใดพบเห็นเหตุการณ์ความไม่ปลอดภัยทางน้ำโทร.สายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/65802