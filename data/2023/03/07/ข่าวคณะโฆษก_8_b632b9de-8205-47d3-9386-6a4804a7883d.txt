รัฐบาลไทย-ข่าวทำเนียบรัฐบาล-​ครม.เห็นชอบให้ออกสลากการกุศล 3 โครงการ วงเงินรวม 921.45 ล้านบาท


วันอังคารที่ 7 มีนาคม 2566
07/03/2566
พิมพ์
​ครม.เห็นชอบให้ออกสลากการกุศล 3 โครงการ วงเงินรวม 921.45 ล้านบาท
​ครม.เห็นชอบให้ออกสลากการกุศล 3 โครงการ วงเงินรวม 921.45 ล้านบาท
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า  ที่ประชุมคณะรัฐมนตรี(ครม.) วันที่ 7 มี.ค. 66 ได้เห็นชอบให้มีการออกสลากการกุศลเพื่อสนับสนุนโครงการที่ผ่านการกลั่นกรองจากคณะกรรมการพิจารณาโครงการสลากการกุศล จำนวน 3 โครงการ วงเงินรวมทั้งสิ้น 921.45 ล้านบาท
สำหรับการพิจารณาให้ออกสลากการกุศลเพิ่มเติมครั้งนี้ เป็นไปตามนโยบายที่รัฐบาลสนับสนุนให้หน่วยงานสามารถออกสลากการกุศลเพื่อระดมทุนสำหรับโครงการเพื่อสาธารณประโยชน์ต่างๆ ได้ เพื่อเป็นการแบ่งเบาภาระงบประมาณรัฐอีกทางหนึ่ง ซึ่งที่ผ่านมา ครม. ได้อนุมัติกรอบให้หน่วยงานต่างๆ สามารถออกสลากการกุศลได้รวมไม่เกิน 10,000 ล้านบาท และให้ให้กระทรวงการคลังตั้งคณะกรรมการฯ ในการพิจารณากลั่นกรองโครงการสลากการกุศลของหน่วยงานต่างๆ ก่อนเสนอกระทรวงการคลัง เพื่อเสนอ ครม.
น.ส.ไตรศุลี กล่าวว่า  ภายใต้กรอบวงเงินที่ ครม. ได้กำหนดให้หน่วยงานได้รับอนุมัติให้ออกสลากการกุลไปแล้ว 16 โครงการ วงเงินรวม 8,239.93 ล้านบาท  และเมื่อรวมกับการเห็นชอบครั้งนรี้แล้วจะรวมเป็น 19 โครงการ วงเงินรวม 9,161.38 ล้านบาท
สำหรับ 3 โครงการที่ได้รับความเห็นชอบให้ออกสลากการกุศลได้ในครั้งนี้ ประกอบด้วย 1) โครงการขยายพื้นที่บริการ เพิ่มศักยภาพการให้บริการรักษาพยาบาลและการรองรับโรคอุบัติใหม่ อุบัติซ้ำโรงพยาบาลสงขลานครินทร์ คณะแพทยศาสตร์ มหาวิทยาลัยสงขลานครินทร์ วงเงิน 604.19 ล้านบาท  2) โครงการศูนย์นวัตกรรมด้านการแพทย์ พลังงานและสิ่งแวดล้อม ของโรงพยาบาลราชวิถี กรมการแพทย์  วงเงิน 67.26 ล้านบาท และ 3)โครงการก่อสร้างศูนย์ฝึกอบรมต่อต้านการทุจริตแห่งประเทศไทย ของมูลนิธิต่อต้านการทุจริตแห่งประเทศ วงเงิน 250 ล้านบาท

ที่มา : https://www.thaigov.go.th/news/contents/details/65815