รัฐบาลไทย-ข่าวทำเนียบรัฐบาล-​29 มี.ค. กระทรวงต่างประเทศประกาศวันเลือกตั้งนอกราชอาณาจักร คาด พร้อมจัดระบบป้องกันปัญหาบัตรตกหล่น


วันเสาร์ที่ 25 มีนาคม 2566
25/03/2566
พิมพ์
​29 มี.ค. กระทรวงต่างประเทศประกาศวันเลือกตั้งนอกราชอาณาจักร คาด พร้อมจัดระบบป้องกันปัญหาบัตรตกหล่น
​29 มี.ค. กระทรวงต่างประเทศประกาศวันเลือกตั้งนอกราชอาณาจักร คาด พร้อมจัดระบบป้องกันปัญหาบัตรตกหล่น
นางสารัชดา ธนาดิเรก รองโฆษกประจำสำนักนายกรัฐมนตรี เปิดเผยถึงการจัดการเลือกตั้งสำหรับคนไทยที่อยู่ในต่างประเทศว่า ขณะนี้กระทรวงการต่างประเทศ ได้เตรียมความพร้อมการจัดการเลือกตั้งสมาชิกสภาผู้แทนราษฎร (ส.ส.) ปี 2566 นอกราชอาณาจักร โดยสถานทูตและสถานกงสุลจะประกาศสถานที่ลงคะแนน วันเวลา และสถานที่ลงคะแนนในวันที่ 29 มีนาคมนี้ คาดว่า จะเปิดให้คนไทยในต่างประเทศเริ่มลงทะเบียนขอใช้สิทธิ์เลือกตั้งภายในสิ้นเดือนมีนาคม ทั้งนี้ การเลือกตั้งนอกราชอาณาจักร กฎหมายกำหนดให้สถานทูตและสถานกงศุลจะต้องจัดให้มีการลงคะแนนเลือกตั้งนอกราชอาณาจักรก่อนการเลือกตั้งภายในประเทศไม่น้อยกว่า 7 วัน
นางสาวรัชดา กล่าวต่อว่า สำหรับการเลือกตั้งครั้งนี้ กระทรวงการต่างประเทศ จะจัดทำระบบเรียลไทม์ Oversea Voting Monitoring System หรือ OVMS เพื่อติดตามการเลือกตั้งนอกราชอาณาจักร ตั้งแต่การจัดอบรม การไปใช้สิทธิ์ รวมถึงการส่งถุงเมล์ทางการทูต ซึ่งระบบ OVMS ช่วยป้องกันปัญหาบัตรตกหล่นอย่างที่เคยเกิดขึ้นเมื่อ 4 ปีก่อน

ที่มา : https://www.thaigov.go.th/news/contents/details/66571