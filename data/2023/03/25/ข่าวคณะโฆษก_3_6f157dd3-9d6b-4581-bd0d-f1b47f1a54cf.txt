รัฐบาลไทย-ข่าวทำเนียบรัฐบาล-​10 ธนาคารพาณิชย์ร่วมมือรัฐบาลตัดวงจรหลอกโอนเงิน ยกเลิกส่งSMSแบบแนบลิงก์ ถ้าเจอเป็นมิจฉาชีพแน่นอน ที่เหลือกำลังดำเนินการ


วันเสาร์ที่ 25 มีนาคม 2566
25/03/2566
พิมพ์
​10 ธนาคารพาณิชย์ร่วมมือรัฐบาลตัดวงจรหลอกโอนเงิน ยกเลิกส่งSMSแบบแนบลิงก์ ถ้าเจอเป็นมิจฉาชีพแน่นอน ที่เหลือกำลังดำเนินการ
10 ธนาคารพาณิชย์ร่วมมือรัฐบาลตัดวงจรหลอกโอนเงิน ยกเลิกส่งSMSแบบแนบลิงก์ ถ้าเจอเป็นมิจฉาชีพแน่นอน ที่เหลือกำลังดำเนินการ
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ตามนโยบายรัฐบาลรัฐบาลที่มุ่งปราบปรามและป้องกันอาชญากรรมทางเทคโนโลยี โดยทุกภาคส่วนได้ให้ความร่วมมือเป็นอย่างยิ่ง และล่าสุด ธนาคารพาณิชย์บางส่วนได้ออกมาตรการยกเลิกการส่ง SMS และแบบแนบลิงก์แล้ว  10 แห่ง (ธนาคารกรุงเทพ ธนาคารกรุงไทยธนาคารกสิกรไทย ธนาคารไทยพาณิชย์ ธนาคารกรุงศรีอยุธยา ธนาคารแลนด์แอนด์เฮ้าส์ ธนาคารออมสิน ธนาคารเพื่อการเกษตรและสหกรณ์การเกษตร ธนาคารทหารไทยธนชาติ ธนาคารอาคารสงเคราะห์) และธนาคารที่ยกเลิกการส่งอีเมลแบบแนบลิงก์อีก 2 แห่ง (ธนาคารกรุงเทพและธนาคารอาคารสงเคราะห์) ที่เหลือกำลังดำเนินการ (ข้อมูล ณ 24 มีนาคม 2566) ดังนั้น หากประชาชนได้รับ SMS หรืออีเมลที่แนบลิงก์ส่งมาให้ โดยอ้างว่ามาจากธนาคารดังกล่าว ขออย่าคลิกเด็ดขาด เพราะนั้นเป็นการส่งจากมิจฉาชีพแน่นอน
นางสาวรัชดา กล่าวต่อว่า ขณะนี้กฏหมายลงโทษผู้รับจ้างเปิดบัญชีม้า หรือเบอร์ม้า มีผลบังคับใช้แล้ว ซึ่งผู้กระทำผิดจะได้รับโทษอาญาหนัก จำคุกไม่เกิน 3 ปี หรือ ปรับไม่เกิน 3 แสนบาท หรือทั้งจำทั้งปรับ รวมถึงผู้ที่ได้เป็นธุระจัดหา โฆษณา เพื่อให้มีการซื้อ ขาย ให้เช่า หรือให้ยืม บัญชีเงินฝาก บัตรอิเล็กทรอนิกส์ บัญชีเงินอิเล็กทรอนิกส์ ตลอดจนหมายเลขโทรศัพท์ ก็มีโทษอาญาหนักเช่นกัน คือ จำคุกตั้งแต่ 2-5 ปี หรือปรับตั้งแต่ 2-5 แสนบาท หรือทั้งจำทั้งปรับ จึงขอเตือนประชาชนที่รับจ้างเปิดบัญชีให้ไปปิดบัญชีให้หมด และสำหรับประชาชนทั่วไป ขอให้ตรวจความเคลื่อนไหวของบัญชีเป็นประจำ เมื่อพบความผิดปกติให้แจ้งธนาคารทันที

ที่มา : https://www.thaigov.go.th/news/contents/details/66569