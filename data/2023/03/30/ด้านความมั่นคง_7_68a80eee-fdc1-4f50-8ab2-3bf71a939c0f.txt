รัฐบาลไทย-ข่าวทำเนียบรัฐบาล-รมว.อว. ร่วมสัมมนาวิชาการ “ความมั่นคงของชาติในบริบทของสังคมในปัจจุบันและอนาคต”


วันพฤหัสบดีที่ 30 มีนาคม 2566
รมว.อว. ร่วมสัมมนาวิชาการ “ความมั่นคงของชาติในบริบทของสังคมในปัจจุบันและอนาคต”
รมว.อว. ร่วมสัมมนาวิชาการ “ความมั่นคงของชาติในบริบทของสังคมในปัจจุบันและอนาคต”
9 มีนาคม 2565 ณ หอประชุมกิตติขจร กองบัญชาการกองทัพบก / ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ร่วมสัมมนาวิชาการ “ความมั่นคงของชาติในบริบทของสังคมในปัจจุบันและอนาคต” โดยบรรยายในหัวข้อเรื่อง “พระมหากษัตริย์กับพัฒนาการและความมั่นคงของสังคมไทย”
ศ.(พิเศษ) ดร.เอนก รมว.อว. กล่าวในช่วงหนี่งของการบรรยายว่า สิ่งที่เราควรภาคภูมิใจเกี่ยวกับประเทศไทย คือ เรามีชาติ ศาสนาและพระมหากษัตริย์ ซึ่งพระมหากษัตริย์ท่านได้รับศาสนาพุทธเข้ามาเป็นศาสนาของราชอาณาจักรและราชสำนัก ซึ่งประชาชนชาวไทยก็นับถือศาสนาพุทธตามท่าน ปัจจุบัน ศาสนาพุทธเจริญรุ่งเรืองเป็นอย่างมาก พระมหากษัตริย์ไทยเลือกที่จะตั้งเมืองหลวงอยู่ที่อยุธยา 467 ปี ทำให้ เรามองเห็นทะเล ทำให้เรามองเห็นโลก มองเห็นนานาชาติ และสามารถติดต่อเจรจากับผู้ค้าชาวต่างประเทศได้ ซึ่งก่อให้เกิดความเจริญรุ่งเรืองและความก้าวหน้าของประเทศไทย
“พระมหากษัตริย์ทรงเป็น "ธรรมราชา" ทรงยึดทศพิธราชธรรมเป็นหลักในการปกครองบ้านเมืองและทรงทะนุบำรุงพระพุทธศาสนาให้เจริญรุ่งเรือง พระมหากษัตริย์เป็นองค์ความยุติธรรม มีเมตตาเป็นที่พึ่งแห่งประชาชน พระมหากษัตริย์ได้ทรงปกป้องคุ้มครองประเทศชาติและประชาชน ให้เกิดความร่มเย็นเป็นสุขแก่ประเทศไทย ไทยจึงเป็นไทยได้ในทุกวันนี้” ดร.เอนก กล่าว

ที่มา : https://www.thaigov.go.th/news/contents/details/66785