รัฐบาลไทย-ข่าวทำเนียบรัฐบาล-ดีเดย์ 1 เม.ย. 66 ค้างชำระค่าปรับจราจร ต่อภาษีรถไม่ได้! เพิกเฉยมีโทษปรับ - ถูกตัดแต้มใบขับขี่


วันพฤหัสบดีที่ 30 มีนาคม 2566
ดีเดย์ 1 เม.ย. 66 ค้างชำระค่าปรับจราจร ต่อภาษีรถไม่ได้! เพิกเฉยมีโทษปรับ - ถูกตัดแต้มใบขับขี่
.....
ภายหลัง สำนักงานตำรวจแห่งชาติ (สตช.) และกรมการขนส่งทางบก (ขบ.) ร่วมกันดำเนินการกวดขันวินัยการขับขี่ บังคับใช้มาตรการตามกฎหมายให้เกิดประสิทธิภาพสูงสุด จำนวน 2 มาตรการ ได้แก่ การตัดคะแนนความประพฤติ โดยเริ่มดำเนินการตั้งแต่วันที่ 9 ม.ค. 66 ที่ผ่านมา
.
และมาตรการชะลอการออกเครื่องหมายแสดงการเสียภาษี ซึ่งจะเริ่มบังคับใช้ตั้งแต่วันที่ 1 เม.ย. 66 สำหรับรถที่มีใบสั่งค้างชำระ ตาม,k9ik 141/1 พ.ร.บ.จราจรทางบก พ.ศ. 2522 และที่แก้ไขเพิ่มเติมนั้น ในส่วนของมาตรการนี้จะใช้กับรถยนต์ที่มีใบสั่งจราจรที่ค้างชำระ ซึ่งเพิกเฉยไม่ชำระค่าปรับตามที่กำหนด
.
โดยสำนักงานตำรวจแห่งชาติ จะส่งข้อมูลระบบอิเล็กทรอนิกส์ไปยังนายทะเบียนกรมการขนส่งทางบก เมื่อประชาชนไปต่อภาษีรถยนต์ประจำปี นายทะเบียนจะรับต่อภาษีประจำปีแต่ยังไม่ได้รับเครื่องหมายแสดงการเสียภาษี (ป้ายภาษี) โดยจะได้หลักฐานชั่วคราวแทนป้ายภาษี ซึ่งมีอายุ 30 วัน เพื่อให้ไปชำระค่าปรับที่ค้างชำระให้ครบถ้วนภายใน 30 วัน จึงสามารถมารับป้ายภาษีได้
.
ขอย้ำเตือนผู้ขับขี่ที่มีใบสั่งค้างชำระ ตั้งแต่วันที่ 1 เม.ย. 66 เป็นต้นไป ต้องชำระค่าปรับ ให้ครบถ้วน หากเพิกเฉย แล้วนำป้ายชั่วคราวไปใช้แทนป้ายภาษีเกิน 30 วัน จะถือว่าเป็นการขับรถโดยไม่มีป้ายภาษี จะมีโทษปรับไม่เกิน 2,000 บาท และจะถูกตัดคะแนนความประพฤติในการขับรถ 1 คะแนนเพิ่มอีกด้วย ซึ่งประชาชนสามารถตรวจสอบข้อมูลใบสั่งค้างชำระ และคะแนนความประพฤติได้ที่ เว็บไซต์ E-ticket PTM และแอปพลิเคชัน ขับดี
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66806