รัฐบาลไทย-ข่าวทำเนียบรัฐบาล-พม. จัดประชุมขับเคลื่อนโครงการเขตพัฒนาพิเศษระเบียงสังคม (SCC)  หนุนสร้างความมั่นคงให้มนุษย์


วันพฤหัสบดีที่ 30 มีนาคม 2566
พม. จัดประชุมขับเคลื่อนโครงการเขตพัฒนาพิเศษระเบียงสังคม (SCC)  หนุนสร้างความมั่นคงให้มนุษย์
พม. จัดประชุมขับเคลื่อนโครงการเขตพัฒนาพิเศษระเบียงสังคม (SCC)  หนุนสร้างความมั่นคงให้มนุษย์
เมื่อวันที่ 28 มีนาคม 2566 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) ในฐานะรองประธานคณะกรรมการขับเคลื่อนเขตพัฒนาพิเศษระเบียงสังคม (Social Capital Corridor) เข้าร่วมประชุมคณะกรรมการฯ ครั้งที่ 1/2566 โดยมี นางสาวศิริพร ไชยสุต นายกสมาคมบัณฑิตสตรีทางกฎหมายแห่งประเทศไทย ในฐานะประธานคณะกรรมการฯ เป็นประธานการประชุม ณ ห้องประชุมจันทร์กะพ้อ ชั้น 19 กระทรวง พม. สะพานขาว ถนนกรุงเกษม กทม.
นายอนุกูล กล่าวว่า  วันนี้ เป็นการประชุมหารือถึงแนวทางการขับเคลื่อนโครงการเขตพัฒนาพิเศษระเบียงสังคม (Social Capital Corridor) หรือ SCC เพื่อสร้างความมั่นคงให้มนุษย์ซึ่งเป็นหมุดหลักของสังคมและกำจัดต้นเหตุของปัญหาสังคม การพัฒนาเศรษฐกิจอันกระทบถึงความมั่นคงของชาติ โดยที่ประชุมได้กำหนดจุดเน้นในการขับเคลื่อนโครงการฯ ที่เริ่มต้นจากสถาบันครอบครัว และมีการคัดเลือกพื้นที่ดำเนินการ โดยมอบหมายให้กระทรวง พม. พิจารณาเสนอพื้นที่ และยึดการยกระดับพัฒนาคุณภาพชีวิตกลุ่มเป้าหมายตามบริบทของพื้นที่ พร้อมเชื่อมความร่วมมือให้เกิดการบูรณาการระหว่างภาคีเครือข่ายทั้งภาครัฐ  ธุรกิจเอกชน และองค์กรสาธารณประโยชน์ โดยดำเนินการเสริมข้อจำกัดที่มีอยู่ อาทิ ทุนและองค์ความรู้
นายอนุกูล กล่าวเพิ่มเติมว่า สำหรับโครงการเขตพัฒนาพิเศษระเบียงสังคม (Social Capital Corridor) หรือ SCC นับเป็นตัวเร่งเสริมความเข้มแข็งให้กับสังคมไทยเพื่อพัฒนาศักยภาพมนุษย์ในเชิงสังคมควบคู่ไปกับการพัฒนาเศรษฐกิจที่เปลี่ยนแปลงอย่างรวดเร็ว โดยใช้รูปแบบการจัดการแบบพิเศษทำนองเดียวกับเขตเศรษฐกิจพิเศษ เพื่อเร่งแก้ไขปัญหาที่จำเป็นต้องทำโดยเร่งด่วน และเกิดการพัฒนาคนในเชิงสังคมควบคู่กันไปกับการพัฒนาเศรษฐกิจ อีกทั้งสามารถรองรับความเปลี่ยนแปลงที่เกิดขึ้นอย่างรวดเร็ว เป็นการป้องกันไม่ให้ปัญหาบานปลาย โดยมุ่งเน้นกลุ่มเปราะบาง เพื่อให้เกิดประสิทธิผลที่เป็นรูปธรรม
#ช่วย24ชั่วโมง #พม24ชม #ข่าวพม

ที่มา : https://www.thaigov.go.th/news/contents/details/66756