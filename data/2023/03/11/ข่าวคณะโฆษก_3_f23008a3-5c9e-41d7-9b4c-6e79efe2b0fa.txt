รัฐบาลไทย-ข่าวทำเนียบรัฐบาล-เตือน! อย่าร่วมขบวนการยื่นภาษีเท็จ โทษคุก 7 ปี และปรับ 2 เสี่ยงถูกสวมรอยโอนเงิน


วันเสาร์ที่ 11 มีนาคม 2566
11/03/2566
พิมพ์
เตือน! อย่าร่วมขบวนการยื่นภาษีเท็จ โทษคุก 7 ปี และปรับ 2 เสี่ยงถูกสวมรอยโอนเงิน
เตือน! อย่าร่วมขบวนการยื่นภาษีเท็จ โทษคุก 7 ปี และปรับ 2 เสี่ยงถูกสวมรอยโอนเงิน
วันนี้ (11 มี.ค. 66) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ขณะนี้มีมิจฉาชีพหลอกลวงประชาชนให้ยื่นยื่นภาษีเงินได้บุคคลธรรมดาที่เป็นเท็จเพื่อขอคืนเงินภาษี โดยมิจฉาชีพทำหน้าที่รวบรวมเลขบัตรประจำตัวประชาชน เพื่อนำมายื่นแบบภาษีและขอคืนเงินภาษีอันเป็นเท็จให้ และขอเงินส่วนแบ่งเป็นค่าดำเนินการ
ทางกรมสรรพากร แจ้งว่า หากระบบของกรมตรวจพบการขอคืนเงินภาษีที่ทุจริต นอกจากจะถูกระงับการคืนเงินและเรียกให้นำส่งเอกสารหลักฐานเพิ่มแล้ว ยังถูกขโมยข้อมูลส่วนบุคคลด้วย เช่น ชื่อ-นามสกุล ที่อยู่ วันเดือนปีเกิด เลขบัตรประชาชน เลขเลเซอร์หลังบัตร เบอร์โทร ซึ่งข้อมูลเหล่านี้สามารถนำไปสวมรอยทำธุรกรรมทางการเงินได้  มากไปกว่านั้น  การขอคืนภาษีโดยทุจริต มีความผิดตามมาตรา 37 แห่งประมวลรัษฎากร มีโทษจำคุกสูงสุด 7 ปี และปรับสูงสุดถึง 200,000 บาท และ
ดังนั้น จึงขอให้ประชาชนอย่าหลงเชื่อและอย่าเข้าร่วมกับมิจฉาชีพเด็ดขาด หากเข้าร่วมขบวนการยื่นภาษีเท็จ อาจตกเป็นผู้ร่วมกระทำความผิดอาญา ซึ่งมีโทษทั้งจำและปรับได้  ทั้งนี้ หากมีข้อสงสัยเกี่ยวกับภาษี สามารถสอบถามข้อมูลเพิ่มเติมได้ที่สำนักงานสรรพากรทุกแห่งทั่วประเทศ หรือศูนย์  RD Intelligence Center โทร.1161

ที่มา : https://www.thaigov.go.th/news/contents/details/65979