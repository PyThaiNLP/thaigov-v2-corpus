รัฐบาลไทย-ข่าวทำเนียบรัฐบาล-รฟม. ขอเชิญชวนผู้สนใจเข้าร่วมกิจกรรม Road Show เผยแพร่ความรู้ความเข้าใจเกี่ยวกับการขอข้อมูลข่าวสารของราชการ วันจันทร์ที่ 13 มีนาคม นี้ บริเวณแยกศรีย่าน - แยกซังฮี้


วันเสาร์ที่ 11 มีนาคม 2566
รฟม. ขอเชิญชวนผู้สนใจเข้าร่วมกิจกรรม Road Show เผยแพร่ความรู้ความเข้าใจเกี่ยวกับการขอข้อมูลข่าวสารของราชการ วันจันทร์ที่ 13 มีนาคม นี้ บริเวณแยกศรีย่าน - แยกซังฮี้
.....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมกับ โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก) เตรียมจัดกิจกรรมเผยแพร่ความรู้ความเข้าใจเกี่ยวกับการขอข้อมูลข่าวสาร ตามพระราชบัญญัติข้อมูลข่าวสารของราชการ พ.ศ. 2540 ในรูปแบบ Road Show และจัดบูธนิทรรศการ ในวันจันทร์ที่ 13 มีนาคม 2566 เวลา 13.00 - 15.00 น. บริเวณแนวสายทางโครงการรถไฟฟ้าสายสีม่วงฯ ตั้งแต่แยกศรีย่าน - แยกซังฮี้
โดยกิจกรรมดังกล่าว จะมีการให้ความรู้เกี่ยวกับพระราชบัญญัติข้อมูลข่าวสารของราชการ พ.ศ. 2540 ซึ่งจะช่วยให้ประชาชนมีความเข้าใจเกี่ยวกับสิทธิของตนเองในการเข้าถึงข้อมูลข่าวสารเกี่ยวกับโครงการต่าง ๆ ของภาครัฐ ซึ่งล้วนเกี่ยวพันต่อการดำรงชีวิตของภาคประชาชนไม่ทางใดก็ทางหนึ่งมากยิ่งขึ้น พร้อมกันนี้ ภายในกิจกรรมยังมีการแนะนำการเข้าถึงข้อมูลข่าวสารของ รฟม. และช่องทางในการติดต่อศูนย์ข้อมูลข่าวสารของ รฟม. ตลอดจนมีการประชาสัมพันธ์ข้อมูลแนวเส้นทาง และความคืบหน้างานก่อสร้างของโครงการรถไฟฟ้าสายสีม่วงฯ อีกด้วย
รฟม. จึงขอเชิญชวนประชาชนที่อยู่ตามแนวสายทางโครงการรถไฟฟ้าสายสีม่วงฯ และ/หรือ มีความสนใจทุกท่าน เข้าร่วมรับฟังสาระน่ารู้จากกิจกรรม และร่วมสนุกตอบคำถามเพื่อรับของที่ระลึกสุดพิเศษจาก รฟม. ได้ตามวัน เวลาและสถานที่ข้างต้น ติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044
“รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/65982