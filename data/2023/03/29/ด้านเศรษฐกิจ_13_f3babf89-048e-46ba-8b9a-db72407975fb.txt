รัฐบาลไทย-ข่าวทำเนียบรัฐบาล-รองปลัดฯ ณัฏฐิญา สั่งการกลุ่มพัฒนาระบบบริหาร เร่งปรับปรุงโครงสร้างการแบ่งส่วนราชการ การประเมินตัวชี้วัด การประกวดรางวัลเลิศรัฐ 


วันพุธที่ 29 มีนาคม 2566
29/03/2566
พิมพ์
รองปลัดฯ ณัฏฐิญา สั่งการกลุ่มพัฒนาระบบบริหาร เร่งปรับปรุงโครงสร้างการแบ่งส่วนราชการ การประเมินตัวชี้วัด การประกวดรางวัลเลิศรัฐ
รองปลัดฯ ณัฏฐิญา สั่งการกลุ่มพัฒนาระบบบริหาร เร่งปรับปรุงโครงสร้างการแบ่งส่วนราชการ การประเมินตัวชี้วัด การประกวดรางวัลเลิศรัฐ การจัดทำคู่มือมาตรฐาน พร้อมเปิดเวที KM ระดมสมองถ่ายทอดความรู้ I-Single Form
วันนี้ (28 มีนาคม 2566) เวลา 10.30 น. นางสาวณัฏฐิญา เนตยสุภา รองปลัดกระทรวงอุตสาหกรรม (รปอ.) มอบนโยบายให้ กลุ่มพัฒนาระบบบริหาร (กพบ.) สำนักงานปลัดกระทรวงอุตสาหกรรม (สปอ.) โดยมี นางสาวสุภัตรา เปี่ยมวัตถาภรณ์  หัวหน้ากลุ่มพัฒนาระบบบริหาร กล่าวต้อนรับ และนำเสนอบทบาทหน้าที่ของ กพบ. พร้อมเจ้าหน้าที่ กพบ. เข้าร่วมการประชุม ณ ห้องประชุม อก. 3 ชั้น 3 อาคารสำนักงานปลัดกระทรวงอุตสาหกรรม
กลุ่มพัฒนาระบบบริหาร (กพบ.) เป็นหน่วยงานที่ทำหน้าที่ในการเสนอแนะและให้คำปรึกษาเกี่ยวกับยุทธศาสตร์การพัฒนาระบบราชการ การติดตาม ประเมินผล และจัดทำรายงานเกี่ยวกับการพัฒนาระบบราชการ พร้อมการประสานและดำเนินการเกี่ยวกับการพัฒนาระบบราชการร่วมกับหน่วยงานกลางต่าง ๆ ภายใน สปอ. และ อก.
ทั้งนี้ รปอ. กล่าวว่า กลุ่มพัฒนาระบบบริหาร (กพบ.) เกี่ยวข้องกับหน่วยงานต่าง ๆ จึงจำเป็นต้องบูรณาการความร่วมมือเพื่อให้ภารกิจบรรลุตามวัตถุประสงค์ โดยได้มอบหมายให้ กพบ. ดำเนินการ ดังนี้
1. ประสานงานกับหน่วยงานต่าง ๆ ที่เกี่ยวข้องเพื่อปรับปรุงโครงสร้างการแบ่งส่วนราชการของ สปอ. และ อก. โดยจัดทำข้อมูลกฎระเบียบ การดำเนินงาน โครงสร้าง และอัตรากำลัง
2. ดำเนินการจัดทำรายละเอียดตัวชี้วัดตามมาตรการปรับปรุงประสิทธิภาพในการปฏิบัติราชการของ สปอ. ปี 2566 และ 2567
3. จัดทำข้อมูลตัวชี้วัด พร้อมยกตัวอย่างเพิ่มเติม ด้านการพัฒนาคุณภาพการบริหารจัดการภาครัฐสู่ระบบราชการ 4.0 (PMQA 4.0) และการสมัครขอรับรางวัลเลิศรัฐ (ภาคสมัครใจ) ได้แก่ รางวัลบริการภาครัฐ รางวัลบริหารราชการแบบมีส่วนร่วม และรางวัลคุณภาพการบริหารจัดการภาครัฐ
4. การจัดทำมาตรฐานการปฏิบัติงาน (Standard Operating Procedure : SOP)  เป็นคู่มือการปฏิบัติของแต่ละกองในส่วนกลาง โดยประสานความร่วมมือกับ กตร. และ ศทส. เกี่ยวกับคู่มือมาตรฐานการตรวจโรงงาน ซึ่งได้มีการจัดทำและออกแบบระบบการตรวจโรงงานในสถานประกอบการ โดยใช้ระบบสารสนเทศเข้ามาดำเนินการ ทำให้เจ้าหน้าที่สามารถบันทึกข้อมูลรายงานการตรวจผ่านโทรศัพท์เคลื่อนที่ได้อย่างสะดวกและรวดเร็ว
5. จัดกิจกรรม MIND Community Meet Up  เพื่อถ่ายทอดความรู้ระบบ i-Single Form ทั้งด้านการกรอกข้อมูลรายละเอียดของโรงงานและการคำนวณค่าการผลิต โดยดำเนินการในลักษณะการจัดการความรู้ KM ให้กับเจ้าหน้าที่สำนักงานอุตสาหกรรมจังหวัด เพื่อให้สามารถแนะนำแก่ผู้ประกอบการในการแจ้งข้อมูลการประกอบกิจการโรงงาน รง.8 และ รง.9 ได้ต่อไป
6. จัดทำคู่มือสำหรับประชาชน เพื่อขอรับการรับรองมาตรฐานศูนย์ราชการสะดวก (Government Easy Contact Center : GECC) ซึ่งขณะนี้ ปกอ. ได้มอบ ผช.ปกอ. และ ศทส. ดำเนินการในส่วนที่เกี่ยวข้องในเรื่องดังกล่าว และจะต้องมีการรายงานความคืบหน้าเป็นระยะต่อไป

ที่มา : https://www.thaigov.go.th/news/contents/details/66736