รัฐบาลไทย-ข่าวทำเนียบรัฐบาล-โครงการโคล้านครอบครัว สร้างอาชีพส่งเสริมเศรษฐกิจฐานราก


วันพุธที่ 29 มีนาคม 2566
29/03/2566
พิมพ์
โครงการโคล้านครอบครัว สร้างอาชีพส่งเสริมเศรษฐกิจฐานราก
วันจันทร์ที่ 20 มีนาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมเศรษฐกิจฐานราก โดยเห็นชอบโครงการโคล้านครอบครัว พร้อมกรอบวงเงิน 5,000
ล้านบาท เพื่อสร้างอาชีพสร้างรายได้ให้แก่ประชาชนผ่านกองทุนหมู่บ้านและชุมชนเมือง 79,610 กองทุน
ให้สมาชิกกองทุนขอสินเชื่อได้ครัวเรือนละไม่เกิน 50,000 บาท เพื่อเลี้ยงโค ครัวเรือนละ 2 ตัว
ในอัตราดอกเบี้ยร้อยละ 0 ต่อปี ระยะเวลาชำระคืนภายใน 4 ปี โดยต้นปีที่ 3 ชำระคืนร้อยละ 50
ของวงเงินที่กู้ยืม ทั้งนี้ กองทุนหมู่บ้านและชุมชนเมืองต้องนำหลักฐานการขอสินเชื่อจากสมาชิกไปประกอบการเบิกเงินกู้จาก ธ.ก.ส.
โดยยื่นคำขอกู้และทำนิติกรรมสัญญากับสถาบันการเงินให้แล้วเสร็จภายในระยะเวลา 6 เดือน
หรือภายในกรอบวงเงิน 5,000 ล้านบาท แล้วแต่อย่างใดอย่างหนึ่งถึงกำหนดก่อน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/66721