รัฐบาลไทย-ข่าวทำเนียบรัฐบาล-อัปเดต! การพัฒนาระบบ Ease of Traveling เดินหน้าสู่ระบบบริการนักท่องเที่ยวแบบครบวงจร


วันพุธที่ 29 มีนาคม 2566
อัปเดต! การพัฒนาระบบ Ease of Traveling เดินหน้าสู่ระบบบริการนักท่องเที่ยวแบบครบวงจร
.....
ที่ประชุม ครม. (28 มี.ค. 66) รับทราบการดำเนินการเรื่อง “ระบบการอำนวยความสะดวกแก่ผู้เดินทาง (Ease of Traveling)” ของกระทรวงการท่องเที่ยวและกีฬา ซึ่งเป็นส่วนหนึ่งของการดำเนินการตามมติครม. เมื่อ 3 ส.ค. 64 ดังนี้
.
• จัดทำแผนดำเนินการ (โร้ดแมป) ของระบบ Ease of Traveling สำหรับปี 2565-67 มุ่งพัฒนาให้เป็นแพลตฟอร์มกลางอำนวยความสะดวกแก่นักท่องเที่ยวแบบครบวงจร
• ปี 65 เชื่อมโยง Entry Thailand กับแอปพลิเคชันของหน่วยงานรัฐ เช่น Thailand Pass, การคืนภาษีสำหรับนักท่องเที่ยว, การขอวีซ่าออนไลน์, แอปพลิเคชัน Tourist Police I Lert U เป็นต้น
• ปี 66 เชื่อมโยง Entry Thailand กับงานของหน่วยงานรัฐเพิ่มเติม เช่น การเข้าถึงข้อมูลงานเทศกาลและงานประเพณีของประเทศไทย, การค้นหาข้อมูลพิพิธภัณฑ์และอุทยานประวัติศาสตร์, การรายงานสถานการณ์สาธารณภัยประจำวัน, ระบบการจองที่พักในอุทยานแห่งชาติ เป็นต้น
.
นอกจากนี้ ระบบ Ease of Traveling จะดำเนินการวิเคราะห์ความพึงพอใจ พฤติกรรม และความต้องการของนักท่องเที่ยว โดยจะนำข้อมูลดังกล่าว มากำหนดทิศทางและคาดการณ์ด้านการท่องเที่ยวในอนาคตเพื่อจัดทำโร้ดแมปในปีต่อ ๆ ไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66733