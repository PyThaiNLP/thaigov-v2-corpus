รัฐบาลไทย-ข่าวทำเนียบรัฐบาล-ทปษ.รมว.อว. ชู วชช.แพร่ สร้างชุมชนแห่งภูมิปัญญา พร้อมพัฒนาคนเพื่อเป็นรากฐานของการพัฒนาประเทศ


วันพุธที่ 29 มีนาคม 2566
ทปษ.รมว.อว. ชู วชช.แพร่ สร้างชุมชนแห่งภูมิปัญญา พร้อมพัฒนาคนเพื่อเป็นรากฐานของการพัฒนาประเทศ
ทปษ.รมว.อว. ชู วชช.แพร่ สร้างชุมชนแห่งภูมิปัญญา พร้อมพัฒนาคนเพื่อเป็นรากฐานของการพัฒนาประเทศ
เมื่อวันที่ 20 กุมภาพันธ์ 2566 นายสัมพันธ์ เย็นสำราญ ที่ปรึกษารัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) ได้ลงพื้นที่ตรวจเยี่ยม วชช. แพร่ ตำบลน้ำชำ อำเภอเมืองแพร่ จังหวัดแพร่ โดยมี นางสุมามาลย์ วิวรรธนดิฐกุล ประธานสภาวิทยาลัยชุมชนแพร่ ดร.ประทีป บินชัย ผู้อำนวยการวิทยาลัยชุมชนแพร่ และคณะผู้บริหารให้การต้อนรับ ในโอกาสนี้ ทปษ.รมว.อว.ได้รับฟังผลการดำเนินงานของทางวิทยาลัย ไม่ว่าจะเป็น โครงการ U2T ทั้งในเฟส 1 และ เฟส 2 โครงการ Phrae Rich ที่ได้นำสินค้าและผลิตภัณฑ์ที่เป็นภูมิปัญญาท้องถิ่น มาทำการตลาดเพิ่มมูลค่าทั้งในและต่างประเทศ
นอกจากนั้นในช่วงบ่าย ที่ปรึกษารัฐมนตรี อว. และคณะ ได้ลงพื้นที่โครงการวิจัย ที่ได้ดำเนินการมาอย่างต่อเนื่องจนประสบความสำเร็จ คือ
1.โครงการวิจัย การพัฒนาประสิทธิภาพการย้อมผ้าหม้อห้อมจังหวัดแพร่โดยใช้วิทยาการสมัยใหม่ ณ ชุมชนทุ่งโฮ้ง อำเภอเมืองแพร่ จังหวัดแพร่ โดย อาจารย์มนัส จันทร์พวง และนายภาสกร แสงด้วง ข้ามสาม เจ้าของแบรนด์ NAT CRAFT
2. โครงการวิจัย การสร้างมูลค่าเพิ่มผลิตภัณฑ์ไม้สักเพื่อผู้สูงอายุตามแนวคิดเศรษฐกิจสร้างสรรค์ ณ ศูนย์การเรียนรู้ไม้สัก วิทยาลัยชุมชนแพร่ อำเภอสูงเม่น จังหวัดแพร่ โดย อาจารย์พงศธร กันทะวงค์
3. โรงเรือนแพะอัจฉริยะ  และโรงเรือนชันรงอัจฉริยะ ซึ่งเป็นโครงการวิจัยและเป็นหลักสูตรฝึกอบรมร่วมกับ มรภ.ยะลา เกี่ยวกับการเลี้ยงแพะ และการทำการเกษตร
ซึ่งในงานที่ ทปษ.รมว.อว. ได้กล่าวชื่นชมการทำงานของ วชช. และให้แนวทางในดำเนินงานกับชุมชน ว่า ถึงแม้ว่า วชช.จะเป็นโอกาสทางการศึกษาและแหล่งเรียนรู้ตลอดชีวิตของชุมชน แต่ก็ต้องทำให้ถึงที่สุด ไม่ใช่เพียงแค่เติมเต็มอย่างเดียว แต่ควรต่อยอดให้กับชุมชนด้วย ทั้งนี้ ได้แนะนำเพิ่มเติมในส่วนของแนวทางการพัฒนางานวิจัยไปสู่ชุมชน และการพัฒนาเชิงพาณิชย์ โดยเฉพาะเรื่องจดสิทธิบัตร และอนุสิทธิบัตร

ที่มา : https://www.thaigov.go.th/news/contents/details/66708