รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 1/2566


วันพุธที่ 29 มีนาคม 2566
รองปลัดกระทรวงเกษตรและสหกรณ์เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 1/2566
รองปลัดกระทรวงเกษตรและสหกรณ์เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 1/2566
วันพุธที่ 29 มีนาคม 2566 เวลา 13.30 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 1/2566 โดยมีนายแพทย์โอภาส การย์กวินพงศ์ ปลัดกระทรวงสาธารณสุข เป็นประธานฯ ณ ห้องประชุมชัยนารถนเรนทร อาคาร ชั้น 2 อาคาร 1 สำนักงานปลัดกระทรวงสาธารณสุข
การประชุมดังกล่าว เพื่อรับทราบความก้าวหน้าการขับเคลื่อนการดำเนินงานโครงการสนับสนุนการดำเนินงานควบคุมการบริโภคผลิตภัณฑ์ยาสูบและเครื่องดื่มแอลกอฮอล์ ระดับเขตและจังหวัด รับทราบผลการดำเนินงานของคณะอนุกรรมการในคณะกรรมการควบคุมผลิตภัณฑ์ยาสูบแห่งชาติด้านติดตาม ประเมินผล และตรวจสอบการดำเนินงานควบคุมผลิตภัณฑ์ยาสูบ, ด้านบำบัดรักษา และฟื้นฟูผู้เสพติดผลิตภัณฑ์ยาสูบ, ด้านกฎหมาย และด้านการเร่งรัดติดตามการดำเนินคดีการกระทำความผิดตามพระราชบัญญัติควบคุมผลิตภัณฑ์ยาสูบ พ.ศ.2560 และร่วมพิจารณายุทธศาสตร์ป้องกัน และควบคุมการแพร่ระบาดบุหรี่ไฟฟ้าในประเทศไทย, การดำเนินการแก้ไข ปรับปรุงประกาศกระทรวงสาธารณสุข เรื่อง หลักเกณฑ์ วิธีการ และเงื่อนไขเกี่ยวกับหีบห่อผลิตภัณฑ์ยาสูบประเภทยาเส้นหรือยาเส้นปรุง พ.ศ. 2562 และแนวทางการปฏิบัติตามมาตรา 5.3 ว่าด้วยการป้องกันการแทรกแซงนโยบายการควบคุมยาสูบของรัฐ โดยอุตสาหกรรมยาสูบของกรอบอนุสัญญาว่าด้วยการควบคุมยาสูบ องค์การอนามัยโลกสำหรับส่วนราชการ

ที่มา : https://www.thaigov.go.th/news/contents/details/66746