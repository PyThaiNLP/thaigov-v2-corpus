รัฐบาลไทย-ข่าวทำเนียบรัฐบาล-การประชุม MUC - AOT Management Exchange 2023 ณ ท่าอากาศยานมิวนิก สหพันธ์สาธารณรัฐเยอรมนี


วันศุกร์ที่ 3 มีนาคม 2566
การประชุม MUC - AOT Management Exchange 2023 ณ ท่าอากาศยานมิวนิก สหพันธ์สาธารณรัฐเยอรมนี
...
การประชุม MUC - AOT Management Exchange 2023 ณ ท่าอากาศยานมิวนิก สหพันธ์สาธารณรัฐเยอรมนี
นายนิตินัย ศิริสมรรถการ กรรมการผู้อำนวยการใหญ่ บริษัท ท่าอากาศยานไทย จำกัด (มหาชน) (AOT) กระทรวงคมนาคม นายกิตติพจน์ เวณุนันทน์ รองกรรมการผู้อำนวยการใหญ่ (สายงานเทคโนโลยีดิจิทัลและการสื่อสาร) และนางศรัญญา บุณยวัทน์ ผู้อำนวยการสำนักกิจการต่างประเทศ พร้อมคณะผู้แทน AOT ได้เดินทางไปเข้าร่วมประชุม MUC - AOT Management Exchange 2023 ณ ท่าอากาศยานมิวนิก สหพันธ์สาธารณรัฐเยอรมนี ระหว่างวันที่ 27 กุมภาพันธ์ - 3 มีนาคม 2566 โดยผู้บริหาร AOT ได้พบปะหารือร่วมกับ Mr.Jost Lammers ตำแหน่ง President and CEO of Munich Airport (MUC) เกี่ยวกับการดำเนินงานของ MUC และ AOT ภายหลังสถานการณ์ Covid-19 คลี่คลาย และโครงการความร่วมมือระหว่าง MUC และ AOT ในอนาคต พร้อมกันนี้คณะผู้แทน AOT ได้เข้าประชุมร่วมกับผู้แทน MUC เพื่อแลกเปลี่ยนความรู้และประสบการณ์ ในหัวข้อ Cyber Security, Digital Strategy และ Airport Service Quality / Service Excellence ตลอดจนเยี่ยมชมอาคารผู้โดยสารเพื่อดูการนำเทคโนโลยีดิจิทัลและ Biometrics มาใช้ในการให้บริการผู้โดยสาร รวมถึง Hub Operation Center ซึ่งมีผู้แทนจากทุกส่วนงานที่เกี่ยวข้องกับการปฏิบัติการในเขตลานจอดมาปฏิบัติงานในสถานที่เดียวกันเพื่อเพิ่มประสิทธิภาพในการสื่อสารและเสริมสร้างขีดความสามารถในการเป็นศูนย์กลางการบิน
ทั้งนี้ การประชุมดังกล่าวเป็นไปตามบันทึกข้อตกลงความร่วมมือระหว่างท่าอากาศยาน (Sister Airport Agreement (SAA)) ที่กำหนดให้มีการประชุมแลกเปลี่ยนความรู้และประสบการณ์ในระดับผู้บริหาร (Management Exchange) ซึ่งเป็นกิจกรรมที่ได้ดำเนินการร่วมกันเป็นประจำ โดยมีวัตถุประสงค์เพื่อให้ผู้บริหารทั้งสองฝ่ายได้ประชุมแลกเปลี่ยนข้อมูลและเรียนรู้แนวทางปฏิบัติที่ดีที่สุดในหัวข้อที่สนใจร่วมกันซึ่งจะเป็นประโยชน์ต่อการบริหารจัดการ
ท่าอากาศยานในอนาคตต่อไป

ที่มา : https://www.thaigov.go.th/news/contents/details/65707