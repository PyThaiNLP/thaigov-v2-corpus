รัฐบาลไทย-ข่าวทำเนียบรัฐบาล-ผู้ตรวจฯ ภาสกร ลงพื้นที่ขอนแก่น ตรวจราชการรอบที่ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน


วันศุกร์ที่ 3 มีนาคม 2566
03/03/2566
พิมพ์
ผู้ตรวจฯ ภาสกร ลงพื้นที่ขอนแก่น ตรวจราชการรอบที่ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน
ผู้ตรวจราชการกระทรวงอุตสาหกรรม ลงพื้นที่ขอนแก่น ตรวจราชการรอบที่ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน
เมื่อวันที่ 1 มีนาคม 2566 เวลา 14.00 น. นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม ลงพื้นที่ตรวจติดตามงานเขตตรวจราชการที่ 12 ภาคตะวันออกเฉียงเหนือตอนกลาง จังหวัดขอนแก่น เพื่อประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2566 ณ ห้องประชุมสำนักงานอุตสาหกรรมจังหวัด โดยมีนางศิริพรรณ อันชื่น อุตสาหกรรมจังหวัดขอนแก่น และเจ้าหน้าที่เข้าร่วม โดยอุตสาหกรรมจังหวัดได้รายงานผลการดำเนินงานปัญหาอุปสรรค การตรวจกำกับโรงงาน/เหมืองแร่ การใช้น้ำขุมเหมือง สถานการณ์ลักลอบเผาอ้อย การส่งเสริมอาชีพดูแลชุมชนรอบโรงงาน นอกจากนี้ยังได้พบปะและหารือเครือข่ายภาคเอกชน ภาคประชาชนในพื้นที่ อาทิ สภาอุตสาหกรรม สภาหอการค้า ผู้จัดการ SMEs Bank เขต11/สาขาชุมแพ เขตส่งเสริมอ้อยฯขอนแก่น เครือข่ายอุตสาหกรรมรักษ์สิ่งแวดล้อม และผู้แทน คพอ. เกี่ยวกับทิศทางการพัฒนาเศรษฐกิจอุตสาหกรรมของจังหวัดที่เน้นวิศวกรรมราง โซนนิ่งอุตสาหกรรม งานวิจัยและนวัตกรรมอาหารในอนาคต ในการนี้ได้ให้ข้อแนะนำในการส่งเสริมและพัฒนาอุตสาหกรรม นำนโยบายท่านปลัดกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน ขับเคลื่อนสู่เป้าหมาย ภายใต้หลักการ "อุตสาหกรรมดี ชุมชนดี หน่วยงานดี" สู่ความสำเร็จ 4 มิติ (ความสำเร็จทางธุรกิจ การประกอบกิจการไม่สร้างผลกระทบชุมชน การดูแลสิ่งแวดล้อมตอบโจทย์ประชาคมโลก และการกระจายรายได้สร้างอาชีพ) การจัดงานอุตสาหกรรมแฟร์ระดับภาค ทั้งนี้ ได้รับความร่วมมือจากอุตสาหกรรมจังหวัดขอนแก่น นางศิริพรรณ อันชื่น อุตสาหกรรมจังหวัดขอนแก่น และคณะหน่วยงานร่วมภาครัฐและเอกชนเป็นอย่างดี

ที่มา : https://www.thaigov.go.th/news/contents/details/65701