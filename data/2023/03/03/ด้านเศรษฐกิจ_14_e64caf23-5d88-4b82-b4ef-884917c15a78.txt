รัฐบาลไทย-ข่าวทำเนียบรัฐบาล-ท่าอากาศยานสุวรรณภูมิ ดำเนินการปิดพื้นที่จุดตรวจค้นผู้โดยสารขาออกระหว่างประเทศโซน 3 บางส่วนชั่วคราว ระหว่างวันที่ 1 - 29 มีนาคม 2566 เพื่อติดตั้งระบบส่งคืนถาดใส่สัมภาระอัตโนมัติ


วันพฤหัสบดีที่ 2 มีนาคม 2566
ท่าอากาศยานสุวรรณภูมิ ดำเนินการปิดพื้นที่จุดตรวจค้นผู้โดยสารขาออกระหว่างประเทศโซน 3 บางส่วนชั่วคราว ระหว่างวันที่ 1 - 29 มีนาคม 2566 เพื่อติดตั้งระบบส่งคืนถาดใส่สัมภาระอัตโนมัติ
...
ท่าอากาศยานสุวรรณภูมิ บริษัท ท่าอากาศยานไทย จำกัด (มหาชน) (ทอท.) กระทรวงคมนาคม ได้ดำเนินการปิดพื้นที่จุดตรวจค้นผู้โดยสารขาออกระหว่างประเทศ โซน 3 บางส่วนชั่วคราว (ด้านทิศตะวันตก) ระหว่างวันที่ 1 - 29 มีนาคม 2566 เพื่อติดตั้งระบบส่งคืนถาดใส่สัมภาระอัตโนมัติ (Automatic Return Tray System หรือ ARTS)
โดยในช่วงที่ปิดปรับปรุงนี้ ผู้โดยสารสามารถใช้บริการที่จุดตรวจค้นฯ โซน 2 (บริเวณเคาน์เตอร์เช็กอิน Row J และ M) จุดตรวจค้นฯ โซน 3 ด้านทิศตะวันออก (บริเวณเคาน์เตอร์เช็กอิน Row S) และท่าอากาศยานสุวรรณภูมิได้เพิ่มช่องทางตรวจค้นสำหรับผู้โดยสารทั่วไปที่จุดตรวจค้นฯ โซน 1 (บริเวณเคาน์เตอร์เช็กอิน Row A)
ทั้งนี้ ท่าอากาศยานสุวรรณภูมิ ได้จัดให้มีเจ้าหน้าที่คอยอำนวยความสะดวกและให้คำแนะนำการใช้บริการให้เป็นไปด้วยความสะดวกและรวดเร็ว โดยการติดตั้งระบบ ARTS นี้ เมื่อดำเนินการแล้วเสร็จ จะเพิ่มประสิทธิภาพในการให้บริการตรวจค้นผู้โดยสารและสัมภาระให้ได้รับความสะดวก และรวดเร็วยิ่งขึ้น
ท่าอากาศยานสุวรรณภูมิ ขออภัยในความไม่สะดวกในช่วงเวลาที่ต้องทำการปิดพื้นที่จุดตรวจค้นบางส่วนชั่วคราว เพื่อดำเนินการดังกล่าว และขอความร่วมมือผู้โดยสารที่จะเดินทางเที่ยวบินขาออกระหว่างประเทศควรเผื่อเวลาก่อนการเดินทางประมาณ 3 ชั่วโมง
สามารถสอบถามข้อมูลเพิ่มเติมได้ที่ AOT Contact Center หมายเลขโทรศัพท์ 1722 ตลอด 24 ชั่วโมง

ที่มา : https://www.thaigov.go.th/news/contents/details/65660