รัฐบาลไทย-ข่าวทำเนียบรัฐบาล-MDES Town Hall Meeting สัมมนาเพิ่มประสิทธิภาพการขับเคลื่อนงานตามภารกิจ


วันศุกร์ที่ 3 มีนาคม 2566
MDES Town Hall Meeting สัมมนาเพิ่มประสิทธิภาพการขับเคลื่อนงานตามภารกิจ
MDES Town Hall Meeting สัมมนาเพิ่มประสิทธิภาพการขับเคลื่อนงานตามภารกิจ
วานนี้ (2 มี.ค. 66) ศ.พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการสัมมนาเชิงปฏิบัติการเพื่อเพิ่มประสิทธิภาพการขับเคลื่อนงานตามภารกิจ กระทรวงดิจิทัลเพื่อเศรษฐกิจและสังคม “MDES Town Hall Meeting “ พร้อมด้วยคณะผู้บริหาร ข้าราชการ และเจ้าหน้าที่เข้าร่วม โดยในงานสัมมนาได้มีการชี้แจงแนวทางและเป้าหมายสำคัญของการดำเนินงานตามภารกิจของสำนักงานปลัดกระทรวงดิจิทัลเพื่อเศรษฐกิจและสังคม เพื่อเพิ่มประสิทธิภาพการปฏิบัติราชการ รวมถึงมีการระดมความคิดเห็นและแลกเปลี่ยนประสบการณ์เกี่ยวกับการวางแผนการดำเนินงาน รวมถึงปัญหาและอุปสรรคด้วย ณ ห้องวายุภักษ์ ชั้น 4 โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์
_______________

ที่มา : https://www.thaigov.go.th/news/contents/details/65706