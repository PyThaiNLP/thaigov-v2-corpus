รัฐบาลไทย-ข่าวทำเนียบรัฐบาล-​นายกรัฐมนตรีตรวจเยี่ยมสภาพเจดีย์ชัยมงคลเพื่อเตรียมการบูรณะ พร้อมสักการะสิ่งศักดิ์สิทธิ์วัดใหญ่ชัยมงคล เพื่อความเป็นสิริมงคล ในการลงพื้นที่ปฏิบัติราชการ จ.พระนครศรีอยุธยา


วันศุกร์ที่ 3 มีนาคม 2566
03/03/2566
พิมพ์
​นายกรัฐมนตรีตรวจเยี่ยมสภาพเจดีย์ชัยมงคลเพื่อเตรียมการบูรณะ พร้อมสักการะสิ่งศักดิ์สิทธิ์วัดใหญ่ชัยมงคล เพื่อความเป็นสิริมงคล ในการลงพื้นที่ปฏิบัติราชการ จ.พระนครศรีอยุธยา
​นายกรัฐมนตรีตรวจเยี่ยมสภาพเจดีย์ชัยมงคลเพื่อเตรียมการบูรณะ พร้อมสักการะสิ่งศักดิ์สิทธิ์วัดใหญ่ชัยมงคล เพื่อความเป็นสิริมงคล ในการลงพื้นที่ปฏิบัติราชการ จ.พระนครศรีอยุธยา
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรีเปิดเผยว่า วันนี้ (3 มีนาคม 2566) เวลา 10.10 น. ณ วัดใหญ่ชัยมงคล ตำบลคลองสวนพลู อำเภอพระนครศรีอยุธยา จังหวัดพระนครศรีอยุธยา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม สักการะพระพุทธชัยมงคลและนมัสการพระครูสิริชัยมงคล ชยธมโม เจ้าอาวาสวัดใหญ่ชัยมงคล ในอุโบสถ เพื่อความเป็นสิริมงคลในการลงพื้นที่ปฏิบัติราชการจังหวัดพระนครศรีอยุธยา โดยมีพลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายธนกร วังบุญคงชนะ รัฐมนตรีประจำสำนักนายกรัฐมนตรี และนายพีระพันธุ์ สาลีรัฐวิภาค เลขาธิการนายกรัฐมนตรี เข้าร่วมด้วย
โอกาสนี้ นายกรัฐมนตรีเข้ากราบสักการะพระประธานและนมัสการพระครูสิริชัยมงคล ชยธมฺโม เจ้าอาวาสวัดใหญ่ชัยมงคล ถวายชุดไทยธรรมและผ้าไตร ณ อุโบสถ พร้อมกรวดน้ำรับพรจากเจ้าอาวาสวัดใหญ่ชัยมงคล จากนั้นนายกรัฐมนตรีได้ถวายผ้าห่มพระพุทธรูปและผ้าห่มพระเจดีย์ เพื่อสักการะพระเจดีย์ชัยมงคลและสักการะพระพุทธรูปปางไสยาสน์ ต่อด้วยเข้าสักการะพระบรมราชานุสาวรีย์สมเด็จพระนเรศวรมหาราช พร้อมถวายมาลา ถวายดาบและถวายไก่กับช้างคู่เพื่อความเป็นสิริมงคลในการตรวจราชการที่จังหวัดพระนครศรีอยุธยา
ทั้งนี้ นายกรัฐมนตรีได้ร่วมถ่ายภาพกับประชาชนในพื้นที่ รวมทั้งนักท่องเที่ยวชาวไทยและชาวต่างชาติด้วยบรรยากาศที่อบอุ่นและเป็นกันเอง พร้อมกล่าวขอบคุณประชาชนชาวอยุธยาทุกคนที่มาให้การต้อนรับด้วยความอบอุ่น การทำบุญไหว้พระเป็นการสร้างบุญกุศลและสร้างความเป็นสิริมงคลให้กับตนเองและผู้อื่น ขอให้ประชาชนมีความสุขและช่วยกันปกปักรักษาชาติ ศาสนา พระมหากษัตริย์เหมือนอย่างประวัติศาสตร์ชาติไทยในอดีตของเรา

ที่มา : https://www.thaigov.go.th/news/contents/details/65698