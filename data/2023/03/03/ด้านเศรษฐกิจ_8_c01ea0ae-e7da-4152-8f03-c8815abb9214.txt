รัฐบาลไทย-ข่าวทำเนียบรัฐบาล-ผช.ปกอ.ณิรดา ติวเข้ม สอจ. จัดทำแผนบริหารจัดการความเสี่ยงการทุจริต ประจำปี 2566


วันพฤหัสบดีที่ 2 มีนาคม 2566
02/03/2566
พิมพ์
ผช.ปกอ.ณิรดา ติวเข้ม สอจ. จัดทำแผนบริหารจัดการความเสี่ยงการทุจริต ประจำปี 2566
ผู้ช่วยปลัดกระทรวงอุตสาหกรรม ติวเข้ม สอจ. จัดทำแผนบริหารจัดการความเสี่ยงการทุจริต ประจำปี 2566
เมื่อวันที่ 1 มีนาคม 2566 นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เป็นประธานเปิดโครงการสัมมนาเชิงปฏิบัติการ “การจัดทำแผนบริหารจัดการความเสี่ยงการทุจริต ประจำปีงบประมาณ พ.ศ. 2566 สำนักงานปลัดกระทรวงอุตสาหกรรม” จัดโดย ศูนย์ปฏิบัติการต่อต้านการทุจริต กระทรวงอุตสาหกรรม โดยมี นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต ให้การต้อนรับ พร้อมกล่าวรายงาน
สำหรับการสัมมนาฯ ดังกล่าว มีวัตถุประสงค์ เพื่อให้การจัดทำแผนบริหารจัดการความเสี่ยงการทุจริต ประจำปีงบประมาณ พ.ศ. 2566 ของสำนักงานปลัดกระทรวงอุตสาหกรรม เป็นไปอย่างมีประสิทธิภาพ และสามารถนำไปใช้เป็นแนวทางในการป้องกันการทุจริตภายในองค์กรได้อย่างมีประสิทธิผล ตามแนวทางขับเคลื่อนแผนแม่บทภายใต้ยุทธศาสตร์ชาติ และตามเจตนารมณ์นโยบาย No Gift Policy ศูนย์ปฏิบัติการต่อต้านการทุจริต จึงจัดโครงการสัมมนาเชิงปฏิบัติการ “การจัดทำแผนบริหารจัดการความเสี่ยงการทุจริต ประจำปีงบประมาณ พ.ศ. 2566 สำนักงานปลัดกระทรวงอุตสาหกรรม” ขึ้น เพื่อดำเนินการร่วมกันในการถอดบทเรียน คิดวิเคราะห์ ประเมินเหตุการณ์ความเสี่ยง และระดับของความเสี่ยงกระบวนงานที่เกี่ยวข้องกับการพิจารณาอนุมัติ อนุญาต เพื่อนำมาจัดทำแผนบริหารจัดการความเสี่ยงการทุจริต และพัฒนาการให้บริการ อย่างโปร่งใส เป็นธรรม มีประสิทธิภาพ และสร้างความเชื่อมั่นให้กับประชาชนหรือผู้ประกอบการต่อไป โดยมี ข้าราชการ และเจ้าหน้าที่ ผู้แทนสำนักงานอุตสาหกรรมจังหวัด 36 จังหวัดกลุ่มเป้าหมายในการดำเนินโครงการฯ เข้าร่วม ณ โรงแรมแบงค็อกมิดทาวน์ กรุงเทพมหานคร

ที่มา : https://www.thaigov.go.th/news/contents/details/65640