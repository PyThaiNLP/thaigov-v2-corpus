รัฐบาลไทย-ข่าวทำเนียบรัฐบาล-ผู้ตรวจสมพลฯ ลงพื้นที่สุรินทร์ ร่วมตรวจบูรณาการกับสำนักนายกฯ ประเด็น การส่งเสริมการท่องเที่ยวเชิงสร้างสรรค์และวัฒนธรรม และการพัฒนาศักยภาพคนตลอดช่วงชีว


วันศุกร์ที่ 3 มีนาคม 2566
03/03/2566
พิมพ์
ผู้ตรวจสมพลฯ ลงพื้นที่สุรินทร์ ร่วมตรวจบูรณาการกับสำนักนายกฯ ประเด็น การส่งเสริมการท่องเที่ยวเชิงสร้างสรรค์และวัฒนธรรม และการพัฒนาศักยภาพคนตลอดช่วงชีว
ผู้ตรวจราชการกระทรวงอุตสาหกรรม ลงพื้นที่สุรินทร์ ร่วมตรวจบูรณาการกับสำนักนายกฯ ประเด็น การส่งเสริมการท่องเที่ยวเชิงสร้างสรรค์และวัฒนธรรม และการพัฒนาศักยภาพคนตลอดช่วงชีวิต
เมื่อวันที่ 2 มีนาคม 2566 เวลา 09.00 น. นายสมพล โนดไธสง ผู้ตรวจราชการกระทรวงอุตสาหกรรม ร่วมการตรวจราชการแบบบูรณาการ พื้นที่เขตตรวจราชการที่ 13 ประจำปีงบประมาณ พ.ศ. 2566 รอบที่ 1 ณ ห้องประชุมข้าวสารหอม ศาลากลางจังหวัดสุรินทร์ โดยมีนายสุวิทย์ วิจิตรโสภา ผู้ตรวจราชการสำนักนายกรัฐมนตรี เป็นประธาน พร้อมด้วย ผู้ตรวจราชการกระทรวงศึกษาธิการ (นางสุปราณี นฤนาทนโรดม) ผู้ตรวจราชการกระทรวงการพัฒนาสังคมและความมั่นคงของมนุษย์ (นางอภิญญา ชมภูมาศ) ผู้ตรวจราชการกระทรวงมหาดไทย (นายสมภพ สมิตะสิริ) ผู้ตรวจราชการกระทรวงคมนาคม (นายสมชาย สุมนัสขจรกุล) ผู้ตรวจราชการกระทรวงแรงงาน (นางต้องใจ สุทัศน์ ณ อยุธยา) ผู้ตรวจราชการกระทรวงวัฒนธรรม (นายกฤษฎา คงคะจันทร์)
โดยประเด็นในการตรวจบูรณาการในปีนี้ คือ การส่งเสริมการท่องเที่ยวเชิงสร้างสรรค์และวัฒนธรรม และการพัฒนาศักยภาพคนตลอดช่วงชีวิต หน่วยรับตรวจ คือ จังหวัดสุรินทร์ ซึ่งมีหัวหน้าส่วนราชการในจังหวัด ร่วมเข้ารับการตรวจและชี้แจงข้อมูลผลการดำเนินงานในส่วนที่เกี่ยวข้อง
ทั้งนี้ ผู้ตรวจสมพลฯ ได้ให้ข้อคิดเห็นในส่วนของการเชื่อมโยงและรองรับการท่องเที่ยวในจังหวัด ซึ่งทาง กระทรวงอุตสาหกรรมได้มีมาตรฐานต่าง ๆ โดยเฉพาะ มอก.เอส เพื่อรองรับสินค้าและบริการของวิสาหกิจขนาดกลางและขนาดย่อม เพื่อยกระดับผลิตภัณฑ์และรองรับความต้องการของนักท่องเที่ยว

ที่มา : https://www.thaigov.go.th/news/contents/details/65694