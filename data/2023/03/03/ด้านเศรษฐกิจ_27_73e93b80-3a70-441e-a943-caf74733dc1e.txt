รัฐบาลไทย-ข่าวทำเนียบรัฐบาล-หน.ผู้ตรวจ ก.อุตฯ ร่วมประชุมชี้แจงหน่วยงานเครือข่าย จ. พะเยา เพื่อขับเคลื่อนนโยบายสำคัญของรัฐบาลและกระทรวงอุตสาหกรรม


วันศุกร์ที่ 3 มีนาคม 2566
03/03/2566
พิมพ์
หน.ผู้ตรวจ ก.อุตฯ ร่วมประชุมชี้แจงหน่วยงานเครือข่าย จ. พะเยา เพื่อขับเคลื่อนนโยบายสำคัญของรัฐบาลและกระทรวงอุตสาหกรรม
หัวหน้าผุ้ตรวจราชการกระทรวงอุตสาหกรรม ร่วมประชุมชี้แจงหน่วยงานเครือข่าย จ. พะเยา เพื่อขับเคลื่อนนโยบายสำคัญของรัฐบาล และกระทรวงอุตสาหกรรม สู่การขับเคลื่อนอุตสาหกรรมวิถีใหม่ใน 4 มิติ อย่างสมดุลและยั่งยืน
เมื่อวันที่ 2 มีนาคม 2566 เวลา 11.00 น. ณ ห้องประชุมสำนักงานอุตสาหกรรมจังหวัดพะเยา นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ร่วมประชุมชี้แจงหน่วยงานเครือข่าย จ. พะเยา ชี้แจงการขับเคลื่อนนโยบายสำคัญของรัฐบาล และกระทรวงอุตสาหกรรม สู่การขับเคลื่อนอุตสาหกรรมวิถีใหม่ใน 4 มิติ อย่างสมดุลและยั่งยืน สร้างการประกอบกิจการ โรงงานวิถีใหม่ภายใต้แนวคิด “ปั้นอุตสาหกรรมคู่ชุมชน” ตามนโยบายปลัดกระทรวงอุตสาหกรรม และรับฟังแนวทางการดำเนินงานและความร่วมมือในการ บูรณาการการทำงานระหว่างหน่วยงานในพื้นที่ ปัญหาอุปสรรค ข้อเสนอแนะจากหน่วยงานสังกัดกระทรวงอุตสาหกรรม ได้แก่ ผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาพะเยา (นายนพรัตน์ ชาญวนังกูร) และภาคเอกชน ผู้แทนสภาอุตสาหกรรมจังหวัดพะเยา (นายคมน์ มีสี) พร้อมร่วมหารือในหัวข้อการดำเนินงานของภาคอุตสาหกรรมในพื้นที่ โดยเน้นสร้างความร่วมมือของภาคีเครือข่ายภาคเอกชนในจังหวัดพะเยา บูรณาการร่วมกันเพื่อก่อให้เกิดการขับเคลื่อนตามนโยบาย MIND อย่างเป็นรูปธรรม เสริมสร้างศักยภาพการประกอบกิจการให้มีความเข้มแข็ง สามารถเข้าถึงแหล่งเงินทุนในระดับวงเงินที่สูงขึ้น ควบคู่ไปกับการอำนวยความสะดวก และจัดทำโครงการพัฒนาอุตสาหกรรมในด้านต่าง ๆ ให้ตอบสนองต่อความต้องการของผู้ประกอบการในพื้นที่ ลดการสร้างปัญหาสิ่งแวดล้อม สร้างความร่วมมือระหว่างโรงงานและชุมชนโดยรอบโรงงานให้อยู่ร่วมกันได้ ซึ่งจะนำไปสู่ผลสัมฤทธิ์ในการอยู่ร่วมกันระหว่างภาคอุตสาหกรรมของจังหวัดพะเยากับชุมชนโดยรอบโรงงานได้อย่างยั่งยืนต่อไป

ที่มา : https://www.thaigov.go.th/news/contents/details/65691