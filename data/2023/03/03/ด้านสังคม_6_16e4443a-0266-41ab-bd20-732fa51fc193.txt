รัฐบาลไทย-ข่าวทำเนียบรัฐบาล-ประชุมการตรวจราชการแบบบูรณาการของผู้ตรวจราชการประจำปีงบประมาณ พ.ศ. 2566 รอบที่ 1


วันศุกร์ที่ 3 มีนาคม 2566
ประชุมการตรวจราชการแบบบูรณาการของผู้ตรวจราชการประจำปีงบประมาณ พ.ศ. 2566 รอบที่ 1
ประชุมการตรวจราชการแบบบูรณาการของผู้ตรวจราชการประจำปีงบประมาณ พ.ศ. 2566 รอบที่ 1
วันนี้ (3 มีค. 66) - นางสาวสุกันยาณี ยะวิญชาญ หัวหน้าผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) เข้าร่วมประชุมการตรวจราชการแบบบูรณาการของผู้ตรวจราชการประจำปีงบประมาณ พ.ศ. 2566 รอบที่ 1 ร่วมกับ นางชื่นชีวัน ลิมป์ธีระกุล ผู้ตรวจราชการสำนักนายกรัฐมนตรี เขตตรวจราชการที่ 8 พร้อมด้วยคณะผู้ตรวจราชการกระทรวงฯ และหัวหน้าส่วนราชการที่เกี่ยวข้องของจังหวัดชลบุรีโดยเป็นการประชุมเพื่อติดตามแผนงานและโครงการ ดังนี้
1. การขับเคลื่อนประเด็นนโยบายสำคัญของรัฐบาล (Issue) ได้แก่ การท่องเที่ยวและการพัฒนาศักยภาพคนตลอดช่วงชีวิต
2. การตรวจราชการตามมาตรา55 แห่งพระราชกฤษฎีกาว่าด้วยการบริหารงานเชิงพื้นที่ แบบบูรณาการ พ.ศ. 2565 และ การตรวจติดตามงานอื่น ๆ ตามที่คณะรัฐมนตรี นายกรัฐมนตรี รองนายกรัฐมนตรี รัฐมนตรีประจำสำนักนายกรัฐมนตรี หรือปลัดสำนักนายกรัฐมนตรีมอบหมาย ได้แก่ การตรวจติดตามโครงการสัตว์ปลอดโรค คนปลอดภัย จากโรคพิษสุนัขบ้า ตามพระปณิธานของศาสตราจารย์ ดร. สมเด็จเจ้าฟ้าฯ กรมพระศรีสวางควัฒน วรขัตติยราชนารี, การตรวจติดตามการแก้ไขปัญหาสิ่งปลูกสร้าง ของส่วนราชการที่ใช้งบประมาณแผ่นดิน และการตรวจติดตามการควบคุมเครื่องดื่มแอลกอฮอล์ ประจำปีงบประมาณ พ.ศ.2566
____________________

ที่มา : https://www.thaigov.go.th/news/contents/details/65710