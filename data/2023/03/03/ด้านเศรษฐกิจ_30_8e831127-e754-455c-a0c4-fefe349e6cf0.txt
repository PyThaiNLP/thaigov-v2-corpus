รัฐบาลไทย-ข่าวทำเนียบรัฐบาล-หน.ผู้ตรวจ ก.อุตฯ และคณะเยี่ยม ชมสถานประกอบการขนมจีนกึ่งสำเร็จรูป ที่ใช้แรงงานและวัตถุดิบในพื้นที่ ซึ่งสอดคล้องกับนโยบาย “ปั้นอุตสาหกรรมคู่ชุมชน”


วันศุกร์ที่ 3 มีนาคม 2566
03/03/2566
พิมพ์
หน.ผู้ตรวจ ก.อุตฯ และคณะเยี่ยม ชมสถานประกอบการขนมจีนกึ่งสำเร็จรูป ที่ใช้แรงงานและวัตถุดิบในพื้นที่ ซึ่งสอดคล้องกับนโยบาย “ปั้นอุตสาหกรรมคู่ชุมชน”
หัวหน้าผู้ตรวจราชการกระทรวงอุตสาหกรรม และคณะเยี่ยม ชมสถานประกอบการขนมจีนกึ่งสำเร็จรูป ที่ใช้แรงงานและวัตถุดิบในพื้นที่ ซึ่งสอดคล้องกับนโยบาย “ปั้นอุตสาหกรรมคู่ชุมชน”
เมื่อวันที่ 2 มีนาคม 2566 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วยนายพงษ์เกษม โพธิ์แก้ว อุตสาหกรรมจังหวัดพะเยา และคณะเยี่ยมชมการดำเนินงานของ หจก.ขนมจีนยายหม่อม หมู่ 5 ตำบลสว่างอารมณ์ อำเภอดอกคำใต้ จังหวัดพะเยา ซึ่งผลิตขนมจีนเส้นสด ขนมจีนกึ่งสำเร็จรูป น้ำพริกน้ำเงี้ยว น้ำพริกแกงเขียวหวาน โดยสถานประกอบการแห่งนี้ได้เข้าร่วมโครงการกับกระทรวงอุตสาหกรรม อาทิ โครงการพัฒนาศักยภาพผู้ประกอบการเพื่อเพิ่มขีดความสามารถในการแข่งขัน (Phayao Food Valley) โครงการพัฒนา Cluster อุตสาหกรรมกลุ่มล้านนาตะวันออก สำหรับกลุ่มอุตสาหกรรมอาหารและสมุนไพร โครงการพัฒนาขีดความสามารถในการแข่งขันของเกษตรอุตสาหกรรมและขับเคลื่อนศูนย์ปฏิรูปอุตสาหกรรมเพื่อพัฒนาวิสาหกิจสู่ตลาด 4.0 (OPOAI + Mini ITC) โครงการยกระดับการประกอบการ SME ภาคเหนือตอนบน ด้วยเทคโนโลยีดิจิทัล (Digital Transformation for Upper Northern SME) โครงการพัฒนาศักยภาพผู้ประกอบการอุตสาหกรรมแปรรูปการเกษตรเพื่อเพิ่มขีดความสามารถในการแข่งขัน นอกจากนี้สถานประกอบการแห่งนี้ยังได้จ้างแรงงานในพื้นที่ และรับซื้อวัตถุดิบ (ข้าว) ในพื้นที่ ซึ่งสอดคล้องกับนโยบายของกระทรวงอุตสาหกรรม “ปั้นอุตสาหกรรมคู่ชุมชน”

ที่มา : https://www.thaigov.go.th/news/contents/details/65695