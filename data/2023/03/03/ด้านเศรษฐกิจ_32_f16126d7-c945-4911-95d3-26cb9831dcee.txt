รัฐบาลไทย-ข่าวทำเนียบรัฐบาล-ผู้ตรวจฯภาสกร ลงพื้นที่กาฬสินธุ์ ตรวจราชการรอบ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจปั้นอุตสาหกรรมคู่ชุมชน


วันศุกร์ที่ 3 มีนาคม 2566
03/03/2566
พิมพ์
ผู้ตรวจฯภาสกร ลงพื้นที่กาฬสินธุ์ ตรวจราชการรอบ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจปั้นอุตสาหกรรมคู่ชุมชน
ผู้ตรวจราชการกระทรวงอุตสาหกรรม ลงพื้นที่กาฬสินธุ์ ตรวจราชการรอบ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจปั้นอุตสาหกรรมคู่ชุมชน
เมื่อวันที่ 1 มีนาคม 2566 เวลา 09.00 น. นายภาสกร ชัยรัตน์ รองอธิบดีกรมส่งเสริมอุตสาหกรรม รักษาการในตำแหน่งผู้ตรวจราชการกระทรวงอุตสาหกรรม ลงพื้นที่ตรวจติดตามงานเขตตรวจราชการที่ 12 ภาคตะวันออกเฉียงเหนือตอนกลาง จังหวัดกาฬสินธุ์ ประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2566 ณ ห้องประชุมสำนักงานอุตสาหกรรมจังหวัด โดยมี นายวศิน ศุภพิสุทธิ์ อุตสาหกรรมจังหวัดกาฬสินธุ์ และเจ้าหน้าที่เข้าร่วม โดยอุตสาหกรรมจังหวัดได้รายงานผลการดำเนินงานปัญหาอุปสรรค การตรวจกำกับโรงงาน/เหมืองแร่ สถานการณ์อ้อยลักลอบเผา การส่งเสริมอาชีพดูแลชุมชนรอบโรงงาน นอกจากนี้ ยังได้ร่วมประชุมหารือกับเครือข่ายในพื้นที่ อาทิ สภาอุตสาหกรรม สภาหอการค้า ผู้จัดการ SMEs Bank สาขากาฬสินธุ์ เครือข่ายอุตสาหกรรมรักษ์สิ่งแวดล้อม และผู้แทนคพอ. ได้รับทราบผลการดำเนินงานปัญหาอุปสรรคการดำเนินงานพร้อมทั้งภาพรวมศักยภาพทิศทางการพัฒนาเศรษฐกิจอุตสาหกรรมของจังหวัดจากภาคเอกชน ภาคประชาชน ในการนี้ได้ให้ข้อแนะนำในการส่งเสริมและพัฒนาอุตสาหกรรม นำนโยบายท่านปลัดกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน ขับเคลื่อนสู่เป้าหมาย ภายใต้หลักการ "อุตสาหกรรมดี ชุมชนดี หน่วยงานดี" สู่ความสำเร็จ 4 มิติ (ความสำเร็จทางธุกิจ การประกอบกิจการไม่สร้างผลกระทบชุมชน การดูแลสิ่งแวดล้อมตอบโจทย์ประชาคมโลก และการกระจายรายได้สร้างอาชีพดีพร้อม ทั้งนี้ ได้รับความร่วมมือจากอุตสาหกรรมจังหวัดกาฬสินธุ์ นายวศิน ศุภพิสุทธิ์ และคณะหน่วยงานร่วมภาครัฐและเอกชนเป็นอย่างดี

ที่มา : https://www.thaigov.go.th/news/contents/details/65697