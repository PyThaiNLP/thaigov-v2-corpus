รัฐบาลไทย-ข่าวทำเนียบรัฐบาล-ปลัดฯ ดีอีเอส เปิดงานและร่วมประชุมการต่อสู้การละเมิดลิขสิทธิ์ดิจิทัลไทย


วันศุกร์ที่ 3 มีนาคม 2566
ปลัดฯ ดีอีเอส เปิดงานและร่วมประชุมการต่อสู้การละเมิดลิขสิทธิ์ดิจิทัลไทย
ปลัดฯ ดีอีเอส เปิดงานและร่วมประชุมการต่อสู้การละเมิดลิขสิทธิ์ดิจิทัลไทย
วันนี้ (3 มี.ค. 66) - ศ.พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม เป็นประธานกล่าวเปิดงาน และเข้าร่วมการประชุมเชิงปฏิบัติการ หัวข้อ การต่อสู้กับการละเมิดลิขสิทธิ์ทางดิจิทัลในประเทศไทย : การปิดกั้นเว็บไซต์ (Fighting Digital Piracy in Thailand: Website Blocking) ซึ่งจัดโดยพรีเมียร์ลีก ทรู คอร์ปอเรชั่น และสถานเอกอัครราชทูตสหราชอาณาจักรประจำประเทศไทย ในโอกาสฉลองครบรอบฤดูกาลที่ ๓๐ ของพรีเมียร์ลีก โดยการประชุมครั้งนี้มีวัตถุประสงค์เพื่อสร้างความตระหนักรู้ในเรื่องความร่วมมือด้านการป้องกันการละเมิดลิขสิทธิ์ในยุคดิจิทัล ซึ่งรัฐบาลไทยให้การสนับสนุนแก่พรีเมียร์ลีก และทรูวิชั่นส์มาโดยตลอด รวมทั้งเพื่อผลักดันความร่วมมือในประเด็นอื่น ๆ โดยเฉพาะการหารือเกี่ยวกับแนวปฏิบัติเพื่อการระงับเว็บไซต์อย่างปลอดภัยและมีประสิทธิผล รวมถึงการกระตุ้นให้ประชาชนรับชมการถ่ายทอดสดการแข่งขันฟุตบอลผ่านช่องทางที่ถูกกฎหมาย ซึ่งจะช่วยปกป้องประชาชนจากภัยด้านความมั่นคงปลอดภัยไซเบอร์ที่อาจจะเกิดขึ้นจากการเข้าสู่เว็บไซต์ที่ละเมิดลิขสิทธิ์ด้วย ณ เกษรเออร์เบิน รีสอร์ท กรุงเทพฯ
____________________

ที่มา : https://www.thaigov.go.th/news/contents/details/65712