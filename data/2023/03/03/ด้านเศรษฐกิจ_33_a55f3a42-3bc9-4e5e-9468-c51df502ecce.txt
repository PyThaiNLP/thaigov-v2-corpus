รัฐบาลไทย-ข่าวทำเนียบรัฐบาล-ผู้ตรวจสมพลฯ ลงพื้นที่สุรินทร์ ตรวจราชการรอบ 1 เน้นย้ำการดำเนินงานตาม MIND ใช้หัวและใจ ขับเคลื่อนแผนงานปี 2566


วันศุกร์ที่ 3 มีนาคม 2566
03/03/2566
พิมพ์
ผู้ตรวจสมพลฯ ลงพื้นที่สุรินทร์ ตรวจราชการรอบ 1 เน้นย้ำการดำเนินงานตาม MIND ใช้หัวและใจ ขับเคลื่อนแผนงานปี 2566
ผู้ตรวจราชการกระทรวงอุตสาหกรรม ลงพื้นที่สุรินทร์ ตรวจราชการรอบ 1 เน้นย้ำการดำเนินงานตาม MIND ใช้หัวและใจ ขับเคลื่อนแผนงานปี 2566 มุ่งยกระดับ “อุตสาหกรรมดีอยู่คู่ชุมชนอย่างยั่งยืน”
วันที่ 2 มีนาคม 2566 เวลา 13.00 น. นายสมพล โนดไธสง ผู้ตรวจราชการกระทรวงอุตสาหกรรม ลงพื้นที่จังหวัดสุรินทร์ ตรวจราชการกรณีปกติ รอบที่ 1 ประจำปีงบประมาณ พ.ศ. 2566 โดยมีนางอิฐสราชัย ลำพา อุตสาหกรรมจังหวัดสุรินทร์ และเจ้าหน้าที่ เข้าร่วมรับการตรวจราชการพร้อมรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานที่สำคัญ และโครงการสำคัญของกระทรวงอุตสาหกรรม
ทั้งนี้ ผู้ตรวจสมพลฯ ได้เน้นย้ำให้เจ้าหน้าที่ทุกคนดำเนินการตาม MIND ของกระทรวงอุตสาหกรรม ใช้หัวและใจ ขับเคลื่อนแผนงานปี 2566 มุ่งยกระดับ “อุตสาหกรรมดีอยู่คู่ชุมชนอย่างยั่งยืน” ทั้ง 4 มิติ ได้แก่ 1.ความสำเร็จของธุรกิจ 2.ชุมชน สังคม 3.สิ่งแวดล้อม และ 4.การกระจายรายได้ให้กับชุมชน พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามแผนที่กำหนดและเป็นไปตามมาตรการเร่งรัดการเบิกจ่ายงบประมาณ ตามมติ ครม. รวมทั้งจะต้องจัดสรรและบริหารจัดการการใช้จ่ายงบประมาณอย่างรอบคอบ การตรวจ กำกับ ดูแลสถานประกอบการเน้นย้ำให้ตรวจ กำกับ ดูแลให้ครบถ้วน ดำเนินการตามแผนการตรวจ พร้อมจัดทำบันทึกการตรวจสอบทุกครั้ง โดยเฉพาะรายที่จะต้องมีเอกสารรับรองความปลอดภัย เพื่อเตรียมความพร้อมรองรับการตรวจของหน่วยตรวจสอบ รวมทั้งให้คำปรึกษาแนะนำแก่ผู้ประกอบการให้ปฏิบัติให้ถูกต้องตามกฎหมาย หากพบข้อบกพร่องให้สั่งการตาม พ.ร.บ.ที่เกี่ยวข้อง การอำนวยความสะดวกในการพิจารณาอนุญาตฯ จะต้องดำเนินการตามขั้นตอนให้อยู่ในกรอบระยะเวลาและอำนาจหน้าที่ โครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) มีการคัดเลือกกลุ่มเป้าหมายบริเวณรอบสถานประกอบการที่ส่งผลกระทบ ควรมีการประสานสถานประกอบการเพื่อนำสินค้าที่มีการพัฒนาไปจำหน่ายในสถานประกอบการ เพื่อเป็นการมีส่วนร่วม CSR
รวมทั้งได้รับฟังแนวทางการดำเนินงาน และข้อเสนอแนะจากตัวแทนของภาคเอกชน ได้แก่ สภาอุตสาหกรรมจังหวัดสุรินทร์ และ ธพว.สาขาสุรินทร์ สุดท้ายผู้ตรวจสมพลฯ ได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/65699