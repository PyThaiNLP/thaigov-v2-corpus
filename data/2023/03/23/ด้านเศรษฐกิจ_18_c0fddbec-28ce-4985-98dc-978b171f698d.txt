รัฐบาลไทย-ข่าวทำเนียบรัฐบาล-คณะกรรมการ ธอส. มีมติแต่งตั้ง “นายกฤษณ์ เสสะเวช” รักษาการในตำแหน่ง กรรมการผู้จัดการ ธอส. ตั้งแต่ 24 มี.ค. 66 เป็นต้นไป


วันพฤหัสบดีที่ 23 มีนาคม 2566
23/03/2566
พิมพ์
คณะกรรมการ ธอส. มีมติแต่งตั้ง “นายกฤษณ์ เสสะเวช” รักษาการในตำแหน่ง กรรมการผู้จัดการ ธอส. ตั้งแต่ 24 มี.ค. 66 เป็นต้นไป
คณะกรรมการ ธอส. ในการประชุมครั้งที่ 3/2566 เมื่อวันที่ 16 ก.พ.2566 มีมติอนุมัติแต่งตั้ง นายกฤษณ์ เสสะเวช กรรมการธนาคาร (กรรมการอิสระ) รักษาการในตำแหน่งกรรมการผู้จัดการ ธอส. แทนนายฉัตรชัย ศิริไล ที่ได้รับอนุมัติให้ลาออกจากตำแหน่งกรรมการผู้จัดการ ธอส.
ธนาคารอาคารสงเคราะห์ (ธอส.) โดยคณะกรรมการ ธอส. ในการประชุมครั้งที่ 3/2566 เมื่อวันที่ 16 กุมภาพันธ์ 2566 มีมติอนุมัติแต่งตั้ง นายกฤษณ์ เสสะเวช กรรมการธนาคาร (กรรมการอิสระ) รักษาการในตำแหน่งกรรมการผู้จัดการ ธนาคารอาคารสงเคราะห์ แทนนายฉัตรชัย ศิริไล ที่ได้รับอนุมัติให้ลาออกจากตำแหน่งกรรมการผู้จัดการ ทั้งนี้ การแต่งตั้งรักษาการในตำแหน่งกรรมการผู้จัดการได้ผ่านความเห็นชอบจากธนาคารแห่งประเทศไทย และมีผลตั้งแต่วันที่ 24 มีนาคม 2566 เป็นต้นไป โดยการแต่งตั้ง นายกฤษณ์ เสสะเวช กรรมการธนาคาร (กรรมการอิสระ) รักษาการในตำแหน่งกรรมการผู้จัดการ ธอส. ในครั้งนี้ เพื่อให้การบริหารงานของธนาคารตามพันธกิจ “ทำให้คนไทยมีบ้าน” ดำเนินไปด้วยความต่อเนื่องเรียบร้อย
นายกฤษณ์ เสสะเวช จบการศึกษาปริญญาตรี เศรษฐศาสตร์ มหาวิทยาลัยเกษตรศาสตร์ และปริญญาโท Catholic University สหรัฐอเมริกา มีประสบการณ์ในการทำงานและการบริหารด้านการเงินการธนาคารมาอย่างต่อเนื่อง อาทิ ธนาคารกสิกรไทย จำกัด (มหาชน), บริษัท หลักทรัพย์ เอกธำรง จำกัด (มหาชน) ซึ่งปัจจุบันเปลี่ยนชื่อเป็น บริษัท หลักทรัพย์ เคจีไอ (ประเทศไทย) จำกัด (มหาชน), บรรษัทบริหารสินทรัพย์สถาบันการเงิน และกรรมการผู้จัดการใหญ่ บริษัทบริหารสินทรัพย์กรุงเทพพาณิชย์ จำกัด (มหาชน) โดยได้รับการแต่งตั้งเป็นกรรมการธนาคารอาคารสงเคราะห์ และประธานคณะกรรมการกำกับความเสี่ยง ธอส. ตั้งแต่ปี 2564 - ปัจจุบันอีกด้วย

ที่มา : https://www.thaigov.go.th/news/contents/details/66520