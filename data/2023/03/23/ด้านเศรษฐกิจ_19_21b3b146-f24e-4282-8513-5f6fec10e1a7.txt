รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เป็นประธานการประชุมคณะกรรมการพิจารณาขอพระราชทานเครื่องราชอิสริยาภรณ์ ประจำปีของสำนักงานรัฐมนตรี และสำนักงานปลัดกระทรวงเกษตรและสหกรณ์ ครั้งที่ 1/2566


วันพฤหัสบดีที่ 23 มีนาคม 2566
รองปลัดกระทรวงเกษตรและสหกรณ์เป็นประธานการประชุมคณะกรรมการพิจารณาขอพระราชทานเครื่องราชอิสริยาภรณ์ ประจำปีของสำนักงานรัฐมนตรี และสำนักงานปลัดกระทรวงเกษตรและสหกรณ์ ครั้งที่ 1/2566
รองปลัดกระทรวงเกษตรและสหกรณ์เป็นประธานการประชุมคณะกรรมการพิจารณาขอพระราชทานเครื่องราชอิสริยาภรณ์ ประจำปีของสำนักงานรัฐมนตรี และสำนักงานปลัดกระทรวงเกษตรและสหกรณ์ ครั้งที่ 1/2566
วันพฤหัสบดีที่ 23 มีนาคม พ.ศ. 2566 เวลา 13.30 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานในการประชุมคณะกรรมการพิจารณาขอพระราชทานเครื่องราชอิสริยาภรณ์ ประจำปีของสำนักงานรัฐมนตรี และสำนักงานปลัดกระทรวงเกษตรและสหกรณ์ ครั้งที่ 1/2566 ผ่านการประชุมออนไลน์ (Zoom Meeting)
การประชุมดังกล่าว เพื่อรับทราบการเสนอขอพระราชทานเครื่องราชอิสริยาภรณ์ประจำปี พ.ศ.2566 และร่วมกันพิจารณาขอพระราชทานเครื่องราชอิสริยาภรณ์ ประจำปี พ.ศ.2566 ให้แก่ข้าราชการ และพนักงานราชการ ในสังกัดสำนักงานรัฐมนตรี และสังกัดสำนักงานปลัดกระทรวงเกษตรและสหกรณ์ เพื่อเสนอคณะกรรมการพิจารณาขอพระราชทานเครื่องราชฯ ในระดับกระทรวง ก่อนจะเสนอให้ปลัดกระทรวงเกษตรและสหกรณ์ลงนามในบัญชีรายชื่อผู้ที่มีคุณสมบัติครบถ้วน ส่งให้สำนักเลขาธิการคณะรัฐมนตรี ภายในวันที่ 29 เมษายน 2566 ต่อไป โดยในปี 2566 นี้สำนักเลขาธิการคณะรัฐมนตรี ได้มีหนังสือแจ้งให้ทุกหน่วยงานดำเนินการเสนอขอในระบบ Royal Decorations Nomination System เพื่อให้เกิดความเรียบร้อย ถูกต้อง ครบถ้วน ลดขั้นตอนปฏิบัติของผู้เสนอขอพระราชทานป้องกันความผิดพลาดในการนำความกราบบังคมทูล

ที่มา : https://www.thaigov.go.th/news/contents/details/66521