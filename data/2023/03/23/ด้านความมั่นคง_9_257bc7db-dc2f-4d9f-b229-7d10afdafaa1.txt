รัฐบาลไทย-ข่าวทำเนียบรัฐบาล-พสกนิกรทุกจังหวัดทั่วประเทศประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ 


วันพฤหัสบดีที่ 23 มีนาคม 2566
23/03/2566
พิมพ์
พสกนิกรทุกจังหวัดทั่วประเทศประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรไทยทุกจังหวัดทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 22 มี.ค. 2566 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 21-22 มีนาคม 2566 พสกนิกรไทยทุกจังหวัดทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดเลย ที่บริเวณหน้าจวนผู้ว่าราชการจังหวัดเลย ถนนเจริญรัฐ ตำบลกุดป่อง อำเภอเมืองเลย นายทวี เสริมภักดีกุล ผู้ว่าราชการจังหวัดเลย พร้อมด้วยนางวราภรณ์ เสริมภักดีกุล ประธานแม่บ้านมหาดไทยจังหวัดเลย สมาชิกแม่บ้านมหาดไทยจังหวัดเลย และบุคลากรสังกัดที่ทำการปกครองอำเภอเมืองเลย ร่วมพิธีทำบุญตักบาตร เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดสกลนคร ที่วัดป่าโนนขุมเงิน ตำบลนาตงวัฒนา อำเภอโพนนาแก้ว พระครูธรรมญาณทิพรัตน์ เจ้าคณะอำเภอโพนนาแก้ว เจ้าอาวาสวัดป่าโนนขุมเงิน เป็นประธานฝ่ายสงฆ์ นายพิสิษฐ์ แร่ทอง รองผู้ว่าราชการจังหวัดสกลนคร เป็นประธานฝ่ายฆราวาส ร่วมพิธีปลูกต้นพระศรีมหาโพธิ์ ตามโครงการ “หนึ่งใจ...ให้ธรรมะ” และพิธีปล่อยพันธุ์ปลา จำนวน 5,009 ตัว เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ศาล ทหาร ตำรวจ องค์กรปกครองส่วนท้องถิ่น ข้าราชการ และประชาชนจิตอาสา ร่วมพิธี
3. จังหวัดปทุมธานี ที่ตำบลพืชอุดม อำเภอลำลูกกา พระปลัดทวีทรัพย์ สนฺตมโน เจ้าอาวาสวัดนิเทศน์ราษฎร์ประดิษฐ์คลอง 13 นายสมชาย ตรีณาวงษ์ นายอำเภอลำลูกกา พร้อมด้วยหัวหน้าส่วนราชการ ทหาร ตำรวจ ร่วมลงพื้นที่มอบข้าวสารอาหารแห้ง น้ำดื่ม และพัดลม ให้กับผู้ยากไร้ในพื้นที่อำเภอลำลูกกา ตามโครงการบ้านพอเพียง เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดสระบุรี ตำบลหนองกบ อำเภอหนองแซง นายมนัสพันธ์ ดอนก้อนไพร นายอำเภอหนองแซง พร้อมด้วย ปลัดอำเภอ กำนันตำบลหนองกบ ผู้ใหญ่บ้าน ประชาชนจิตอาสา และสมาชิกเหล่ากาชาดจังหวัดสระบุรี ร่วมลงพื้นที่ตรวจเยี่ยมและให้กำลังใจ ผู้พิการ ผู้สูงอายุ ผู้ยากไร้ และผู้ป่วยติดเตียง ในเขตพื้นที่ หมู่ที่ 4 ตำบลหนองกบ อำเภอหนองแซง พร้อมมอบถุงยังชีพจากเหล่ากาชาดจังหวัดสระบุรี เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
5. จังหวัดกำแพงเพชร ตำบลสักงาม อำเภอคลองลาน นายธีรศักดิ์ ลิขิต นายอำเภอคลองลาน พร้อมด้วยส่วนราชการ คณะเหล่ากาชาดจังหวัดกำแพงเพชร ร่วมลงพื้นที่ตรวจเยี่ยมและให้กำลังใจผู้ยากไร้ ผู้ป่วย ผู้พิการ ในพื้นที่อำเภอคลองลาน พร้อมมอบสิ่งของอุปโภคบริโภค เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
6. จังหวัดสุพรรณบุรี ตำบลสระแก้ว อำเภอเมืองสุพรรณบุรี นางศุภวรรณ จันทร์ดิษฐวงษ์ นางจิตรลดา นวมทอง รองนายกเหล่ากาชาดจังหวัด พร้อมด้วยสมาชิกเหล่ากาชาดจังหวัด ร่วมลงพื้นที่ตรวจเยี่ยมและให้กำลังใจผู้ยากไร้ ผู้ป่วย ผู้พิการ ในพื้นที่อำเภอเมืองสุพรรณบุรี เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. กรุงเทพมหานคร ที่ศูนย์อบรมภาวนาสิริจันโท ณ ศาลาสนิทวงศ์ฯ วัดบรมนิวาส ราชวรวิหาร พระราชภาวนาวชิราภรณ์ วัดบรมนิวาสราชวรวิหาร เป็นประธานฝ่ายสงฆ์ นางพัชรพิมล ยังประภากร กงสุลกิตติมศักดิ์สาธารณรัฐโกตติวัวร์ เป็นประทานฝ่ายฆราวาส ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/66495