รัฐบาลไทย-ข่าวทำเนียบรัฐบาล-ปลัด​กระทรวง​ยุติธรรม​ ร่วมการเสวนาทางวิชาการ​ เพื่อ​ร่วม​กันขับเคลื่อน​องค์กร​อัยการ​ให้ไปสู่การเปลี่ยนผ่านอย่าง​สร้างสรรค์​


วันพฤหัสบดีที่ 23 มีนาคม 2566
23/03/2566
พิมพ์
ปลัด​กระทรวง​ยุติธรรม​ ร่วมการเสวนาทางวิชาการ​ เพื่อ​ร่วม​กันขับเคลื่อน​องค์กร​อัยการ​ให้ไปสู่การเปลี่ยนผ่านอย่าง​สร้างสรรค์​
ปลัด​กระทรวง​ยุติธรรม​ ร่วมการเสวนาทางวิชาการ​ เพื่อ​ร่วม​กันขับเคลื่อน​องค์กร​อัยการ​ให้ไปสู่การเปลี่ยนผ่านอย่าง​สร้างสรรค์​
ในวันพุธ​ที่​ ๒๒ มีนาคม​ ๒๕๖๖ เวลา​ ๑๐.๐๐ น.​ ณ​ ห้องเวิลด์​บอลรูม​ โรงแรม​เซ็น​ทา​รา​แกรนด์​ แอทเซ็น​ทรัลเวิลด์​ ถนนราชดำริ​ กรุงเทพ​มหานคร​ นาง​พงษ์​สวาท​ ​กาย​อรุณ​สุ​ทธิ์​ ปลัด​กระทรวง​ยุติธรรม​ ร่วมการเสวนาทางวิชาการ​ เพื่อ​ร่วม​กันขับเคลื่อน​องค์กร​อัยการ​ให้ไปสู่การเปลี่ยนผ่านอย่าง​สร้างสรรค์​ (Stronger OAG Symposium​ 2023 : A​ New​ Era of​ Justice)​ ในหัวข้อ​ Moving forward to​ the​ Better Justice​ : ความ​ยุติธรรม​บนการก้าวข้ามความ​เปลี่ยน​เเปลง​ที่ไม่เหมือนเดิม​ โดยมี พลตำรวจเอก​ ดำรงศักดิ์​ กิตติ​ประภัสร์ ผู้บัญชาการ​ตำรวจ​แห่งชาติ​ และ​นายธีรศักดิ์​ เงยวิจิตร​ เลขาธิการ​สำนักงาน​ศาลยุติธรรม​ ร่วมการเสวนา​
โอกาสนี้​ ปลัด​กระทรวง​ยุติธรรม​ ได้กล่าวในการเสวนาว่า​ ตามพระราชบัญญัติปรับปรุงกระทรวง ทบวง กรม พ.ศ. ๒๕๔๕ ได้กำหนดอำนาจหน้าที่ของกระทรวงยุติธรรมไว้​ ๒ ประการ​ คือ​ การบริหารจัดการกระบวนการ​ยุติธรรม​ และเสริมสร้าง​ และอำนวยความยุติธรรม​ในสังคม​ ผ่านการทำงาน​ของหน่วยงาน​ของกระทรวง​ยุติธรรม​ที่มีอยู่​ถึง ๑๐ กรม​ และ​ ๒​ หน่วยงาน​มหาชน​ โดยสามารถจัดกลุ่มการอำนวยความ​ยุติธรรม​ให้แก่ประชาชน​ ทั้งในส่วน​ของ​ภารกิจด้านการอำนวยความยุติธรรม​ คือ​ กรมสอบสวน​คดี​พิเศษ​ และสถาบันนิติวิทยาศาสตร์​ ด้านการบริหารจัดการกระบวนการยุติธรรม​ คือ​ กรมบังคับคดี​ กรมคุ้มครอง​สิทธิ​และ​เสรีภาพ​ ที่ให้ความช่วยเหลือ​ประชา​ช​นในเรื่องการไกล่เกลี่ยหนี้​ รวมถึงงานด้านการพัฒนา​พฤตินิสัย​ ที่มีกรมราชทัณ​ฑ์​ กรมคุมประพฤติ​ และกรมพินิจ​และ​คุ้มครอง​เด็ก​และ​เยาวชน​ ซึ่งจะเห็นได้ว่าทุกภารกิจ​ของกระทรวง​ยุติธรรม​จะแทรกอยู่​ในทุกขั้นตอน​ของกระบวน​การยุติธรรม​ ตั้งแต่ต้นน้ำ​ กลางน้ำ​ จนถึงปลายน้ำ
นอกจากนั้น เพื่อให้ก้าวทันการเปลี่ยนแปลง​ของสังคมที่รวดเร็ว​ กระทรวงยุติธรรมต้องทำให้การเข้าถึงของประชาชน​ การเข้าถึง​ของเจ้าหน้าที่​รัฐ​ สามารถเข้าถึง​ เข้าใจ​ และใช้ได้จริงอย่างมีประสิทธิภาพ​ อีกทั้งกระทรวง​ยุติธรรม​ยังทำหน้าที่​ขับเคลื่อน​กระบวนการ​ยุติธรรม​ผ่านคณะกรรมการ​ระดับชาติ​ที่สำคัญ​ ได้แก่​ คณะกรรมการพัฒนาการบริหารงานยุติธรรมแห่งชาติ หรือ​ กพยช.​ ที่มีนายก​รัฐมนตรี​เป็นประธาน​ และมีองค์ประกอบ​ครบทุกภาคส่วนของกระบวนการยุติธรรม​ร่วมเป็นคณะกรรมการ​ มีหน้าที่ที่สำคั​ญ​ในการกำหนดนโยบาย​ทิศทางการบริหารงานของกระบวนการ​ยุติธรรม​ โดยกระทรวง​ยุติธรรม​จะนำนโยบาย​มาถ่ายทอดสู่การปฏิบัติ​ และจะปรับตัวเน้นการทำงาน​เชิงรุก​เพื่อทำงานเป็นศูนย์กลางของกระบวนการ​ยุติธรรม​ให้สอดรับกับการเปลี่ยนแปลง​ของ​สังคม​ต่อไป

ที่มา : https://www.thaigov.go.th/news/contents/details/66477