รัฐบาลไทย-ข่าวทำเนียบรัฐบาล-สุดยอด! เว็บไซต์ tasteatlas ยกอาหารไทย “แกงพะแนง” เป็นอันดับ 1 ประเภทแกง/สตูว์ ที่ดีที่สุดในโลก


วันพฤหัสบดีที่ 23 มีนาคม 2566
สุดยอด! เว็บไซต์ tasteatlas ยกอาหารไทย “แกงพะแนง” เป็นอันดับ 1 ประเภทแกง/สตูว์ ที่ดีที่สุดในโลก
.....
“แกงพะแนง” เป็นอีกหนึ่งอาหารไทย ที่ถูกใจคนทั่วโลก หลังจากเว็บไซต์ tasteatlas ซึ่งเป็นเว็บไซต์ที่รวบรวมร้านอาหาร สูตรอาหาร เมนู วัตถุดิบท้องถิ่นจากทั่วโลก รวมถึงการรีวิวจากนักวิจารณ์ทั่วโลก ได้จัดอันดับ “แกง/สตูว์” ที่มีคะแนนที่ดีสุดในโลก ปรากฏกว่า “แกงพะแนง” ของไทยได้อันดับ 1 ด้วยคะแนน 4.8 คะแนน
.
คุณสมบัติที่ทำให้ได้อันดับที่ 1 คือ แกงพะแนงเป็นแกงประเภทหนึ่งของไทย ที่มีเนื้อสัมผัสเข้มข้น ใส่ถั่วลิสงที่มีรสเค็มหวาน และใส่เนื้อสัตว์ที่ตุ๋นกับวัตถุดิบอื่น ๆ เช่น พริกแห้ง ใบมะกรูด กะทิ ผักชี ยี่หร่า กระเทียม ตะไคร้ และหอมแดง เนื้อสัตว์ที่ใช้มักจะเป็นเนื้อวัว ไก่ และเป็ด
.
นอกจากนี้ ยังมีแกงอื่น ๆ ของไทยที่ติด TOP 50 ได้แก่ แกงมัสมั่น อันดับ 8, แกงส้ม (Thai curry) อันดับ 14, แกงเขียวหวาน อันดับ 17, แกงเหลือง (yellow curry) อันดับ 33, และ แกงเผ็ด (red curry) อันดับ 35
(https://www.tasteatlas.com/50-best-rated-stews-in-the-world)
.
อ่านเพิ่มเติม คลิก https://www.thaigov.go.th/news/contents/details/66396
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66505