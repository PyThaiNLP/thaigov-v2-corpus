รัฐบาลไทย-ข่าวทำเนียบรัฐบาล-โอกาสทอง! ก.แรงงาน ส่งแรงงานไทยบินลัดฟ้าทำงาน “ภาคเกษตร โครงการ TIC” รัฐอิสราเอลแล้ว 1,513 คน ปชช. สนใจไปทำงานต่างประเทศ ติดตามข่าวสารได้ที่ www.doe.go.th/overseas


วันจันทร์ที่ 27 มีนาคม 2566
โอกาสทอง! ก.แรงงาน ส่งแรงงานไทยบินลัดฟ้าทำงาน “ภาคเกษตร โครงการ TIC” รัฐอิสราเอลแล้ว 1,513 คน ปชช. สนใจไปทำงานต่างประเทศ ติดตามข่าวสารได้ที่ www.doe.go.th/overseas
.....
ในปี 66 กระทรวงแรงงานมีโควตาจัดส่งแรงงานไทยไปทำงานภาคเกษตรรัฐอิสราเอล จำนวน 6,500 คน และตั้งแต่ 10 ม.ค. – 20 มี.ค. 66 ได้จัดส่งแรงงานไทยแล้ว 1,513 คน แบ่งเป็นเพศชาย จำนวน 1,480 คน เพศหญิง จำนวน 33 คน
.
โดยแรงงานทั้งหมดเป็นผู้ที่ “ผ่านการอบรมคนหางานก่อนการเดินทางไปทำงานในต่างประเทศ” และเมื่อไปทำงานจะได้รับเงินเดือนขั้นต่ำก่อนหักภาษีเดือนละ 5,300 เชคเกล หรือประมาณ 50,000 บาท (ขึ้นอยู่กับอัตราแลกเปลี่ยน) หากทำงานจนครบสัญญาจ้างงานสูงสุด 5 ปี 3 เดือน จะมีรายได้มากกว่า 3 ล้านบาท/คน
.
ทั้งนี้ การจ้างแรงงานไทยทำงานชั่วคราวในภาคเกษตรในรัฐอิสราเอลนั้น ดำเนินการภายใต้โครงการ “ความร่วมมือไทย-อิสราเอล เพื่อการจัดหางาน (Thailand-Israel Cooperation on the Placement of Workers : TIC)”
.
นอกจากนี้ หน่วยงานที่เกี่ยวข้องยังได้หารือเรื่องการขยายตลาดแรงงานภาคอุตสาหกรรมในอนาคต เพื่อให้แรงงานไทยได้ “วีซ่าอุตสาหกรรม (Industrial Visa)” นอกเหนือจากภาคเกษตร เนื่องจากนายจ้างอิสราเอลมีความต้องการ ‘ช่างเชื่อม’ เป็นจำนวนมาก
.
ผู้สนใจไปทำงานต่างประเทศสามารถติดตามข่าวสาร/สอบถามเพิ่มเติม :
.
• เว็บไซต์ doe.go.th/overseas
• สำนักงานจัดหางานจังหวัดทุกจังหวัด
• สำนักงานจัดหางานกรุงเทพมหานครพื้นที่ 1-10
• สายด่วนกระทรวงแรงงาน โทร.1506 กด 2 กรมการจัดหางาน
• สายด่วนกรมการจัดหางาน โทร. 1694
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66619