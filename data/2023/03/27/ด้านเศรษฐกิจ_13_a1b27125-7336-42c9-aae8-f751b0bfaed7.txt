รัฐบาลไทย-ข่าวทำเนียบรัฐบาล-บสย. ชวน SMEs  “ลด ปลด หนี้” แก้หนี้ยั่งยืน ยืนยันตัวตน ร่วมโครงการ “บสย. พร้อมช่วย”  


วันจันทร์ที่ 27 มีนาคม 2566
27/03/2566
พิมพ์
บสย. ชวน SMEs  “ลด ปลด หนี้” แก้หนี้ยั่งยืน ยืนยันตัวตน ร่วมโครงการ “บสย. พร้อมช่วย”
บสย. เคียงข้าง SMEs  ร่วม ลด ปลด หนี้  “ค้ำประกันสินเชื่อ” โครงการ “บสย. พร้อมช่วย” แก้หนี้ยั่งยืน ฟื้นธุรกิจ ผ่อนน้อย เบาแรง เตรียมส่งข้อความ ยืนยันตัวตน ป้องกันมิจฉาชีพ พร้อมแจ้งความประสงค์ร่วมโครงการ ผ่าน บสย. Call Center และ LINE @tcgfirst
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรมขนาดย่อม (บสย.) เปิดเผยว่า เพื่อให้ผู้ประกอบการ SMEs ที่ใช้บริการ “ค้ำประกันสินเชื่อ” ได้รับทราบสถานะการดำเนินธุรกิจของตัวเอง โดยเฉพาะอย่างยิ่ง SMEs  ที่ได้รับสินเชื่อจากสถาบันการเงิน และมี บสย. ค้ำประกันสินเชื่อ  ที่ บสย.ได้ชำระเงินตามหนังสือค้ำประกันให้สถาบันการเงินแล้ว  โดยจัดทำแผนความช่วยเหลือ  ลด ปลด หนี้ แจ้งเตือนผู้ประกอบการ SMEs  ในรายที่ บสย. ได้ชำระเงินตามหนังสือค้ำประกันให้สถาบันการเงินแล้ว เพื่อเชิญชวน SMEs กลุ่มนี้ร่วมโครงการ “บสย.พร้อมช่วย”  แก้หนี้ยั่งยืน  โดยปรับโครงสร้างหนี้ ด้วยมาตรการ 3 สี ม่วง เหลือง เขียว  ที่ บสย. พัฒนาขึ้น เพื่อช่วยประคับประคองธุรกิจให้เดินหน้าต่อไป และกลับมาเป็นลูกหนี้ปกติได้
ทั้งนี้ผู้ประกอบการ SMEs จะได้รับข้อความผ่าน SMS   “บสย. สังกัดกระทรวงการคลัง  เพิ่มช่องทางให้ผู้ประกอบการ SMEs  ที่ต้องการเข้าร่วม โครงการ “บสย. พร้อมช่วย” แก้หนี้ยั่งยืน “ลด ปลด หนี้” เพื่อให้ธุรกิจเดินหน้าต่อไป แจ้งความประสงค์ได้ที่ บสย. Call Center 02-890-9999  จ-ศ 8.30-16.30 น.หรือ LINE @tcgfirst”  นี้เท่านั้น โดย บสย. ได้เปิดให้ SMEs ยืนยันตัวตนผ่าน บสย. Call Center และ LINE @tcgfirst  พร้อมแจ้งความประสงค์เข้าร่วมโครงการ  โดย บสย. ไม่มีนโยบายแนบลิงก์ใด ๆ ทั้งสิ้น เพื่อป้องกันกลุ่มมิจฉาชีพฉวยโอกาสแอบอ้างสร้างข่าวปลอม

ที่มา : https://www.thaigov.go.th/news/contents/details/66646