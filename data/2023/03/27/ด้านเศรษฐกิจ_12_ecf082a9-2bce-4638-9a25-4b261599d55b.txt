รัฐบาลไทย-ข่าวทำเนียบรัฐบาล-SME D Bank จับมือพันธมิตร ติดปีกเอสเอ็มอีลุยตะวันออกกลาง ห้ามพลาด! “เจาะโอกาสใหม่ของสินค้าไทยในตลาดอาหรับ” วันที่ 4 เม.ย. นี้


วันจันทร์ที่ 27 มีนาคม 2566
27/03/2566
พิมพ์
SME D Bank จับมือพันธมิตร ติดปีกเอสเอ็มอีลุยตะวันออกกลาง ห้ามพลาด! “เจาะโอกาสใหม่ของสินค้าไทยในตลาดอาหรับ” วันที่ 4 เม.ย. นี้
SME D Bank ร่วมกับ ISMED และ AMEE จัดงานสัมมนา  “เจาะโอกาสใหม่ของสินค้าไทยในตลาดอาหรับ”  ในวันอังคารที่ 4 เมษายน 2566 เวลา 13.00 -16.30 น. ณ ห้องแก้ววิเชียร ชั้น 11  อาคาร SME D Bank Tower สำนักงานใหญ่ (BTS อารีย์ ทางออกที่ 2)
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ร่วมกับ สถาบันพัฒนาวิสาหกิจขนาดกลางและขนาดย่อม (ISMED)  และสมาคมการค้าผู้ส่งออกเอเชียและตะวันออกกลาง(AMEE) ขอเชิญผู้ประกอบการเอสเอ็มอี คว้าโอกาสครั้งสำคัญที่จะขยายตลาดใหม่ พาสินค้าส่งออกไปยังกลุ่มประเทศตะวันออกกลาง ซึ่งมีกำลังซื้อมหาศาล รับรู้ข้อมูลที่สำคัญ และจำเป็นได้ในงานสัมมนา  “เจาะโอกาสใหม่ของสินค้าไทยในตลาดอาหรับ”  ในวันอังคารที่ 4 เมษายน 2566 เวลา 13.00 -16.30 น. ณ ห้องแก้ววิเชียร ชั้น 11  อาคาร SME D Bank Tower สำนักงานใหญ่ (BTS อารีย์ ทางออกที่ 2)
ในงานพบการสัมมนาหัวข้อน่าสนใจต่าง ๆ  เช่น “เจาะลึกซาอุดีอาระเบีย โอกาสใหม่ของเอสเอ็มอีไทย” โดย นายดามพ์ บุญธรรมเอกอัครราชทูต สถานเอกอัครราชทูต ณ กรุงริยาด ราชอาณาจักรซาอุดีอาระเบีย  ,  “รู้รอบการค้าตลาดอาหรับ” โดยนายปณต บุณยะโหตระ  อดีตผู้อำนวยการ สำนักงานส่งเสริมการค้าระหว่างประเทศ  ณ เมืองดูไบ กรมส่งเสริมการค้าระหว่างประเทศ กระทรวงพาณิชย์ และ “เปิดตลาดสินค้าไทย สู่ขุมทรัพย์ซาอุฯและอาหรับ GCC” โดยนายอัครวุฒิ ตั้งศิริกุศลวงศ์ ประธานกรรมการบริหาร เวก้า กรุ๊ป    นอกจากนั้น ยังมีบริการพาเข้าถึงเงินทุนจาก SME D Bank พร้อมผู้เชี่ยวชาญพิเศษให้คำแนะนำปรึกษาเปิดสินค้าไทยในตลาดอาหรับ ที่สำคัญ ผู้เข้าร่วม สามารถนำสินค้าที่ต้องการส่งออก มาขอรับคำปรึกษาเพื่อทำตลาดได้ทันที
ฟรี!!!  ด่วน  รับจำนวนจำกัด ลงทะเบียนเข้าร่วมผ่านออนไลน์ คลิก https://forms.gle/NPaHemne17CD9zeEA หรือ สแกน QR Code ที่โปสเตอร์ประชาสัมพันธ์   สอบถามรายละเอียด โทร.062-893-9286, 081-899-6126 , 090-945-8204

ที่มา : https://www.thaigov.go.th/news/contents/details/66645