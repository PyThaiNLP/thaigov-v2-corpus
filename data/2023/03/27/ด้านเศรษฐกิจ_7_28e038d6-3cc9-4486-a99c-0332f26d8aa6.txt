รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ ประชุมคณะกรรมการส่งเสริมปราชญ์เกษตรของแผ่นดิน ครั้งที่ 1/2566


วันจันทร์ที่ 27 มีนาคม 2566
กระทรวงเกษตรและสหกรณ์ ประชุมคณะกรรมการส่งเสริมปราชญ์เกษตรของแผ่นดิน ครั้งที่ 1/2566
กระทรวงเกษตรและสหกรณ์ ประชุมคณะกรรมการส่งเสริมปราชญ์เกษตรของแผ่นดิน ครั้งที่ 1/2566
วันจันทร์ที่ 27 มีนาคม 2566 เวลา 09.30 น. นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เป็นประธานการประชุมคณะกรรมการส่งเสริมปราชญ์เกษตรของแผ่นดิน ครั้งที่ 1/2566 ณ ห้องประชุม 134-135 กระทรวงเกษตรและสหกรณ์ เพื่อพิจารณาแต่งตั้งผู้มีคุณสมบัติเหมาะสมให้เป็นปราชญ์เกษตรของแผ่นดิน ประจำปี พ.ศ. 2566
กระทรวงเกษตรและสหกรณ์ได้ดำเนินกระบวนการสรรหาบุคคลเพื่อแต่งตั้งให้เป็นปราชญ์เกษตรของแผ่นดินในสาขาต่างๆ ประกอบด้วย สาขาปราชญ์เกษตรผู้ทรงภูมิปัญญาและมีคุณูปการต่อภาคการเกษตรไทย สาขาปราชญ์เกษตรเศรษฐกิจพอเพียง สาขาปราชญ์เกษตรดีเด่น และสาขาปราชญ์เกษตรผู้นำชุมชนและเครือข่าย โดยบุคคลผู้ผ่านการสรรหาและได้รับการแต่งตั้งให้เป็นปราชญ์เกษตรของแผ่นดินในแต่ละสาขา จะได้รับพระราชทานโล่รางวัลและเงินทุนเกียรติยศจากกระทรวงเกษตรและสหกรณ์

ที่มา : https://www.thaigov.go.th/news/contents/details/66630