รัฐบาลไทย-ข่าวทำเนียบรัฐบาล-กรมเจ้าท่า ฝึกอบรมการใช้ระบบการออกหนังสือสัญญาคนประจำเรือ และบัญชีคนประจำเรือด้วยวิธีการทางอิเล็กทรอนิกส์และระบบ Fishing PIPO (Mobile Application)


วันอาทิตย์ที่ 26 มีนาคม 2566
กรมเจ้าท่า ฝึกอบรมการใช้ระบบการออกหนังสือสัญญาคนประจำเรือ และบัญชีคนประจำเรือด้วยวิธีการทางอิเล็กทรอนิกส์และระบบ Fishing PIPO (Mobile Application)
...
กรมเจ้าท่า ฝึกอบรมการใช้ระบบการออกหนังสือสัญญาคนประจำเรือ และบัญชีคนประจำเรือด้วยวิธีการทางอิเล็กทรอนิกส์และระบบ Fishing PIPO (Mobile Application)
จากนโยบายรัฐบาล และกระทรวงคมนาคม ได้มอบหมายให้กรมเจ้าท่า ควบคุม กำกับ ดูแลและอำนวยความสะดวกแก่ประชาชนที่มาติดต่อราชการรวมถึงการให้บริการทางอิเล็กทรอนิกส์
กรมเจ้าท่า โดยสำนักงานเจ้าท่าภูมิภาคที่ 3 สาขาประจวบคีรีขันธ์ร่วมกับกองมาตรฐานคนประจำเรือ ดำเนินการจัดฝึกอบรมการใช้ระบบการออกหนังสือสัญญาคนประจำเรือและบัญชีคนประจำเรือด้วยวิธีการทางอิเล็กทรอนิกส์ และระบบ Fishing PIPO (Mobile Application) ให้กับกลุ่มเจ้าของเรือประมงพื้นบ้าน และเรือกลเดินทะเลเฉพาะเขต ในพื้นที่อำเภอเมืองประจวบฯ  อำเภอทับสะแก อำเภอบางสะพาน และอำเภอน้อย ณ ห้องประชุมเกาะหลัก ศาลากลางชั้น 5 และพื้นที่อำเภอหัวหิน อำเภอปราณบุรี และอำเภอสามร้อยยอด ณ  สมาคมประมงปากน้ำปราณ อำเภอปราณบุรี จังหวัดประจวบคีรีขันธ์  ทั้งนี้ เพื่อให้ประชาชนกลุ่มเป้าหมายได้เข้าใจขั้นตอนในการเข้ารับบริการผ่านระบบอิเล็กทรอนิกส์ และการใช้งานระบบดังกล่าว โดยมีผู้เข้าอบรมทั้งสิ้น 103 คน

ที่มา : https://www.thaigov.go.th/news/contents/details/66610