รัฐบาลไทย-ข่าวทำเนียบรัฐบาล-กรุงไทย เปิดมิติใหม่ธุรกรรมการค้าระหว่างประเทศดิจิทัล ด้วย “Krungthai Smart Trade” สะดวก รวดเร็ว ลดความซ้ำซ้อน ติดปีกธุรกิจไทยในเวทีโลก


วันจันทร์ที่ 27 มีนาคม 2566
27/03/2566
พิมพ์
กรุงไทย เปิดมิติใหม่ธุรกรรมการค้าระหว่างประเทศดิจิทัล ด้วย “Krungthai Smart Trade” สะดวก รวดเร็ว ลดความซ้ำซ้อน ติดปีกธุรกิจไทยในเวทีโลก
ธ.กรุงไทยเสริมแกร่งธุรกิจไทยแข่งขันในการค้าโลก ด้วย “Krungthai Smart Trade” ยกระดับบริการธุรกรรมการค้าระหว่างประเทศออนไลน์เต็มรูปแบบ Krungthai Trade Online สะดวก ง่าย ไม่ต้องใช้เอกสารตัวจริง บริการโอนเงินต่างประเทศ Digital Remittance Solutions
“ธนาคารกรุงไทย” เสริมแกร่งธุรกิจไทยแข่งขันในการค้าโลก ด้วย “Krungthai Smart Trade” ยกระดับบริการธุรกรรมการค้าระหว่างประเทศออนไลน์เต็มรูปแบบ Krungthai Trade Online สะดวก ง่าย ไม่ต้องใช้เอกสารตัวจริง บริการโอนเงินต่างประเทศ Digital Remittance Solutions มั่นใจ ถึงไว ได้เรทดี พร้อมบริการให้คำปรึกษาจากผู้เชี่ยวชาญด้วย ทีม Trade Solutions ตอกย้ำการให้บริการด้วยมาตรฐานระดับสากล ติดปีกธุรกิจไทยสู่เวทีการค้าโลก
นายธวัชชัย ชีวานนท์ รองกรรมการผู้จัดการใหญ่ สายงานบริหารจัดการทางการเงินเพื่อธุรกิจ ธนาคารกรุงไทย เปิดเผยว่า ธนาคารกรุงไทย ในฐานะธนาคารพาณิชย์ชั้นนำของประเทศ เดินหน้าพัฒนาเทคโนโลยีและนวัตกรรมทางการเงินอย่างต่อเนื่อง  เพื่อตอบโจทย์ลูกค้าทุกกลุ่มในทุกมิติ เพิ่มขีดความสามารถทางการแข่งขันของภาคธุรกิจ  ขับเคลื่อนเศรษฐกิจไทยให้เติบโตอย่างยั่งยืน สอดคล้องกับวิสัยทัศน์  “กรุงไทย เคียงข้างไทย สู่ความยั่งยืน” ล่าสุด ธนาคารพัฒนาบริการการค้าระหว่างประเทศ ภายใต้แนวคิด “Krungthai Smart Trade” เพื่อตอบโจทย์ผู้นำเข้าและส่งออกของไทย ซึ่งเป็นกลไกลสำคัญขับเคลื่อนเศรษฐกิจไทย โดยจากข้อมูล Krungthai Compass ชี้ว่า ในปี 2565 การส่งออกของไทยมีสัดส่วนต่อ GDP สูงถึง 57.6% มูลค่าการส่งออกเติบโต 15.4% และการนำเข้าเติบโต 30.3% และคาดว่าในปี 2566 การส่งออกยังคงมีบทบาทสำคัญต่อเศรษฐกิจไทยแม้จะเผชิญความท้าทายจากปัจจัยต่างประเทศ
“Krungthai Smart Trade” เปิดมิติใหม่ของการให้บริการธุรกรรมระหว่างประเทศดิจิทัลเต็มรูปแบบ และครบวงจร เพิ่มสะดวกรวดเร็ว ลดความซ้ำซ้อนและ ลดความยุ่งยากด้านงานเอกสาร ช่วยให้ลูกค้าได้รับประสบการณ์ที่ดีกว่า ดังนี้
• เหนือกว่า ด้วยบริการ Krungthai Trade Online แพลตฟอร์มบริการการค้าระหว่างประเทศออนไลน์เต็มรูปแบบ  ครอบคลุมทุกธุรกรรมหลักทางด้าน Trade Finance ทั้งการเปิด L/C DL/C สินเชื่อเพื่อการนำเข้า สินเชื่อเพื่อการส่งออก การจ่ายชำระคืนเงินกู้ เป็นต้น โดยไม่ต้องนำส่งเอกสารตัวจริง ติดตามสถานะได้ทุกขั้นตอน สามารถตั้งเวลาในการทำธุรกรรมได้ล่วงหน้า และบันทึกธุรกรรมที่ใช้เป็นประจำได้ ประหยัดเวลาในการทำธุรกรรมครั้งถัดไป รวบรวมรายงานธุรกรรมที่ทำจากทุกช่องทางไว้ที่เดียว ตั้งเวลาและกำหนดรูปแบบออกรายงานได้ตามต้องการ มั่นใจด้วยระบบความปลอดภัยในระดับมาตรฐานสากล กำหนดสิทธิ์ในการทำธุรกรรมได้ ทั้งระดับผู้ทำรายการ หรือระดับผู้อนุมัติ และการเข้าระบบด้วย Two – Factor Authentication หมดกังวลเรื่องข้อมูลรั่วไหล
• คุ้มค่ากว่า ด้วยบริการ Digital Remittance Solutions ร่วมมือกับพันธมิตรระดับโลกพัฒนานวัตกรรมการโอนเงินต่างประเทศเพื่อลูกค้าธุรกิจโดยเฉพาะ  ทั้ง VISA และ Nium  ทำให้การโอนเงินต่างประเทศผ่านดิจิทัลแพลตฟอร์มสำหรับลูกค้าธุรกิจ “Krungthai BUSINESS” สามารถโอนเงินต่างประเทศได้ทั่วโลกได้ทั้งทาง Website, Mobile Application สะดวก ง่าย ได้เรทดี ติดตามสถานะได้  24 ชั่วโมง พร้อมระบบอัจฉริยะแนะนำแพลตฟอร์มการโอนเงินระหว่างประเทศที่เหมาะสมกับรายการของลูกค้า ระบบตรวจสอบเลขที่บัญชีผู้รับเงินปลายทาง นอกจากนี้ สามารถเปิดบัญชีเงินฝากเงินตราต่างประเทศ (FCD) ได้สะดวก รวดเร็ว และสามารถบริหารจัดการบัญชีเงินฝากเงินตราต่างประเทศ (FCD) ผ่านระบบออนไลน์
• มั่นใจกว่า พร้อมบริการให้คำปรึกษาจากผู้เชี่ยวชาญด้วย ทีม Trade Solutions พร้อมตอบทุกข้อสงสัยด้านการค้าระหว่างประเทศอย่างมืออาชีพ และอำนวยความสะดวกในการทำธุรกรรมต่างประเทศ ด้วยศูนย์ธุรกิจต่างประเทศที่ครอบคลุมทั่วประเทศ
พิเศษ! ในโอกาสครบรอบ 57 ปีธนาคารกรุงไทย ลูกค้านิติบุคคลที่ทำธุรกรรมโอนเงินต่างประเทศผ่าน Krungthai BUSINESS โดยเลือกบริการ Krungthai BUSINESS WARP ตั้งแต่วันที่ 14 มีนาคม ถึง 31 กรกฎาคม 2566 รับทันทีส่วนลดค่าธรรมเนียมโอนเงินต่างประเทศ 57% ของอัตราค่าธรรมเนียมปกติ
สำหรับผู้ประกอบการที่สนใจได้รับประสบกาณ์การใช้บริการธุรกิจระหว่างประเทศดิจิทัลเต็มรูปแบบจาก Krunghai Smart Trade ติดต่อ ธนาคารกรุงไทยทุกสาขา เจ้าหน้าที่ดูแลลูกค้าธุรกิจสัมพันธ์ หรือผู้ชำนาญการธุรกิจต่างประเทศ (ทีม Trade Solutions) สอบถามเพิ่มเติม Krungthai Corporate Contact Center  โทร. 02-111-9999 ศึกษารายละเอียดเพิ่มเติมได้ที่ https://krungthai.com/link/krungthai-smart-trade-pr

ที่มา : https://www.thaigov.go.th/news/contents/details/66635