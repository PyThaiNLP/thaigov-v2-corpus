รัฐบาลไทย-ข่าวทำเนียบรัฐบาล-กรมเจ้าท่า ลงนามร่วม 7 สถาบันการตรวจเรือตามประมวลว่าด้วยองค์กรที่ได้รับการยอมรับ (Code for Recognized Organizations; RO Code) 


วันจันทร์ที่ 27 มีนาคม 2566
กรมเจ้าท่า ลงนามร่วม 7 สถาบันการตรวจเรือตามประมวลว่าด้วยองค์กรที่ได้รับการยอมรับ (Code for Recognized Organizations; RO Code)
...
กรมเจ้าท่า ลงนามร่วม 7 สถาบันการตรวจเรือตามประมวลว่าด้วยองค์กรที่ได้รับการยอมรับ (Code for Recognized Organizations; RO Code)
วันที่ 27 มีนาคม 2566 นายกริชเพชร ชัยช่วย รักษาราชการแทนอธิบดีกรมเจ้าท่า กระทรวงคมนาคม เป็นประธานฯ ในพิธีลงนามในบันทึกข้อตกลงเพื่อยอมรับและผูกพันในการปฏิบัติตามข้อกำหนดและเงื่อนไขการตรวจเรือและออกใบสำคัญรับรองตามอนุสัญญาระหว่างประเทศและพิธีสาร พร้อมด้วยนายภูริพัฒน์ ธีระกุลพิศุทธิ์ รองอธิบดีกรมเจ้าท่าด้านปลอดภัย นายวิเชียร เปมานุกรรักษ์ รองอธิบดีกรมเจ้าท่า ด้านปฏิบัติการ และนายวิบูลย์ ธีรภาพสกุลวงศ์ ผู้อำนวยการสำนักมาตรฐานเรือ ณ ห้องประชุมวิสูตรสาคร ชั้น 4 อาคาร 162 ปี กรมเจ้าท่า
ตามที่กรมเจ้าท่ามีภารกิจต้องดำเนินการกำหนดหลักเกณฑ์ วิธีการและเงื่อนไขในการประกาศกำหนด รวมถึงกำกับดูแลการดำเนินการของสถาบันการตรวจเรือในการตรวจและออกใบสำคัญรับรองการตรวจเรือจากกรมเจ้าท่า ให้สอดคล้องกับอนุสัญญาและพิธีสารที่เกี่ยวข้อง และเป็นไปตามมาตรฐานตามประมวลว่าด้วยองค์กรทีได้รับการยอมรับ (Code for Recognized Organizations; RO Code)
ทั้งนี้ การจัดพิธีลงนามดังกล่าวฯ เพื่อให้เป็นไปตามประกาศกรมเจ้าท่าที่ 257/2565 เรื่องแบบบันทึกข้อตกลงเพื่อยอมรับและผูกพันในการปฏิบัติตามข้อกำหนดและเงื่อนไขการตรวจเรือและออกใบสำคัญรับรองตามอนุสัญญาระหว่างประเทศและพิธีสาร ให้เป็นไปด้วยความเรียบร้อยและเป็นการแก้ไขสิ่งที่ถูกตรวจพบในการตรวจประเมินจาก IMO ในหัวข้อ RO Delegation กรมเจ้าท่า โดยสำนักมาตรฐานเรือ สำนักกฎหมาย และสำนักเลขานุการกรม จึงจัดพิธีลงนามในบันทึกข้อตกลงเพื่อยอมรับและผูกพันในการปฏิบัติตามข้อกำหนดและเงื่อนไขการตรวจเรือและออกใบสำคัญรับรองตามอนุสัญญาระหว่างประเทศและพิธีสารระหว่างกรมเจ้าท่า และสถาบันการตรวจเรือจำนวน 7 สถาบัน ได้แก่ 1) อเมริกัน บิวโร่ ออฟชิปปิ้ง 2) บูโร เวอริทัส เอสเอ 3) ไชน่า คลาสสิฟิเคชั่น โซไซตี้ 4) ดี เอ็น วี เอเอส 5) โคเรียน เรจิสเตอร์ 6) นิปปอน ไคจิ เคียวไค และ 7) รีน่า เซอร์วิสเซส เอส พี เอ ภายหลังลงนามในบันทึกข้อตกลงเพื่อยอมรับและผูกพันฯ ระหว่างกรมเจ้าท่า และสถาบันการตรวจเรือทั้ง 7 แห่ง เรียบร้อย จะส่งผลให้การตรวจเรือ มีประสิทธิภาพ เกิดความเรียบร้อย เป็นไปตามมาตรฐานสากลต่อไป

ที่มา : https://www.thaigov.go.th/news/contents/details/66631