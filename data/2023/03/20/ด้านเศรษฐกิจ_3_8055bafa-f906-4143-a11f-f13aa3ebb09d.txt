รัฐบาลไทย-ข่าวทำเนียบรัฐบาล-กรมเจ้าท่า อบรมพนักงานผู้ให้บริการในคลองแสนแสบ


วันจันทร์ที่ 20 มีนาคม 2566
กรมเจ้าท่า อบรมพนักงานผู้ให้บริการในคลองแสนแสบ
...
กรมเจ้าท่า อบรมพนักงานผู้ให้บริการในคลองแสนแสบ
เมื่อวันที่ 19 มีนาคม 2566 นายพิทักษ์ วัฒนพงศ์พิศาล ผู้อำนวยการสำนักความปลอดภัยและสิ่งแวดล้อมทางน้ำ เป็นประธานเปิดงาน ในการอบรมพนักงานผู้ให้บริการในคลองแสนแสบ ผู้ควบคุมเรือ ผู้ใช้เครื่องจักรยนต์ กะลาสี และพนักงานเก็บค่าโดยสารของ บริษัท ครอบครัวขนส่ง (2002) จำกัด เพื่อให้ความรู้และซักซ้อมความเข้าใจในการปฏิบัติงานในการให้บริการแก่ประชาชนที่ใช้บริการเรือในคลองแสบแสบ พร้อมอบรมการปฐมพยาบาลเบื้องต้นจากทีมกู้ชีพฉุกเฉินและการดับไฟเบื้องต้นจากสถานีดับเพลิงหัวหมาก
ทั้งนี้ ได้เน้นย้ำเรื่องความปลอดภัยในการเดินเรือในคลองแสนแสบ การดูแลรักษาตัวเรือ การควบคุมกำกับการปฏิบัติเพื่อความปลอดภัยไม่ให้เกิดอุบัติเหตุในคลองแสนแสบ ดำเนินการโดย กลุ่มตรวจการเดินเรือ (สำนักงานเจ้าท่าสาขากรุงเทพมหานคร) นำโดยนายทวีพงษ์ จันทร์งาม รักษาการในตำแหน่งหัวหน้ากลุ่มตรวจการเดินเรือ และคณะ ร่วมเป็นวิทยากร ณ บริษัท ครอบครัวขนส่ง (2002) จำกัด กรุงเทพมหานคร ทั้งนี้ ได้เน้นย้ำให้ผู้เข้าอบรมให้ความสำคัญกับการอบรมในครั้งนี้ พร้อมนำความรู้ที่ได้ในการอบรม นำไปใช้ในการปฏิบัติงานให้ถูกต้องและเหมาะสมต่อไป

ที่มา : https://www.thaigov.go.th/news/contents/details/66363