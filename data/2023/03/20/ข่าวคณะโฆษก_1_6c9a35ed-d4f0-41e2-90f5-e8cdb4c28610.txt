รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ปลื้มความสามารถเด็กไทยรับ 8 รางวัลจาก CHAMPION 2023 ITMC และ 62 รางวัล GOLD AWARD แสดงความสามารถด้านคณิตศาสตร์ให้เป็นที่ประจักษ์ในเวทีนานาชาติ


วันจันทร์ที่ 20 มีนาคม 2566
20/03/2566
พิมพ์
โฆษกรัฐบาลเผย นายกฯ ปลื้มความสามารถเด็กไทยรับ 8 รางวัลจาก CHAMPION 2023 ITMC และ 62 รางวัล GOLD AWARD แสดงความสามารถด้านคณิตศาสตร์ให้เป็นที่ประจักษ์ในเวทีนานาชาติ
โฆษกรัฐบาลเผย นายกฯ ปลื้มความสามารถเด็กไทยรับ 8 รางวัลจาก CHAMPION 2023 ITMC และ 62 รางวัล GOLD AWARD แสดงความสามารถด้านคณิตศาสตร์ให้เป็นที่ประจักษ์ในเวทีนานาชาติ
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ปลื้มในความสามารถของเด็กไทยจากการประกวดคณิตศาสตร์ผู้มีความสามารถพิเศษระดับนานาชาติ ประจำปี 2566 International Talent Mathematics Contest : ITMC จัดการแข่งขันโดย Thailand Talent Training เมื่อวันที่ 28 กุมภาพันธ์ 2566 ณ โรงแรมใบหยกสกาย ผลการแข่งขันครั้งนี้ เด็กไทยรับ 8 รางวัลจาก CHAMPION 2023 ITMC และ 62 รางวัล GOLD AWARD
โฆษกประจำสำนักนายกรัฐมนตรีเปิดเผยว่า เด็กที่เข้าแข่งขันในรายการนี้ล้วนเป็นตัวแทนเด็กไทยที่ผ่านการคัดเลือกเบื้องต้นมาจากเวทีแข่งขันคณิตศาสตร์ประเทศไทย (Thailand Mathematics Contest – TMC) มีความรู้ความสามารถท้าทายให้ต่างชาติสนใจและเดินทางมาร่วมการแข่งขัน อาทิ ฟิลิปปินส์ เวียดนาม บังคลาเทศ ฮ่องกง ไต้หวัน บราซิล และเติร์กเมนิสถาน ซึ่งผลของการแข่งขันทำให้ผู้ฝึกสอน ผู้ปกครอง นายกรัฐมนตรี และรัฐบาลไทยชื่นชมเพราะได้รับถึง 8 รางวัลจาก CHAMPION 2023 ITMC และ 62 รางวัล GOLD AWARD
“นายกรัฐมนตรีปลื้มในความสามารถของเด็กไทยที่เข้าร่วมในการแข่งขันทุกคน โดยนายกรัฐมนตรีชื่นชม และร่วมแสดงความยินดี กับน้องๆ ที่ได้รับรางวัลจากการประกวดคณิตศาสตร์ผู้มีความสามารถพิเศษระดับนานาชาติ ครั้งนี้ เชื่อมั่นในการศึกษาของไทย ซึ่งได้แสดงผลงานระดับนานาชาติให้เห็นหลายครั้ง และรัฐบาลพร้อมสนับสนุนเด็กไทยให้บรรลุความฝัน ทำตามความตั้งใจ เป็นบุคลากรสำคัญให้กับชาติไทยต่อไปในอนาคต” นายอนุชาฯ กล่าว

ที่มา : https://www.thaigov.go.th/news/contents/details/66345