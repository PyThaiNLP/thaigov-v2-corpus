รัฐบาลไทย-ข่าวทำเนียบรัฐบาล-สปสช. เปิดแอปฯ Clicknic เพิ่มทางเลือกการรักษาทางไกลให้ “ผู้มีสิทธิบัตรทอง” ครอบคลุม 42 โรคไม่ซับซ้อน นำร่องพื้นที่กรุงเทพฯ


วันจันทร์ที่ 20 มีนาคม 2566
สปสช. เปิดแอปฯ Clicknic เพิ่มทางเลือกการรักษาทางไกลให้ “ผู้มีสิทธิบัตรทอง” ครอบคลุม 42 โรคไม่ซับซ้อน นำร่องพื้นที่กรุงเทพฯ
.....
สำนักงานหลักประกันสุขภาพแห่งชาติ (สปสช.) เพิ่มทางเลือกการรักษาให้แก่ผู้มีสิทธิหลักประกันสุขภาพแห่งชาติ (สิทธิบัตรทอง 30 บาท) ที่ป่วยด้วย “โรคทั่วไป” 42 กลุ่มอาการโรค เช่น ตาแดง ท้องร่วง ไข้ หวัด อาหารเป็นพิษ ลมพิษ ผื่น โรคโควิด-19 กลุ่มสีเขียว เป็นต้น สามารถพบแพทย์เพื่อรักษาทางไกลหรือเทเลเมดิซีน (telemedicine) ผ่านแอปพลิเคชัน Clicknic
สำหรับผู้มีสิทธิบัตรทอง (กลุ่มโรคทั่วไป) สามารถรับบริการการรักษาดังกล่าวได้ ดังนี้
> ดาวน์โหลดแอปฯ Clicknic
> คลิกแบนเนอร์ "ผู้ป่วยกลุ่มโรคทั่วไป (สปสช.)"
> บันทึกข้อความสำหรับระบุที่อยู่และสถานที่จัดส่งยา พร้อมระบุอาการ รวมทั้งระบุข้อมูลสุขภาพ
(สามารถใช้เทคโนโลยีตรวจสัญญาณสุขภาพผ่านกล้องมือถือ เพื่อให้แพทย์มีข้อมูลเพิ่มเติมประกอบการรักษาได้)
> กรอกข้อมูลทั้งหมดเสร็จแล้วให้กด "เริ่มขอคำปรึกษา"
> รอเจ้าหน้าที่ตรวจสอบสิทธิและส่งเคสให้แพทย์ทำการติดต่อกลับ (ใช้เวลารอ 10-30 นาที)
> หากมีการสั่งจ่ายยา สามารถรอรับที่บ้านหรือผู้ป่วยไปรับที่ร้านยาใกล้บ้านก็ได้
.
โครงการดังกล่าว จะนำร่องให้บริการในพื้นที่ กทม. ก่อน ทั้งนี้ คนที่มีสิทธิอยู่ในต่างจังหวัดแต่อาศัยอยู่ที่ กทม. ก็สามารถใช้บริการได้เช่นกัน สอบถามรายละเอียดเพิ่มเติมได้ที่ > ไลน์ไอดี @Clicknic
.
อ่านเพิ่มเติม คลิก https://www.thaigov.go.th/news/contents/details/66024
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66353