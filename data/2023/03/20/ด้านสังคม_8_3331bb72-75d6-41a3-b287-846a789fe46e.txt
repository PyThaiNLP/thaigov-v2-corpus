รัฐบาลไทย-ข่าวทำเนียบรัฐบาล-ดีอีเอส พบเฟคนิวส์พุ่งไม่หยุด ประเด็นสุขภาพ-อ้างเป็นเจ้าหน้าที่รัฐ-หลอกกู้เงินนำโด่ง ด้านเกาหลีขึ้นบัญชีดำ 4 จังหวัดภาคอีสาน อย่าเชื่อ-แชร์ ข่าวปลอม!!


วันจันทร์ที่ 20 มีนาคม 2566
ดีอีเอส พบเฟคนิวส์พุ่งไม่หยุด ประเด็นสุขภาพ-อ้างเป็นเจ้าหน้าที่รัฐ-หลอกกู้เงินนำโด่ง ด้านเกาหลีขึ้นบัญชีดำ 4 จังหวัดภาคอีสาน อย่าเชื่อ-แชร์ ข่าวปลอม!!
ดีอีเอส พบเฟคนิวส์พุ่งไม่หยุด ประเด็นสุขภาพ-อ้างเป็นเจ้าหน้าที่รัฐ-หลอกกู้เงินนำโด่ง ด้านเกาหลีขึ้นบัญชีดำ 4 จังหวัดภาคอีสาน อย่าเชื่อ-แชร์ ข่าวปลอม!!
กระทรวงดิจิทัลเพื่อเศรษฐกิจและสังคม (ดีอีเอส) เตือนประชาชนควรตรวจสอบข้อมูลให้ครบ รอบด้าน อย่าหลงเชื่อตกเป็นเหยื่อมิจฉาชีพ หลังพบตัวเลขข่าวปลอมสัปดาห์ล่าสุด ระบุคนสนใจเรื่อง มังคุดนึ่งรักษาโรคมะเร็ง - อ้างเป็นเจ้าหน้าที่การไฟฟ้า หลอกแอดไลน์ ติดตั้งแอฟลดค่าไฟ – ธนาคารกรุงไทย - ออมสินอ่วม! อ้างชื่อปล่อยกู้วงเงินสูง ดอกเบี้ยต่ำ และเกาหลีขึ้นบัญชีดำนักท่องเที่ยวไทย 4 ภาคอีสาน ติดอันดับ วอนอย่าเชื่อ-เช็คก่อนแชร์
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคม ฝ่ายการเมือง (ดีอีเอส) กล่าวว่า สรุปผลการมอนิเตอร์ และรับแจ้งข่าวปลอมของศูนย์ต่อต้านข่าวปลอมประจำวันที่ 10 - 16 มีนาคม 2566 พบข้อความที่เข้ามาทั้งหมด 3,227,794 ข้อความ โดยมีข้อความที่ต้องดำเนินการตรวจสอบ (Verify) ทั้งสิ้น 240ข้อความ แบ่งเป็นข้อความที่มาจาก Social listening จำนวน 207 ข้อความ ข้อความที่มาจาก Line Official จำนวน 33 ข้อความ รวมเรื่องที่ต้องดำเนินการตรวจสอบ 148 เรื่อง
ทั้งนี้ ดีอีเอสได้แบ่งข่าวปลอมที่ได้รับความสนใจ เป็น 4 กลุ่ม ประกอบด้วย
กลุ่มที่ 1 ข่าวปลอมเรื่องนโยบายรัฐบาล ข่าวสารทางราชการ ความสงบเรียบร้อยของสังคม ขัดศีลธรรมอันดีและ
ความมั่นคงภายในประเทศจำนวน 67 เรื่อง
กลุ่มที่ 2 ข่าวปลอมเรื่องผลิตภัณฑ์สุขภาพ วัตถุอันตราย เครื่องสำอาง รวมถึงสินค้าและบริการที่ผิดกฎหมาย
จำนวน 64 เรื่อง
กลุ่มที่ 3 ข่าวปลอมเรื่องภัยพิบัติ จำนวน 1 เรื่อง
กลุ่มที่ 4 ข่าวปลอมเศรษฐกิจ จำนวน 8 เรื่อง
สำหรับข่าวปลอมทั้ง 4 กลุ่มมีความเกี่ยวเนื่องกับเรื่องโควิค-19 จำนวน 3 เรื่อง
นางสาวนพวรรณ กล่าวต่อว่า เมื่อพิจารณาจากข่าวปลอมที่ได้รับความสนใจสูงสุด 10 อันดับระหว่างวันที่ 10 - 16 มีนาคม 2566 ดังนี้
อันดับที่ 1 เรื่อง มังคุดนึ่งรักษาโรคมะเร็ง
อันดับที่ 2 เรื่อง เจ้าหน้าที่การไฟฟ้าโทรแจ้งประชาชนให้แอดไลน์ และติดตั้งแอปฯ เพื่อลดค่าไฟ
อันดับที่ 3 เรื่อง ธ.กรุงไทยปล่อยกู้ยืมสำหรับอาชีพอิสระ
อันดับที่ 4 เรื่อง ออมสินปล่อยกู้สินเชื่อออมสิน สร้างงาน สร้างอาชีพ ผ่านเพจ Mymoเงินด่วน
อันดับที่ 5 เรื่อง กินมากแต่ไม่ถ่าย มีอาการท้องแข็ง ถ้าปล่อยไว้ปอดกับหัวใจจะทำงานผิดปกติ
อันดับที่ 6 เรื่อง เกาหลีขึ้นบัญชีดำนักท่องเที่ยวไทย 4 จังหวัดภาคอีสาน ขอนแก่น ศรีสะเกษ อุดรธานี
และยโสธร ให้เป็นพื้นที่สีแดง
อันดับที่ 7 เรื่อง ออมสินเปิดลงทะเบียนเงินกู้ ดอกเบี้ยถูก
อันดับที่ 8 เรื่อง เจ้าหน้าที่กรมการค้าภายใน โทรแจ้งประชาชนให้อัปเดตข้อมูลผ่านลิงก์
อันดับที่ 9 เรื่อง ไขมันสูง หน้ามืดบ่อย มึนหัวเป็นประจำ หากมีเบาหวานหลอดเลือดจะแตกง่าย
อันดับที่ 10 เรื่อง จิบน้ำเกลือหิมาลัย ช่วยป้องกันเพลีย ปวดหัว มึนหัวได้
“ปัจจุบันข่าวปลอมยังคงมีจำนวนมาก ดีอีเอส และศูนย์ต่อต้านข่าวปลอม ให้ความสำคัญในการตรวจสอบข่าวปลอม และตระหนักถึงผลกระทบต่อชีวิตประจำวันของประชาชนอย่างมาก เมื่อได้รับข่าวสารข้อมูลผ่านโซเชียล ควรตรวจสอบให้รอบด้าน เลือกเชื่อ เลือกแชร์ เพื่อป้องกันความเสียหายที่จะเกิดขึ้น โดยสามารถติดตามและแจ้งเบาะแสข่าวปลอม ผ่านช่องทางได้ที่ Line : @antifakenewscenter เว็บไซต์ https://www.antifakenewscenter.com/ ทวิตเตอร์ https://twitter.com/AFNCThailand และช่องทางโทรศัพท์โทรสายด่วน GCC 1111 ต่อ 87 ตลอด 24 ชั่วโมง” นางสาว นพวรรณ กล่าว
_______________________

ที่มา : https://www.thaigov.go.th/news/contents/details/66379