รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ ร่วมการประชุมแนวทางมาตรการบริหารจัดการผลไม้ปี 2566


วันจันทร์ที่ 20 มีนาคม 2566
กระทรวงเกษตรและสหกรณ์ ร่วมการประชุมแนวทางมาตรการบริหารจัดการผลไม้ปี 2566
กระทรวงเกษตรและสหกรณ์ ร่วมการประชุมแนวทางมาตรการบริหารจัดการผลไม้ปี 2566
วันนี้ (วันจันทร์ที่ 20 มีนาคม 2566 เวลา 10.00 น.) นายประยูร อินสกุล ปลัดกระทรวงเกษตรและสหกรณ์ มอบหมายให้นายสุรเดช สมิเปรม รองปลัดกระทรวงเกษตรและสหกรณ์ พร้อมด้วยหน่วยงานในสังกัดกระทรวงเกษตรและสหกรณ์ที่เกี่ยวข้องกับสินค้าผลไม้ ได้แก่ กรมวิชาการเกษตร กรมส่งเสริมการเกษตร กรมส่งเสริมสหกรณ์ สำนักงานมาตรฐานสินค้าเกษตรและอาหารแห่งชาติ และสำนักงานเศรษฐกิจการเกษตร เข้าร่วมการประชุมแนวทางมาตรการบริหารจัดการผลไม้ ปี 2566 ณ ห้องบุรฉัตรไชยากร ชั้น 4 สำนักงานปลัดกระทรวงพาณิชย์ กระทรวงพาณิชย์ กรุงเทพมหานคร และสำนักงานที่ปรึกษาการเกษตรต่างประเทศทุกสำนักงาน เข้าร่วมการประชุมผ่านระบบการประชุมทางไกล Zoom Cloud Meeting โดยมี
ผู้ช่วยรัฐมนตรีประจำกระทรวงพาณิชย์ (ดร.สรรเสริญ สมะลาพา) เป็นประธานการประชุมฯ
การประชุมในครั้งนี้ มีวัตถุประสงค์ เพื่อรับทราบ สรุปสถานการณ์การผลิตผลไม้ ปี 2565 ผลการดำเนินมาตรการบริหารจัดการผลไม้ ปี 2565 และมาตรการบริหารจัดการผลไม้ ปี 2566 รวมทั้ง การนำเสนอข้อมูล ความเห็นและข้อเสนอแนะในส่วนที่เกี่ยวข้องตามมาตรการบริหารจัดการผลไม้ปี 2566

ที่มา : https://www.thaigov.go.th/news/contents/details/66368