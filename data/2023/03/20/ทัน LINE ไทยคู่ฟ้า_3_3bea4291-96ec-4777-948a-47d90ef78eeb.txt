รัฐบาลไทย-ข่าวทำเนียบรัฐบาล-ครม. เห็นชอบ 7.7 พันล้าน ช่วย 300 ชุมชน ใน 35 จว. ที่ต้องรื้อย้ายจากการสร้างระบบราง ให้ 2.7 หมื่นครัวเรือน มีที่อยู่อาศัยอย่างมั่นคง


วันจันทร์ที่ 20 มีนาคม 2566
ครม. เห็นชอบ 7.7 พันล้าน ช่วย 300 ชุมชน ใน 35 จว. ที่ต้องรื้อย้ายจากการสร้างระบบราง ให้ 2.7 หมื่นครัวเรือน มีที่อยู่อาศัยอย่างมั่นคง
.....
ครม. เห็นชอบ โครงการแก้ปัญหาที่อยู่อาศัยผู้มีรายได้น้อยในชุมชนที่ได้รับผลกระทบจากการพัฒนาระบบราง วงเงิน 7,718.94 ล้านบาท ระยะเวลาดำเนินการ 2566 – 2570 แบ่งเป็นงบสำหรับการสร้างด้านสาธารณูปโภคที่จำเป็นของชุมชนเฉลี่ย 80,000 บาท/ครัวเรือน งบแบ่งเบาภาระค่าใช้จ่ายในการจัดการที่อยู่อาศัยชั่วคราว รื้อถอน ขนย้าย ระหว่างรอที่อยู่อาศัยใหม่เฉลี่ย 80,000 บาท/ครัวเรือน และ สินเชื่อเพื่อที่อยู่อาศัยใหม่เฉลี่ยไม่เกิน 250,000 บาท/ครัวเรือน
.
แนวทางคือ ทำสัญญาเช่าระยะยาวกับเจ้าของที่ดิน หรือจัดซื้อที่ดินใหม่นอกชุมชนเดิม พัฒนาที่อยู่อาศัยที่เหมาะกับบริบทของชุมชน และพัฒนาความมั่นคงด้านเศรษฐกิจและสังคม เช่น ระบบจัดการด้านการเงิน ระบบสวัสดิการ เพื่อให้ชุมชนที่ต้องรื้อย้ายเพื่อเตรียมพื้นที่ในการก่อสร้างระบบราง ใน 35 จังหวัด 300 ชุมชน 27,084 ครัวเรือน เข้าถึงสวัสดิการขั้นพื้นฐานด้านที่อยู่อาศัยและเปลี่ยนสถานะจากผู้บุกรุกที่ดินของรัฐ เป็น ผู้อยู่อาศัยในชุมชน อย่างถูกต้องตามกฎหมาย
.
อ่านเพิ่มเติม คลิก >> https://www.thaigov.go.th/news/contents/details/66160
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66351