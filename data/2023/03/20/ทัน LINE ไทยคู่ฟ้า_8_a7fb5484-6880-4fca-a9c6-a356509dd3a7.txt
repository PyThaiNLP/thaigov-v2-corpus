รัฐบาลไทย-ข่าวทำเนียบรัฐบาล-กรมอุตุฯ เตือน พายุฤดูร้อน เปิดรายชื่อจังหวัดรับมือฝนฟ้าคะนอง - ลมแรง - ลูกเห็บตก


วันจันทร์ที่ 20 มีนาคม 2566
กรมอุตุฯ เตือน พายุฤดูร้อน เปิดรายชื่อจังหวัดรับมือฝนฟ้าคะนอง - ลมแรง - ลูกเห็บตก
.....
กรมอุตุนิยมวิทยา เผยในช่วงวันที่ 20 – 22 มี.ค. 66 คลื่นกระแสลมฝ่ายตะวันตกจากประเทศเมียนมา ยังมีผลกระทบต่อ ภาคเหนือ ภาคตะวันออกเฉียงเหนือตอนบน และภาคกลางฝั่งตะวันตก ประกอบกับลมใต้และลมตะวันออกเฉียงใต้ยังคงพัดปกคลุมประเทศไทยตอนบน ในขณะที่ประเทศไทยตอนบนมีอากาศร้อน ทำให้บริเวณดังกล่าวมีพายุฤดูร้อนเกิดขึ้นได้ (ฝนฟ้าคะนอง ลมกระโชกแรง และมีลูกเห็บตกบางพื้นที่ รวมถึงอาจมีฟ้าผ่า)
.
ส่วนลมใต้ ลมตะวันออกเฉียงใต้พัดนำความชื้นจากอ่าวไทยเข้าปกคลุมภาคอีสานตอนล่าง ภาคกลาง ภาคตะวันออก กทม.และปริมณฑล ประกอบกับยังมีหย่อมความกดอากาศต่ำเนื่องจากความร้อนปกคลุมบริเวณประเทศไทยตอนบน ขอให้ประชาชนระมัดระวังฝนฟ้าคะนอง ลมกระโชกแรง ที่อาจจะเกิดขึ้นในระยะนี้ไว้ด้วย
.
สำหรับลมตะวันออกและลมตะวันออกเฉียงใต้พัดปกคลุมอ่าวไทย ภาคใต้ และทะเลอันดามัน ทำให้ภาคใต้มีฝนฟ้าคะนองบางแห่ง
.
พื้นที่เสี่ยงภัยสูง
จ.แม่ฮ่องสอน เชียงใหม่ เชียงราย ลำปาง พะเยา น่าน ตาก เลย ชัยภูมิ ขอนแก่น หนองบัวลำภู อุดรธานี นครราชสีมา กาญจนบุรี อุทัยธานี สระบุรี
.
พื้นที่เฝ้าระวังฝนฟ้าคะนองและลมกระโชกแรง
- ภาคเหนือ
จ.แม่ฮ่องสอน เชียงใหม่ เชียงราย ลำพูน ลำปาง พะเยา น่าน ตาก และอุทัยธานี
- ภาคตะวันออกเฉียงเหนือ
จ.เลย ชัยภูมิ ขอนแก่น หนองบัวลำภู อุดรธานี และนครราชสีมา
- ภาคกลาง
จ.กาญจนบุรี และสระบุรี
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66386