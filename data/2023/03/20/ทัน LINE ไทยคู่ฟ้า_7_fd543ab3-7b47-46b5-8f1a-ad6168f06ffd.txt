รัฐบาลไทย-ข่าวทำเนียบรัฐบาล-นิรโทษกรรม “อาวุธปืน” เปิดโอกาสให้ขึ้นทะเบียน – ส่งมอบ ภายใน 180 วัน โดยไม่ต้องรับโทษ


วันจันทร์ที่ 20 มีนาคม 2566
นิรโทษกรรม “อาวุธปืน” เปิดโอกาสให้ขึ้นทะเบียน – ส่งมอบ ภายใน 180 วัน โดยไม่ต้องรับโทษ
.....
ครม. เห็นชอบ ร่าง พ.ร.บ.อาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน (ฉบับที่...) พ.ศ. ... ซึ่งเป็นการกำหนดให้ บุคคลที่มีอาวุธปืนและเครื่องกระสุนปืน โดยมิชอบด้วยกฎหมาย นำอาวุธปืนและเครื่องกระสุนปืนดังกล่าวไปขอรับอนุญาตต่อนายทะเบียนท้องที่ให้ถูกกฎหมาย ภายใน 180 วัน นับจากวันที่ พ.ร.บ.ฉบับนี้ใช้บังคับ โดยไม่ต้องรับโทษ
.
และ บุคคลที่มีอาวุธปืน เครื่องกระสุนปืน ที่กฎหมายไม่อนุญาตให้มีและใช้ในครอบครองหรือจำหน่าย เนื่องจากมีประสิทธิภาพในการทำลายสูง เป็นอันตรายต่อประชาชน ให้นำไปมอบแก่หน่วยทหารที่ใกล้ที่สุด ภายใน 180 วัน นับจากวันที่ พ.ร.บ.ฉบับนี้ใช้บังคับ โดยไม่ต้องรับโทษ
.
ฝ่าฝืนมีโทษจำคุกไม่เกิน 1 ปี หรือปรับไม่เกิน 10,000 บาท หรือ ทั้งจำทั้งปรับ
.
อ่านเพิ่มเติม คลิก >> https://www.thaigov.go.th/news/contents/details/66157
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66355