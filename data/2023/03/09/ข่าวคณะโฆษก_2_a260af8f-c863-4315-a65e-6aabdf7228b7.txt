รัฐบาลไทย-ข่าวทำเนียบรัฐบาล-โฆษกรัฐบาลประชาสัมพันธ์เบอร์ศูนย์รับแจ้งเหตุภัยทางการเงินจากมิจฉาชีพของธนาคาร 12 แห่ง แจ้งเหตุได้ตลอด 24 ชั่วโมง เพื่อบรรเทาความเสียหายให้เร็วที่สุด


วันพฤหัสบดีที่ 9 มีนาคม 2566
09/03/2566
พิมพ์
โฆษกรัฐบาลประชาสัมพันธ์เบอร์ศูนย์รับแจ้งเหตุภัยทางการเงินจากมิจฉาชีพของธนาคาร 12 แห่ง แจ้งเหตุได้ตลอด 24 ชั่วโมง เพื่อบรรเทาความเสียหายให้เร็วที่สุด
โฆษกรัฐบาลประชาสัมพันธ์เบอร์ศูนย์รับแจ้งเหตุภัยทางการเงินจากมิจฉาชีพของธนาคาร 12 แห่ง แจ้งเหตุได้ตลอด 24 ชั่วโมง เพื่อบรรเทาความเสียหายให้เร็วที่สุด
วันที่ 9 มีนาคม 2566 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี ประชาสัมพันธ์เบอร์ศูนย์รับแจ้งเหตุภัยทางการเงินจากมิจฉาชีพ ซึ่งขณะนี้ได้รับความร่วมมือจากธนาคารทั้งสิ้น 12 แห่ง ได้เปิดศูนย์รับแจ้งเหตุภัยทางการเงินจากมิจฉาชีพของธนาคาร เพื่อให้ประชาชนที่ได้รับผลกระทบ หรือตกเป็นเหยื่อของมิจฉาชีพโทรแจ้งเหตุ ได้ตลอด 24 ชั่วโมง เพื่ออำนวยความสะดวกประชาชน บรรเทาความเสียหายให้เร็วที่สุด ดังนี้
ธ. กสิกรไทย 0-2888-8888 กด 001
ธ. กรุงไทย 0-2111-1111 กด 108
ธ.กรุงศรีอยุธยา 1572 กด 5
ธ. กรุงเทพ 1333 หรือ 0-2645-5555 กด *3
ธ. ไทยพาณิชย์ 0-2777-7575
ธ. ทหารไทยธนชาต 1428 กด 03
ธ. ออมสิน 1115 กด 6
ธ. ซีไอเอ็มบีไทย 0-2626-7777 กด 00
ธ. ไทยเครดิตเพื่อรายย่อย 0-2697-5454
ธ. ยูโอบี 0-2344-9555
ธ. แลนด์ แอนด์ เฮ้าส์ 0-2359-0000 กด 8
ธ. อาคารสงเคราะห์ 0-2645-9000 กด 33
“พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ติดตามการทำงาน กำชับหน่วยงานที่เกี่ยวข้องเร่งแก้ไขปัญหามิจฉาชีพหลอกหลวงประชาชนผ่านช่องทางต่างๆ เพื่อป้องกันปัญหาและสกัดกั้นความเสียหายที่จะเกิดแก่ประชาชนให้เร็วที่สุด รวมทั้ง ขณะนี้ รัฐบาลได้ผลักดัน พ.ร.ก. มาตรการป้องกันและปราบปรามอาชญากรรมทางเทคโนโลยี พ.ศ. …. เพื่อให้เป็นกฎหมายที่ช่วยเพิ่มประสิทธิภาพการปราบปรามการกระทำผิดได้อย่างเด็ดขาดมากขึ้น” นายอนุชาฯ กล่าว

ที่มา : https://www.thaigov.go.th/news/contents/details/65887