รัฐบาลไทย-ข่าวทำเนียบรัฐบาล-​“ทิพานัน” ชู “พล.อ.ประยุทธ์” ผู้นำฟื้นเศรษฐกิจแกร่งในภาวะวิกฤตอย่างซื่อสัตย์สุจริต เข้าตาสื่อเทศ ยันหารายได้เข้าประเทศหลายทางแบบมั่นคง


วันพฤหัสบดีที่ 9 มีนาคม 2566
09/03/2566
พิมพ์
​“ทิพานัน” ชู “พล.อ.ประยุทธ์” ผู้นำฟื้นเศรษฐกิจแกร่งในภาวะวิกฤตอย่างซื่อสัตย์สุจริต เข้าตาสื่อเทศ ยันหารายได้เข้าประเทศหลายทางแบบมั่นคง
​“ทิพานัน” ชู “พล.อ.ประยุทธ์” ผู้นำฟื้นเศรษฐกิจแกร่งในภาวะวิกฤตอย่างซื่อสัตย์สุจริต เข้าตาสื่อเทศ ยันหารายได้เข้าประเทศหลายทางแบบมั่นคง
วันที่ 9 มีนาคม 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เร่งขับเคลื่อนเศรษฐกิจไทยให้ฟื้นตัวอย่างต่อเนื่อง หลังการตัดสินใจเดินหน้านโยบายเปิดประเทศตั้งแต่ปลายปี 2564 เป็นต้นมาโดนเริ่มจากภูเก็ตแซนด์บอกซ์ ส่งผลให้เศรษฐกิจฟื้นตัวได้ดีกว่าหลายประเทศในภูมิภาค โดยปัจจัยสำคัญในการขับเคลื่อนเศรษฐกิจไทยยังอยู่ที่ภาคการท่องเที่ยว ที่ฟื้นตัวดีขึ้น เป็นที่สนใจของสื่อต่างชาติชั้นนำอย่างรอยเตอร์ ได้นำเสนอข่าว Thailand beats 2022 tourism target with 11.15 mln foreign arrivals ระบุว่า ในปี 2565 ที่ผ่านมา มีนักท่องเที่ยวต่างชาติไปเยือนประเทศไทย 11.15 ล้านคน เพิ่มสูงกว่าปี 2564 ที่มีจำนวน 428,000 คน  เป็นการเพิ่มขึ้นแบบทะลุเป้าโดยในเดือนธันวาคม 2565 เพียงเดือนเดียว มีชาวต่างชาติไปเที่ยวประเทศไทยมากถึง 2.24 ล้านคน มากกว่าเดือนธันวาคม 2564 ที่มีเพียง 230,497 คน สะท้อนภาพการฟื้นตัวอย่างแข็งแกร่ง สะท้อนความสำเร็จของนโยบายของรัฐบาล ภายใต้การนำของพล.อ.ประยุทธ์ที่สื่อต่างชาติเล็งเห็น
น.ส.ทิพานัน กล่าวว่า สำหรับในปี 2566 การท่องเที่ยวแห่งประเทศไทย หรือ ททท.  ตั้งเป้าหมายจำนวนนักท่องเที่ยวต่างชาติ 25 ล้านคน และคาดว่าจะมีรายได้รวมสูงสุดอยู่ที่ 2.38 ล้านล้านบาท กลับมาในอัตรา 80% ของปี 2562  การลงทุนภาครัฐและเอกชนในโครงสร้างพื้นฐาน  มาตรการดึงดูดนักลงทุนจากต่างชาติที่เข้ามาประกอบธุรกิจในประเทศไทย ซึ่งตัวเลขเฉพาะเดือนมกราคมที่ผ่านมามีเม็ดเงินลงทุนจากต่างชาติแล้ว 5,129 ล้านบาท การลงทุนในพื้นที่ EEC และอุตสาหกรรมเป้าหมายใหม่ การสนับสนุนภาคเกษตร เดินหน้านโยบาย BCG โมเดลที่พลิกโฉมประเทศไทยให้เติบโตอย่างยั่งยืน หารายได้เข้าประเทศได้หลายทาง กระจายรายได้ สร้างงาน สร้างอาชีพ เพื่อให้ประชาชนมีคุณภาพชีวิตที่ดีและมีความมั่นคงทางเศรษฐกิจ

ที่มา : https://www.thaigov.go.th/news/contents/details/65893