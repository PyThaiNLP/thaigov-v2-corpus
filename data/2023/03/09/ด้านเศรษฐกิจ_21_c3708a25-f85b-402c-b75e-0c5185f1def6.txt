รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำทั่วประเทศ กำชับเรือโดยสารต้องพร้อม อุปกรณ์ประจำเรือต้องครบ และปลอดภัย


วันพฤหัสบดีที่ 9 มีนาคม 2566
กรมเจ้าท่า คุมเข้มความปลอดภัยทางน้ำทั่วประเทศ กำชับเรือโดยสารต้องพร้อม อุปกรณ์ประจำเรือต้องครบ และปลอดภัย
...
กรมเจ้าท่า คุมเข้มความปลอดภัยทางน้ำทั่วประเทศ กำชับเรือโดยสารต้องพร้อม อุปกรณ์ประจำเรือต้องครบ และปลอดภัย
ตามนโยบายรัฐบาล และกระทรวงคมนาคม โดยรัฐมนตรีว่าการกระทรวงคมนาคม (นายศักดิ์สยาม ชิดชอบ) และรัฐมนตรีช่วยว่าการกระทรวงคมนาคม (ดร.อธิรัฐ รัตนเศรษฐ) ได้มอบหมายให้กรมเจ้าท่า ควบคุม กำกับ และอำนวยความสะดวกและความปลอดภัยทางน้ำแก่ประชาชนและนักท่องเที่ยว เพื่อสร้างความพร้อมและความมั่นใจในการรองรับนักท่องเที่ยว โดย นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม เปิดเผยว่าได้มอบหมายให้นายวิเชียร เปมานุกรรักษ์ รองอธิบดีกรมเจ้าท่า (ด้านปฏิบัติการ) กำกับ ดูแล ตรวจตราความปลอดภัยทางน้ำ เน้นย้ำประชาชนและนักท่องเที่ยวต้องสวมใส่เสื้อชูชีพขณะเดินทางทางน้ำตลอดเวลา โดยในส่วนของการท่องเที่ยวทางน้ำในภูมิภาคที่ 7 พื้นที่ภาคตะวันออกเฉียงเหนือได้มีการกำกับดูแล ควบคุม คุมเข้ม อำนวยความสะดวกและความปลอดภัยแก่ประชาชนและนักท่องเที่ยว ดังนี้
1.ท่าเรือวัดพระธาตุหล้าหนอง เรือโดยสาร 7 ลำ 44 เที่ยว ผู้โดยสาร 176 คน
2.ท่าเรือเทศบาลตำบลบึงโขงหลง เรือโดยสาร 115 ลำ 75 เที่ยว ผู้โดยสาร 590 คน
3.ท่าเรือทะเลบัวแดง เรือโดยสาร 54 ลำ 58 เที่ยว ผู้โดยสาร 467 คน
4.ท่าเรือด่านศุลกากรบึงกาฬ เรือโดยสาร 6 ลำ 4 เที่ยว ผู้โดยสาร 41 คน
5.ท่าเรือศุลกากรปากชม เรือโดยสาร 5 ลำ เที่ยวไป 5 เที่ยว ผู้โดยสาร 30 คน เที่ยวกลับ 6 เที่ยว/ผู้โดยสาร 57 คน
6. ท่าเทียบเรือและโดยสารเทศบาลนครพนม อำเภอเมืองนครพนม จังหวัดนครพนม เรือโดยสาร จำนวน 3 ลำ ขาเข้า 11 เที่ยว 258 คน ขาออก 12 เที่ยว 334 คน
7. ท่าเทียบเรือบ้านโพธิ์ชัย ตำบลไผ่ล้อม อำเภอบ้านแพง จังหวัดนครพนม เรือโดยสาร 6 ลำ ขาเข้า 5 เที่ยว 183 คน ขาออก 5 เที่ยว 189 คน เรือบรรทุกสินค้า จำนวน 4 ลำ เรือบรรทุกสินค้าออก 5 เที่ยว
รักษาการอธิบดีกรมเจ้าท่า กล่าวเพิ่มเติมว่า จากมาตรการด้านความปลอดภัยทางน้ำ กรมเจ้าท่า กระทรวงคมนาคม ได้จัดเรือตรวจการณ์พร้อมเจ้าหน้าที่ ออกตรวจตรา อำนวยความสะดวก ความปลอดภัยทางน้ำ อย่างเคร่งครัด โดยเรือต้องมีอุปกรณ์ความปลอดภัยประจำเรือครบถ้วน ผู้ควบคุมเรือโดยสารต้องมีความพร้อมไม่เสพติดของมึนเมา ท่าเรือต้องปลอดภัยมีอุปกรณ์ประจำท่าเรือ อาทิ พวงชูชีพ พร้อมระบุจำนวนผู้โดยสาร มีการประชาสัมพันธ์การสวมใส่เสื้อชูชีพ และให้ปฏิบัติตามคำแนะนำของเจ้าหน้าที่ประจำท่าเรืออย่างเคร่งครัด เพื่อความปลอดภัย พร้อมกันนี้ รักษาการอธิบดีกรมเจ้าท่า ได้สั่งการให้สำนักงานเจ้าท่าทั่วประเทศ เร่งตรวจสอบเรือโดยสารทุกลำในพื้นที่ เพื่อตรวจสอบความพร้อมของเรือทุกลำ และรายงานให้ทราบ ทั้งนี้ หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/65933