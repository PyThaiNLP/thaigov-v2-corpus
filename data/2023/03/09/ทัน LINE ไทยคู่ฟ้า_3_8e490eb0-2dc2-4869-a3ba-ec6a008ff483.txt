รัฐบาลไทย-ข่าวทำเนียบรัฐบาล-รัฐบาลแนะ! 10 จุดสังเกตลักษณะ "ข่าวปลอม" เพื่อสร้างภูมิคุ้มกันให้ ปชช. และรู้ทันกลโกงมิจฉาชีพ


วันพฤหัสบดีที่ 9 มีนาคม 2566
รัฐบาลแนะ! 10 จุดสังเกตลักษณะ "ข่าวปลอม" เพื่อสร้างภูมิคุ้มกันให้ ปชช. และรู้ทันกลโกงมิจฉาชีพ
.....
ทราบไหม? 70% ของข่าวสารที่แพร่กระจายบนโซเชียลมีเดีย คือ ข่าวปลอม ปัญหาดังกล่าว รัฐบาลไม่ได้นิ่งนอนใจ ที่ผ่านมาหน่วยงานต่าง ๆ ที่เกี่ยวข้องได้ประชาสัมพันธ์แจ้งเตือน ปชช. อยู่ตลอดเวลา แต่มิจฉาชีพได้ปรับเปลี่ยนรูปแบบกลโกงทุกรูปแบบ จึงทำให้ประชาชนบางส่วนตกเป็นเหยื่อสูญเสียเงินให้กับมิจฉาชีพ ดังนั้น
.
รัฐบาลโดยกระทรวงดิจิทัลเพื่อเศรษฐกิจและสังคม (MDES) จึงแนะนำ 10 จุดสังเกตลักษณะ "ข่าวปลอม” เพื่อให้ประชาชนมีภูมิคุ้มกัน และรู้เท่าทันกลโกงมิจฉาชีพ ดังนี้
.
1. ข้อความพาดหัว : มักใช้พาดหัวที่ดึงดูดความสนใจโดยใช้ตัวหนังสือเด่น ๆ น่าตื่นตระหนก ฟังดูไม่น่าเชื่อถือ
2. URL : เว็บไซต์ข่าวปลอมจำนวนมาก “เปลี่ยนแปลง URL” เพียงเล็กน้อย เพื่อเลียนแบบแหล่งข่าวจริง
3. แหล่งที่มา : ตรวจดูให้แน่ใจว่าแหล่งที่มาที่น่าเชื่อถือ และมีชื่อเสียงด้านความถูกต้อง
4. การจัดรูปแบบที่ไม่ปกติ : มักมีการสะกดผิดหรือวางเลย์เอาต์ไม่ปกติ
5. พิจารณารูปภาพ : ข่าวปลอมมักมีรูปภาพหรือวิดีโอที่ไม่เป็นความจริง บางครั้งรูปภาพจริงแต่ไม่เกี่ยวข้องกับบริบทของเรื่องราว
6. ตรวจสอบวันที่ : อาจมีลำดับเหตุการณ์ที่ไม่สมเหตุผล หรือมีการเปลี่ยนแปลงวันที่ของเหตุการณ์
7. ตรวจสอบหลักฐาน : ตรวจสอบแหล่งข้อมูลของผู้เขียนเพื่อยืนยันว่าถูกต้อง
8. ดูรายงานอื่น ๆ : หากมีการรายงานข่าวโดยหลายแหล่งข่าวที่คุณเชื่อถือได้ มีแนวโน้มว่าข่าวดังกล่าวจะเป็นข่าวจริง
9. เรื่องราวนี้เป็นเรื่องตลกหรือไม่ : ตรวจสอบดูว่าแหล่งที่มาของข่าวขึ้นชื่อเรื่องการล้อเลียนหรือไม่ และรายละเอียดตลอดจนน้ำเสียงของข่าวฟังดูเป็นเรื่องตลกหรือไม่
10. เรื่องราวบางเรื่องอาจตั้งใจเป็นข่าวปลอม : ใช้วิจารณญาณ เพื่อคิดวิเคราะห์เรื่องราวที่อ่าน และแชร์เฉพาะข่าวที่แน่ใจว่าเชื่อถือได้เท่านั้น
.
อ่านเพิ่มเติม คลิก https://www.thaigov.go.th/news/contents/details/65771
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/65920