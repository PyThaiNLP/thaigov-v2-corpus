รัฐบาลไทย-ข่าวทำเนียบรัฐบาล-ครม. ไฟเขียว กฎหมายกำกับธุรกิจเช่าซื้อ – ลีสซิ่ง รถยนต์และรถจยย. ให้อำนาจแบงก์ชาติดูแลตรวจสอบ ป้องกันประชาชนถูกเอาเปรียบ


วันพฤหัสบดีที่ 9 มีนาคม 2566
ครม. ไฟเขียว กฎหมายกำกับธุรกิจเช่าซื้อ – ลีสซิ่ง รถยนต์และรถจยย. ให้อำนาจแบงก์ชาติดูแลตรวจสอบ ป้องกันประชาชนถูกเอาเปรียบ
.....
ที่ประชุม ครม. (7 มี.ค. 66) อนุมัติหลักการร่างพระราชกฤษฎีกากำหนดให้การประกอบธุรกิจทางการเงินบางประเภทอยู่ภายใต้บังคับของพ.ร.บ. ธุรกิจสถาบันการเงิน พ.ศ.2551 พ.ศ. .... เพื่อให้มีกฎหมายเฉพาะกำกับดูแลธุรกิจเช่าซื้อและการให้เช่าแบบลิสซิ่งรถยนต์และรถจักรยานยนต์ ซึ่งจะส่งเสริมและคุ้มครองผู้บริโภคให้ได้รับความเป็นธรรมจากการใช้บริการมากยิ่งขึ้น โดยให้ธนาคารแห่งประเทศไทย (ธปท.) และสนง.คณะกรรมการคุ้มครองผู้บริโภค กำหนดแนวทางให้เกิดความเท่าเทียมในการกำกับดูแลผู้ประกอบธุรกิจ
.
สำหรับสาระสำคัญของร่างกฎหมายฉบับนี้
- ผู้ประกอบธุรกิจต้องแสดงรายละเอียดการคำนวณอัตราดอกเบี้ย ค่าบริการต่าง ๆ ส่วนลด และข้อมูลอื่น ๆ ให้ลูกค้าทราบ พร้อมทั้งรายงานต่อ ธปท. ตามหลักเกณฑ์ที่กำหนด
.
- ธปท. มีอำนาจแต่งตั้งพนักงาน ธปท. หรือบุคคลภายนอก เป็นผู้ตรวจการ ตรวจสอบกิจการสินทรัพย์และหนี้สินของผู้ประกอบธุรกิจ ลูกหนี้ และบุคคลที่เกี่ยวข้องของผู้ประกอบธุรกิจนั้น โดยให้มีอำนาจเข้าไปตรวจสอบ หรือสั่งให้ผู้ที่เกี่ยวข้องมาให้ข้อมูลเกี่ยวกับกิจการ ของผู้ประกอบธุรกิจ รวมถึงยึดหรืออายัดทรัพย์สิน เอกสารหรือสิ่งของที่เกี่ยวข้องกับการกระทำความผิด เป็นต้น
- ให้ ธปท. มีหนังสือเตือนไปยังผู้ประกอบธุรกิจ ให้ระงับการกระทำ หรือมีคำสั่งห้ามกระทำการ รวมถึงกำหนดบทลงโทษ กรณีไม่ปฏิบัติตามพระราชกฤษฎีนี้
.
ซึ่งกฎหมายนี้ให้มีผลบังคับใช้ เมื่อพ้นกำหนด 90 วันนับแต่วันประกาศในราชกิจจานุเบกษา
.
อ่านเพิ่มเติม คลิก https://www.thaigov.go.th/news/contents/details/65812
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/65930