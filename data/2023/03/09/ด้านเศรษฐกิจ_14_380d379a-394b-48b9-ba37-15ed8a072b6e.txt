รัฐบาลไทย-ข่าวทำเนียบรัฐบาล-ที่ปรึกษาฯ สุชาติ แสดงความยินดี ‘ซาลัส’ รับ มอก.สารสกัด CBD รายแรกของไทย เพิ่มความเชื่อมั่นในผลิตภัณฑ์ให้ผู้บริโภค


วันพฤหัสบดีที่ 9 มีนาคม 2566
09/03/2566
พิมพ์
ที่ปรึกษาฯ สุชาติ แสดงความยินดี ‘ซาลัส’ รับ มอก.สารสกัด CBD รายแรกของไทย เพิ่มความเชื่อมั่นในผลิตภัณฑ์ให้ผู้บริโภค
ที่ปรึกษาฯ สุชาติ แสดงความยินดี ‘ซาลัส’ รับ มอก.สารสกัด CBD รายแรกของไทย เพิ่มความเชื่อมั่นในผลิตภัณฑ์ให้ผู้บริโภค
วันที่ 9 มีนาคม 2566 กระทรวงอุตสาหกรรม (อก.) นำโดยนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม ได้แสดงความยินดีกับบริษัท ซาลัส ไบโอซูติคอล (ประเทศไทย) จำกัด ในการได้รับใบอนุญาตแสดงเครื่องหมายมาตรฐานสารสกัด CBD หรือ CBD ผง (CBD Extraction) จาก สำนักงานมาตรฐานผลิตภัณฑ์อุตสาหกรรม ที่เป็นรายแรกของผู้ประกอบการในประเทศไทยที่ได้รับการรับรองสารสกัดจากกัญชงที่มีปริมาณแคนนาบิไดออล รวมไม่น้อยกว่า 80 เปอร์เซ็นต์ โดยมวล มาตรฐานเลขที่ มอก. 3173-2564 นี้ โดยนายวิธวินท์ วิทยานนท์ ผู้ก่อตั้งและกรรมการ บริษัท ซาลัส ไบโอซูติคอล (ประเทศไทย) จำกัด เป็นผู้รับใบอนุญาตแสดงเครื่องหมายมาตรฐานนี้
ซึ่งบริษัท ซาลัส ไบโอซูติคอล (ประเทศไทย) จำกัด ถือเป็นผู้นำด้านธุรกิจสารสกัดจากกัญชง (Hemp) มาตรฐานการแพทย์อย่างเป็นทางการ มุ่งสร้างความมั่นใจให้กับผู้ประกอบการและผู้บริโภคด้วยมาตรฐาน ใบอนุญาตแสดงเครื่องหมายมาตรฐานกับผลิตภัณฑ์อุตสาหกรรมสารสกัดจากกัญชงที่มีปริมาณแคนนาบิไดออล ไม่น้อยกว่า 80 เปอร์เซ็นต์ โดยมวล มาตรฐานเลขที่ มอก. 3173-2564 ที่ได้รับการรับรองนี้ ตามนโยบายของกลุ่มยุทธศาสตร์ชาติในการสร้างรายได้และเพิ่มขีดความสามารถในการแข่งขันของประเทศ ในการฟื้นฟูเศรษฐกิจ ช่วยเหลือเกษตรกรและพัฒนานวัตกรรมทางการเกษตร และเป็นไปตามหลัก BCG Model นโยบายด้านการฟื้นฟูเศรษฐกิจ โดยพร้อมที่จะนำมาตรฐานสารสกัดดังกล่าวมาใช้ในการรองรับความต้องการในตลาดทั้งในประเทศและต่างประเทศ ที่เกิดความตื่นตัวจากการนำสารสกัด CBD มาใช้ในการพัฒนาผลิตภัณฑ์ใหม่ที่จะเกิดขึ้นในอนาคตต่อไป ภายใต้การอนุมัติจากรัฐบาลและกฎหมายที่บังคับใช้

ที่มา : https://www.thaigov.go.th/news/contents/details/65916