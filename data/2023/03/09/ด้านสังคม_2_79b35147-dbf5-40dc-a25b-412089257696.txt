รัฐบาลไทย-ข่าวทำเนียบรัฐบาล-รมว.ชัยวุฒิ หารือทูตสหรัฐฯ ประจำประเทศไทย ในความร่วมมือด้านเศรษฐกิจดิจิทัล


วันพฤหัสบดีที่ 9 มีนาคม 2566
รมว.ชัยวุฒิ หารือทูตสหรัฐฯ ประจำประเทศไทย ในความร่วมมือด้านเศรษฐกิจดิจิทัล
รมว.ชัยวุฒิ หารือทูตสหรัฐฯ ประจำประเทศไทย ในความร่วมมือด้านเศรษฐกิจดิจิทัล
วันนี้ (09 มี.ค. 66) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ให้การต้อนรับ นายรอเบิร์ต เอฟ. โกเด็ก (H.E. Mr. Robert F. Godec) เอกอัครราชทูตสหรัฐอเมริกาประจำประเทศไทย ในโอกาสเข้าเยี่ยมคารวะและหารือข้อราชการ โดยทั้งสองฝ่ายได้แลกเปลี่ยนข้อคิดเห็นด้านความสัมพันธ์และความร่วมมือระหว่างไทยและสหรัฐอเมริกา ทั้งด้านสังคม และเศรษฐกิจ การค้า และการลงทุน โดยทั้งสองฝ่ายยืนยันที่จะสนับสนุนความร่วมมือด้านเศรษฐกิจและสังคมดิจิทัล และเทคโนโลยีดิจิทัลระหว่างสองประเทศในสาขาต่าง ๆ อาทิ การใช้ 5G, Open RAN, Digital ID, การใช้ดิจิทัลในภาคการศึกษา การพัฒนาเมืองอัจฉริยะ และการรักษาความมั่นคงปลอดภัยไซเบอร์ โดยมีนายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม และพลอากาศตรีอมร ชมเชย เลขาธิการคณะกรรมการการรักษาความมั่นคงปลอดภัยไซเบอร์แห่งชาติ เข้าร่วม ณ ห้องรับรอง ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม
_________________________

ที่มา : https://www.thaigov.go.th/news/contents/details/65905