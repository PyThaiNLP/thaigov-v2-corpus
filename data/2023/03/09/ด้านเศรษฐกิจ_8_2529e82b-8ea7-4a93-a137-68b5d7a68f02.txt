รัฐบาลไทย-ข่าวทำเนียบรัฐบาล-รองปลัดฯ ณัฏฐิญา แนะนำระบบเทคโนโลยีมาช่วยบริหารจัดการแก้ไขข้อร้องเรียนอย่างมีประสิทธิภาพ ตั้งทีมม้าเร็วลงพื้นที่ระงับเรื่องร้องเรียนร่วมกับจังหวัดให้ท


วันพฤหัสบดีที่ 9 มีนาคม 2566
09/03/2566
พิมพ์
รองปลัดฯ ณัฏฐิญา แนะนำระบบเทคโนโลยีมาช่วยบริหารจัดการแก้ไขข้อร้องเรียนอย่างมีประสิทธิภาพ ตั้งทีมม้าเร็วลงพื้นที่ระงับเรื่องร้องเรียนร่วมกับจังหวัดให้ท
รองปลัดกระทรวงอุตสาหกรรม แนะนำระบบเทคโนโลยีมาช่วยบริหารจัดการแก้ไขข้อร้องเรียนอย่างมีประสิทธิภาพ ตั้งทีมม้าเร็วลงพื้นที่ระงับเรื่องร้องเรียนร่วมกับจังหวัดให้ทันท่วงที
เมื่อวันที่ 7 มีนาคม 2566 เวลา 10.30 น. นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เป็นผู้แทนกระทรวงอุตสาหกรรม มอบนโยบายกองตรวจราชการ (กตร.) สำนักงานปลัดกระทรวงอุตสาหกรรม (สปอ.) โดยมี นายเตมีย์ พันธุวงค์ราช ผู้อำนวยการกองตรวจราชการ กล่าวต้อนรับ ในการนี้ นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และนายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงาน เข้าร่วมการประชุมด้วย
สำหรับกองตรวจราชการ หรือ กตร. เป็นหน่วยงานสนับสนุนการตรวจราชการและติดตามผลการดำเนินงานของหน่วยงานในสังกัด กระทรวงอุตสาหกรรม (อก.) ทั้งการตรวจราชการกรณีปกติ และการตรวจบูรณาการ รวมถึงการติดตามประเมินผลการดำเนินงานโครงการต่าง ๆ อก. และ สปอ. การบริหารจัดการเรื่องร้องเรียนในภาวะฉุกเฉินของ อก. และดำเนินงานจิตอาสาของ อก.
โดย รสอ.รก.รปอ. ณัฏฐิญา ได้เน้นย้ำให้ กตร. นำแนวทาง MIND ใช้หัวและใจ เข้ามาเป็นส่วนสำคัญในการปฏิบัติงานให้มีประสิทธิภาพมากขึ้น เริ่มตั้งแต่การลงพื้นที่ตรวจติดตามของผู้ตรวจราชการ ควรมีการพัฒนาระบบการตรวจติดตามให้ทันสมัยสอดรับกับบริบทของโลกปัจจุบัน มีการนำข้อมูลเชิงลึกในอุตสาหกรรมต่าง ๆ มาใช้ให้เกิดประโยชน์สูงสุด ขณะที่ในด้านการพัฒนาระบบการรายงานผล ควรมีการปรับปรุงระบบให้เป็นไปในลักษณะการบังคับรายงาน เพื่อลดปัญหาการติดตามข้อมูลไม่ได้หรือการไม่ส่งรายงาน ส่วนในด้านการพัฒนาบุคลากรก็ควรมุ่งเน้นด้านกฎหมาย ระเบียบ ข้อบังคับ และมาตรการกองทุนต่าง ๆ ของ อก. เพื่อประโยชน์ในการทำงานร่วมกับสำนักงานอุตสาหกรรมจังหวัด นอกจากนี้ ยังได้เน้นย้ำให้ กตร. มีการบูรณาการการทำงานกับทุกหน่วยงานที่เกี่ยวข้อง โดยการจัดตั้งทีมเฉพาะกิจ ประกอบด้วย ผู้ทรงคุณวุฒิด้านต่าง ๆ ทั้งจากหน่วยงาน สปอ. กรมโรงงานอุตสาหกรรม และฝ่ายกฎหมาย ดำเนินการจัดทำระบบบริหารจัดการเรื่องร้องเรียนในภาวะฉุกเฉินของ อก. ให้ได้อย่างรวดเร็วและมีประสิทธิภาพ ทั้งนี้ เพื่อนำไปสู่การขับเคลื่อนนโยบาย MIND “ใช้ หัว และ ใจ” ปั้นอุตสาหกรรมคู่ชุมชน ของท่านปลัดกระทรวงอุตสาหกรรม ต่อไป

ที่มา : https://www.thaigov.go.th/news/contents/details/65908