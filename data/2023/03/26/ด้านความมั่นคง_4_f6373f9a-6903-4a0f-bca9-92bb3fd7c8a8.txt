รัฐบาลไทย-ข่าวทำเนียบรัฐบาล-ประชาชนชาวไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ 


วันอาทิตย์ที่ 26 มีนาคม 2566
26/03/2566
พิมพ์
ประชาชนชาวไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ประชาชนชาวไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
ประชาชนชาวไทยทั่วประเทศร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 24 มีนาคม 2566 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 23-24 ประชาชนชาวไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดกาญจนบุรี ที่ วัดไชยชุมพลชนะสงคราม พระอารามหลวง อำเภอเมืองกาญจนบุรี ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี เป็นประธานในพิธีเจริญพระพุทธมนต์เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี รศ.ดร.พญ.เรวิกา ไชยโกมินทร์ นายกเหล่ากาชาดจังหวัดกาญจนบุรี ว่าที่ร้อยตรี ศุภมงคล บูชาถ่ายเทศ รองผู้ว่าราชการจังหวัดกาญจนบุรี หัวหน้าส่วนราชการ ข้าราชการ เจ้าหน้าที่ และประชาชนในพื้นที่เข้าร่วมพิธีฯ
2. จังหวัดประจวบคีรีขันธ์ ที่วัดบุษยบรรพต (วัดเขาต้นงิ้ว) อำเภอหัวหิน พระราชรัตนวิสุทธิ์ เจ้าอาวาสวัดกุยบุรี เจ้าคณะจังหวัดประจวบคีรีขันธ์ (มหานิกาย) ประธานฝ่ายสงฆ์ นายองครักษ์ ทองนิรมล รองผู้ว่าราชการจังหวัดประจวบคีรีขันธ์ ประธานฝ่ายฆราวาส ในพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ข้าราชการ พนักงานรัฐวิสาหกิจ และพุทธศาสนิกชนในพื้นที่ เข้าร่วมพิธี
3. จังหวัดชุมพร ที่วัดราชบุรณะ พระอารามหลวง อำเภอหลังสวน พระราชวิจิตรปฏิภาณ เจ้าคณะจังหวัดชุมพร ประธานฝ่ายสงฆ์ นายวิสาห์ พูลศิริรัตน์ ผู้ว่าราชการจังหวัดชุมพร ประธานฝ่ายฆราวาส ร่วมกันประกอบพิธีปลูกต้นพระศรีมหาโพธิ์ ตามโครงการ “หนึ่งใจ…ให้ธรรมะ” เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการประจำจังหวัด นายอำเภอหลังสวน บุคลากรทั้งภาครัฐ ภาคเอกชน และประชาชนในพื้นที่ร่วมพิธี
4. จังหวัดกระบี่ ที่วัดแก้วโกรวาราม พระอารามหลวง อำเภอเมืองกระบี่ พระครูอัครรัตนากร เจ้าอาวาสวัดแก้วโกรวาราม/รองเจ้าคณะอำเภอเมืองกระบี่ ประธานฝ่ายสงฆ์ นายภาสกร บุญญลักษม์ ผู้ว่าราชการจังหวัดกระบี่ ประธานฝ่ายฆราวาส ร่วมกันประกอบพิธีปลูกต้นพระศรีมหาโพธิ์ ตามโครงการ “หนึ่งใจ…ให้ธรรมะ” เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีวัฒนธรรมจังหวัดกระบี่ หัวหน้าส่วนราชการจังหวัดกระบี่ และพุทธศาสนิกชนในพื้นที่ เข้าร่วมพิธี
5. จังหวัดตรัง ที่วัดทุ่งหลวง ตำบลวังมะปราง อำเภอวังวิเศษ พระครูมหาเขตตารักษ์ เจ้าคณะอำเภอวังวิเศษ เจ้าอาวาสวัดทุ่งหลวง ประธานฝ่ายสงฆ์ นายขจรศักดิ์ เจริญโสภา ผู้ว่าราชการจังหวัดตรัง ประธานฝ่ายฆราวาส ร่วมกันประกอบพิธีปลูกต้นพระศรีมหาโพธิ์ ตามโครงการ “หนึ่งใจ…ให้ธรรมะ” เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการประจำจังหวัด นายอำเภอหลังสวน บุคลากรทั้งภาครัฐ ภาคเอกชน และประชาชนในพื้นที่ร่วมพิธี
6. จังหวัดศรีสะเกษ ที่ตำบลกุง อำเภอศิลาลาด นางมัลลิกา เกษกุล นายกเหล่ากาชาดจังหวัดศรีสะเกษ พร้อมด้วย กรรมการและสมาชิกเหล่ากาชาดจังหวัดศรีสะเกษ ผู้แทนนายแพทย์สาธารณสุขจังหวัด ผู้แทนพัฒนาสังคมและความมั่นคงของมนุษย์จังหวัดศรีสะเกษ สมาชิก พอ.สว. สมาชิกชมรมแม่บ้านมหาดไทยจังหวัด เจ้าหน้าที่องค์กรปกครองส่วนท้องถิ่น และอสม. ลงพื้นที่ให้กำลังใจ และมอบความช่วยเหลือผู้ป่วยในพระบรมราชานุเคราะห์ เพื่อถวายเป็นพระราชกุศลแด่ สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดลำปาง ที่ตำบลบ้านค่า อำเภอเมืองลำปาง นางสุพรรณี ฉายะบุตร นายกเหล่ากาชาดจังหวัดลำปาง มอบหมายให้คณะกรรมการ/สมาชิกเหล่ากาชาดจังหวัดลำปาง พร้อมด้วย นายธนารัฐ สายเทพ นายอำเภอเมืองลำปาง นายแพทย์สาธารณสุขอำเภอเมืองลำปาง ผู้นำท้องที่ท้องถิ่น ได้มอบเครื่องอุปโภค บริโภค มอบเงินสงเคราะห์ และให้กำลังใจ แก่ ผู้ยากไร้ ผู้ด้อยโอกาส ผู้พิการ ผู้สูงอายุ ในพื้นที่อำเภอเมืองลำปาง เพื่อถวายเป็นพระราชกุศลแด่สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
8. จังหวัดตาก ที่ตำบลวังจันทร์ อำเภอสามเงา นายปริญญา สายโรจน์ นายอำเภอสามเงา/นายกกิ่งกาชาดอำเภอสามเงา มอบหมายให้นางสาวทักษกร รัตนาภรณ์ นางกรวรรณ รัตนบุรี รองนายกกิ่งกาชาดอำเภอสามเงา สมาชิกกิ่งกาชาดอำเภอสามเงา สมาชิกชมรมแม่บ้านมหาดไทยจังหวัดตาก อำเภอสามเงา ผู้นำท้องที่ เจ้าหน้าที่องค์การบริหารส่วนตำบลวังจันทร์ ลงพื้นที่เยี่ยมให้กำลังใจและให้การช่วยเหลือผู้พิการติดเตียง พร้อมมอบเครื่องอุปโภค บริโภค ผ้าอ้อมสำเร็จรูปและชุดยาสามัญประจำบ้านพระราชทานฯ วิทยาลัยจุฬาภรณ์ ให้แก่ ผู้พิการที่ยากไร้ด้อยโอกาส เพื่อถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/66590