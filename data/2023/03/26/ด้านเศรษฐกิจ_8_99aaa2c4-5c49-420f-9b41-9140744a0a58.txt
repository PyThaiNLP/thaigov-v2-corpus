รัฐบาลไทย-ข่าวทำเนียบรัฐบาล-ผู้ตรวจฯ ภาสกร ลงพื้นที่ขับเคลื่อนนโยบายกระทรวงอุตสาหกรรม "MIND ใช้หัวและใจ ปั้นอุตสาหกรรมคู่ชุมชน"


วันอาทิตย์ที่ 26 มีนาคม 2566
26/03/2566
พิมพ์
ผู้ตรวจฯ ภาสกร ลงพื้นที่ขับเคลื่อนนโยบายกระทรวงอุตสาหกรรม "MIND ใช้หัวและใจ ปั้นอุตสาหกรรมคู่ชุมชน"
ผู้ตรวจราชการกระทรวงอุตสาหกรรมลงพื้นที่ขับเคลื่อนนโยบายกระทรวงอุตสาหกรรม "MIND ใช้หัวและใจ ปั้นอุตสาหกรรมคู่ชุมชน"
เมื่อวันที่ 23 มีนาคม 2566 เวลา 13.00 น. นายภาสกร ชัยรัตน์ ผู้ตรวจราชการกระทรวงอุตสาหกรรม ลงพื้นที่ตรวจติดตามงานเขตตรวจราชการที่ 1 ภาคกลางตอนบน ณ สอจ.พระนครศรีอยุธยา โดยนายธีระ แก้วพิมล อสจ.พระนครศรีอยุธยาและคณะเจ้าหน้าที่ ร่วมประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2566 ณ ห้องประชุมสำนักงานอุตสาหกรรมจังหวัดฯ มีกลุ่มเป้าหมายประกอบด้วย สำนักงานอุตสาหกรรม สภาอุตสาหกรรม สภาหอการค้า SME D Bank สาขาชัยนาท เครือข่ายอุตสาหกรรมรักษ์สิ่งแวดล้อม ได้รับทราบผลการดำเนินงานปัญหา และอุปสรรคต่าง ๆ พร้อมนี้ได้รับฟังทิศทางการพัฒนาเศรษฐกิจอุตสาหกรรมของจังหวัด การเสนอให้มีอาสาสมัครอุตสาหกรรมในพื้นที่ การขอรับการสนับสนุนการลดใช้พลังงาน การบูรณาการข้อมูลในระบบเดียว
ในการนี้ได้ให้ข้อแนะนำในการส่งเสริมและพัฒนาอุตสาหกรรม นำนโยบายท่านปลัดกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน ขับเคลื่อนสู่เป้าหมาย ภายใต้หลัก "อุตสาหกรรมดี ชุมชนดี หน่วยงานดี" สู่ความสำเร็จ 4 มิติ (ความสำเร็จทางธุรกิจ การประกอบกิจการไม่สร้างผลกระทบชุมชน การดูแลสิ่งแวดล้อมตอบโจทย์ประชาคมโลก และการกระจายรายได้สร้างอาชีพดีพร้อม) การส่งเสริมในลักษณะของ Focus Group ให้ตรงกับศักยภาพและบริบทของจังหวัด เชื่อมโยงการเข้าถึงแหล่งทุนของกองทุนฯ หรือ การให้คำปรึกษาช่วยเหลือของ SME D Bank ให้ผู้ประกอบการธุรกิจเป้าหมายได้รับประโยชน์อย่างเต็มที่และยั่งยืน ทั้งนี้ ผตร.อก. ยังได้ให้กำลังใจและขอบคุณเจ้าหน้าที่และเครือข่ายทุกภาคส่วนที่มาร่วมต้อนรับและให้ข้อมูล ตลอดจนการได้ช่วยกันนำนโยบายกระทรวงอุตสาหกรรมไปสู่การปฏิบัติอย่างเป็นรูปธรรม ตามนโยบาย “ปั้นอุตสาหกรรมคู่ชุมชน” ต่อไป

ที่มา : https://www.thaigov.go.th/news/contents/details/66598