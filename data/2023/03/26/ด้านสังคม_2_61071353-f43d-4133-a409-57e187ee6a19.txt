รัฐบาลไทย-ข่าวทำเนียบรัฐบาล-หลอกไม่หยุด!! ดีอีเอส พบข่าวปลอม “ออมสิน” ปล่อยสินเชื่อพ่อค้า-แม่ค้าขึ้นแท่นอัน 1 รองลงมาไปรษณีย์ไทยส่ง SMS แจ้งพัสดุถูกตีกลับ กลโกงมิจฉาชีพแนบลิงก์ดูดเงิน เช็คก่อนแชร์


วันอาทิตย์ที่ 26 มีนาคม 2566
หลอกไม่หยุด!! ดีอีเอส พบข่าวปลอม “ออมสิน” ปล่อยสินเชื่อพ่อค้า-แม่ค้าขึ้นแท่นอัน 1 รองลงมาไปรษณีย์ไทยส่ง SMS แจ้งพัสดุถูกตีกลับ กลโกงมิจฉาชีพแนบลิงก์ดูดเงิน เช็คก่อนแชร์
หลอกไม่หยุด!! ดีอีเอส พบข่าวปลอม “ออมสิน” ปล่อยสินเชื่อพ่อค้า-แม่ค้าขึ้นแท่นอัน 1 รองลงมาไปรษณีย์ไทยส่ง SMS แจ้งพัสดุถูกตีกลับ กลโกงมิจฉาชีพแนบลิงก์ดูดเงิน เช็คก่อนแชร์
กระทรวงดิจิทัลเพื่อเศรษฐกิจและสังคม (ดีอีเอส) สรุปสถานการณ์ข่าวปลอมรอบสัปดาห์ พบเฟคนิวส์อ้างชื่อสถาบันการเงินเปิดให้สินเชื่อกู้เงินแบบให้เปล่า-ผ่อนต่ำ รองลงมาไปรษณีย์ไทยส่ง SMS แจ้งพัสดุถูกตีกลับ พร้อมแนบบลิงก์ชำระค่าบริการ กลโกงมิจฉาชีพใหม่ ขณะที่ข่าวลวงเรื่องแรงงาน และฝุ่น PM 2.5 เสี่ยงกับโรคความดันโลหิตสูง ติดTop 10 ข่าวปลอมคนสนใจสูงสุด
ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า ผลการมอนิเตอร์และรับแจ้งข่าวปลอมของศูนย์ต่อต้านข่าวปลอมระหว่างวันที่ 17 - 23 มีนาคม 2566 พบข้อความที่เข้ามาทั้งหมด3,271,902 ข้อความ โดยมีข้อความที่ต้องดำเนินการตรวจสอบ (Verify) ทั้งสิ้น 253ข้อความ แบ่งเป็นข้อความที่มาจาก Social listening จำนวน 205 ข้อความ ข้อความที่มาจาก Line Official จำนวน 44 ข้อความ ข้อความที่มาจากWebsite จำนวน 4 ข้อความ รวมเรื่องที่ต้องดำเนินการตรวจสอบ 146 เรื่อง
ทั้งนี้ ดีอีเอสได้แบ่งข่าวปลอมที่ได้รับความสนใจ เป็น 4 กลุ่ม ประกอบด้วย
กลุ่มที่ 1 ข่าวปลอมเรื่องนโยบายรัฐบาล ข่าวสารทางราชการ ความสงบเรียบร้อยของสังคม ขัดศีลธรรมอันดีและความมั่นคงภายในประเทศจำนวน 69 เรื่อง
กลุ่มที่ 2 ข่าวปลอมเรื่องผลิตภัณฑ์สุขภาพ วัตถุอันตราย เครื่องสำอาง รวมถึงสินค้าและบริการที่ผิดกฎหมายจำนวน 62 เรื่อง
กลุ่มที่ 3 ข่าวปลอมเรื่องภัยพิบัติ จำนวน 10 เรื่อง
กลุ่มที่ 4 ข่าวปลอมเศรษฐกิจ จำนวน 5 เรื่อง
สำหรับข่าวปลอมทั้ง 4 กลุ่มมีความเกี่ยวเนื่องกับเรื่องโควิค-19 จำนวน  1 เรื่อง
“เมื่อพิจารณาข่าวปลอมที่ได้รับความสนใจลำดับต้นๆ ในสัปดาห์นี้ พบว่าส่วนใหญ่เป็นข่าวปลอมหลอกลวงประชาชน โดยแอบอ้างชื่อและโลโก้ ธ.ออมสิน ปล่อยสินเชื่อเพื่อพ่อค้าแม่ค้า ผ่านเพจ GSB Thailand Easy วงเงิน20,000 - 500,000 บาท ขณะที่ข่าวปลอมไปรษณีย์ไทย ส่ง SMS แจ้งว่ามีพัสดุตกค้างและถูกตีกลับ พร้อมแนบลิงก์หลอกโห้โอนชำระค่าบริการ เพื่อดูดข้อมูล ยังเข้ามาอย่างต่อเนื่อง จึงอยากเตือนให้ประชาชนอย่าหลงเชื่อ และขอให้ตรวจสอบให้แน่ใจว่าเป็นผู้ให้บริการที่ถูกต้องตามกฎหมาย และควรติดต่อไปยังผู้ให้บริการที่ถูกอ้างชื่อถึงก่อนตัดสินใจโอนเงิน เพื่อป้องกันการสูญเสียทรัพย์สิน” ดร.เวทางค์ กล่าว
สำหรับข่าวปลอมที่มีคนสนใจสูงสุด 10 อันดับระหว่างวันที่ 17 - 23 มีนาคม 2566 ดังนี้
อันดับที่ 1 เรื่อง ธ.ออมสินปล่อยสินเชื่อเพื่อพ่อค้าแม่ค้า ผ่านเพจ GSB Thailand Easy
อันดับที่ 2 เรื่อง ไปรษณีย์ไทยส่ง SMS แจ้งพัสดุถูกตีกลับ
อันดับที่ 3 เรื่อง ไปรษณีย์ไทย และกรมการจัดหางาน เปิดรับสมัครพนักงานตรวจสอบคำสั่งซื้อ
อันดับที่ 4 เรื่อง  เพจ Mymo สินเชื่อเพื่อคุณ เปิดให้ยืมเงิน ผ่อนเพียง 940 บาท/เดือน
อันดับที่ 5 เรื่อง  ฝุ่น PM 2.5 มีความเสี่ยงกับโรคความดันโลหิตสูงทุกวัย โดยเฉพาะในกลุ่มเด็กผู้หญิง
อันดับที่ 6 เรื่อง ธ.ออมสินเปิดลงทะเบียนสินเชื่อโครงการธนาคารประชาชนผ่านเพจเฟซบุ๊ก
อันดับที่ 7 เรื่อง กรมการจัดหางานรับสมัครผู้ช่วยโปรโมทตัวอย่างหนัง หมดเขต 31 มี.ค. 66
อันดับที่ 8 เรื่อง เพจเฟซบุ๊กสำนักงาน ก.ล.ต. ขอบคุณความคิดริเริ่มในการแจกคริปโทเคอร์เรนซี
อันดับที่ 9 เรื่อง คลิปผู้โดยสารที่เดินทางจากสนามบินสุวรรณภูมิไปสนามบินโอกินาว่า ถูกค้นกระเป๋าโดยสารอันดับที่ 10 เรื่อง  แอปพลิเคชัน PEA Smart Plus ดาวน์โหลดง่าย ๆ ผ่านลิงก์
ดีอีเอส ขอความร่วมมือประชาชน รู้เท่าทันข่าวปลอม เมื่อได้รับข้อมูล ข่าวสาร ผ่านโซเชียลมีเดีย ควรตรวจสอบให้รอบด้านเลือกเชื่อ เลือกแชร์ เพื่อความปลอดภัย โดยทางกระทรวงดิจิทัลเพื่อเศรษฐกิจและสังคม ได้ติดตามความเคลื่อนไหวข้อความที่ผิดปกติในทุกช่องทางอย่างต่อเนื่อง เพื่อปกป้องประชาชนจากมิจฉาชีพในทุกรูปแบบ หากท่านได้รับการแจ้งข้อมูลที่ผิดปกติ ผ่านเอสเอ็มเอส หรือทางโทรศัพท์ เพื่อป้องกันความเสียหายที่จะเกิดขึ้น สามารถติดตามและแจ้งเบาะแสข่าวปลอม ได้ผ่านช่องทางต่าง ๆ ของศูนย์ต่อต้านข่าวปลอม ดังนี้ไลน์@antifakenewscenter เว็บไซต์ https://www.antifakenewscenter.com/ทวิตเตอร์https://twitter.com/AFNCThailand และช่องทางโทรศัพท์โทรสายด่วน GCC 1111 ต่อ 87
____________

ที่มา : https://www.thaigov.go.th/news/contents/details/66589