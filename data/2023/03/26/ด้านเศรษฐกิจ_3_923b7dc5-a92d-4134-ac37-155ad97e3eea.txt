รัฐบาลไทย-ข่าวทำเนียบรัฐบาล-ผู้ตรวจทาวันฯ ลงพื้นที่เยี่ยมชมสถานประกอบการโรงถลุงแร่ดีบุกแห่งเดียวของไทย พร้อมให้คำแนะนำเพื่อยกระดับการพัฒนาสู่การเป็นอุตสาหกรรมสีเขียว ระดับ 4


วันอาทิตย์ที่ 26 มีนาคม 2566
26/03/2566
พิมพ์
ผู้ตรวจทาวันฯ ลงพื้นที่เยี่ยมชมสถานประกอบการโรงถลุงแร่ดีบุกแห่งเดียวของไทย พร้อมให้คำแนะนำเพื่อยกระดับการพัฒนาสู่การเป็นอุตสาหกรรมสีเขียว ระดับ 4
ผู้ตรวจราชการกระทรวงอุตสาหกรรมลงพื้นที่เยี่ยมชมสถานประกอบการโรงถลุงแร่ดีบุกแห่งเดียวของไทย พร้อมให้คำแนะนำเพื่อยกระดับการพัฒนาสู่การเป็นอุตสาหกรรมสีเขียว ระดับ 4
เมื่อวันที่ 21 มีนาคม 2566 เวลา 13.30 น. นายทาวัน ทวีถาวรสวัสดิ์ ผู้ตรวจกระทรวงอุตสาหกรรม พร้อมคณะลงพื้นที่ตรวจเยี่ยมให้คำปรึกษา บริษัท ไทยแลนด์สเมลติ้งแอนด์รีไฟนิ่ง จำกัด ตำบลวิชิต อำเภอเมืองภูเก็ต จังหวัดภูเก็ต ปัจจุบันบริษัทมุ่งเน้นพัฒนาสู่การเป็นอุตสาหกรรมสีเขียว ระดับ 4 (วัฒนธรรมสีเขียว) ทั้งนี้ ผู้ตรวจราชการได้แนะนำในจัดกิจกรรม CSR เพื่อแสดงความรับผิดชอบต่อสังคมและสิ่งแวดล้อม โดยมุ่งเน้นการปฏิบัติงานอย่างรับผิดชอบต่อชุมชน ส่งเสริมและสนับสนุนให้บุคลากรของบริษัททุกระดับมีส่วนร่วมพัฒนาชุมชน ทั้งด้านอาชีพ การจ้างงาน การฝึกทักษะ การศึกษา วัฒนธรรม และสุขภาพทางสังคมของชุมชน รวมทั้งการบริหารจัดการสิ่งแวดล้อมและการใช้ทรัพยากรอย่างยั่งยืน
นอกจากนี้ บริษัท ได้กล่าวถึงประเด็นปัญหาที่ประสบ คือ การกำหนดพื้นที่และมาตรการคุ้มครองสิ่งแวดล้อมในบริเวณพื้นที่จังหวัดภูเก็ต พ.ศ.2560 ของกระทรวงทรัพยากรธรรมชาติและสิ่งแวดล้อม ว่าส่งผลกระทบต่อการขยายพื้นที่โรงงาน ขณะเดียวกัน การตรวจสอบการนำเข้า ส่งออก รับซื้อ แลกเปลี่ยนแร่ในเชิงรุก โดยองค์กรสนับสนุนการจัดซื้อแร่อย่างมีความรับผิดชอบอย่าง RMI The Responsible Minerals Initiative) และการใช้มาตรฐานในการกำหนดกระบวนการตรวจสอบ (OECD Guidance) เพื่อตรวจสอบสถานะแร่ว่าปลอดจากความขัดแย้งหรือไม่ ส่งผลกระทบต่อการผลิต ผลิตภัณฑ์ดีบุกประเภทต่าง ๆ รวมทั้งได้ให้คำแนะนำแนวทางการป้องกันปัญหาว่า อาจทำได้โดยแสวงหาความร่วมมือจากแหล่งจัดหาแร่ เพื่อดำเนินมาตรการระบุแหล่งแร่ และสนับสนุนการใช้แหล่งแร่ที่เป็นไปตามข้อกำหนด พร้อมทั้งเห็นควรตรวจสอบสถานะแร่โดยผู้เชี่ยวชาญต่อไป

ที่มา : https://www.thaigov.go.th/news/contents/details/66582