รัฐบาลไทย-ข่าวทำเนียบรัฐบาล-หน.ผู้ตรวจราชการฯ ก.อุตฯ ลงพื้นที่ชลบุรี เยี่ยมชมสถานประกอบการแปรรูปอาหาร พร้อมแจงนโยบาย“MIND" ใช้ “หัว” และ “ใจ” ปั้นอุตสาหกรรมคู่ชุมชน


วันอาทิตย์ที่ 26 มีนาคม 2566
26/03/2566
พิมพ์
หน.ผู้ตรวจราชการฯ ก.อุตฯ ลงพื้นที่ชลบุรี เยี่ยมชมสถานประกอบการแปรรูปอาหาร พร้อมแจงนโยบาย“MIND" ใช้ “หัว” และ “ใจ” ปั้นอุตสาหกรรมคู่ชุมชน
หัวหน้าผู้ตรวจราชการกระทรวงอุตสาหกรรมลงพื้นที่ชลบุรี เยี่ยมชมสถานประกอบการแปรรูปอาหาร พร้อมแจงนโยบาย“MIND" ใช้ “หัว” และ “ใจ” ปั้นอุตสาหกรรมคู่ชุมชน
เมื่อวันที่ 21 มีนาคม 2566 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วยนางสาวอังศุมาลิน ฉัตรสุวรรณวารี อุตสาหกรรมจังหวัดชลบุรี นางสาวหนึ่งฤทัย ธรรมพิทักษ์ ผู้อำนวยการศูนย์ส่งเสริมอุตสาหกรรมภาคที่ 9 และเจ้าหน้าที่ ลงพื้นที่เยี่ยมชมการดำเนินงานของบริษัท มาเธอส์ฟู้ด จำกัด ซึ่งดำเนินกิจการผลิตหมูสะเต๊ะในแบรนด์โอ๊ะโอ สะเต๊ะ หมูสะเต๊ะคุณแม่โอ๊ะโอ เกี๋ยวหมูทรงเครื่อง น้ำแกงใต้ พร้อมปรุง เนยถั่ว สูตรเม็ดมะม่วงหิมพานต์ รับจ้างผลิตหมูสะเต๊ะ (OEM) แฟรนไชส์หมูสะเต๊ะ โดยบริษัทฯ ได้เข้าร่วมโครงกาพัฒนาผลิตภัณฑ์และบรรจุภัณฑ์ ของศูนย์ส่งเสริมอุตสาหกรรมภาคที่ 9 และ โครงการต่าง ๆ ของสำนักงานอุตสาหกรรมจังหวัดชลบุรี รวมถึงสินเชื่อจากกองทุนต่างๆ ของกระทรวงอุตสาหกรรมเพื่อมาพัฒนากิจการให้มีความเข้มแข็ง และบริษัทยังได้แจ้งว่าได้ศึกษานโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน ของกระทรวงอุตสาหกรรม และปัจจุบันสามารถดำเนินงานได้ตามนโยบาย MIND ครบทั้ง 4 มิติ

ที่มา : https://www.thaigov.go.th/news/contents/details/66585