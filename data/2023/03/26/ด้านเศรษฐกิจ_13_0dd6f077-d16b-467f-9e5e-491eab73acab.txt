รัฐบาลไทย-ข่าวทำเนียบรัฐบาล-ผู้ตรวจทาวันฯ ลงพื้นที่ติดตาม และให้คำแนะนำในการรักษามาตรฐานการให้บริการ และยกระดับผู้ประกอบการ SME ที่ได้รับรองมาตรฐานอุตสาหกรรมเอส ในพื้นที่จ.ระนอง


วันอาทิตย์ที่ 26 มีนาคม 2566
26/03/2566
พิมพ์
ผู้ตรวจทาวันฯ ลงพื้นที่ติดตาม และให้คำแนะนำในการรักษามาตรฐานการให้บริการ และยกระดับผู้ประกอบการ SME ที่ได้รับรองมาตรฐานอุตสาหกรรมเอส ในพื้นที่จ.ระนอง
ผู้ตรวจราชการกระทรวงอุตสาหกรรมลงพื้นที่ติดตาม และให้คำแนะนำในการรักษามาตรฐานการให้บริการ และยกระดับผู้ประกอบการ SME ที่ได้รับรองมาตรฐานอุตสาหกรรมเอส ในพื้นที่จังหวัดระนอง
เมื่อวันที่ 24 มีนาคม 2566 เวลา 10.00 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม พร้อมคณะ ลงพื้นที่ติดตามและเยี่ยมชม บริษัท ฮงลี่ ปิโตรเลียม จำกัด (สาขา 1) และ ร้านกาแฟ 168 Café ตำบลบางริ้น อำเภอเมืองระนอง จังหวัดระนอง ซึ่งเป็นสถานีบริการน้ำมัน และร้านกาแฟที่ได้รับรอง มอก.เอส โดย 168 Café เป็นร้านกาแฟ ที่ตั้งอยู่ภายในสถานีบริการน้ำมัน Shell ซึ่งผู้บริหารบริษัทฯ มีวิสัยทัศน์ในการสร้างรายได้ สร้างอาชีพให้กับตำบล คนท้องถิ่น โดย 168 Café ให้บริการในส่วนของเครื่องดื่มและเบเกอรี่ โดยการนำผลไม้ท้องถิ่นตามฤดูกาลมารังสรรค์เป็นเมนูต่างๆ มากมาย อาทิเช่น เสาวรสสมูทตี้ กาแฟ ชาและนมใส่กาหยู (มะม่วงหิมพานต์) ซึ่งเป็นของฝากประจำท้องถิ่น รวมถึงบุคลากรและพนักงานของร้านกาแฟ และสถานีบริการน้ำมัน เป็นคนในชุมชน เกิดการสร้างอาชีพใหม่ให้กับคนในพื้นที่ ทั้งนี้ ผู้ตรวจราชการ ได้ให้คำแนะนำในการรักษามาตรฐานการให้บริการ และการพัฒนาศักยภาพของผู้ประกอบการให้มีความเข้มแข็ง การยกระดับการให้บริการเพื่อตอบโจทย์ผู้บริโภคยุคใหม่ อันจะเป็นการสร้างความเชื่อมั่นให้แก่ผู้บริโภคต่อไป

ที่มา : https://www.thaigov.go.th/news/contents/details/66603