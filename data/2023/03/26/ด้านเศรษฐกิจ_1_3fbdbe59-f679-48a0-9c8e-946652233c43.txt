รัฐบาลไทย-ข่าวทำเนียบรัฐบาล-ผู้ตรวจทาวันฯ ลงพื้นที่ภูเก็ต ตรวจราชการรอบ 1 พร้อมร่วมกันขับเคลื่อนนโยบาย MIND “ปั้นอุตสาหกรรมคู่ชุมชน”


วันอาทิตย์ที่ 26 มีนาคม 2566
26/03/2566
พิมพ์
ผู้ตรวจทาวันฯ ลงพื้นที่ภูเก็ต ตรวจราชการรอบ 1 พร้อมร่วมกันขับเคลื่อนนโยบาย MIND “ปั้นอุตสาหกรรมคู่ชุมชน”
ผู้ตรวจราชการกระทวงอุตสาหกรรมลงพื้นที่ภูเก็ต ตรวจราชการรอบ 1 เน้นส่งเสริมและพัฒนาผู้ประกอบการต่อยอดการผลิตและบริการให้มีมาตรฐานรองรับการท่องเที่ยว พร้อมร่วมกันขับเคลื่อนนโยบาย MIND “ปั้นอุตสาหกรรมคู่ชุมชน”
เมื่อวันที่ 20 มีนาคม 2566 เวลา 13.00 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ลงพื้นที่จังหวัดภูเก็ตตรวจติดตามการปฏิบัติงานตามแผนการตรวจราชการกรณีปกติ รอบที่ 1 ประจำปีงบประมาณ พ.ศ. 2566 โดยมี นายชัยกมล พรหมทอง อุตสาหกรรมจังหวัดภูเก็ต พร้อมด้วยเจ้าหน้าที่ เข้าร่วมประชุมรับการตรวจราชการพร้อมรับมอบนโยบายในการปฏิบัติงานและให้ข้อเสนอแนะการปฏิบัติงานจากการตรวจราชการ ดังนี้
1. การตรวจกำกับดูแลโรงงานอุตสาหกรรม เน้นย้ำให้ตรวจติดตาม เร่งรัดการแจ้งประกอบโรงงานอุตสาหกรรมและตรวจกำกับดูแล โรงงานอุตสาหกรรมที่มีความเสี่ยงจะเกิดผล กระทบสิ่งแวดล้อม ความปลอดภัย จากการประกอบกิจการ เพื่อไม่ให้เกิดผลกระทบต่อชุมชนโดยรอบโรงงานพร้อมให้คำปรึกษาแนะนำแก่ผู้ประกอบการหากมีปัญหาอุปสรรคในการประกอบธุรกิจในพื้นที่
2. การพิจารณาอนุมัติ อนุญาต ให้เป็นไปตามกระบวนการและตามที่กฎหมายกำหนด
3.การบริหารจัดการกากอุตสาหกรรมให้ถูกต้องตามกฎหมาย โดยเน้นย้ำ หากผู้ประกอบการมีปัญหาอุปสรรคในการดำเนินธุรกิจให้ สำนักงานอุตสาหกรรมให้คำปรึกษาและช่วยเหลือผู้ประกอบการอย่างเต็มที่
4. เนื่องด้วยจังหวัดภูเก็ตเป็นแหล่งท่องเที่ยวชื่อดังระดับโลก มีนักท่องเที่ยวเดินทางมาท่องเที่ยวปีละมากกว่า 2-3 ล้านคน เห็นควรส่งเสริมและพัฒนาผู้ประกอบการที่ได้การรับรองมาตรฐานผลิตภัณฑ์ชุมชน (มผช.) และมาตรฐานอุตสาหกรรม เอส (มอก.เอส) เพื่อให้ผู้ประกอบการสามารถต่อยอดในการผลิตสินค้าและบริการ สร้างรายได้ให้ผู้ประกอบการและวิสาหกิจชุมชนมากขึ้น
5.เร่งรัดให้ประชาสัมพันธ์ เชิญชวนให้ผู้ประกอบกิจการโรงงานสมัครเข้ารับการรับรองอุตสาหกรรมสีเขียวในระดับที่สูงขึ้น เช่นจากระดับ 1 สู่ ระดับ 2 จากระดับ 2 สู่ 3 เป็นต้น เพื่อตอบโจทย์การรักษาสิ่งแวดล้อมและลดการปล่อย CO2 ที่ิอาจจะก่อให้เกิดผลกระทบต่อชุมชน สังคม โดยรอบโรงงาน พร้อมได้ให้กำลังใจในการปฏิบัติงานกับเจ้าหน้าที่สำนักงานฯ ร่วมทำงานกันเป็นทีม พร้อมทั้งบูรณาการการทำงานทั้งภายในและภายนอกสำนักงานฯ เพื่อให้เกิดประสิทธิภาพประสิทธิผลในการปฏิบัติงานแก่ผู้ประกอบการ และประชาชนต่อไป

ที่มา : https://www.thaigov.go.th/news/contents/details/66579