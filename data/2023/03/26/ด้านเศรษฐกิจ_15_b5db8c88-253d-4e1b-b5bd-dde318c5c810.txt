รัฐบาลไทย-ข่าวทำเนียบรัฐบาล-กรมเจ้าท่า บูรณาการร่วมค้นหาพบร่างผู้สูญหายแล้ว จากเหตุเรือประมงโดนกันกับเรือบรรทุกน้ำมัน บริเวณทะเล จังหวัดชุมพร


วันอาทิตย์ที่ 26 มีนาคม 2566
กรมเจ้าท่า บูรณาการร่วมค้นหาพบร่างผู้สูญหายแล้ว จากเหตุเรือประมงโดนกันกับเรือบรรทุกน้ำมัน บริเวณทะเล จังหวัดชุมพร
...
กรมเจ้าท่า บูรณาการร่วมค้นหา พบร่างผู้สูญหาย จากเหตุเรือประมงโดนกันกับเรือบรรทุกน้ำมัน บริเวณทะเล จังหวัดชุมพร
จากนโยบายรัฐบาล และกระทรวงคมนาคม ได้มอบหมายให้กรมเจ้าท่า ควบคุม กำกับดูแลความปลอดภัยทางน้ำทั่วประเทศ
จากกรณีเหตุโดนกันเมื่อวันที่ 21 มีนาคม 2566 ระหว่างเรือประมงชื่อทะเลนำโชค 8 ทะเบียนเรือหมายเลข 584204136 ทะเบียนยังไม่ขาดอายุการใช้งาน ประเภทเรือกลประมงทะเลชั้น 1 ซึ่งผู้ควบคุมเรือให้การว่าขณะเรือจอดทิ้งสมอ ได้เกิดเหตุโดนกันกับเรือบรรทุกน้ำมันชื่อโอเชี่ยนมารีน ทะเบียนเรือ 378400015 ทะเบียนยังไม่ขาดอายุการใช้งาน บริเวณห่างจากฝั่งอำเภอหลังสวนประมาณ 20 ไมล์ทะเล โดยเรือประมงมีผู้ควบคุมเรือ และลูกเรือ รวม 5 ราย ได้รับการช่วยเหลือปลอดภัย จำนวน 3 ราย เสียชีวิตพบร่างแล้ว 1 ราย เสียชีวิตอยู่ระหว่างค้นหาร่าง 1 ราย
ทั้งนี้ ในวันนี้  26 มีนาคม 2566 เวลาประมาณ 10.30 น. หน่วยกู้ภัยสมาคมพุทธประทีปหลังสวน ได้ดำเนินการค้นหาจนพบร่างผู้สูญหายแล้ว พร้อมทำการเก็บกู้ร่าง เป็นที่เรียบร้อย ตรวจสอบเบื้องต้นพบว่าเป็นเพศชาย ใส่เสื้อสีแดง ไม่มีศีรษะ คาดว่าเป็นลูกเรือประมงทะเลนำโชค 8 ซึ่งถือเป็นร่างสุดท้ายที่ได้ทำการค้นหา จนพบ เบื้องต้นหน่วยกู้ภัยฯ จะนำร่างผู้ประสบเหตุ ขึ้นที่ท่าเทียบเรือประมงปากน้ำหลังสวน เพื่อส่งมอบให้กับอำเภอหลังสวนและหน่วยงานที่เกี่ยวข้องเพื่อดำเนินการตามกฎหมายต่อไป

ที่มา : https://www.thaigov.go.th/news/contents/details/66606