รัฐบาลไทย-ข่าวทำเนียบรัฐบาล-ผู้ช่วยปลัดฯ ณิรดา ติวเข้มบุคลากร อก. เตรียมพร้อมรับกฎหมายใหม่ แนะการปรับใช้ให้เหมาะสมกับหน่วยงาน


วันอาทิตย์ที่ 26 มีนาคม 2566
26/03/2566
พิมพ์
ผู้ช่วยปลัดฯ ณิรดา ติวเข้มบุคลากร อก. เตรียมพร้อมรับกฎหมายใหม่ แนะการปรับใช้ให้เหมาะสมกับหน่วยงาน
ผู้ช่วยปลัดกระทรวงอุตสาหกรรมติวเข้มบุคลากร อก. เตรียมพร้อมรับกฎหมายใหม่ แนะการปรับใช้ให้เหมาะสมกับหน่วยงาน
เมื่อวันที่ 24 มีนาคม 2566 นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรมเป็นประธานเปิดงานสัมมนาเชิงปฏิบัติการ เรื่องการเตรียมความพร้อมของหน่วยงานในกระทรวงอุตสาหกรรมเพื่อรองรับการใช้ข้อบังคับของพระราชบัญญัติว่าด้วยการปรับเป็นพินัย พ.ศ. 2565 และผลกระทบที่มีต่อกฎหมายที่อยู่ในความรับผิดชอบของกระทรวงอุตสาหกรรม เพื่อเตรียมความพร้อมของหน่วยงานในกระทรวงอุตสาหกรรมให้รองรับการใช้บังคับของพระราชบัญญัติว่าด้วยการปรับเป็นพินัย พ.ศ.2565 ในการนี้ ได้ถ่ายทอดนโยบายของกระทรวงอุตสาหกรรม "MIND ใช้หัวและใจ ปั้นอุตสาหกรรมคู่ชุมชน" โดยขอให้ผู้เข้าสัมมนาทำความเข้าใจในแนวทาง 4 มิติ คือ 1. ความสำเร็จทางธุรกิจ 2. การดูแลสังคมโดยรอบโรงงานอุตสาหกรรม 3. การดูแลรักษาสิ่งแวดล้อมที่ตอบโจทย์ไทยและประชาคมโลก และ 4. การกระจายรายได้ให้กับประชาชน เพื่อนำไปยกระดับให้กับโรงงานอุตสาหกรรมดำเนินการครอบคลุมทั้ง 4 มิติ โดยมี นายสมชัย เอมบำรุง ผู้อำนวยการกองกฎหมาย เป็นผู้กล่าวรายงาน
โดยมีวิทยากรจากสำนักงานคณะกรรมการกฤษฎีกา ประกอบด้วย นางสาวธำรงลักษณ์ ลาพินี ก.ปจ. 8 ราชการบริหารส่วนกลาง นางศิรสา ไชยหมาน ผู้อำนวยการฝ่ายกฎหมายกระบวนการยุติธรรมทางอาญา นายวรกร โอภาสนันท์ ผู้อำนวยการฝ่ายกฎหมายกระบวนการยุติธรรมทางแพ่ง และนางสาวอรพิม ประสงค์ นักกฎหมายกฤษฎีกาชำนาญการ มาบรรยายให้ความรู้ ณ โรงแรมรอยัล ริเวอร์ กรุงเทพฯ

ที่มา : https://www.thaigov.go.th/news/contents/details/66599