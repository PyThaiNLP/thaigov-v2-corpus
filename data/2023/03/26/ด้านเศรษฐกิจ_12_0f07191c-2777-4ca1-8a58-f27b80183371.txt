รัฐบาลไทย-ข่าวทำเนียบรัฐบาล-กรมเจ้าท่า คุมเข้ม ดูแลความปลอดภัยทางน้ำ 


วันอาทิตย์ที่ 26 มีนาคม 2566
กรมเจ้าท่า คุมเข้ม ดูแลความปลอดภัยทางน้ำ
...
กรมเจ้าท่า คุมเข้ม ดูแลความปลอดภัยทางน้ำ
จากนโยบายรัฐบาล และกระทรวงคมนาคม ได้มอบหมายให้กรมเจ้าท่า ดูแลความปลอดภัยและอำนวยความสะดวกให้กับพี่น้องประชาชนในการเดินทางทางน้ำทั่วประเทศ
ศูนย์ปลอดภัยทางน้ำกรมเจ้าท่า กระทรวงคมนาคม ได้ตรวจสอบ พร้อมสรุปรายงานสถานการณ์ทางน้ำ ประจำวันที่ 24 มีนาคม 2566 ประกอบด้วย ส่วนกลาง แม่น้ำเจ้าพระยา เรือด่วนเจ้าพระยา ให้บริการ 104 เที่ยว ผู้โดยสาร 12,790 คน  เรือไฟฟ้าเจ้าพระยา ให้บริการ 44 เที่ยว ผู้โดยสาร 2,173 คน เรือโดยสารข้ามฟาก ให้บริการ 955 เที่ยว ผู้โดยสาร 21,069 คน เรือภัตตาคาร ให้บริการ 20 เที่ยว ผู้โดยสาร 4,102 คน เรือโดยสารคลองแสนแสบ ให้บริการ 168 เที่ยว ผู้โดยสาร 29,024 คน และส่วนภูมิภาคเรือโดยสาร ให้บริการ 3,437 เที่ยว ผู้โดยสาร 159,974 คน
ทั้งนี้ จากมาตรการด้านความปลอดภัยทางน้ำ กรมเจ้าท่าได้จัดเรือตรวจการณ์พร้อมเจ้าหน้าที่ออกตรวจตราความปลอดภัย และอำนวยความสะดวกให้กับพี่น้องประชาชนตามท่าเรือต่างๆทั้งในแม่น้ำเจ้าพระยา และคลองแสนแสบ พบว่ามีผู้ใช้บริการเรือด่วนเจ้าพระยา เรือไฟฟ้า MINE Smart Ferry เรือโดยสารข้ามฟาก มีปริมาณเบาบาง พร้อมกันนี้ได้กำชับให้บริษัท ครอบครัวขนส่ง (2002) จำกัด เพิ่มเที่ยวเรือโดยสารคลองแสนแสบในชั่วโมงเร่งด่วน เพื่อลดความหนาแน่นของผู้ใช้บริการ กำชับผู้ประกอบการ ต้องตรวจสอบความพร้อมของเรือโดยสาร ท่าเรือโดยสาร และคนประจำเรือ อุปกรณ์ช่วยชีวิตก่อนออกเดินเรือ ตามมาตรการความปลอดภัยที่กรมเจ้าท่ากำหนด ในส่วนภูมิภาคเขต 1 - 7 มีการจัดตั้งจุดอำนวยความสะดวก พร้อมจัดเจ้าหน้าที่เพื่อให้บริการประชาชนและนักท่องเที่ยวที่มาใช้บริการตามท่าเรือต่างๆ ตรวจสอบความพร้อมของเรือโดยสาร ท่าเรือโดยสาร และคนประจำเรือ  รวมทั้งอุปกรณ์ช่วยชีวิตต่างๆ ก่อนออกเดินเรือ รวมทั้งประชาสัมพันธ์ให้ผู้ควบคุมเรือคอยติดตามรายงานสภาพอากาศจากกรมอุตุนิยมวิทยาอย่างใกล้ชิด หากพบเห็นเหตุการณ์ความไม่ปลอดภัยทางน้ำ โทรสายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/66602