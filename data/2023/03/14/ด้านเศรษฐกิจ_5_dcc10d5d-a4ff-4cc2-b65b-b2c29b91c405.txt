รัฐบาลไทย-ข่าวทำเนียบรัฐบาล-กรมเจ้าท่า ขุดลอกพัฒนาบำรุงรักษาร่องน้ำ เพิ่มประสิทธิภาพในการเดินเรือ เพื่อดูแลประชาชน


วันอังคารที่ 14 มีนาคม 2566
กรมเจ้าท่า ขุดลอกพัฒนาบำรุงรักษาร่องน้ำ เพิ่มประสิทธิภาพในการเดินเรือ เพื่อดูแลประชาชน
...
กรมเจ้าท่า ขุดลอกพัฒนาบำรุงรักษาร่องน้ำ เพิ่มประสิทธิภาพในการเดินเรือ เพื่อดูแลประชาชน
ตามนโยบายรัฐบาล และกระทรวงคมนาคม ได้มอบหมายให้กรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ในภาคการเกษตร
สำนักงานพัฒนาและบำรุงรักษาทางน้ำที่ 2 งานกำจัดผักตบชวาและวัชพืชจังหวัดอุทัยธานีและจังหวัดขัยนาท แม่น้ำเจ้าพระยา ต.ธรรมมามูล และบุ่งหาดกองสิน ตำบลเขาท่าพระ อำเภอเมืองขัยนาท จังหวัดชัยนาท ใช้ชุดเรือเจ้าท่า ผ.4 และ ผ.8 เป็นเครื่องจักรในการปฏิบัติงาน ดำเนินการกำจัดผักตบชวา ฯ ตามแผนงานจำนวน 148,000 ตัน ปัจจุบัน สามารถกำจัดผักตบชวา ฯ ได้จำนวน 54,340 ตัน คิดเป็น ร้อยละ 36.72 ซึ่งจะช่วยแก้ไขปัญหาการเดินเรือและฟื้นฟูสภาพร่องน้ำ การสัญจรทางน้ำสะดวกและปลอดภัย ช่วยระบายน้ำในฤดูน้ำหลาก การอุปโภค - บริโภค โดยมีประชาชนในพื้นที่ได้รับประโยชน์จากการขุดลอก ประมาณ 1,500 ครัวเรือน พื้นที่ทางการเกษตร ประมาณ 400 ไร่
กรมเจ้าท่า สำนักพัฒนาและบำรุงรักษาทางน้ำ สำนักงานพัฒนาและบำรุงรักษาทางน้ำที่ 3 ได้เปิดหน่วยปฏิบัติงานขุดลอกร่องน้ำบางดุก ต.ไม้ขาว อ.ถลาง จ.ภูเก็ต โดยใช้เรือเจ้าท่า ข.7 และ เรือเจ้าท่า 27 เป็นเครื่องจักรปฏิบัติงาน เพื่อแก้ไขปัญหาความเดือดร้อนให้กับผู้ใช้ร่องน้ำทางเรือเดินเนื่องจากไม่สามารถนำเรือเข้า - ออกร่องน้ำได้ตลอดเวลา ขุดลอกจาก กม.-1+250 ถึง กม.0+000 รวมระยะทาง 1,250 เมตร ปริมาณวัสดุขุดลอก 139,161.25 ลูกบาศก์เมตร ปัจจุบัน ขุดลอกได้เนื้อดิน 1,300 ลูกบาศก์เมตร รวมปริมาณสะสม 98, 540 ลูกบาศก์เมตร คิดเป็นร้อยละ 70.8 ซึ่งภายหลังการขุดลอกจะทำให้เรือสามารถเข้า - ออกร่องน้ำได้ตลอดเวลา เรือสามารถหลบคลื่นลมมรสุม ส่งเสริมอาชีพประมง การท่องเที่ยวในพื้นที่และบริเวณใกล้เคียง บำรุงรักษาร่องน้ำลดสิ่งกีดขวางเพิ่มพื้นที่ระบายน้ำ ซึ่งโครงการดังกล่าวจะมีประชาชนได้รับประโยชน์จากการขุดลอกประมาณ100 ครัวเรือน เรือขนาด 10 ตันกรอส เป็นเรือประมงพื้นบ้านแบบเพลาใบจักรยาว ประมาณ 50 ลำ สามารถเข้าออกร่องน้ำได้สะดวกและปลอดภัยช่วยส่งเสริมเศรษฐกิจชุมชนและการท่องเที่ยว

ที่มา : https://www.thaigov.go.th/news/contents/details/66112