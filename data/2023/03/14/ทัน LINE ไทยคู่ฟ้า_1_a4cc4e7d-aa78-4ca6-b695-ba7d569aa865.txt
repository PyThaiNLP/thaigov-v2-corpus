รัฐบาลไทย-ข่าวทำเนียบรัฐบาล-รัฐบาลฝรั่งเศสมอบ “โมเดอร์นา Bivalent” ให้ไทยกว่า 1 ล้านโดส สธ. เตรียมกระจายทั่วประเทศ เสริมภูมิคุ้มกันให้ประชาชน


วันอังคารที่ 14 มีนาคม 2566
รัฐบาลฝรั่งเศสมอบ “โมเดอร์นา Bivalent” ให้ไทยกว่า 1 ล้านโดส สธ. เตรียมกระจายทั่วประเทศ เสริมภูมิคุ้มกันให้ประชาชน
.....
รัฐบาล โดยกระทรวงสาธารณสุขได้รับมอบวัคซีนโมเดอร์นาชนิด “Bivalent” จำนวน 1,000,200 โดส จากรัฐบาลฝรั่งเศส ซึ่งมีนายตีแยรี มาตู เอกอัครราชทูตสาธารณรัฐฝรั่งเศสประจำประเทศไทย และคณะเป็นผู้แทนส่งมอบ
.
ทั้งนี้ ช่วงเวลาที่ผ่านมา รัฐบาลฝรั่งเศสได้สนับสนุนวัคซีนไฟเซอร์ เพื่อป้องกันโรคโควิด-19 มาแล้ว 2 ครั้ง รวม 3.2 ล้านโดส ซึ่งสามารถช่วยเหลือคนไทยและชาวต่างชาติที่อาศัยอยู่ในประเทศได้ในช่วงเวลาที่สำคัญ
.
ข้อมูลล่าสุด ประชาชนไทยได้รับวัคซีนเข็มแรกแล้ว 83 % ของประชากรทั้งหมด และได้รับวัคซีนเข็มที่สอง 78 % สำหรับวัคซีนโมเดอร์นาชนิด “Bivalent” จำนวน 1,000,200 โดสที่ได้รับมอบในครั้งนี้ สธ. จะกระจายไปทั่วประเทศ เพื่อเสริมภูมิคุ้มกันให้กับประชาชน โดยเฉพาะเจ้าหน้าสาธารณสุขด่านหน้า และกลุ่มเสี่ยง 608 ซึ่งจำเป็นต้องฉีดวัคซีนเข็มกระตุ้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66105