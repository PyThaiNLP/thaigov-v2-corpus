รัฐบาลไทย-ข่าวทำเนียบรัฐบาล-ครม.อนุมัติงบกลาง ปี 66 วงเงิน 514.22 ล้านบาท ให้ อว.ดำเนินโครงการฟื้นฟู เตรียมความพร้อม และเสริมสร้างความเข้มแข็งสตาร์ทอัพภายใต้แนวคิด BCG


วันอังคารที่ 14 มีนาคม 2566
14/03/2566
พิมพ์
ครม.อนุมัติงบกลาง ปี 66 วงเงิน 514.22 ล้านบาท ให้ อว.ดำเนินโครงการฟื้นฟู เตรียมความพร้อม และเสริมสร้างความเข้มแข็งสตาร์ทอัพภายใต้แนวคิด BCG
ครม.อนุมัติงบกลาง ปี 66 วงเงิน 514.22 ล้านบาท ให้ อว.ดำเนินโครงการฟื้นฟู เตรียมความพร้อม และเสริมสร้างความเข้มแข็งสตาร์ทอัพภายใต้แนวคิด BCG
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี(ครม.) วันที่ 14 มี.ค. 66 ได้อนุมัติงบประมาณรายจ่ายประจำปีงบประมาณ พ.ศ.2566 งบกลาง รายการเงินสำรองจ่ายเพื่อกรณีฉุกเฉินหรือจำเป็น วงเงิน 514.22 ล้านบาท ให้กระทรวงอุดมศึกษา วิทยาศาสตร์ วิจัยและนวัตกรรม ดำเนินโครงการฟื้นฟู เตรียมความพร้อม และเสริมสร้างความเข้มแข็งของกลุ่มวิสาหกิจเริ่มต้น (สตาร์ทอัพ) กลุ่มอาชีพในชุมชน หลังสถานการณ์โควิด19 ด้วยองค์ความรู้ วิทยาศาสตร์ วิจัยและนวัตกรรม ภายใต้แนวคิดการพัฒนาท้องถิ่นอย่างมั่นคงตามแนวทางเศรษฐกิจ BCG
โดยวัตถุประสงค์ของโครงการเพื่อพัฒนาทักษะอาชีพ การสร้างต้นแบบสตาร์ทอัพ และพัฒนาฐานข้อมูลเศรษฐกิจชุมชนของกลุ่มสตาร์ทอัพในเขตจังหวัดภาคอีสาน ประกอบด้วย 3 กิจกรรมหลัก ได้แก่
1)กิจกรรมาจัดทำฐานข้อมูลเศรษฐกิจชุมชนและระบบบริหารจัดการโครงการผ่านแอพพลิเคชั่น แพลตฟอร์มของกลุ่มสตาร์ทอัพ กลุ่มอาชีพในชุมชน ในกลุ่มจังหวัดภาคอีสาน
2)กิจกรรมการพัฒนาหลักสูตรและอบรมพัฒนาทักษะอาชีพเพื่อสร้างรายได้ให้แก่ชุมชน สามารถนำไปประยุกต์ปรับใช้ให้เกิดประโยชน์กับสตาร์ทอัพ และกลุ่มอาชีพในชุมชนได้ โดยจัดทำหลักสูตรการพัฒนาทักษะตามกลุ่มสตาร์ทอัพและกลุ่มอาชีพชุมชน 12 หลักสูตร จัดอบรมทักษะ ให้ความรู้การจัดการผลผลิตเพื่อกระจายสินค้าทั้งในรูปแบบกลุ่มสหกรณ์ ร้านค้าและตลาดออนไลน์
3) กิจกรรประเมินความสำเร็จทางเศรษฐกิจและสังคมของชุมชน และถอดบทเรียนความสำเร็จของโครงการ และจัดเวทีคืนข้อมูลสะท้อนผลการดำเนินโครงการกลับไปยังกลุ่มสตาร์ทอัพ กลุ่มอาชีพในกลุ่มจังหวัดภาคอีสาน

ที่มา : https://www.thaigov.go.th/news/contents/details/66140