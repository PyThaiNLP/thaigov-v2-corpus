รัฐบาลไทย-ข่าวทำเนียบรัฐบาล-ครม.เคาะ! ราคาอ้อยขั้นต้นและผลตอบแทนการผลิตและจำหน่ายน้ำตาลทรายขั้นต้น ฤดูการผลิตปี 65/66 ราคา 1,080 บ./ตันอ้อย


วันอังคารที่ 14 มีนาคม 2566
14/03/2566
พิมพ์
ครม.เคาะ! ราคาอ้อยขั้นต้นและผลตอบแทนการผลิตและจำหน่ายน้ำตาลทรายขั้นต้น ฤดูการผลิตปี 65/66 ราคา 1,080 บ./ตันอ้อย
ครม.เคาะ! ราคาอ้อยขั้นต้นและผลตอบแทนการผลิตและจำหน่ายน้ำตาลทรายขั้นต้น ฤดูการผลิตปี 65/66 ราคา 1,080 บ./ตันอ้อย
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 14 มีนาคม 2566 ว่า ครม. เห็นชอบกำหนดราคาอ้อยขั้นต้นและผลตอบแทนการผลิตและจำหน่ายน้ำตาลทรายขั้นต้น ฤดูการผลิตปี 2565/2566 ทั้ง 9 เขต โดยคำนวณราคาอ้อยเป็นราคาเดียวทั่วประเทศ ดังนี้
1.ราคาอ้อยขั้นต้น ฤดูการผลิตปี 2565/2566 ในอัตรา 1,080 บาทต่อตันอ้อย ณ ระดับความหวานที่ 10 ซี.ซี.เอส. (หรือเท่ากับร้อยละ 91.79 ของประมาณการราคาอ้อยเฉลี่ยทั่วประเทศ 1,110.66 บาทต่อตันอ้อย) และกำหนดอัตราขึ้นลง ของราคาอ้อยเท่ากับ 64.80 บาทต่อ 1 หน่วย ซี.ซี.เอส.
2.ผลตอบแทนการผลิตและจำหน่ายน้ำตาลทรายขั้นต้นฤดูการผลิตปี 2565/2566  เท่ากับ 462.86 บาทต่อตันอ้อย

ที่มา : https://www.thaigov.go.th/news/contents/details/66119