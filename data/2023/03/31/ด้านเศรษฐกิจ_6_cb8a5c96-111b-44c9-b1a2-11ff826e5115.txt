รัฐบาลไทย-ข่าวทำเนียบรัฐบาล-SME D Bank จัดเต็มแบบตะโกน 11 โปรแกรมพัฒนา เสริมแกร่งเอสเอ็มอีไทย ตลอดเดือน เม.ย.66


วันศุกร์ที่ 31 มีนาคม 2566
31/03/2566
พิมพ์
SME D Bank จัดเต็มแบบตะโกน 11 โปรแกรมพัฒนา เสริมแกร่งเอสเอ็มอีไทย ตลอดเดือน เม.ย.66
SME D Bank ยกขบวนโปรแกรมพัฒนาตลอดเดือน เม.ย.2566 ทั้งการอบรม สัมมนาเติมความรู้ เวิร์กชอป (Workshop) สร้างอาชีพ ยกระดับธุรกิจสู่มาตรฐาน เพิ่มช่องทางตลาด ดันยอดขายสุดปัง ควบคู่กับเปิดโอกาสเข้าถึงแหล่งเงินทุน สินเชื่ออัตราดอกเบี้ยพิเศษจาก SME D Bank
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ธนาคารเพื่อเอสเอ็มอีไทย เดินหน้าภารกิจธนาคารเพื่อการพัฒนา ช่วยส่งเสริมและผลักดันผู้ประกอบการเอสเอ็มอีไทย ทั้งลูกค้าธนาคาร และไม่ใช่ลูกค้าธนาคาร เพิ่มศักยภาพธุรกิจ คว้าโอกาสเติบโตจากการฟื้นตัวของเศรษฐกิจภายหลังโควิด-19 คลี่คลาย ยกขบวนโปรแกรมพัฒนาตลอดเดือนเมษายน 2566 ทั้งการอบรม สัมมนาเติมความรู้  เวิร์กชอป (Workshop) สร้างอาชีพ ยกระดับธุรกิจสู่มาตรฐาน เพิ่มช่องทางตลาด ดันยอดขายสุดปัง ควบคู่กับเปิดโอกาสเข้าถึงแหล่งเงินทุน สินเชื่ออัตราดอกเบี้ยพิเศษจาก SME D Bank ทุกกิจกรรมเข้าร่วม ฟรี! รวมถึง ให้บริการที่ปรึกษาธุรกิจครบวงจรในโครงการ SME D Coach เช่นเดิม สมัครและสอบถามรายละเอียดเพิ่มเติม  Call Center 1357
1. สัมมนา “เจาะโอกาสใหม่ของสินค้าไทยในตลาดอาหรับ” วันที่ 4 เม.ย.66 เวลา 13.00 -16.30 น. ณ ห้องแก้ววิเชียร ชั้น 11 อาคาร SME Bank Tower
2. Workshop “ปั้นแบรนด์ฮิตติดตลาด จดจำง่ายได้ด้วยโลโก้” วันที่ 18 เม.ย.66 เวลา 08.30-16.30 น. ณ อุทยานวิทยาศาสตร์ ภาคตะวันออกเฉียงเหนือ จ.ขอนแก่น
3. Workshop “SME D สร้างอาชีพ” สอนการทำ “ไก่ย่าง” จากร้านไก่ย่างบัวตองฯ เจ้าดังประจำ อ.เขาสวนกวาง วันที่ 19 เม.ย.66 เวลา 14.00-16.30 น. ณ ร้านไก่ย่างบัวตอง เขาสวนกวาง จ.ขอนแก่น
4. Workshop “เสริมศักยภาพ SMEs ไทย ก้าวไกลด้วยมาตรฐานและแหล่งทุน” ให้ความรู้เรื่องการยื่นขอมาตรฐานต่าง ๆ รวมถึง แนะนำเข้าถึงแหล่งทุน วันที่ 19 เม.ย.66 เวลา 13.00-15.30 น. ณ โรงแรมบีพี สมิหลา บีช รีสอร์ท จ.สงขลา
5. Workshop สร้างตัวตนในตลาดออนไลน์ “ยอดขายปังด้วย TikTok Marketing” เรียนรู้จากคุณสรยุทธ อังคณานุกิจ ผู้เชี่ยวชาญด้านการตลาดออนไลน์ วันที่ 20 เม.ย. 66 เวลา 09.00-16.00 น. ณ ตลาดพอใจ จ.สกลนคร
6. Workshop “สร้างอาชีพ สร้าง SMEs” ครั้งที่ 2 เรียนรู้การทำบัญชีเบื้องต้น และการเพิ่มมาตรฐานสินค้าด้วย Barcode วันที่ 20 เม.ย.66 เวลา 13.00-16.30 น. ณ โรงแรมคริสตัล หาดใหญ่ จ.สงขลา
7. กิจกรรม “SME D Market 2023” คัดสรรของดี ของอร่อย พร้อมโปรเด็ดราคาดีของลูกค้า SME D Bank มาไว้ในงานเดียว ระหว่างวันที่ 24-25 เม.ย.66 ณ อาคาร SME Bank Tower
8. กิจกรรมเติมทุนคู่พัฒนา  เพื่อสมาชิกสภาอุตสาหกรรมแห่งประเทศไทย (ส.อ.ท.) ในงาน “เปิดกล่องของขวัญเพื่อ SMEs ปี 66” วันที่ 21 เม.ย. 66 จ.นครราชสีมา วันที่ 26 เม.ย. 66 จ.สงขลา
9. กิจกรรม “Thai SME-GP Road show” สนับสนุนอุตสาหกรรมการแพทย์และดิจิทัล เข้าถึงการจัดซื้อจัดจ้างภาครัฐ   วันที่ 21 เม.ย. 66 จ.นครราชสีมา และ วันที่ 26 เม.ย. 66 จ.สงขลา
10. อบรม Online “SME D ME LOGO แบรนด์ดัง ปังด้วยตราสินค้า” สร้างโลโก้สินค้าให้แบบฟรี ๆ สำหรับลูกค้าธนาคาร เพิ่มการรับรู้ เข้าถึงกลุ่มเป้าหมาย ตลอดเดือน เม.ย.66
11. อบรม Online “เจาะลึกการสร้างและใช้งาน LINE OA” เรียนรู้เทคนิคการใช้งานฟังก์ชั่น หรือฟีเจอร์ต่าง ๆ ของโปรแกรม LINE OA พร้อมลงมือปฏิบัติ ช่วยปิดการขายได้มากขึ้น โดย SME D Coach ตลอดเดือน เม.ย.66

ที่มา : https://www.thaigov.go.th/news/contents/details/66822