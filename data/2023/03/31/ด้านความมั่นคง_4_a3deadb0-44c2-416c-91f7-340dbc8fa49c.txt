รัฐบาลไทย-ข่าวทำเนียบรัฐบาล-จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติเจ้าฟ้าสิริวัณณวรี ฯ


วันศุกร์ที่ 31 มีนาคม 2566
31/03/2566
พิมพ์
จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติเจ้าฟ้าสิริวัณณวรี ฯ
จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี ฯ เนื่องในโอกาสทรงเจริญพระชนมายุครบ 3 รอบ 36 พรรษา
จังหวัดต่าง ๆ จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทย เฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในโอกาสทรงเจริญพระชนมายุครบ 3 รอบ 36 พรรษา พัฒนาคุณภาพชีวิตประชาชนอย่างยั่งยืน
เมื่อวันที่ 30 มี.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานลายผ้า "ผ้าลายดอกรักราชกัญญา" แก่ปลัดกระทรวงมหาดไทย และนายกสมาคมแม่บ้านมหาดไทย เพื่อมอบให้กับช่างทอผ้าและผู้ประกอบการผ้าไทย ทุกเทคนิค นำไปสร้างสรรค์ชิ้นงานเพื่อสร้างงาน สร้างอาชีพ สร้างรายได้ สร้างคุณภาพชีวิตที่ดี ซึ่งกระทรวงมหาดไทยได้จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้แก่ผู้ว่าราชการจังหวัดและประธานแม่บ้านมหาดไทยจังหวัดทุกจังหวัด เมื่อวันที่ 9 มีนาคม 2566 ณ โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์แจ้งวัฒนะ เขตหลักสี่ กรุงเทพฯ เพื่อมอบให้กับช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทยนำไปทอผ้า ผลิตผ้าตามอัตลักษณ์ภูมิปัญญาของแต่ละท้องถิ่นทั่วประเทศ เฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในโอกาสพระชนมายุครบ 3 รอบ 36 พรรษา
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ (30 มี.ค. 66) หลายจังหวัดทั่วประเทศได้จัดพิธีมอบแบบลายผ้าพระราชทาน “ผ้าลายดอกรักราชกัญญา” ให้แก่ส่วนราชการ และหน่วยงานที่เกี่ยวข้อง เพื่อเชิญไปมอบให้ช่างทอผ้า และผู้ประกอบการผ้า ใช้ในการประกอบอาชีพ ได้แก่
1. จังหวัดสระบุรี ที่หอประชุม ศูนย์ราชการจังหวัดสระบุรี นายผล ดำธรรม ผู้ว่าราชการจังหวัดสระบุรี เป็นประธานในพิธีมอบลายผ้าพระราชทาน “ผ้าลายดอกรักราชกัญญา” ให้กับตัวแทนส่วนราชการ นายอำเภอทั้ง 13 อำเภอ ตัวแทนกลุ่มทอผ้า ผู้ผลิตผ้าทุกกลุ่ม ทุกเทคนิค ของจังหวัดสระบุรี โดยมีนางวันทนา ดำธรรม ประธานแม่บ้านมหาดไทยจังหวัดสระบุรี หัวหน้าส่วนราชการ ผู้แทนกลุ่มทอผ้าจังหวัดสระบุรี เจ้าร่วมพิธี
2. จังหวัดบุรีรัมย์ ที่หอประชุม ศูนย์ราชการจังหวัดบุรีรัมย์ นายไชยวัฒน์ จุนถิระพงศ์ ผู้ว่าราชการจังหวัดบุรีรัมย์ เป็นประธานในพิธีมอบแบบลายผ้าพระราชทาน “ผ้าลายดอกรักราชกัญญา” ให้กับนางกัญญา จุนถิระพงศ์ ประธานแม่บ้านมหาดไทยจังหวัดบุรีรัมย์ นายชัยยงค์ เมธาสุรวิทย์ ปลัดจังหวัดบุรีรัมย์ นางกนกอร โพธิ์สิงห์ พัฒนาการจังหวัดบุรีรัมย์ หัวหน้าส่วนราชการในจังหวัดบุรีรัมย์ นายอำเภอ ทั้ง 23 อำเภอ ประธานคณะกรรมการพัฒนาสตรีอำเภอ ปราชญ์ทอผ้า ช่างทอ และผู้ประกอบการ OTOP ในพื้นที่จังหวัดบุรีรัมย์ โดยมีหัวหน้าส่วนราชการ เจ้าหน้าที่ภาครัฐ ภาคเอกชน และภาคประชาชน ร่วมพิธี
3. จังหวัดสุราษฎร์ธานี ที่ห้องเมืองคนดี ชั้น 5 ศาลากลางจังหวัดจันทบุรี นายวิชวุทย์ จินโต ผู้ว่าราชการจังหวัดสุราษฎร์ธานี เป็นประธานในพิธีมอบแบบลายผ้าพระราชทาน “ผ้าลายดอกรักราชกัญญา” ให้กับตัวแทนกลุ่มทอผ้า กลุ่มหัตถศิลป์ กลุ่ม OTOP จำนวน 35 กลุ่ม โดยมี นางอุรสา จินโต ประธานแม่บ้านมหาดไทย หัวหน้าส่วนราชการ ตัวแทนกลุ่มทอผ้า ผู้ผลิตผ้าทุกกลุ่ม ทุกเทคนิค ตลอดจนส่วนราชการที่เกี่ยวข้องร่วมพิธี
4. จังหวัดสมุทรสาคร ที่ห้องประชุม ชั้น 3 ที่ว่าการอำเภอเมืองสมุทรสาคร นายณรงค์ รักร้อย ผู้ว่าราชการจังหวัดสมุทรสาคร เป็นประธานในพิธีมอบแบบลายผ้าพระราชทาน “ผ้าลายดอกรักราชกัญญา” ให้กับกลุ่มทอผ้า ผู้ผลิตผ้าบาติก ผู้ประกอบการ OTOP ผู้ประกอบการหมู่บ้านเบญจรงค์ โดยมีหัวหน้าส่วนราชการ ปลัดจังหวัด นายอำเภอ หัวหน้าส่วนราชการเข้าร่วมพิธี
5. จังหวัดพัทลุง ที่ห้องอิโซร่า โรงแรมโนราวิลล์ วิทยาลัยเทคนิคพัทลุง นางนิศากร วิศิษฏ์สรอรรถ ผู้ว่าราชการจังหวัดพัทลุง เป็นประธานในพิธีมอบแบบลายผ้าพระราชทาน “ผ้าลายดอกรักราชกัญญา” ให้กับหัวหน้าส่วนราชการระดับจังหวัด นายอำเภอทั้ง 11 อำเภอ และผู้ประกอบการผ้าและหัตถกรรมในพื้นที่จังหวัดพัทลุง โดยมี หัวหน้าส่วนราชการ และหน่วยงานที่เกี่ยวข้องร่วมพิธี
6. จังหวัดยะลา ที่หอประชุมปาล์ม ศูนย์ศึกษาและพัฒนาชุมชนยะลา นายสุพจน์ รอดเรือง ณ หนองคาย ผู้ว่าราชการจังหวัดยะลา เป็นประธานในพิธีมอบแบบลายผ้าพระราชทาน “ผ้าลายดอกรักราชกัญญา” ให้กับผู้แทนจากมหาวิทยาลัยราชภัฏยะลา ผู้แทนจากเทศบาลนครยะลา ผู้ผลิต และผู้ประกอบการ OTOP ประเภทผ้าและเครื่องแต่งกาย โดยมี หัวหน้าส่วนราชการ และหน่วยงานที่เกี่ยวข้องร่วมพิธี
7. จังหวัดนครปฐม ที่ห้องประชุมสนามจันทร์ ชั้น 5 ศาลากลางจังหวัดนครปฐม นายสุรศักดิ์ เจริญศิริโชติ ผู้ว่าราชการจังหวัดนครปฐม เป็นประธานในพิธีมอบแบบลายผ้าพระราชทาน "ผ้าลายดอกรักราชกัญญา" ให้กับประธานแม่บ้านมหาดไทยจังหวัดนครปฐม หัวหน้าส่วนราชการระดับจังหวัด นายอำเภอ ช่างทอผ้า กลุ่มทอผ้า และผู้ผลิตผ้าทุกกลุ่ม ทุกเทคนิค โดยมี หัวหน้าส่วนราชการ และหน่วยงานที่เกี่ยวข้องเข้าร่วมพิธี
8. จังหวัดจันทบุรี ที่ห้องประชุมจันทบูร ชั้น 1 ศาลากลางจังหวัดจันทบุรี นายมนสิทธิ์ ไพศาลธนวัฒน์ ผู้ว่าราชการจังหวัดจันทบุรี เป็นประธานในพิธีมอบแบบลายผ้าพระราชทาน “ผ้าลายดอกรักราชกัญญา” ให้กับหัวหน้าส่วนราชการ 7 แห่ง นายอำเภอ 10 อำเภอ มหาวิทยาลัย 3 แห่ง และตัวแทนกลุ่มทอผ้า 5 กลุ่ม โดยมี หัวหน้าส่วนราชการ ผู้แทนกลุ่มทอผ้าจังหวัดจันทบุรี และหน่วยงานที่เกี่ยวข้องเข้าร่วมพิธี
“เนื่องในโอกาสที่สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงเจริญพระชนมายุครบ 3 รอบ 36 พรรษา พระองค์พระราชทานแบบลายผ้า “ผ้าลายดอกรักราชกัญญา” ซึ่งเป็นลายผ้าที่พระองค์ทรงศึกษาค้นคว้าลวดลายพื้นถิ่นภาคใต้ แล้วนำมาออกแบบผสมผสานกับ “ลายดอกรัก” ที่สื่อถึงความรักและกำลังใจที่พระองค์ทรงสร้างสรรค์ขึ้น ประกอบด้วย 3 ประเภท ได้แก่ ประเภทที่ 1 ผ้าลายพระราชทาน ผ้าลายดอกรักราชกัญญา ประเภทผ้าบาติก ประเภทที่ 2 ผ้าลายพระราชทาน ผ้าลายดอกรักราชกัญญา ประเภทผ้ามัดหมี่ ประเภทที่ 3 ผ้าลายพระราชทาน ผ้าลายดอกรักราชกัญญา ประเภทผ้ายก และผ้าบาติกลายพระราชทาน ลายที่ 3 ซึ่งสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา โปรดเกล้าฯ ให้พัฒนา “ผ้าบาติกลายพระนามาภิไธยสิริกิติ์” ที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ได้รับการทูลเกล้าฯ ถวาย เมื่อครั้งโดยเสด็จพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เสด็จพระราชดำเนินเยือนสาธารณรัฐอินโดนีเซีย เมื่อปี พ.ศ. 2503 เพื่อให้มีความร่วมสมัยและเป็นสากล ทั้งนี้ ด้วยสำนึกในพระกรุณาธิคุณ ที่ทรงมีต่อเหล่าปวงชนชาวไทย ซึ่งกระทรวงมหาดไทย จะได้ขยายผลเพื่อสร้างมูลค่าเพิ่ม ยกระดับผลิตภัณฑ์ผ้าไทย ให้สามารถก้าวสู่ระดับสากล เพื่อวิถีชุมชนที่ยั่งยืน และยังประโยชน์แก่ประชาชนคนไทยอย่างยั่นยืนสืบไป” ปลัด มท. กล่าวในช่วงท้าย

ที่มา : https://www.thaigov.go.th/news/contents/details/66848