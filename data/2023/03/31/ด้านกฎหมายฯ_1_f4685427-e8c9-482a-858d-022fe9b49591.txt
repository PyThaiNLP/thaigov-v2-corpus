รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมงาน “เปิดบ้านแนะนำ TIJ Common Ground” เปิดพื้นที่แลกเปลี่ยนเรียนรู้ในมิติที่หลากหลายของความยุติธรรม


วันศุกร์ที่ 31 มีนาคม 2566
31/03/2566
พิมพ์
ปลัดกระทรวงยุติธรรม ร่วมงาน “เปิดบ้านแนะนำ TIJ Common Ground” เปิดพื้นที่แลกเปลี่ยนเรียนรู้ในมิติที่หลากหลายของความยุติธรรม
ปลัดกระทรวงยุติธรรม ร่วมงาน “เปิดบ้านแนะนำ TIJ Common Ground” เปิดพื้นที่แลกเปลี่ยนเรียนรู้ในมิติที่หลากหลายของความยุติธรรม
ในวันอังคารที่ ๒๘ มีนาคม ๒๕๖๖ เวลา ๑๓.๐๐ น. นางพงษ์สวาท กายอรุณสุทธิ์ ปลัดกระทรวงยุติธรรม ร่วมงาน “TIJ COMMON GROUND” จัดขึ้นโดยสถาบันเพื่อการยุติธรรมแห่งประเทศไทย โดยมี ดร.พิเศษ สอาดเย็น ผู้อำนวยการสถาบันเพื่อการยุติธรรมแห่งประเทศไทย (TIJ) ที่ปรึกษา คณะผู้บริหาร เจ้าหน้าที่ เครือข่ายของสถาบันฯ และตัวแทนกลุ่มเป้าหมาย เข้าร่วมฯ ณ อาคารสถาบันเพื่อการยุติธรรมแห่งประเทศไทย (TIJ)
กิจกรรมดังกล่าว สถาบันเพื่อการยุติธรรมแห่งประเทศไทย หรือ TIJ ได้เปิดพื้นที่สาธารณะ "TIJ COMMON GROUND" เพื่อชวนแลกเปลี่ยนแบ่งปันความคิดเห็นในมิติที่หลากหลายของความยุติธรรม ผ่านกิจกรรมสร้างสรรค์ ที่ทุกคนสามารถเข้าร่วมได้ เพื่อขับเคลื่อนสังคมแห่งความเป็นธรรม พร้อมจัดกิจกรรมครั้งแรกในธีม "Rethinking Myths of Justice ยุติธรรม…ตามที่คุณเชื่อ(?)" นำเสนอมุมมองความยุติธรรมที่เป็นภาพจำของประชาชนทั่วไป ในหัวข้อแรก “ความยุติธรรมมีราคาที่ต้องจ่าย” ในวันที่ ๒๘ และ ๓๐ มีนาคม ๒๕๖๖ นี้ และมีนิทรรศการตั้งแต่วันนี้ ไปจนถึงช่วงปลายเดือนเมษายน ๒๕๖๖ นี้

ที่มา : https://www.thaigov.go.th/news/contents/details/66827