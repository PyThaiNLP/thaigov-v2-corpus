รัฐบาลไทย-ข่าวทำเนียบรัฐบาล-เริ่มแจกจ่าย “น้ำประปา” ช่วยเหลือ ปชช. บรรเทาภัยแล้ง สอบถามเพิ่มเติมโทร. สายด่วนกรมทางหลวง 1586


วันศุกร์ที่ 24 มีนาคม 2566
เริ่มแจกจ่าย “น้ำประปา” ช่วยเหลือ ปชช. บรรเทาภัยแล้ง สอบถามเพิ่มเติมโทร. สายด่วนกรมทางหลวง 1586
.....
กระทรวงคมนาคม โดยกรมทางหลวงระบุว่า ขณะนี้ประเทศไทยเข้าสู่ช่วงสถานการณ์ภัยแล้ง โดยเฉพาะพื้นที่ภาคเหนือและภาคตะวันออกเฉียงเหนือ ส่งผลให้ประชาชนหลายจังหวัดประสบกับปัญหาขาดแคลนน้ำอุปโภคบริโภคและทำการเกษตร ดังนั้น
.
จึงได้ดำเนินโครงการ “กรมทางหลวง – การประปาส่วนภูมิภาค รวมใจต้านภัยแล้ง” ปีที่ 18 โดยการประปาส่วนภูมิภาคได้ให้การสนับสนุนน้ำประปา เพื่อแจกจ่ายน้ำประปาช่วยเหลือผู้ประสบภัยและบรรเทาความเดือดร้อนของประชาชนตั้งแต่เดือนมี.ค. 66 เป็นต้นไป ผ่านหน่วยงานในสังกัดทั่วประเทศ :
.
• สำนักงานทางหลวง 18 แห่ง
• แขวงทางหลวง 104 แห่ง
• หมวดทางหลวง 581 แห่ง
.
หาก ปชช. หรือหน่วยงานใดประสบปัญหาขาดแคลนน้ำ สามารถติดต่อสอบถามได้ที่ สายด่วนกรมทางหลวง 1586 หรือขอรับความช่วยเหลือที่ :
.
• สำนักงานทางหลวง
• แขวงทางหลวง
• หมวดทางหลวง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66560