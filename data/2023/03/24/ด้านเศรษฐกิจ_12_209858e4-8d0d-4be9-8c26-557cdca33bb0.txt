รัฐบาลไทย-ข่าวทำเนียบรัฐบาล-กรมเจ้าท่า เร่งขุดลอกเพื่อดูแลประชาชนตามนโยบายคมนาคม


วันศุกร์ที่ 24 มีนาคม 2566
กรมเจ้าท่า เร่งขุดลอกเพื่อดูแลประชาชนตามนโยบายคมนาคม
...
กรมเจ้าท่า เร่งขุดลอก เพื่อดูแลประชาชนตามนโยบายคมนาคม
ตามนโยบายรัฐบาล และกระทรวงคมนาคม ได้มอบหมายให้กรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ในภาคการเกษตร
สำนักงานพัฒนาและบำรุงรักษาทางน้ำที่ 1 หน่วยปฏิบัติงานขุดลอกแม่น้ำแม่กลอง ตำบลพิกุลทอง อำเภอเมืองราชบุรี จังหวัดราชบุรี โดยใช้เรือขุดเจ้าท่า ข.11 และเรือเจ้าท่า 211 เป็นเครื่องจักรในการปฏิบัติงาน ความกว้างก้นร่องตามรูปแบบเท่ากับ 35 เมตร ระดับความลึกก้นร่องตามแบบเท่ากับ 0.00 เมตร (จากระดับน้ำทะเลปานกลาง ระยะทางที่ต้องทำการขุดลอก ระยะทาง 1,200 เมตร (กม.52+800 ถึง กม.54+000) มีปริมาณวัสดุขุดลอกตามรูปแบบ 89,566 ลบ.ม. ผลที่ได้จากการขุดลอกในครั้งนี้ จะช่วยบำรุงรักษาร่องน้ำให้มีความลึกมากขึ้น ช่วยเพิ่มอัตราการไหลของน้ำ เพิ่มพื้นที่กักเก็บน้ำ และช่วยการระบายน้ำในช่วงฤดูน้ำหลาก คาดว่าประชาชนในพื้นที่จะได้ประโยชน์จำนวน 120 ครัวเรือน
สำนักงานพัฒนาและบำรุงรักษาทางน้ำที่ 5 หน่วยปฏิบัติงานขุดลอกร่องน้ำท่าเทียบเรือแหลมงอบ อำเภอแหลมงอบ จังหวัดตราด โดยเรือเจ้าท่า ข.23 และเรือเจ้าท่า 223ความยาวร่องน้ำ 1,000 เมตร (ระยะทางขุดลอกเข้าด้านซ้ายและด้านขวาท่าเทียบเรือ 1,250 เมตร) ความกว้างก้นร่องน้ำ 40.00 - 60.00 เมตร ความลึก 2.50 เมตร จากระดับน้ำทะเลลงต่ำสุดปริมาณวัสดุขุดลอก 56,939.50 ลบ.ม. ตั้งแต่ กม. - 0+850 ถึง กม. 0+150 และกม. -0+100 ถึง กม. 0+150 ตามแผนการขุดลอกให้ได้ความลึก ความกว้างตามเกณฑ์ แก้ไขความตื้นเขินของร่องน้ำจากตะกอนดินทราย และ เศษวัสดุที่สะสมกีดขวางแนวร่องน้ำ เพื่อให้กลุ่มผู้ใช้ร่องน้ำเดินเรือ เรือประมง เรือท่องเที่ยว เรือขนส่ง อื่น ๆ ประมาณ 100 ลำ สามารถนำเรือเข้า - ออก ได้อย่างสะดวก ปลอดภัย ส่งเสริมเศรษฐกิจด้านการประมง ปัจจุบัน ขุดลอกได้ระยะทางสะสม 380 เมตร คิดเป็นร้อยละ 60.06 ของแผนขุดลอก

ที่มา : https://www.thaigov.go.th/news/contents/details/66548