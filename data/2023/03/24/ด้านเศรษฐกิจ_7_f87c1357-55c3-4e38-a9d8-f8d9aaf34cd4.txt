รัฐบาลไทย-ข่าวทำเนียบรัฐบาล-SME D Bank - depa เปิดตลาด ‘TECH D Market’ เชิญช้อปแพลตฟอร์มสุดปัง! พร้อมรับฟังสัมมนา ‘SMEs TECH Tools’ ติดอาวุธธุรกิจด้วยดิจิทัล 29 มี.ค.66


วันศุกร์ที่ 24 มีนาคม 2566
24/03/2566
พิมพ์
SME D Bank - depa เปิดตลาด ‘TECH D Market’ เชิญช้อปแพลตฟอร์มสุดปัง! พร้อมรับฟังสัมมนา ‘SMEs TECH Tools’ ติดอาวุธธุรกิจด้วยดิจิทัล 29 มี.ค.66
SME D Bank - depa ติดอาวุธเสริมแกร่งเอสเอ็มอีไทย ยกขบวนนวัตกรรมและเทคโนโลยีสุดล้ำ สอดรับเทรนด์โลกดิจิทัล เสิร์ฟตรงถึงมือเอสเอ็มอี ในงาน “Tech D Market” ตลาดดิจิทัลเพื่อ SMEs วันพุธที่ 29 มี.ค.66 ตั้งแต่เวลา 10.00-12.00 น. ณ ชั้น 1 SME Bank Tower
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ธนาคารเพื่อเอสเอ็มอีไทย ผนึกกำลัง สำนักงานส่งเสริมเศรษฐกิจดิจิทัล (depa) ติดอาวุธเสริมแกร่งเอสเอ็มอีไทย ยกขบวนนวัตกรรมและเทคโนโลยีสุดล้ำ สอดรับเทรนด์โลกดิจิทัล เสิร์ฟตรงถึงมือผู้ประกอบการเอสเอ็มอี ในงาน “Tech D Market” ตลาดดิจิทัลเพื่อ SMEs วันพุธที่ 29 มี.ค.66 ตั้งแต่เวลา 10.00-12.00 น. ณ ชั้น 1 อาคาร SME  Bank Tower เชิญเลือกช้อปแพลตฟอร์มดิจิทัลช่วยยกระดับธุรกิจ ลดต้นทุนทางการเงิน เพิ่มประสิทธิภาพกิจการ ห้ามพลาด! ไฮไลท์เด็ด เช่น  “zTrus” โปรแกรมแปลงข้อมูลรูปแบบดิจิทัล , “Your QR” สร้างนามบัตรดิจิทัลสุดทันสมัย , “AccRevo” จัดการธุรกิจ ดูแลเรื่องการเงินได้ง่าย ๆ  , “GB Prime PAY” ระบบชำระเงินและบริการฐานข้อมูลรอบด้าน , “B POS” ระบบจัดการร้านค้า POS วางโปรแกรมร้านอาหาร ร้านค้าปลีก ครบวงจร , “Bookcaze” สร้างเมนูและแคตตาล็อกออนไลน์อย่างง่าย , Beacon ดูแลลูกค้าตรงกลุ่มเป้าหมาย ปิดการขายอัตโนมัติ 24 ชั่วโมง และ Beecy ERP โปรแกรมจัดการธุรกิจแบบ all-in-one  เชื่อมระบบต่าง ๆ ช่วยให้คุณสามารถทำงานได้ง่ายขึ้น พิเศษสุดๆ มางานนี้  ฟรี! สิทธิประโยชน์พิเศษในการใช้เครื่องมือดิจิทัล มูลค่าสูงสุด 10,000 บาท
อีกทั้ง เชิญฟังสัมมนาเติมความรู้ หัวข้อ “SMEs TECH Tools” (ติดอาวุธ สร้างโอกาสเติบโตให้ธุรกิจ ด้วยเครื่องมือดิจิทัล) โดยวิทยากรผู้เชี่ยวชาญ ผศ.ดร.ศักดิ์สิทธิ์ ราชรักษ์ ผู้อำนวยการอาวุโส ฝ่ายพัฒนาและสนับสนุนผู้ประกอบการ SME D Bank และ คุณสุชาดา โคตรสิน ผู้อำนวยการ ฝ่ายส่งเสริมและสนับสนุนการพัฒนาอุตสาหกรรมและธุรกิจ depa   ที่จะมาเผยกลยุทธ์การเลือกใช้เครื่องมือดิจิทัลช่วยบริหารจัดการธุรกิจให้สุดปัง รวมถึง แนะนำและพาเข้าถึงการส่งเสริมและสนับสนุนคูปองดิจิทัลจาก depa สอบถามรายละเอียดเพิ่มเติมได้ที่ ฝ่ายพัฒนาและสนับสนุนผู้ประกอบการ โทร. 02-265-3800 และ 080-291-1862 หรือ Call Center 1357

ที่มา : https://www.thaigov.go.th/news/contents/details/66539