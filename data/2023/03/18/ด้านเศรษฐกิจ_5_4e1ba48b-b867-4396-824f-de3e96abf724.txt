รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ เข้าร่วมประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ จ.ยะลา


วันเสาร์ที่ 18 มีนาคม 2566
18/03/2566
พิมพ์
ผู้ตรวจวีระกิตติ์ฯ เข้าร่วมประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ จ.ยะลา
ผู้ตรวจราชการกระทรวงอุตสาหกรรมเข้าร่วมประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ จ.ยะลา
เมื่อวันที่ 17 มีนาคม 2566  นายณัฐพล รังสิตพล ปลัดกระทรวงอุตสาหกรรม ได้มอบหมายให้ นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม เป็นผู้แทนกระทรวงอุตสาหกรรมเข้าร่วมประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ (กพต.) ครั้งที่ 2/2566 ณ  มหาวิทยาลัยราชภัฎยะลา  จังหวัดยะลา โดยมีรองนายกรัฐมนตรี (พลเอก ประวิตร วงษ์สุวรรณ) เป็นประธานฯ
โดยการประชุม กพต. ในครั้งนี้มีวาระการประชุมที่สำคัญได้แก่  ติดตามความคืบหน้าโครงการนำเรือประมงออกนอกระบบเพื่อการจัดการทรัพยากรประมงทะเลที่ยั่งยืนพื้นที่จังหวัดชายแดนภาคใต้   การแก้ไขปัญหาแรงงานคนไทยที่เดินทางไปประกอบอาชีพในสถานประกอบอาหารไทยในประเทศมาเลเซีย (เครือข่ายร้านอาหารต้มยำกุ้ง)
เห็นชอบในหลักการโครงการพัฒนาสวนสาธารณะขวัญเมืองให้มีหอชมเมืองและสถานที่พักผ่อนหย่อนใจ "Yala City Tower" พ.ศ. 2566-2568  และโครงการยกระดับจังหวัดยะลาให้เป็นเมืองแห่งกีฬาจังหวัดชายแดนภาคใต้ พ.ศ. 2566-2568 และโครงการพัฒนาโครงข่ายทางหลวงแผ่นดิน (ศึกษาแนวเส้นทางใหม่และขุดเจาะอุโมงค์บ้านกระป๋อง) ระยะทางรวมประมาณ 1.4 กิโลเมตร บนทางหลวงหมายเลข 410 ตอนบ่อหิน-เบตง ช่วง กม. 114+800 - กม. 121+400

ที่มา : https://www.thaigov.go.th/news/contents/details/66320