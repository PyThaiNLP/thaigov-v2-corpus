รัฐบาลไทย-ข่าวทำเนียบรัฐบาล-ประชุมคณะทำงานประสานความร่วมมือฯ ที่เกี่ยวข้องกับการให้บริการในกิจการท่าอากาศยาน


วันศุกร์ที่ 10 มีนาคม 2566
ประชุมคณะทำงานประสานความร่วมมือฯ ที่เกี่ยวข้องกับการให้บริการในกิจการท่าอากาศยาน
ประชุมคณะทำงานประสานความร่วมมือฯ ที่เกี่ยวข้องกับการให้บริการในกิจการท่าอากาศยาน
วันนี้ (10 มี.ค. 66) ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมคณะทำงานประสานความร่วมมือ ติดตาม เร่งรัดและแก้ไขปัญหาการดำเนินงานด้านอุตุนิยมวิทยา ที่เกี่ยวข้องกับการให้บริการในกิจการท่าอากาศยาน ครั้งที่ 1/2566 โดยในที่ประชุมได้มีการสรุปภารกิจเกี่ยวกับการบริหารจัดการด้านอุตุนิยมวิทยา และการติดตั้งเครื่องตรวจสภาพอากาศในพื้นที่ท่าอากาศยาน พร้อมทั้งได้หารือกรอบการดำเนินงานประสานความร่วมมือ ติดตาม เร่งรัด และแก้ไขปัญหาการดำเนินงานด้านอุตุนิยมวิทยาที่เกี่ยวข้องกับการให้บริการในกิจการท่าอากาศยานด้วย ณ ห้องประชุม MOC ชั้น 6 กระทรวงดิจิทัลเพื่อเศรษฐกิจและสังคม
_________________

ที่มา : https://www.thaigov.go.th/news/contents/details/65959