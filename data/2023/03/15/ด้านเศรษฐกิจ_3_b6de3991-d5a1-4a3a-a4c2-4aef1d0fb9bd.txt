รัฐบาลไทย-ข่าวทำเนียบรัฐบาล-ผช.ปกอ. ผลักดันบุคลากร สปอ. เสริมความรู้ด้านการเงิน การบัญชี ตามแนวทางกรมบัญชีกลาง สู่การพัฒนาองค์กรอย่างมืออาชีพ


วันพุธที่ 15 มีนาคม 2566
15/03/2566
พิมพ์
ผช.ปกอ. ผลักดันบุคลากร สปอ. เสริมความรู้ด้านการเงิน การบัญชี ตามแนวทางกรมบัญชีกลาง สู่การพัฒนาองค์กรอย่างมืออาชีพ
ผู้ช่วยปลัดกระทรวงอุตสาหกรรม ผลักดันบุคลากร สปอ. เสริมความรู้ด้านการเงิน การบัญชี ตามแนวทางกรมบัญชีกลาง สู่การพัฒนาองค์กรอย่างมืออาชีพ
เมื่อวันที่ 14 มีนาคม 2566 เวลา 09.00 น. นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เป็นประธานเปิดโครงการการสัมมนาเชิงปฏิบัติการ เรื่อง การตรวจสอบความถูกต้องของรายการทางบัญชีตามรายงานทางการเงินและแนวทางแก้ไขปัญหาและข้อผิดพลาดทางบัญชีในระบบ New GFMIS Thai ของสำนักงานปลัดกระทรวงอุตสาหกรรม (ส่วนกลางและส่วนภูมิภาค) มีวัตถุประสงค์เพื่อให้เจ้าหน้าที่และผู้ที่เกี่ยวข้องได้รับความรู้ความเข้าใจอย่างต่อเนื่องในการปฏิบัติงานด้านการเงิน การบัญชี โดยสามารถปฏิบัติงานและแก้ไขปัญหาอุปสรรคได้อย่างถูกต้อง ครบถ้วน ตามแนวปฏิบัติที่กรมบัญชีกลางกำหนด ซึ่งมีนางสาวสุเนตรา เศวตไพบูลย์กิจ นักบัญชีชำนาญการพิเศษ กรมบัญชีกลาง ให้เกียรติเป็นวิทยากรบรรยาย เรื่อง “การตรวจสอบความถูกต้องของรายการทางบัญชีตามรายงานทางการเงิน” และ นางสาวสุชัญญา แช่มชูกลิ่น นักบัญชีชำนาญการ เป็นวิทยากรบรรยาย เรื่อง “แนวทางแก้ไขปัญหาและข้อผิดพลาดทางบัญชี” ให้กับข้าราชการและเจ้าหน้าที่ผู้ปฏิบัติงานด้านการเงิน การบัญชีของสำนักงานปลัดกระทรวงอุตสาหกรรม(ส่วนกลางและส่วนภูมิภาค) โดยมี นางสาวชลาริน นิลพิฤกษ์ ผู้อำนวยการกองกลาง กล่าวรายงาน ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบ Zoom Meeting

ที่มา : https://www.thaigov.go.th/news/contents/details/66167