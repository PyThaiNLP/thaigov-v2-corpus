รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เข้าร่วมการประชุมคณะกรรมการสิ่งแวดล้อมแห่งชาติ ครั้งที่ 1/2566 ผ่านสื่ออิเล็กทรอนิกส์


วันพุธที่ 15 มีนาคม 2566
รองปลัดกระทรวงเกษตรและสหกรณ์เข้าร่วมการประชุมคณะกรรมการสิ่งแวดล้อมแห่งชาติ ครั้งที่ 1/2566 ผ่านสื่ออิเล็กทรอนิกส์
รองปลัดกระทรวงเกษตรและสหกรณ์เข้าร่วมการประชุมคณะกรรมการสิ่งแวดล้อมแห่งชาติ ครั้งที่ 1/2566 ผ่านสื่ออิเล็กทรอนิกส์
วันพุธที่ 15 มีนาคม 2566 เวลา 9.00 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์  ได้รับมอบหมายจากปลัดกระทรวงเกษตรและสหกรณ์ เป็นผู้แทนรัฐมนตรีว่าการกระทรวงเกษตรและสหกรณ์ (นายเฉลิมชัย ศรีอ่อน) เข้าร่วมการประชุมคณะกรรมการสิ่งแวดล้อมแห่งชาติ ครั้งที่ 1/2566 ผ่านสื่ออิเล็กทรอนิกส์ โดยมีพลเอก ประวิตร วงษ์สุวรรณ รองนายกรัฐมนตรี เป็นประธานการประชุม
ในการนี้ ขอสรุปผลการประชุมที่เกี่ยวข้องกับกระทรวงเกษตรและสหกรณ์ โดยมีสาระสำคัญ ดังนี้ กรมชลประทาน เสนอ รายงานการประเมินผลกระทบสิ่งแวดล้อม โครงการประตูระบายน้ำกรงปินัง จังหวัดยะลา ซึ่งที่ประชุมมีมติเห็นชอบ และให้ดำเนินการตามมาตรการป้องกันและแก้ไข และมาตรการติดตามตรวจสอบ รวมทั้งแผนปฏิบัติการป้องกันและแก้ไขผลกระทบสิ่งแวดล้อมและแผนปฏิบัติการติดตามตรวจสอบผลกระทบสิ่งแวดล้อม ตามที่กำหนดไว้ในรายงานการประเมินผลกระทบสิ่งแวดล้อม (EIA) พร้อมตั้งงบประมาณเพื่อดำเนินการตามมาตรการฯ และนำความเห็นของที่ประชุมเสนอคณะรัฐมนตรีเพื่อประกอบการพิจารณา ตาม ม. 49 และ ม. 51/6 แห่งพระราชบัญญัติส่งเสริมและรักษาคุณภาพสิ่งแวดล้อมแห่งชาติ (ฉบับที่2) พ.ศ. 2561 ต่อไป

ที่มา : https://www.thaigov.go.th/news/contents/details/66202