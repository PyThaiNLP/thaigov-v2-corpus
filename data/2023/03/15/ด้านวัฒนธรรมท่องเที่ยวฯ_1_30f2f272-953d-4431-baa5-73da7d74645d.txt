รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวัฒนธรรมร่วมเป็นเกียรติและมอบรางวัลการแข่งขันเต้นนานาชาติ ATOD International Dance Competition 2023


วันพุธที่ 15 มีนาคม 2566
รัฐมนตรีว่าการกระทรวงวัฒนธรรมร่วมเป็นเกียรติและมอบรางวัลการแข่งขันเต้นนานาชาติ ATOD International Dance Competition 2023
รัฐมนตรีว่าการกระทรวงวัฒนธรรมร่วมเป็นเกียรติและมอบรางวัลการแข่งขันเต้นนานาชาติ ATOD International Dance Competition 2023
รัฐมนตรีว่าการกระทรวงวัฒนธรรมร่วมเป็นเกียรติและมอบรางวัลการแข่งขันเต้นนานาชาติ ATOD International Dance Competition 2023
เมื่อวันที่ 14 มีนาคม 2566 นายอิทธิพล คุณปลื้ม รัฐมนตรีว่าการกระทรวงวัฒนธรรม ร่วมเป็นเกียรติและมอบรางวัลการแข่งขันเต้นนานาชาติ (ATOD International Dance Competition 2023) ในรอบการแข่งขัน ประจำวันที่ 13 มีนาคม 2566 เพื่อชิงถ้วยพระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โดยมี H.E. Sibille de Cartier d’Yves เอกอัครราชทูตราชอาณาจักรเบลเยียมประจำประเทศไทย Ms. Kaye Emmett - ATODI President
หม่อมหลวงปรียพรรณ ศรีธวัช นายกสมาคมเอทีโอดีเพื่อพัฒนาเด็กและเยาวชน เด็กและเยาวชนที่เข้าร่วมแข่งขัน เข้าร่วม ณ โรงละครอักษรา คิง เพาเวอร์ คอมเพล็กซ์ กรุงเทพฯ
กระทรวงวัฒนธรรม โดยสำนักงานศิลปวัฒนธรรมร่วมสมัย กระทรวงการท่องเที่ยวและกีฬา และสมาคมเอทีโอดีเพื่อพัฒนาเด็กและเยาวชน จัดการแข่งขันเต้นนานาชาติ (ATOD International Dance Competition 2023) ชิงถ้วยพระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โดยเวทีการแข่งขันนี้ เป็นเวทีนานาชาติ ที่เปิดโอกาสให้เยาวชนกว่า 1,700 คน จากทั่วโลกได้มีโอกาสแสดงความสามารถด้านการเต้น ในบรรยากาศที่อบอุ่นเป็นมิตร  ทั้งนี้ งานดังกล่าวจัดขึ้นระหว่างวันที่ 11 - 19 มีนาคม 2566 ณ โรงละครอักษรา คิง เพาเวอร์ ถนนรางน้ำ กรุงเทพฯ โดยมีทูตานุทูตจากนานาประเทศร่วมเป็นประธานมอบรางวัลบนเวทีการแข่งขันทุกวัน

ที่มา : https://www.thaigov.go.th/news/contents/details/66187