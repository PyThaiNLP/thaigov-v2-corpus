รัฐบาลไทย-ข่าวทำเนียบรัฐบาล-มาแล้ว! ประกันรายได้ข้าวโพดเลี้ยงสัตว์ ปี 65/66 พร้อมมาตรการสินเชื่อดอกเบี้ยต่ำ รัฐชดเชยดอกเบี้ยให้ถึง 3%


วันพุธที่ 15 มีนาคม 2566
มาแล้ว! ประกันรายได้ข้าวโพดเลี้ยงสัตว์ ปี 65/66 พร้อมมาตรการสินเชื่อดอกเบี้ยต่ำ รัฐชดเชยดอกเบี้ยให้ถึง 3%
.....
ที่ประชุม ครม. (14 มี.ค. 66) เห็นชอบหลักการโครงการประกันรายได้เกษตรกรผู้ปลูกข้าวโพดเลี้ยงสัตว์ ปี 2565/2566 วงเงิน 716.10 ล้านบาท และมาตรการคู่ขนาน ได้แก่ โครงการสินเชื่อเพื่อรวบรวมข้าวโพดเลี้ยงสัตว์และสร้างมูลค่าเพิ่มโดยสถาบันเกษตรกร วงเงินสินเชื่อ 1,000 ล้านบาท
.
โครงการประกันรายได้ฯ รอบใหม่นี้ จะยังคงยึดหลักการและเงื่อนไขเดิม โดยประกันราคาข้าวโพดเลี้ยงสัตว์ ณ ความชื้น 14.5% ในราคา 8.5 บ./กก. สูงสุด 30 ไร่/ครัวเรือน (ไม่ซ้ำแปลง) สำหรับเกษตรกรที่ขึ้นทะเบียนกับกรมส่งเสริมการเกษตรและแจ้งเพาะปลูกตั้งแต่วันที่ 1 มิ.ย. 65 - 31 พ.ค. 66 ระยะการจ่ายเงิน 12 งวด เริ่ม 20 พ.ย. 65 - 31 ต.ค. 66 ทั้งนี้ ในช่วงเดือน พ.ย. 65 - มี.ค. 66 ข้าวโพดเลี้ยงสัตว์มีราคาสูงกว่าราคาประกัน ทำให้ไม่ต้องจ่ายเงินชดเชยรวม 5 งวด
.
นอกจากนี้ ครม. ได้เคาะโครงการสินเชื่อเพื่อรวบรวมข้าวโพดเลี้ยงสัตว์และสร้างมูลค่าเพิ่มโดยสถาบันเกษตรกร ปี 2565/2566 วงเงินสินเชื่อ 1,000 ล้านบาท ซึ่งเป็นมาตรการคู่ขนานเพื่อสนับสนุนสินเชื่อแก่กลุ่มสหกรณ์ กลุ่มเกษตรกร และกลุ่มวิสาหกิจชุมชน เป็นทุนหมุนเวียนในการรับซื้อข้าวโพดเลี้ยงสัตว์จากเกษตรกรในอัตราดอกเบี้ยต่ำ 4% ต่อปี (ผู้กู้จ่ายดอกเบี้ยเพียง 1% ต่อปี ส่วนอีก 3% ต่อปี รัฐบาลจะชดเชยให้) ระยะการกู้ไม่เกิน 12 เดือน โดยโครงการฯ จะเริ่มตั้งแต่วันที่ ครม. อนุมัติ - 30 มิ.ย. 67
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66196