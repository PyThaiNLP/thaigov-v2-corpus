รัฐบาลไทย-ข่าวทำเนียบรัฐบาล-“กรุงไทย” จัดโปรสุดปัง “ถุงเงินขายดี มีโชค” แจกทองร้านค้าทุกเดือน มูลค่ากว่า 2.6 ล้านบาท ดีเดย์ 1 มี.ค. -31 พ.ค.66


วันพุธที่ 1 มีนาคม 2566
01/03/2566
พิมพ์
“กรุงไทย” จัดโปรสุดปัง “ถุงเงินขายดี มีโชค” แจกทองร้านค้าทุกเดือน มูลค่ากว่า 2.6 ล้านบาท ดีเดย์ 1 มี.ค. -31 พ.ค.66
ธ.กรุงไทยจัดแคมเปญ “ถุงเงินขายดี มีโชค” แจกสร้อยคอทองคำร้านค้าถุงเงินทุกเดือน รวม 210 รางวัล รวมมูลค่ากว่า 2.6 ลบ. เพียงใช้แอปฯถุงเงินรับชำระเงินค่าสินค้าและบริการ จากลูกค้าที่ใช้แอปฯ เป๋าตัง และ Krungthai NEXT และ พอยท์เพย์ ขั้นต่ำ 50 บาทต่อรายการ
“ธนาคารกรุงไทย” เคียงข้างร้านค้า กระตุ้นยอดขาย จัดแคมเปญ “ถุงเงินขายดี มีโชค” แจกสร้อยคอทองคำร้านค้าถุงเงินทุกเดือน รวม 210 รางวัล รวมมูลค่ากว่า 2.6 ล้านบาท เพียงใช้แอปฯถุงเงินรับชำระเงินค่าสินค้าและบริการ จากลูกค้าที่ใช้แอปฯ เป๋าตัง และ Krungthai NEXT และ พอยท์เพย์ ขั้นต่ำ 50 บาทต่อรายการ รับสิทธิลุ้นรับรางวัล ตั้งแต่ 1 มีนาคม 2566 - 31 พฤษภาคม 2566
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนานวัตกรรมและเทคโนโลยีทางการเงิน ยกระดับคุณภาพชีวิตคนไทยให้ดีขึ้นทุกวัน เสริมสร้างความเข้มแข็งให้ผู้ประกอบการ โดยเฉพาะร้านค้ารายย่อยที่เป็นรากฐานสำคัญของเศรษฐกิจไทย โดยจัดแคมเปญ “ถุงเงินขายดี มีโชค” เพื่อกระตุ้นยอดขาย และสร้างกำลังใจให้กับร้านค้าถุงเงินทั่วประเทศ จัดมอบโชคสร้อยคอทองคำให้กับร้านค้า ที่ใช้แอปพลิเคชัน “ถุงเงิน” ในการรับชำระค่าสินค้าและบริการ ขั้นต่ำ 50 บาทต่อรายการ หลังหักส่วนลดทุกประเภท ผ่านช่องทางดังนี้
● แอปฯ Krungthai NEXT
● G Wallet ในแอปฯ เป๋าตัง
● เป๋าตังเปย์ ในแอปฯ เป๋าตัง (พิเศษ! ได้สิทธิลุ้นทอง 3 สิทธิ)
● พอยท์เพย์
ร้านค้าที่ใช้แอปฯ ถุงเงิน และรับชำระเงินตามเงื่อนไข รับสิทธิลุ้นรับรางวัลสร้อยคอทองคำ น้ำหนักสูงสุด 1 บาท รวม 210 รางวัล รวมมูลค่ากว่า 2,619,000 บาท (อ้างอิงราคาทองคำ ณ วันที่ 27 ตุลาคม 2565) ตั้งแต่วันที่ 1 มีนาคม ถึงวันที่ 31 พฤษภาคม 2566 โดยจะประกาศรางวัลทั้งหมด 4 ครั้ง ผ่านทางเว็บไซต์ https://krungthai.com/link/tunggnern-luckydraw
ทั้งนี้ สิทธิลุ้นรางวัลของร้านค้า นับเฉพาะลูกค้าที่ไม่ซ้ำรายเท่านั้น ท ยกเว้นการรับชำระด้วย พอยท์เพย์ ที่ไม่มีข้อจำกัดเรื่องการนับจำนวนลูกค้าซ้ำราย โดยพอยท์เพย์ เป็นตัวช่วยเพิ่มยอดขายให้ร้านค้าถุงเงิน สามารถรับชำระด้วยพอยท์ของ AIS MAAI by KTC และบางจาก ซึ่งมีฐานลูกค้าหลายสิบล้านรายทั่วประเทศ

ที่มา : https://www.thaigov.go.th/news/contents/details/65609