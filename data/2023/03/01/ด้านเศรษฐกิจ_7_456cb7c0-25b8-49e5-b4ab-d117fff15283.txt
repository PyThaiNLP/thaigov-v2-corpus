รัฐบาลไทย-ข่าวทำเนียบรัฐบาล-รฟม. ลงพื้นที่ติดตามความก้าวหน้างานก่อสร้าง โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนภิเษก)


วันพฤหัสบดีที่ 23 กุมภาพันธ์ 2566
รฟม. ลงพื้นที่ติดตามความก้าวหน้างานก่อสร้าง โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนภิเษก)
.....
นายบารมินทร์ เจริญพานิช ผู้อำนวยการฝ่ายบริหารงานก่อสร้าง 1 และนายวัชรพล คงสวัสดิ์ ผู้อำนวยการฝ่ายบริหารงานก่อสร้าง 2 การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ในฐานะกรรมการตรวจรับพัสดุ พร้อมด้วยคณะกรรมการตรวจรับพัสดุ ลงพื้นที่ติดตามความก้าวหน้าการก่อสร้างโครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก) บริเวณสถานีวชิรพยาบาลและสถานีบางขุนพรหม รวมถึงติดตามงานขุดค้นทางโบราณคดี งานสำรวจสาธารณูปโภค บริเวณสถานีวงเวียนใหญ่ จากนั้นเดินทางไปตรวจเยี่ยมการก่อสร้างที่บริเวณสถานีครุใน ซึ่งการดำเนินงานต่างๆ เป็นไปอย่างเรียบร้อย ตามแผนงานที่ รฟม. กำหนดไว้ ทั้งนี้ ได้เน้นย้ำให้ผู้ปฏิบัติงานทุกคนปฏิบัติตามมาตรการด้านความปลอดภัยในการก่อสร้าง รวมถึงมาตรการป้องกันและแก้ไขผลกระทบสิ่งแวดล้อมอย่างเคร่งครัดต่อไป
ท่านที่สนใจสามารถติดตามสอบถามข้อมูลโครงการฯ ได้ที่ Facebook โครงการรถไฟฟ้าสายสีม่วง ช่วงเตาปูน - ราษฎร์บูรณะ และ Line @mrtpurpleline หรือติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทรศัพท์ 0 2716 4044

ที่มา : https://www.thaigov.go.th/news/contents/details/65342