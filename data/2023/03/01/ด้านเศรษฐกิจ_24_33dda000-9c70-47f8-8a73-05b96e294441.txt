รัฐบาลไทย-ข่าวทำเนียบรัฐบาล-ธอส. จัดโปรเด็ดร่วมงาน Thailand Smart Money อุบลราชธานี ครั้งที่ 8 ลุ้นรับสินเชื่อบ้าน Golden Minute อัตราดอกเบี้ยต่ำปีที่ 1 - 2  เพียง 2.50% ต่อปี เท่านั้น!!


วันพฤหัสบดีที่ 23 กุมภาพันธ์ 2566
23/02/2566
พิมพ์
ธอส. จัดโปรเด็ดร่วมงาน Thailand Smart Money อุบลราชธานี ครั้งที่ 8 ลุ้นรับสินเชื่อบ้าน Golden Minute อัตราดอกเบี้ยต่ำปีที่ 1 - 2  เพียง 2.50% ต่อปี เท่านั้น!!
ธอส. จัดโปรโมชั่นเด็ดตะลุยแดนอีสาน ในงาน Thailand Smart Money อุบลราชธานี ครั้งที่ 8 จัดขึ้นระหว่างวันที่ 24-26 กุมภาพันธ์ 2566 ณ ศูนย์การค้าเซ็นทรัล อุบลราชธานี
ธนาคารอาคารสงเคราะห์ (ธอส.) จัดโปรโมชั่นเด็ดตะลุยแดนอีสาน ในงาน Thailand Smart Money อุบลราชธานี ครั้งที่ 8 ด้วยการนำผลิตภัณฑ์ทางการเงินของธนาคาร นำโดย สินเชื่อบ้านอัตราดอกเบี้ยต่ำ ปีที่ 1 เท่ากับ MRR-3.15% (ปัจจุบันเท่ากับ 3.25%) ต่อปี เฉลี่ย 3 ปีแรกเพียง 3.70% (อัตราดอกเบี้ย MRR ของ ธอส.ในปัจจุบันเท่ากับ 6.40% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง และรีไฟแนนซ์ หลักประกันในการยื่นคำขอกู้ต้องอยู่ในพื้นที่จังหวัดอุบลราชธานี และพื้นที่ใกล้เคียง จองสิทธิ์ภายในงาน ยื่นกู้ตั้งแต่วันที่ 24 กุมภาพันธ์ - 31มีนาคม 2566 อนุมัติและทำนิติกรรมภายในวันที่ 28 เมษายน 2566 พิเศษ!! ผู้ที่จองสิทธิ์ยังมีโอกาสได้ลุ้นโปรโมชั่นพิเศษกับช่วง Golden Minute อัตราดอกเบี้ยต่ำปีที่ 1 - 2 เพียง MRR-3.90% ต่อปี (ปัจจุบันเท่ากับ 2.50% ต่อปี) ในวันอาทิตย์ที่ 26 กุมภาพันธ์ 2566 เวลา 15.00-15.15 น. (วงเงินมีจำนวนจำกัด)
สลากออมทรัพย์ ธอส. ให้ผลตอบแทนดีโอกาสถูกรางวัลสูง ประกอบด้วย ชุดพิมานมาศ Plus หน่วยละ 50,000 บาท ผลตอบแทนหน้าสลาก 1.25% ต่อปี พร้อมโอกาสลุ้นรางวัลที่ 1 รางวัลละ 3 ล้านบาท และรางวัลเลขท้าย 4 ตัว, 3 ตัว, 2 ตัว และ 1 ตัวทุกงวด ชุดต่อเงิน ต่อทอง หน่วยละ 10,000 บาท ผลตอบแทนหน้าสลาก 0.50% ต่อปี พร้อมโอกาสลุ้นรางวัลที่ 1 เป็นสลากชุดต่อเงิน ต่อทอง มูลค่า 1 ล้านบาท และชุดเกล็ดดาว Plus หน่วยละ 5,000 บาท ผลตอบแทนหน้าสลาก 0.65% ต่อปี โอกาสถูกรางวัลที่ 1 มูลค่า 1 ล้านบาท จองสิทธิ์ภายในงานและซื้อสลากระหว่างวันที่ 24 กุมภาพันธ์ - 5 มีนาคม 2566 ณ สาขา จ.อุบลราชธานี ศรีสะเกษ อำนาจเจริญ สุรินทร์ ยโสธร นครราชสีมา ชัยภูมิ บุรีรัมย์ ขอนแก่น มหาสารคาม ร้อยเอ็ด อุดรธานี เลย หนองบัวลำภู หนองคาย สกลนคร กาฬสินธุ์ มุกดาหาร นครพนม และบึงกาฬ (เงื่อนไขเป็นไปตามที่ธนาคารกำหนด) สำหรับลูกค้าทีจองสิทธิ์/ซื้อสลากออมทรัพย์ ชุด เกล็ดดาว Plus /  ชุด ต่อเงินต่อทอง และชุดพิมานมาศ Plus ตั้งแต่ 50,000 บาท ขึ้นไป ต่อรายการ จะได้รับกระเป๋าลดโลกร้อน จำนวน 1 ราย ต่อ 1 ใบ ต่อผลิตภัณฑ์
บ้านมือสอง ธอส. คุณภาพดี ทำเลเด่นกว่า 100 รายการ มาจำหน่ายในราคาลดสูงสุด 40% ราคาต่ำสุดเพียง 260,000 บาท ได้แก่ ทรัพย์ประเภททาวน์เฮ้าส์ 1 ชั้น ขนาดเนื้อที่ 27 ตารางวา อ.ปะคำ จ.บุรีรัมย์ พร้อมสิทธิ์รับสินเชื่ออัตราดอกเบี้ยต่ำสุด นานสูงสุดถึง 24 เดือน วางเงินประกันซื้อทรัพย์ 5,000 บาท ทั้งนี้ ลูกค้าที่ใช้บริการผลิตภัณฑ์การเงินตามเงื่อนไขและระยะเวลาที่ธนาคารกำหนด ได้รับของสมนาคุณฟรีอีกมากมาย โดยงาน Thailand Smart Money อุบลราชธานี ครั้งที่ 8 จะจัดขึ้นระหว่างวันที่ 24-26 กุมภาพันธ์ 2566 ณ ศูนย์การค้าเซ็นทรัล อุบล สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL ,GHB ALL GEN และ www.ghbank.co.th

ที่มา : https://www.thaigov.go.th/news/contents/details/65374