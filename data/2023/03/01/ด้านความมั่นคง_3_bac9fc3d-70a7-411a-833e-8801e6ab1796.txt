รัฐบาลไทย-ข่าวทำเนียบรัฐบาล-พสกนิกรไทยร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ 


วันพุธที่ 22 กุมภาพันธ์ 2566
22/02/2566
พิมพ์
พสกนิกรไทยร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรไทยร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรไทยร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (22 ก.พ. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เมื่อวันที่ 14 ธันวาคม 2565 ที่ผ่านมา เพื่อผู้ว่าราชการจังหวัดเชิญไปถวายวัดภายในจังหวัดเพื่อให้พระสงฆ์และพุทธศาสนิกชนทั่วประเทศใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 21-22 กุมภาพันธ์ 2566 พสกนิกรไทยร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดชลบุรี ที่ศาลาประชาคมอำเภอสัตหีบ นายสุนทร มูเนาวาเราะ นายอำเภอสัตหีบ นายกกิ่งกาชาดอำเภอสัตหีบ เป็นประธานในพิธีมอบทุนการศึกษาให้เด็กนักเรียนที่ยากจนและขาดแคลนทุนทรัพย์ในพื้นที่อำเภอสัตหีบ เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน โดยมีนางสาว อรกัญญา ปาณะวงศ์ รองนายกกิ่งกาชาดอำเภอสัตหีบ คณะกรรมการกิ่งกาชาดอำเภอสัตหีบ คณะครู ผู้ปกครองและนักเรียน ร่วมพิธี
2. จังหวัดสกลนคร อำเภอเมืองสกลนคร นางสุพัตรา แร่ทอง รองนายกเหล่ากาชาดจังหวัดสกลนคร พร้อมคณะ ลงพื้นที่เยี่ยมให้กำลังใจ และมอบสิ่งของพร้อมเงินช่วยเหลือราษฎร ในเขตพื้นที่อำเภอเมืองสกลนคร รวมทั้งสิ้น จำนวน 105 ราย เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
3. จังหวัดอุดรธานี ที่บริเวณชั้นล่าง อาคาร 5 มหาวิทยาลัยราชภัฏอุดรธานี อำเภอเมืองอุดรธานี เหล่ากาชาดจังหวัดอุดรธานี ร่วมกับ มหาวิทยาลัยราชภัฏอุดรธานี กองทุนกู้ยืมเพื่อการศึกษา กองพัฒนานักศึกษา โรงพยาบาลอุดรธานี จัดโครงการบริจาคโลหิต เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
4. จังหวัดอุบลราชธานี ที่กองกำกับการตำรวจภูธรจังหวัดอุบลราชธานี อำเภอเมืองอุบลราชธานี เหล่ากาชาดจังหวัดอุบลราชธานี และสมาชิกเหล่ากาชาดจังหวัดอุบลราชธานี ร่วมกับโรงพยาบาลสรรพสิทธิประสงค์อุบลราชธานี ออกหน่วยรับบริจาคโลหิต เพื่อถวายพระกุศลถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน โดยมีผู้บริจาคโลหิต 68 ราย มีผู้บริจาคอวัยวะ และดวงตา จำนวน 5 ราย
5. จังหวัดตาก ที่การไฟฟ้าส่วนภูมิภาคจังหวัดตาก อำเภอเมืองตาก นางวรรณฤดี กิจเจริญรุ่งโรจน์ นายกเหล่ากาชาดจังหวัดตาก พร้อมด้วย กรรมการเหล่ากาชาดจังหวัดตาก และเจ้าหน้าที่เหล่ากาชาดจังหวัดตาก ออกหน่วยรับบริจาคโลหิต ดวงตา และอวัยวะ ร่วมกับ โรงพยาบาลสมเด็จพระเจ้าตากสินมหาราช และสถานีกาชาดเทพรัตน์ ออกหน่วยรับบริจาคโลหิต ดวงตา และอวัยวะ เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน โดยมีผู้บริจาคโลหิต จำนวน 52 ราย มีผู้บริจาคดวงตา จำนวน 19 ราย และผู้บริจาคอวัยวะ จำนวน 14 ราย
6. จังหวัดกระบี่ ที่สระน้ำบ้านหนองไหล หมู่ที่ 8 ตำบลเขาพนม อำเภอเขาพนม นายวัฒนะ เพชรลุ นายกองค์การบริหารส่วนตำบลเขาพนม พร้อมด้วย ผู้บริหารและบุคลากรในสังกัด ร่วมกิจกรรมปล่อยพันธุ์ปลาลงสระน้ำ เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
7. จังหวัดสมุทรปราการ ที่โบสถ์​วัดบางพลี​ใหญ่​กลาง อำเภอบางพลี ดร.วีร์​สุดา​ รุ่งเรือง​ นายกองค์การบริหารส่วนตำบลบางพลี​ใหญ่ และหัวหน้าส่วนราชการ พนักงาน​ในสังกัด ร่วมประกอบพิธีเจริญ​พระพุทธมนต์​และเจริญ​จิตตภาวนา เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
8. จังหวัดนครศรีธรรมราช ที่ศาลา 100 ปี วัดพระมหาธาตุ วรมหาวิหาร ตำบลในเมือง อำเภอเมืองนครศรีธรรมราช นายณรงค์ หนูคง ผู้บัญชาการเรือนจำกลางนครศรีธรรมราชพร้อมด้วย ข้าราชการกรมราชทัณฑ์เรือนจำและทัณฑสถาน 5 แห่งในจังหวัดนครศรีธรรมราช ร่วมประกอบพิธีเจริญพระพุทธมนต์ เจริญจิตตภาวนา เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
9. กรุงเทพมหานคร ที่พระอุโบสถวัดสระเกศ ราชวรมหาวิหาร พระธรรมโพธิมงคล เจ้าคณะภาค 2 เจ้าอาวาสวัดสระเกศ ราชวรมหาวิหาร เป็นประธานนำพระเถรานุเถระ พระภิกษุสามเณร วัดสระเกศ พร้อมด้วยพุทธศาสนิกชนร่วมทำวัตรเช้าเจริญจิตตภาวนา เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/65326