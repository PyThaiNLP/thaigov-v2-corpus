รัฐบาลไทย-ข่าวทำเนียบรัฐบาล-ศูนย์ฝึกพาณิชย์นาวี กรมเจ้าท่า เปิดหลักสูตรฝึกอบรมเดือนมีนาคม เพิ่มทักษะให้กับคนเรือ สร้างความปลอดภัยการสัญจรทางน้ำเพิ่มมากขึ้น


วันพุธที่ 1 มีนาคม 2566
ศูนย์ฝึกพาณิชย์นาวี กรมเจ้าท่า เปิดหลักสูตรฝึกอบรมเดือนมีนาคม เพิ่มทักษะให้กับคนเรือ สร้างความปลอดภัยการสัญจรทางน้ำเพิ่มมากขึ้น
...
ศูนย์ฝึกพาณิชย์นาวี เปิดหลักสูตรฝึกอบรมเดือนมีนาคม เพิ่มทักษะให้กับคนเรือ สร้างความปลอดภัยการสัญจรทางน้ำเพิ่มมากขึ้น
นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม ได้มอบหมายให้ศูนย์ฝึกพาณิชย์นาวี กรมเจ้าท่า เปิดสอนหลักสูตรเพื่อเพิ่มทักษะให้กับคนเรือ เป็นไปตามนโยบายของรัฐบาลและกระทรวงคมนาคม นายศักดิ์สยาม ชิดชอบ รัฐมนตรีว่าการกระทรวงคมนาคม และ ดร.อธิรัฐ รัตนเศรษฐ รัฐมนตรีช่วยว่าการกระทรวงคมนาคม กลุ่มฝึกอบรมศูนย์ฝึกพาณิชย์นาวีได้เปิดหลักสูตรฝึกอบรมเดือนมีนาคม จำนวน 3 สูตร ได้แก่
- หลักสูตรทบทวนพื้นฐานคนประจำเรือ Refresher Course for Basic Safety Training วันอบรม 4-6 มีนาคม 2566 และ วันอบรม 25-27 มีนาคม 2566 ค่าอบรม  2,500 บาท
- หลักสูตรการบริหารทรัพยากรในห้องเครื่อง  (Engine-Room Resource Management) (Model Course2.07) วันอบรม 13-18 มีนาคม 2566 ค่าอบรม  7,000 บาท
- หลักสูตรพนักงานวิทยุคมนาคมประเภททั่วไปประจำเรือ GMDSS (GOC) General Operator's Certificate for the  global maritime Distress and safety System  (Model Course 1.25) วันอบรม 20 มีนาคม - 3 เมษายน 2566 ค่าอบรม  9,000 บาท
ทั้งนี้ เพื่อเป็นการทบทวนความสามารถหลักสูตรของคนประจำเรือ สร้างเครือข่าย สร้างความปลอดภัยการสัญจรทางน้ำเพิ่มมากขึ้น ผู้สนใจสามารถสอบถามเพิ่มเติมได้ที่ หลักสูตรฝึกอบรม ติดต่อ 0 2756 4971 ถึง 135 / 114 หรือ 082 109 7600 Line : Trainingmmtc

ที่มา : https://www.thaigov.go.th/news/contents/details/65619