รัฐบาลไทย-ข่าวทำเนียบรัฐบาล-รับสมัครที่ปรึกษาผู้ตรวจราชการ เปิดโอกาสประชาชนตรวจสอบหน่วยงานรัฐ


วันอังคารที่ 28 กุมภาพันธ์ 2566
รับสมัครที่ปรึกษาผู้ตรวจราชการ เปิดโอกาสประชาชนตรวจสอบหน่วยงานรัฐ
วันอังคารที่ 28 กุมภาพันธ์ 2566
ต่อจากนี้ไป ขอเชิญรับฟังไทยคู่ฟ้า
รัฐบาลเปิดโอกาสให้ประชาชนมีส่วนร่วมในการตรวจสอบการทำงานของหน่วยงานรัฐ
โดยเปิดรับสมัครผู้มีความรู้และประสบการณ์ใน 4 ด้าน คือ ด้านเศรษฐกิจ สังคม สิ่งแวดล้อม และวิชาการ
เข้ารับการสรรหาเป็น “ที่ปรึกษาผู้ตรวจราชการภาคประชาชน” ติดตามการปฏิบัติราชการให้มีประสิทธิภาพ
คุ้มค่า โปร่งใส ตามกฎหมายว่าด้วยการบริหารจัดการบ้านเมืองที่ดี ในพื้นที่ 34 จังหวัด ด้านละไม่เกิน 3 คน
มีวาระการดำรงตำแหน่ง 3 ปี คุณสมบัติคือ ต้องอยู่อาศัยในจังหวัดนั้น ๆ ไม่น้อยกว่า 3 ปี ไม่เป็นข้าราชการ
เจ้าหน้าที่หน่วยงานรัฐ ผู้ดำรงตำแหน่งทางการเมือง ที่ปรึกษาหรือเจ้าหน้าที่พรรคการเมือง
สมาชิกสภาท้องถิ่น หรือผู้บริหารท้องถิ่น ผู้สนใจสมัครได้ถึงวันที่ 16 มี.ค.2566 ดูรายละเอียดที่เว็บไซต์
www.opm.go.th
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/65532