รัฐบาลไทย-ข่าวทำเนียบรัฐบาล-ทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา


วันจันทร์ที่ 27 กุมภาพันธ์ 2566
ทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา
ทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา
วันที่ 7 มกราคม 2566 เวลา 14.30 น. สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานพระวโรกาสให้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) พร้อมคณะผู้บริหาร นำคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา อธิการบดีมหาวิทยาลัย อาจารย์ล่ามภาษามือ และนิสิต นักศึกษา เข้าเฝ้า สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา รับพระราชทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ณ วังศุโขทัย
สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงมีพระประสงค์ที่จะส่งเสริมและสนับสนุน นิสิต นักศึกษา โดยพระราชทานทุนการศึกษาด้านศิลปะให้แก่ นิสิต นักศึกษา ระดับปริญญาตรีชั้นปีที่ 2 ที่มีผลการเรียนดี และ ขาดแคลนทุนทรัพย์ หรือเป็นผู้มีทักษะ ในการสร้างสรรค์ผลงาน/นวัตกรรม ที่สามารถต่อยอดความรู้ที่จะนำไปสู่การพัฒนาชุมชน สังคม และประเทศชาติ ให้มีโอกาสศึกษาจนสำเร็จระดับปริญญาตรี จำนวน 5 ทุน โดยทรงมีพระราชวินิจฉัยในขั้นสุดท้าย ดังนี้ (1) นางสาวเมย์นภา รัตนกระจ่าง มหาวิทยาลัยราชภัฏภูเก็ต (2) นางสาวเจตนิพิฐ เมธีพุทธิพงศ์ มหาวิทยาลัยศิลปากร (3) นางสาวภัทราพร เอกศิริ มหาวิทยาลัยราชภัฏบุรีรัมย์ (4) นายธีรภัทร พิมพ์ทอง มหาวิทยาลัยราชภัฏร้อยเอ็ด และ (5) นายวิษณุ แสนย่าง มหาวิทยาลัยกรุงเทพธนบุรี (เป็นนักศึกษาที่มีความบกพร่องทางการได้ยิน)

ที่มา : https://www.thaigov.go.th/news/contents/details/65494