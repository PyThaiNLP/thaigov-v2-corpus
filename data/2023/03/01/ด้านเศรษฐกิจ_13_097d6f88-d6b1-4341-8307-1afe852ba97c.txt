รัฐบาลไทย-ข่าวทำเนียบรัฐบาล-ผู้ตรวจฯ ทาวัน ตรวจราชการเมืองกาญจน์ ประชุมร่วมกับหน่วยงานในสังกัดในพื้นที่


วันพฤหัสบดีที่ 23 กุมภาพันธ์ 2566
23/02/2566
พิมพ์
ผู้ตรวจฯ ทาวัน ตรวจราชการเมืองกาญจน์ ประชุมร่วมกับหน่วยงานในสังกัดในพื้นที่
นายทาวัน ทวีถาวรสวัสดิ์ผู้ ตรวจราชการกระทรวงอุตสาหกรรม ตรวจราชการเมืองกาญจน์ ประชุมร่วมกับหน่วยงานในสังกัดในพื้นที่
เมื่อวันที่ 22 กุมภาพันธ์ 2566 เวลา 09.30 น. นายทาวัน ทวีถาวรสวัสดิ์ผู้ ตรวจราชการกระทรวงอุตสาหกรรม เป็นประธานการประชุมชี้แจงการขับเคลื่อนนโยบายสำคัญของกระทรวงอุตสาหกรรม สู่อุตสาหกรรมวิถีใหม่ โดยมี นางสาวอารยา ไสลเพชร อุตสาหกรรมจังหวัดกาญจนบุรี นายจิรวัฒน์ เทอดพิทักษ์พงษ์ ผู้อำนวยการศูนย์ส่งเสริมอุตสาหกรรมอ้อยและน้ำตาลทราย ภาคที่ 1 นายธงชัย สุขจดิษฐ์ หัวหน้าเขตบริหารอ้อยและน้ำตาลทราย 7 นางปราณปิยา อมรชัยยาพิทักษ์ ประธานสภาอุตสาหกรรมจังหวัดกาญจนบุรี นายวิเชียร เจนตระกูลโรจน์ ประธานหอการค้าจังหวัดกาญจนบุรี นายโสภณ กตัญญตาพงษ์ ผู้จัดการเขต 15 ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) และ นายธนิตย์ เกิดประกอบ ธพว. สาขากาญจนบุรี ที่ประชุมได้หารือประเด็นแนวทางการขับเคลื่อนการทำงานร่วมกันและการรณรงค์ให้ชาวไร่ลดการเผาอ้อยในพื้นที่ นอกจากนี้ ได้บูรณาการร่วมทำโครงการค่าความเป็นกลางทางคาร์บอน ให้โรงงานน้ำตาล เพื่อป้องกันข้อกีดกันทางการค้าโลก
เวลา 11.30 น. ผู้ตรวจฯ ทาวัน ได้ตรวจราชการกรณีปกติ รอบที่ 1 ประจำปีงบประมาณ พ.ศ. 2566 ณ สำนักงานอุตสาหกรรมจังหวัดกาญจนบุรี (สอจ.กาญจนบุรี) เน้นย้ำการขับเคลื่อนนโยบาย MIND พร้อมให้ข้อเสนอแนะการปฏิบัติงาน อาทิ 1. การตรวจกำกับดูแลโรงงานอุตสาหกรรมที่มีความเสี่ยงให้ปฏิบัติตามกฎหมาย เพื่อไม่ให้เกิดผลกระทบต่อชุมชน 2. การพิจารณาอนุมัติ อนุญาต ให้เป็นไปตามกระบวนการและกฎหมายกำหนด 3.การบริหารจัดการกากอุตสาหกรรมเพื่อนำเข้าระบบให้มากขึ้น 4. การเตรียมความพร้อมสู่การเป็นเมืองอุตสาหกรรมเชิงนิเวศ (Pre-Eco Industrial Town) ระยะที่ 3 ของจังหวัดกาญจนบุรี 5. การพัฒนาเขตเศรษฐกิจพิเศษพุน้ำร้อน จังหวัดกาญจนบุรี และ 6. การจัดงานอุตสาหกรรมแฟร์ที่สถานประกอบการโรงงาน เน้นย้ำให้ดำเนินการอย่างสม่ำเสมอ กำหนดแผนการดำเนินงานโดยสามารถบูรณาการการทำงานร่วมกับหน่วยงานภาคีเครือข่าย เพื่อเป็นการกระตุ้นเศรษฐกิจในพื้นที่

ที่มา : https://www.thaigov.go.th/news/contents/details/65350