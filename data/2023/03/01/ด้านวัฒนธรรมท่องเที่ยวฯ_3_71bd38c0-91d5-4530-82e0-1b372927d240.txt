รัฐบาลไทย-ข่าวทำเนียบรัฐบาล-วธ. รวมใจชาวเชียงราย ขัวศิลปะ  เปิดงาน Chiang Rai Art festival 2023 : Art camp Art Fest  ขับเคลื่อนท่องเที่ยวเชิงวัฒนธรรม กระตุ้นเศรษฐกิจ และประชาสัมพันธ์งาน Thailand Biennale 


วันเสาร์ที่ 25 กุมภาพันธ์ 2566
วธ. รวมใจชาวเชียงราย ขัวศิลปะ  เปิดงาน Chiang Rai Art festival 2023 : Art camp Art Fest  ขับเคลื่อนท่องเที่ยวเชิงวัฒนธรรม กระตุ้นเศรษฐกิจ และประชาสัมพันธ์งาน Thailand Biennale
วธ. รวมใจชาวเชียงราย ขัวศิลปะ  เปิดงาน Chiang Rai Art festival 2023 : Art camp Art Fest  ขับเคลื่อนท่องเที่ยวเชิงวัฒนธรรม กระตุ้นเศรษฐกิจ และประชาสัมพันธ์งาน Thailand Biennale
วธ. รวมใจชาวเชียงราย ขัวศิลปะ  เปิดงาน Chiang Rai Art festival 2023 : Art camp Art Fest  ขับเคลื่อนท่องเที่ยวเชิงวัฒนธรรม กระตุ้นเศรษฐกิจ และประชาสัมพันธ์งาน Thailand Biennale
วันที่ 24 กุมภาพันธ์ 2566 นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดงานเทศกาลศิลปะร่วมสมัยเชียงราย ครั้งที่ 3 Chiang Rai Art Festival 2023 : Art camp Art Fest โดยมีศาสตรเมธี ดร.เฉลิมชัย โฆษิตพิพัฒน์ ศิลปินแห่งชาติ สาขาทัศนศิลป์ นายประสพ เรียงเงิน ผู้อำนวยการสำนักงานศิลปวัฒนธรรมร่วมสมัย นางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม นางภัทราวดี สุทธิธนกูล รองผู้ว่าราชการจังหวัดเชียงราย ผู้บริหาร ศิลปิน สื่อมวลชน เข้าร่วม  ณ โครงการก่อสร้างหอศิลป์ร่วมสมัยเมืองเชียงราย (CIAM)  (ขัวศิลปะแห่งใหม่) จังหวัดเชียงราย ซึ่งจัดขึ้นระหว่างวันที่ 24-26 กุมภาพันธ์ 2566 โดยความร่วมมือระหว่างกระทรวงวัฒนธรรม (วธ.) โดยสำนักงานศิลปวัฒนธรรมร่วมสมัย ร่วมกับจังหวัดเชียงราย และเครือข่ายศิลปะร่วมสมัย อาทิ สมาคมขัวศิลปะ กลุ่มศิลปินเชียงราย มหาวิทยาลัยราชภัฏเชียงราย ตลอดจนภาครัฐ ภาคเอกชน ที่เกี่ยวข้องทุกภาคส่วน ร่วมผลักดันการนำเสนอมิติของการเป็นเมืองแห่งศิลปะ ให้โดดเด่นผ่านกิจกรรมทางด้านศิลปะร่วมสมัยหลากหลายสาขา บนพื้นที่โครงการก่อสร้างหอศิลป์ร่วมสมัยเมืองเชียงราย (Chiang Rai International art Museum ) หรือ CIAM พื้นที่สร้างสรรค์ด้านศิลปะแห่งใหม่ กว่า 10 ไร่
รมว วธ กล่าวต่อว่า ภายในงานนี้มีกิจกรรมที่น่าสนใจ เช่น การออกร้านสินค้าจากผลงานศิลปะของศิลปินทั่วภูมิภาคเหนือ กิจกรรม Art& Craft Market กิจกรรม Workshop เพื่อสร้างสรรค์ผลงานศิลปะร่วมกับศิลปิน การประกวดภาพถ่ายและนิทรรศการภาพถ่าย “ย่านสร้างสรรค์ศิลปะร่วมสมัย เมืองเชียงราย” ชิงเงินรางวัลพร้อมโล่เกียรติยศมูลค่า กว่า 50,000 บาท การแข่งขันศิลปะเยาวชนขัวศิลปะ ครั้งที่ 3 จากทั่วประเทศ การแข่งขันสร้างสรรค์งานประติมากรรมร่วมสมัย การแสดง Performance Art / cover dance / cosplay meeting การจัดฉายภาพยนตร์สั้นและเสวนาจากผู้กำกับหนังอาร์ตชื่อดังระดับประเทศ นอกจากนี้ยังมีกิจกรรมอาร์ตแคมปิ้ง เอาใจสายแคมปิ้งให้เพลิดเพลินไปกับจุดถ่ายภาพบนลานประติมากรรมในบริเวณงานที่มีมากกว่า 30 ชิ้นงานประติมากรรม และปิดท้ายยามค่ำคืนด้วยการแสดงฟรีคอนเสิร์ตโดยศิลปินชื่อดัง ได้แก่ บี พีระพัฒน์ - บอม เดอะวอยซ์ เกด/ต้อง วงสามร้อย (คัฟเวอ) และวงสครับ (Scrubb)
รมว. วธ กล่าวเพิ่มเติมว่า งานเทศกาลศิลปะร่วมสมัยเชียงราย ครั้งที่ 3 Chiang Rai Art Festival 2023 : Art camp Art Fest เป็นอีกก้าวสำคัญที่ วธ. โดยสำนักงานศิลปวัฒนธรรมร่วมสมัย ร่วมผลักดันให้ศิลปินเชียงรายและจังหวัดเชียงราย เป็นที่รู้จักและยอมรับอย่างกว้างขวาง ในฐานะเชียงรายเมืองศิลปะ เมืองแห่งการท่องเที่ยวทางศิลปวัฒนธรรม ที่ได้รับการยกย่องทั้งในระดับประเทศและระดับนานาชาติ นำไปสู่การพัฒนาศักยภาพ ทั้งในด้านพื้นที่ ผู้คน และการบริหารจัดการ เพื่อการสร้างมูลค่าเพิ่มทางเศรษฐกิจอย่างยั่งยืน และจะเป็นจุดหมายปลายทางสำคัญอีกแห่งหนึ่งในการมาเยือนของนักท่องเที่ยวและศิลปินจากทั่วทุกมุมโลก และช่วยประชาสัมพันธ์เชียงรายในฐานะเจ้าภาพการจัดงานมหกรรมศิลปะร่วมสมัยนานาชาติ Thailand Biennale ,Chiang Rai 2023 วธ.จึงขอเชิญชวนทุกท่านร่วมเทศกาลครั้งนี้ได้ ระหว่างวันที่ 24 – 26 กุมภาพันธ์ ตั้งแต่ 10.00 น. เป็นต้นไป และคาดว่าจะมีผู้มาร่วมกิจกรรมและเดินทางมาท่องเที่ยวจังหวัดเชียงราย ในช่วงจัดงานดังกล่าว ไม่น้อยกว่า 4,000 คน มีเงินหมุนเวียนในพื้นที่ ไม่น้อยกว่า 3.2 ล้านบาท

ที่มา : https://www.thaigov.go.th/news/contents/details/65443