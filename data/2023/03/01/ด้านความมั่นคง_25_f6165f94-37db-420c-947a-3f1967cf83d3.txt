รัฐบาลไทย-ข่าวทำเนียบรัฐบาล-ทุกอำเภอทั่วประเทศขานรับ ตั้งศูนย์รับแจ้งการควบคุมตัวและดำเนินการตาม พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. 2565


วันจันทร์ที่ 27 กุมภาพันธ์ 2566
27/02/2566
พิมพ์
ทุกอำเภอทั่วประเทศขานรับ ตั้งศูนย์รับแจ้งการควบคุมตัวและดำเนินการตาม พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. 2565
ทุกอำเภอทั่วประเทศขานรับ ตั้งศูนย์รับแจ้งการควบคุมตัวและดำเนินการตาม พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. 2565 โดยมีผลบังคับใช้ ตั้งแต่วันที่ 22 กุมภาพันธ์ 2566 นี้
ตาม พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. 2565 ประกาศในราชกิจจานุเบกษา เมื่อวันที่ 25 ตุลาคม 2565 โดยมีผลบังคับใช้ในวันที่ 22 กุมภาพันธ์ 2566 โดยมีสาระสำคัญ หากประชาชนได้พบหรือทราบว่าเจ้าหน้าที่ของรัฐได้กระทำการทรมานหรือกระทำการที่โหดร้าย ไร้มนุษยธรรม ย่ำยีศักดิ์ศรีความเป็นมนุษย์ หรือทำให้บุคคลสูญหาย แก่บุคคลใด สามารถแจ้งให้พนักงานฝ่ายปกครอง พนักงานอัยการ พนักงานสอบสวน คณะกรรมการ หรือคณะอนุกรรมการที่ได้รับมอบหมาย
สำนักการสอบสวนและนิติการ และทุกอำเภอทั่วประเทศ ได้ดำเนินการจัดตั้งศูนย์รับแจ้งการควบคุมตัวและดำเนินการตาม พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. 2565 เพื่อช่วยเหลือและอำนวยความสะดวกให้แก่ประชาชนในพื้นที่ ตามข้อเน้นย้ำของนายแมนรัตน์ รัตนสุคนธ์ อธิบดีกรมการปกครอง ทั้งนี้ หากประชาชนได้พบหรือทราบว่าเจ้าหน้าที่ของรัฐได้กระทำการทรมาณ หรือกระทำการที่โหดร้าย ไร้มนุษยธรรม ย่ำยีศักดิ์ศรีความเป็นมนุษย์ หรือทำให้บุคคลสูญหาย แก่บุคคลใด สามารถแจ้งให้พนักฝ่ายปกครอง ในเขตกรุงเทพมหานคร แจ้งที่ “ศูนย์รับแจ้งการควบคุมและดำเนินการ ตาม พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. 2565 กรุงเทพมหานคร” ณ สำนักการสอบสวนและนิติการ กรมการปกครอง(วังไชยา) ถนนนครสวรรค์ เขตดุสิต กรุงเทพมหานคร  และ ในต่างจังหวัด แจ้งที่ “ศูนย์รับแจ้งการควบคุมและดำเนินการ ตาม พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. 2565” ณ ที่ว่าการอำเภอที่เกิดเหตุทั่วประเทศ
ทั้งนี้ สอบถามข้อมูลเพิ่มเติมได้ที่ สำนักการสอบสวนและนิติการ กรมการปกครอง (วังไชยา) ถนนนครสวรรค์ เขตดุสิต กรุงเทพมหานคร โทร 02 365 9561 และ 064 183 1234

ที่มา : https://www.thaigov.go.th/news/contents/details/65480