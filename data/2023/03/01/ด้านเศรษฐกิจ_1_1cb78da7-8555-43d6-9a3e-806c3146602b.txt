รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เข้าร่วมงานสัมมนา Carbon Accounting: Observation from Space


วันพุธที่ 22 กุมภาพันธ์ 2566
รองปลัดกระทรวงเกษตรและสหกรณ์เข้าร่วมงานสัมมนา Carbon Accounting: Observation from Space
รองปลัดกระทรวงเกษตรและสหกรณ์เข้าร่วมงานสัมมนา Carbon Accounting: Observation from Space
เมื่อวันพุธที่ 22 กุมภาพันธ์ 2566 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้เข้าร่วมงานสัมมนา Carbon Accounting: Observation from Space โดยมีนายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีเปิดการสัมมนาฯ และกล่าวปาฐกถาในหัวข้อ นโยบายและการขับเคลื่อนการปฏิบัติงานด้านการเปลี่ยนแปลงสภาพภูมิอากาศของไทย เพื่อบรรลุเป้าหมาย Carbon Neutrality และ Net Zero GHG Emission พร้อมด้วย นายปกรณ์ อาภาพันธุ์ผู้อำนวยการสำนักงานพัฒนาเทคโนโลยีอวกาศและภูมิสารสนเทศ (องค์การมหาชน):GISTDA นายบุญญนิตย์ วงศ์รักมิตร ผู้ว่าการการไฟฟ้าฝ่ายผลิตแห่งประเทศไทย หม่อมหลวงดิศปนัดดา ดิศกุล ประธานเจ้าหน้าที่บริหาร มูลนิธิแม่ฟ้าหลวง ในพระบรมราชูปถัมภ์ นายเกียรติชาย ไมตรีวงษ์. ผู้อำนวยการ องค์การบริหารจัดการก๊าซเรือนกระจก และผู้เชี่ยวชาญในระดับนานาชาติ ร่วมการสัมมนาในครั้งนี้
การจัดงานสัมมนาดังกล่าว มีวัตถุประสงค์เพื่อถ่ายทอดองค์ความรู้การใช้เทคโนโลยีอวกาศจาก Earth Observation Satellite ในการวัดค่า Carbon จากพืช ให้แก่ผู้เข้าร่วมจากภาครัฐ ภาคเอกจากหน่วยงานที่เกี่ยวข้อง และผู้สนใจ

ที่มา : https://www.thaigov.go.th/news/contents/details/65323