รัฐบาลไทย-ข่าวทำเนียบรัฐบาล-ผู้ตรวจทาวันฯ ตรวจติดตามผลการปฏิบัติงานของ สอจ.สุพรรณบุรี พร้อมหารือเครือข่ายนำนโยบาย MIND ใช้ หัว และ ใจ ขับเคลื่อนแผนงานปี 2566


วันพุธที่ 1 มีนาคม 2566
01/03/2566
พิมพ์
ผู้ตรวจทาวันฯ ตรวจติดตามผลการปฏิบัติงานของ สอจ.สุพรรณบุรี พร้อมหารือเครือข่ายนำนโยบาย MIND ใช้ หัว และ ใจ ขับเคลื่อนแผนงานปี 2566
ผู้ตรวจราชการตรวจติดตามผลการปฏิบัติงานของ สอจ.สุพรรณบุรี พร้อมหารือเครือข่ายนำนโยบาย MIND ใช้ หัว และ ใจ ขับเคลื่อนแผนงานปี 2566 มุ่งยกระดับ “ปั้นอุตสาหกรรมคู่ชุมชน”
เมื่อวันที่ 27 กุมภาพันธ์ 2566 เวลา 11.00 น. นายทาวัน ทวีถาวรสวัสดิ์ ผู้ตรวจราชาการกระทรวงอุตสาหกรรม ลงพื้นที่สุพรรณบุรี ตรวจราชการกรณีปกติ รอบที่ 1 ประจำปีงบประมาณ พ.ศ. 2566 โดยมีนายสุพจน์ พินิตกิตติสกุล อุตสาหกรรมจังหวัดสุพรรณบุรี พร้อมด้วยข้าราชการ และเจ้าหน้าที่สำนักงานอุตสาหกรรมจังหวัดสุพรรณบุรี เข้าร่วมประชุมรับการตรวจราชการพร้อมรับมอบนโยบายในการปฏิบัติงาน
ผู้ตรวจทาวันฯ ได้เน้นย้ำนโยบาย MIND ใช้ หัว และ ใจ ขับเคลื่อนแผนงานปี 2566 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมให้ข้อเสนอแนะการตรวจราชการ ดังนี้ 1. การตรวจกำกับดูแลโรงงานอุตสาหกรรม เน้นย้ำให้เร่งรัดการตรวจกำกับดูแล โรงงานอุตสาหกรรมที่มีน้ำเสีย มลพิษทางอากาศ และโรงงานอุตสาหกรรม ให้ปฏิบัติตามกฎหมาย พร้อมให้คำปรึกษาแนะนำแก่ผู้ประกอบการ หากมีปัญหาอุปสรรคในการประกอบธุรกิจในพื้นที่ และเร่งรัดให้ดำเนินการนำกากเข้าสู่ระบบ โดยให้ประสานโรงงานขนาดใหญ่ที่มีศักยภาพช่วยเหลือเป็นพี่เลี้ยงให้ความรู้และคำปรึกษาแก่โรงงานขนาดกลางและขนาดเล็ก เรื่องการบริหารจัดการกากอุตสาหกรรมให้ถูกต้องตามกฎหมาย
2. การดำเนินการพิจารณาอนุญาต อนุมัติให้เป็นไปตามกระบวนการ หากอยู่ในขั้นตอนส่งให้หน่วยงานอื่นพิจารณา ควรมีการติดตามความคืบหน้าการพิจารณาอย่างสม่ำเสมอ
3. การดำเนินงานการพัฒนาเมืองอุตสาหกรรมเชิงนิเวศ ให้ดำเนินการจัดทำแผน โดยบูรณาการร่วมกันระหว่างกลุ่มงานภายในสำนักงานฯ พร้อมประชาสัมพันธ์เชิญชวนผู้ประกอบการสมัครเข้ารับการรับรอง GI ผลักดันการยกระดับการรับรอง GI ของโรงงานอุตสาหกรรมในระดับที่สูงขึ้น เช่น จากระดับ 1 สู่ ระดับ 2 จากระดับ 2 สู่ 3 เป็นต้น เพื่อขับเคลื่อนการพัฒนาเมืองอุตสาหกรรมเชิงนิเวศให้เป็นไปตามเป้าหมายต่อไป
พร้อมได้ให้กำลังใจในการปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการและประชาชน
เวลา 13.30 น. ผู้ตรวจทาวันฯ ได้เป็นประธานการประชุมชี้แจงการดำเนินการขับเคลื่อนนโยบายสำคัญของรัฐบาล กระทรวงอุตสาหกรรม และปรับการดำเนินสู่การขับเคลื่อนอุตสาหกรรมวิถีใหม่ใน 4 มิติ อย่างสมดุลและยั่งยืนตามนโยบายปลัดกระทรวงอุตสาหกรรมที่เกี่ยวข้องในเชิงพื้นที่ และรับฟังแนวทางการดำเนินงาน ปัญหาอุปสรรค ข้อเสนอแนะจากศูนย์ส่งเสริมอุตสาหกรรมภาคที่ 8 และตัวแทนของภาคเอกชน โดยมีสภาอุตสาหกรรมจังหวัดสุพรรณบุรี หอการค้าจังหวัดสุพรรณบุรี ศูนย์ให้บริการ SMEs ครบวงจรจังหวัดสุพรรณบุรี ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาสุพรรณบุรี เข้าร่วมการประชุม
โดยที่ประชุมได้หารือประเด็นแนวทางการขับเคลื่อนการทำงานร่วมกันของหน่วยงานภาคีเครือข่ายในการส่งเสริมและพัฒนาอุตสาหกรรมในพื้นที่ ให้มีความสามารถดำเนินธุรกิจได้อย่างต่อเนื่อง มุ่งเน้นไม่สร้างผลกระทบต่อสิ่งแวดล้อมและดูแลชุมชน สังคม ดำเนินธุรกิจให้เป็นไปตามกฎหมาย อาทิ 1) การบริหารจัดกากของเสียจากกระบวนการผลิต โดยนำหลักการของ BCG มาใช้ เพื่อเป็นการลดต้นทุนและเพิ่มมูลค่าให้กับผลิตภัณฑ์ และการใช้พลังงานสะอาด 2) การส่งเสริมด้านการเงิน (เงินทุน) โดยขอให้มีการบูรณาการข้อมูลผู้ประกอบการระหว่างสำนักงานอุตสาหกรรมจังหวัด ในการขอสินเชื่อเพื่อหมุนเวียนธุรกิจ นอกจากนี้ สภาอุตสาหกรรมจังหวัดสุพรรณบุรี ได้นำเสนอแนวทางการส่งเสริมกลุ่มเกษตรกรและผู้ประกอบการในพื้นที่ ในการพัฒนาเมืองสมุนไพรสุพรรณบุรี โดยเน้นการวิจัยและพัฒนา การสร้างมูลค่าเพิ่มให้กับผลิตภัณฑ์สมุนไพร ซึ่งมีแนวทางในการบูรณาการร่วมกันกับหน่วยงานภาคอุตสาหกรรมและจังหวัดสุพรรณบุรี

ที่มา : https://www.thaigov.go.th/news/contents/details/65595