รัฐบาลไทย-ข่าวทำเนียบรัฐบาล-ปลัด พม. ย้ำขับเคลื่อนงานมิติใหม่ เน้นทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน


วันจันทร์ที่ 27 กุมภาพันธ์ 2566
ปลัด พม. ย้ำขับเคลื่อนงานมิติใหม่ เน้นทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน
ปลัด พม. ย้ำขับเคลื่อนงานมิติใหม่ เน้นทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน
วันนี้ (24 ก.พ. 66) นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานเปิดโครงการประชุมชี้แจงกรอบแนวทางการตรวจราชการตามแผนการตรวจราชการกระทรวง พม. ประจำปีงบประมาณ พ.ศ. 2566 สำหรับหัวหน้าและเจ้าหน้าที่หน่วยงาน ทีม One Home พม. 17 จังหวัดภาคเหนือในเขตตรวจราชการที่ 15-18 รวม 137 คน ซึ่งจัดโดยกองตรวจราชการ สำนักงานปลัดกระทรวง พม. ร่วมกับสำนักงานส่งเสริมและสนับสนุนวิชาการ (สสว.) 7-9 โดยมี นายธนู  ธิแก้ว ผู้อำนวยการ สสว. 9 กล่าวรายงาน อีกทั้ง นายอนันต์ ดนตรี หัวหน้าผู้ตรวจราชการกระทรวง พม. นายโชคชัย วิเชียรชัยยะ และนางอภิญญา ชมภูมาศ ผู้ตรวจราชการกระทรวง พม. บรรยายแนวทางการตรวจราชการฯ ณ โรงแรมไดมอนด์ปาร์ค อินน์ จังหวัดเชียงราย
นายอนุกูล กล่าวว่า นโยบายสำคัญในการขับเคลื่อนงานในมิติใหม่ของกระทรวง พม. มีเป้าหมาย “ทุกครอบครัวเข้าถึงการคุ้มครองทางสังคม ลดความยากจน สร้างความยั่งยืน” โดยมุ่งเน้นการเสริมสร้างศักยภาพครอบครัวให้กับคนทุกช่วงวัยที่ต้องพัฒนาทักษะที่จำเป็นในศตวรรษที่ 21  การพัฒนาทักษะอาชีพรายได้  การคุ้มครองทางสังคมแก่กลุ่มเป้าหมาย การสนับสนุนหุ้นส่วนในการพัฒนา และการส่งเสริมองค์กรสมรรถนะสูงทั้งในเรื่องคน เทคโนโลยี และกฏระเบียบที่เกี่ยวข้อง โดยมุ่งเน้นความซื่อสัตย์สุจริตและหลักธรรมาภิบาล
นายอนุกูล กล่าวเพิ่มเติมว่า ตนได้ชี้แจงกรอบแนวทางการตรวจราชการที่บรรจุในแผนการตรวจราชการกระทรวง พม. ประจำปีงบประมาณ พ.ศ. 2566 เพื่อมุ่งให้หน่วยงานทีม One Home พม.จังหวัด 17 จังหวัดภาคเหนือในเขตตรวจราชการที่ 15 - 18 สามารถนำนโยบายจากส่วนกลางไปขับเคลื่อนการดำเนินงานในระดับพื้นที่อย่างเป็นรูปธรรมและทิศทางเดียวกันสำหรับการให้ความช่วยเหลือ คุ้มครอง และพัฒนาคุณภาพชีวิตประชาชนกลุ่มเป้าหมายและกลุ่มเปราะบางได้อย่างมีประสิทธิภาพ อีกทั้งสามารถรายงานผลการดำเนินงานที่มุ่งเน้นผลสัมฤทธิ์ของแต่ละโครงการในเชิงประจักษ์ได้
#ช่วย24ชั่วโมง   #ช่วย24ชม   #ข่าวพม.

ที่มา : https://www.thaigov.go.th/news/contents/details/65428