รัฐบาลไทย-ข่าวทำเนียบรัฐบาล-​เตือน! ห้ามนำน้ำมันกัญชาเข้าฮ่องกง ฝ่าฝืนมีโทษจำคุก 7 ปี และปรับสูงสุด 4.5 ล้านบาท


วันพฤหัสบดีที่ 23 กุมภาพันธ์ 2566
23/02/2566
พิมพ์
​เตือน! ห้ามนำน้ำมันกัญชาเข้าฮ่องกง ฝ่าฝืนมีโทษจำคุก 7 ปี และปรับสูงสุด 4.5 ล้านบาท
​เตือน! ห้ามนำน้ำมันกัญชาเข้าฮ่องกง ฝ่าฝืนมีโทษจำคุก 7 ปี และปรับสูงสุด 4.5 ล้านบาท
วันที่ 23 กุมภาพันธ์ 2566 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ตามที่รัฐบาลฮ่องกงได้ออกมาตรการดึงดูดนักท่องเที่ยว ซึ่งคาดว่าจะได้รับความสนใจจากนักท่องเที่ยวทั่วโลกรวมถึงชาวไทย ที่ขณะนี้มีการเดินทางไปเที่ยวต่างประเทศเพิ่มขึ้นอย่างมาก อย่างไรก็ตามขอย้ำเตือนให้ผู้ที่จะเดินทางทำความเข้าใจกับข้อห้ามต่างๆของประเทศนั้นๆด้วย
สำหรับการเดินทางไปยังฮ่องกง นางสาวรัชดา กล่าวว่า กระทรวงการต่างประเทศ ได้แจ้งเตือนคนไทยห้ามนำน้ำมันกัญชาเข้าฮ่องกงเด็ดขาด เนื่องจากน้ำมันกัญชาเป็นสารเสพติดต้องห้ามในฮ่องกง หากมีไว้ในครอบครอง ต้องโทษจำคุก 7 ปี และปรับสูงสุด 4.5 ล้านบาท และหากผลิต นำเข้า หรือส่งออกไปฮ่องกง มีโทษหนักจำคุกตลอดชีวิต
"รัฐบาลห่วงใยคนไทยที่ต้องการเดินทางไปเที่ยวฮ่องกง ขออย่าฝ่าฝืนกฎหมายฮ่องกง หากต้องการความช่วยเหลือในฮ่องกง สามารถติดต่อ สถานกงสุลใหญ่ ณ เมืองฮ่องกง โทร +852 6821 1545-6
E-mail: [email protected]  หรือ Facebook: Royal Thai Consulate-General, Hong Kong" นางสาวรัชดา กล่าว

ที่มา : https://www.thaigov.go.th/news/contents/details/65329