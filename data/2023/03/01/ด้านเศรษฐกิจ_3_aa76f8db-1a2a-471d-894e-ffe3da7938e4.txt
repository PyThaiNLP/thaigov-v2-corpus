รัฐบาลไทย-ข่าวทำเนียบรัฐบาล-ผู้ตรวจฯ สมพล เยี่ยมวิสาหกิจชุมชนกลุ่มเสื่อบ้านท่าแฉลบ พัฒนาลวดลายเสื่อ ลายขอ


วันพฤหัสบดีที่ 23 กุมภาพันธ์ 2566
23/02/2566
พิมพ์
ผู้ตรวจฯ สมพล เยี่ยมวิสาหกิจชุมชนกลุ่มเสื่อบ้านท่าแฉลบ พัฒนาลวดลายเสื่อ ลายขอ
นายสมพล โนดไธสง ผู้ตรวจราชการกระทรวงอุตสาหกรรม เยี่ยมวิสาหกิจชุมชนกลุ่มเสื่อบ้านท่าแฉลบ พัฒนาลวดลายเสื่อ ลายขอ
เมื่อวันอังคารที่ 21 กุมภาพันธ์ 2566 เวลา 13.00 น. ผู้ตรวจราชการกระทรวงอุตสาหกรรม (นายสมพล โนดไธสง) พร้อมด้วย อสจ.จันทบุรี (นางสาวกาญจนา ทัพป้อม) และคณะเจ้าหน้าที่ ได้ลงพื้นที่ตรวจเยี่ยมวิสาหกิจชุมชนกลุ่มเสื่อบ้านท่าแฉลบ จ.จันทบุรี ณ สถานประกอบการเสื่อประสิทธิ์พาณิชย์ ประกอบกิจการ ผลิตผลิตภัณฑ์แปรรูปจากเสื่อ เช่น เสื่อพับบุฟองน้ำ กระเป๋าเสื่อ แผ่นรองจาน กล่องทิชชู่ รองเท้า สมุดโน้ต ฯลฯ ซึ่งเข้าร่วมโครงการมาตรฐานผลิตภัณฑ์ชุมชน และโครงการการเสริมสร้างศักยภาพผู้ประกอบการอุตสาหกรรมสู่การแข่งขันเศรษฐกิจวิถีใหม่ ประจำปีงบประมาณ พ.ศ. 2565
วิสาหกิจชุมชนดังกล่าวเป็นศูนย์การเรียนรู้ของคนในชุมชนโดยรอบ จำหน่ายสินค้าหัตถกรรมจากกก ที่มีการปลูกในท้องถิ่น ผลิตภัณฑ์มีการออกแบบ และผลิตโดยคนในชุมชน มีการทอเสื่อด้วยลวดลายจากภูมิปัญญาของชุมชนมากกว่า 100 ลาย รวมถึงมีการเผยแพร่วิถีชุมชนในการทอเสื่อ ที่สำคัญมีการพัฒนาลายผ้าพระราชทาน ลายขอของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา มาใช้เป็นลวดลายในการทอเสื่อ
ทั้งนี้ ผู้ตรวจฯ นายสมพล แนะนำแนวทางการประกอบกิจการ โดยให้ปฏิบัติตามนโยบาย MIND ของกระทรวงอุตสาหกรรม ทั้ง 4 มิติ รวมทั้งได้เชิญชวนเข้าร่วมโครงการต่างๆ เพื่อสร้างตราสินค้าให้เข้มแข็ง

ที่มา : https://www.thaigov.go.th/news/contents/details/65334