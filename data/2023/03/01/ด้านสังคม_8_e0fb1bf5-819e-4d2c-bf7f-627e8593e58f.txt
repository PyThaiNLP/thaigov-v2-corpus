รัฐบาลไทย-ข่าวทำเนียบรัฐบาล-รมว.ดีอีเอส เปิดงาน “DGT 2023: Happiness Creation”


วันศุกร์ที่ 24 กุมภาพันธ์ 2566
รมว.ดีอีเอส เปิดงาน “DGT 2023: Happiness Creation”
รมว.ดีอีเอส เปิดงาน “DGT 2023: Happiness Creation”
วันนี้ (24 ก.พ.66) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดงาน “Digital Governance Thailand (DGT 2023)” ภายใต้แนวคิด Happiness Creation #ชีวิตดีเมื่อมีดิจิทัล พร้อมปาฐกถาพิเศษในหัวข้อ To the Next Level of Digital Life : ยกระดับความพร้อมสู่อนาคตดิจิทัล (ผ่านระบบอิเล็กทรอนิกส์) โดยมีพาร์ทเนอร์ดิจิทัลทั้งไทย และต่างชาติ เข้าร่วมงานกว่า 40 แห่ง เพื่อเป็นเวทีแลกเปลี่ยนความรู้ทุกเรื่องดิจิทัล พื้นที่โชว์ นวัตกรรม และตัวอย่างใช้งานต่อยอดโอกาสสู่ความสำเร็จครบทุกมิติ จัดขึ้นวันนี้ – 25 กุมภาพันธ์ 2566 โดยสำนักงานพัฒนาธุรกรรมทางอิเล็กทรอนิกส์ (สพธอ.) หรือ ETDA โดยมี ศ.พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) ,ดร.ชัยชนะ มิตรพันธ์ ผู้อำนวยการ ETDA ร่วมให้การต้อนรับ ณ สามย่านมิตรทาวน์ฮอลล์ ชั้น 5 สามย่านมิตรทาวน์กรุงเทพฯ
___________________

ที่มา : https://www.thaigov.go.th/news/contents/details/65408