รัฐบาลไทย-ข่าวทำเนียบรัฐบาล-​ สป. รวมใจสวดมนต์ถวายพระพรเจ้าฟ้าพัชรกิติยาภาฯ


วันจันทร์ที่ 27 กุมภาพันธ์ 2566
​ สป. รวมใจสวดมนต์ถวายพระพรเจ้าฟ้าพัชรกิติยาภาฯ
...
(26 กุมภาพันธ์ 2566 เวลา 18.00 น.) พลเอก สิทธิพร มุสิกะสิน รองปลัดกระทรวงกลาโหม พร้อมด้วย สมาคมภริยาข้าราชการสำนักงานปลัดกระทรวงกลาโหม เป็นประธานในพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ พระอุโบสถ วัดชินวราราม วรวิหาร จังหวัดปทุมธานี
โดยได้นำกำลังพลและครอบครัว พร้อมพุทธศาสนิกชนน้อมใจกันสวดมนต์บูชาธรรม อธิษฐานจิต ถวายพระพรชัยมงคลด้วยความจงรักภักดีขอให้พระองค์ทรงหายจากอาการพระประชวรโดยเร็วและทรงมีพระพลานามัยสมบูรณ์ ทรงสถิตเป็นมิ่งขวัญของพสกนิกรชาวไทยตลอดกาลนิรันดร์

ที่มา : https://www.thaigov.go.th/news/contents/details/65504