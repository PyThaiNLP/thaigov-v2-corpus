รัฐบาลไทย-ข่าวทำเนียบรัฐบาล-บีโอไอ ร่วมงานสัมมนา WAIPA APAC IPAS FDI: Investment Conference and Workshops 


วันพฤหัสบดีที่ 23 กุมภาพันธ์ 2566
บีโอไอ ร่วมงานสัมมนา WAIPA APAC IPAS FDI: Investment Conference and Workshops
บีโอไอ ร่วมงานสัมมนา WAIPA APAC IPAS FDI: Investment Conference and Workshops จัดโดย United Nation ESCAP และ World Association of Investment Promotion Agencies (WAIPA)
บีโอไอ ร่วมงานสัมมนา WAIPA APAC IPAS FDI: Investment Conference and Workshops
เมื่อวันที่ 21 กุมภาพันธ์ 2566 นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน (บีโอไอ) เข้าร่วมกล่าวเปิดงานสัมมนา WAIPA APAC IPAS FDI: Investment Conference and Workshops ซึ่งจัดโดย United Nation ESCAP และ World Association of Investment Promotion Agencies (WAIPA) เพื่อรวบรวมหน่วยงานส่งเสริมการลงทุนจากหลากหลายประเทศในภูมิภาคเอเชียแปซิฟิค และส่งเสริมความร่วมมือและแลกเปลี่ยนประสบการณ์ เพื่อเพิ่มขีดความสามารถในการส่งเสริมการลงทุนระหว่างกัน
ทั้งนี้ เลขาธิการคณะกรรมการส่งเสริมการลงทุน (บีโอไอ) ได้กล่าวต้อนรับหน่วยงานส่งเสริมการลงทุนจากภูมิภาคเอเชียแปซิฟิคสู่ประเทศไทย พร้อมทั้งได้กล่าวถึงบทบาทและสถานการณ์ปัจจุบันของหน่วยงานส่งเสริมการลงทุนด้านเศรษฐกิจของโลกที่มีความผันผวนสูง รวมถึงยุทธศาสตร์ในการส่งเสริมการลงทุนชุดใหม่ที่จะช่วยสนับสนุนการเปลี่ยนแปลงเศรษฐกิจของประเทศไทยสู่การสร้าง “เศรษฐกิจใหม่” ที่มีศักยภาพสูงในอนาคต รวมถึงได้เน้นย้ำถึงความร่วมมือและการเรียนรู้ระหว่างกันระหว่างประเทศต่าง ๆ เพื่อการพัฒนาที่ยั่งยืน

ที่มา : https://www.thaigov.go.th/news/contents/details/65333