รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่อุตรดิตถ์ ตรวจเยี่ยมโรงงานน้ำตาล ดำเนินกิจการสอดคล้องกับนโยบาย MIND ของ อก. ทั้ง 4 มิติ


วันพฤหัสบดีที่ 23 กุมภาพันธ์ 2566
23/02/2566
พิมพ์
ผู้ตรวจวีระกิตติ์ฯ ลงพื้นที่อุตรดิตถ์ ตรวจเยี่ยมโรงงานน้ำตาล ดำเนินกิจการสอดคล้องกับนโยบาย MIND ของ อก. ทั้ง 4 มิติ
นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่อุตรดิตถ์ ตรวจเยี่ยมโรงงานน้ำตาล ดำเนินกิจการสอดคล้องกับนโยบาย MIND ของ อก. ทั้ง 4 มิติ
เมื่อวันที่ 22 กุมภาพันธ์ 2566 นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ได้ลงพื้นที่ตรวจราชการ บริษัทโรงงานน้ำตาลไทยเอกลักษณ์ จำกัด ตำบลคุ้งตะเภา อำเภอเมืองอุตรดิตถ์ จังหวัดอุตรดิตถ์ ประกอบกิจการ ผลิตน้ำตาลทราย
บริษัทโรงงานน้ำตาลไทยเอกลักษณ์ จำกัด ได้ดำเนินกิจการที่มีความสอดคล้องกับนโยบาย MIND ของกระทรวงอุตสาหกรรม (อก.) ทั้ง 4 มิติ มีมาตรการในการปฏิบัติตามนโยบายเรื่องอ้อยเผา ซึ่งสามารถลดจำนวนอ้อยเผาได้อย่างเป็นรูปธรรม โดยในปัจจุบันมีจำนวนอ้อยเผาอยู่เพียง 2.98% มีการพิจารณารับพนักงานในท้องถิ่นเป็นกรณีพิเศษ มีการปฏิบัติตามมาตรการ EIA อย่างเคร่งครัด และมีการดำเนินงานด้านความรับผิดชอบสังคมอย่างต่อเนื่อง
จากนั้น ได้ลงพื้นที่ตรวจราชการ ณ บริษัท น้ำตาลทิพย์สุโขทัย จำกัด ตำบลบ้านตึก อำเภอศรีสัชนาลัย จังหวัดสุโขทัย ประกอบกิจการ ผลิตน้ำตาลทราย โดยบริษัทฯ ได้ดำเนินกิจการที่มีความสอดคล้องกับนโยบาย MIND ของกระทรวงอุตสาหกรรม ทั้ง 4 มิติ มีมาตรการในการปฏิบัติตามนโยบายเรื่องอ้อยเผา ซึ่งสามารถลดจำนวนอ้อยเผาได้อย่างเป็นรูปธรรม โดยในปัจจุบันมีจำนวนอ้อยเผาอยู่เพียง 2.86% มีการปฏิบัติตามมาตรการ EIA อย่างเคร่งครัด มีการดำเนินงานด้านความรับผิดชอบสังคมอย่างต่อเนื่อง และมีการส่งเสริมให้เกษตรกรมีรายได้เพิ่มจาการรับซื้อใบอ้อยในพื้นที่เกษตรกรมาเป็นเชื้อเพลิงในโรงไฟฟ้าชีวมวล

ที่มา : https://www.thaigov.go.th/news/contents/details/65346