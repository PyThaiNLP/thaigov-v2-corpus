รัฐบาลไทย-ข่าวทำเนียบรัฐบาล- โฆษกรัฐบาลเผย นายกฯ ยินดีนักกีฬาเรือใบไทยคว้าแชมป์การแข่งขันเรือใบระดับโลก รายการ 2023 ILCA 7 Masters World Championship เป็นครั้งแรก


วันพุธที่ 1 มีนาคม 2566
01/03/2566
พิมพ์
โฆษกรัฐบาลเผย นายกฯ ยินดีนักกีฬาเรือใบไทยคว้าแชมป์การแข่งขันเรือใบระดับโลก รายการ 2023 ILCA 7 Masters World Championship เป็นครั้งแรก
โฆษกรัฐบาลเผย นายกฯ ยินดีนักกีฬาเรือใบไทยคว้าแชมป์การแข่งขันเรือใบระดับโลก รายการ 2023 ILCA 7 Masters World Championship เป็นครั้งแรก
วันนี้ (วันที่ 1 มีนาคม 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความยินดีกับ ท็อป จ่าโท กีรติ บัวลง นักกีฬาเรือใบโอลิมปิกไทย 2 สมัย สามารถคว้าแชมป์ในการแข่งขันเรือใบชิงแชมป์โลก ในรายการ 2023 ILCA 7 Masters World Championship ระหว่างวันที่ 18 – 26 กุมภาพันธ์ 2566 ที่สโมสรราชณวรุณในพระบรมราชูปถัมภ์ เขาพระตำหนัก พัทยา จังหวัดชลบุรี สะท้อนถึงศักยภาพของนักกีฬาที่สามารถทำผลงานได้อย่างดีเยี่ยม และประสบความสำเร็จเป็นครั้งแรกในรายการนี้
โฆษกประจำสำนักนายกรัฐมนตรี กล่าวว่า จากการแข่งขันในรายการนี้ แบ่งการแข่งขันออกเป็น 4 รุ่น ได้แก่ 1. รุ่นแอพเพรนทิส (Apprentice) 2. รุ่นมาสเตอร์ (Master) 3. รุ่นแกรนด์ มาสเตอร์ (Grand Master) และ 4. รุ่นเกรท แกรนด์ มาสเตอร์ (Great Grand Master) แข่งขันทั้งหมด 12 รอบ โดยในรุ่นแอพเพรนทิส (Apprentice) ช่วงอายุ 30-44 ปี ท็อป จ่าโท กีรติ บัวลง นักกีฬาเรือใบของไทย สามารถคว้าเหรียญทอง จากการทำผลงานได้อย่างดีเยี่ยมมาตลอด โดยทำผลงานชนะเลิศเป็นอันดับ 1 ถึง 10 รอบในการนับคะแนนแข่งขัน 11 รอบ ทั้งนี้ มีนักกีฬาเข้าร่วมแข่งขันทั้งสิ้น 118 คน จาก 24 ประเทศ
“นายกรัฐมนตรีชื่นชมและยินดีกับนักกีฬาเรือใบของไทยที่สร้างชื่อเสียงและความภาคภูมิใจให้กับประเทศไทยได้อย่างต่อเนื่อง และขอบคุณหน่วยงานที่เกี่ยวข้องที่เป็นผู้อยู่เบื้องหลังการสนับสนุน การฝึกซ้อม ผลักดันให้นักกีฬาเรือใบของไทยประสบความสำเร็จ และเชื่อมั่นว่าความสำเร็จครั้งนี้จะเป็นกำลังใจ รวมทั้งเป็นแรงบันดาลใจให้กับนักกีฬาเรือใบไทยคนอื่น ๆ ได้ยึดเป็นแบบอย่างต่อไป ส่วนคนที่ผิดหวังจากการแข่งขันขอให้ถือเป็นประสบการณ์และตั้งใจฝึกซ้อมเพื่อชัยชนะในอนาคต” นายอนุชาฯ กล่าว

ที่มา : https://www.thaigov.go.th/news/contents/details/65598