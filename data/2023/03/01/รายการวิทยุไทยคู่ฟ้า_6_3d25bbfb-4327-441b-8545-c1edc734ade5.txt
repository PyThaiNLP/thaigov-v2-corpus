รัฐบาลไทย-ข่าวทำเนียบรัฐบาล-ยกเว้นค่าธรรมเนียมบริการงานทะเบียนราษฎรผ่านระบบดิจิทัล


วันอังคารที่ 28 กุมภาพันธ์ 2566
28/02/2566
พิมพ์
ยกเว้นค่าธรรมเนียมบริการงานทะเบียนราษฎรผ่านระบบดิจิทัล
วันอาทิตย์ที่  26 กุมภาพันธ์ 2566
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าสู่การเป็นรัฐบาลดิจิทัล โดยเห็นชอบ
ร่างกฎกระทรวงกำหนดการปฏิบัติงานการทะเบียนราษฎรด้วยระบบดิจิทัล (ฉบับที่...) พ.ศ...
ซึ่งเป็นการยกเว้นค่าธรรมเนียมให้แก่ประชาชนที่รับบริการงานทะเบียนราษฎรผ่านระบบดิจิทัล ได้แก่
การแจ้งการย้ายที่อยู่ในสำนักทะเบียนเดียวกัน และการแจ้งย้ายที่อยู่ปลายทาง
การมอบหมายหรือมอบอำนาจให้แจ้งหรือยื่นคำร้องเพื่อดำเนินการตาม พ.ร.บ.การทะเบียนราษฎร
และการคัดหรือคัดและรับรองรายการทะเบียนบ้าน ทะเบียนประวัติ และทะเบียนเกิด
เฉพาะกรณีรายการที่ผู้ขอเป็นเจ้าของข้อมูล ทั้งนี้
เพื่อส่งเสริมให้ประชาชนรับบริการทะเบียนราษฎรผ่านระบบดิจิทัล ลดการใช้เอกสาร
ลดภาระค่าใช้จ่ายและการเดินทางของประชาชนในการเข้ารับบริการ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/65527