รัฐบาลไทย-ข่าวทำเนียบรัฐบาล-ผู้ตรวจสมพลฯ ลงพื้นที่สระแก้ว ร่วมตรวจราชการแบบบูรณาการ รอบ 1 พร้อมผู้ตรวจสำนักนายกฯ และผู้ตรวจ ก.ศึกษาฯ


วันพฤหัสบดีที่ 23 กุมภาพันธ์ 2566
23/02/2566
พิมพ์
ผู้ตรวจสมพลฯ ลงพื้นที่สระแก้ว ร่วมตรวจราชการแบบบูรณาการ รอบ 1 พร้อมผู้ตรวจสำนักนายกฯ และผู้ตรวจ ก.ศึกษาฯ
นายสมพล โนดไธสง ผู้ตรวจราชการกระทรวงอุตสาหกรรม ลงพื้นที่สระแก้ว ร่วมตรวจราชการแบบบูรณาการ รอบ 1 พร้อมผู้ตรวจสำนักนายกฯ และผู้ตรวจ ก.ศึกษาฯ
เมื่อวันที่ 22 กุมภาพันธ์ 2565 เวลา 09.30 น. นายสมพล โนดไธสง ผู้ตรวจราชการกระทรวงอุตสาหกรรม ได้ร่วมลงพื้นที่พร้อมกับผู้ตรวจราชการสำนักนายกรัฐมนตรี เขตตรวจราชการที่ 9 (นายพิฆเนศ ต๊ะปวง) ผู้ตรวจราชการกระทรวงศึกษาธิการ (นายธฤติ ประสาน) อุตสาหกรรมจังหวัดสระแก้ว (นายพฤกษ์ ศิโรรัตนเศรษฐ์) ผู้แทนกระทรวงการพัฒนาสังคมและความมั่นคงของมนุษย์ ผู้แทนกระทรวงสาธารณสุข และคณะเจ้าหน้าที่ได้ตรวจราชการแบบบูรณาการ โดยลงพื้นที่ตรวจติดตามโครงการพัฒนาศักยภาพคนตลอดช่วงชีวิต คือ โครงการพัฒนาโรงเรียนส่งเสริมสุขภาพระดับเพชรและบูรณาการโรงเรียนรอบรู้ด้านสุขภาพ ณ โรงเรียนไทยรัฐวิทยา 83 (บ้านห้วยโจด) โดยจะเป็นโรงเรียนต้นแบบด้านสุขภาพให้กับโรงเรียนอื่นๆ ซึ่งได้รับรางวัลจากหน่วยงานต่างๆ จำนวนมาก เป็นการพัฒนาศักยภาพทุกช่วงวัย
ผู้ตรวจสมพลฯ ได้ให้ข้อคิดเห็นในกรณีที่นักเรียนได้รับการพัฒนาแต่ละช่วงวัย จะทำให้มีคุณภาพชีวิตที่ดี โดยภาคอุตสาหกรรมจะเกี่ยวเนื่องกับการพัฒนาทุกช่วงวัย และในส่วนของกระทรวงอุตสาหกรรม ได้กำกับดูแลสถานประกอบการอุตสาหกรรม เพื่อให้สามารถอยู่ร่วมกับชุมชนได้ โดยไม่ส่งผลกระทบด้านสิ่งแวดล้อม ซึ่งสถานศึกษาสามารถเข้าเยี่ยมชมสถานประกอบการอุตสาหกรรม อีกทั้งเป็นการสร้างความสัมพันธ์ที่ดีกับชุมชนโดยรอบ และเป็นการสร้างงานสร้างรายได้ให้กับชุมชนในพื้นที่รอบโรงงานอุตสาหกรรม

ที่มา : https://www.thaigov.go.th/news/contents/details/65335