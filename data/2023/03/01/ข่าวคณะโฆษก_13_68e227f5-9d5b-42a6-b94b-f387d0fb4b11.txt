รัฐบาลไทย-ข่าวทำเนียบรัฐบาล-เชิญชวนร่วมชมคอนเสิร์ตผู้พิการทางสายตา จัดโดยนักศึกษาสถานบันพระปกเกล้าหวังสร้างแรงขับเคลื่อนให้สังคมเห็นศักยภาพผู้พิการ พร้อมพบปะศิลปินชั้นนำ อาทิตย์ ที่ 26 ก.พ.นี้ 


วันเสาร์ที่ 25 กุมภาพันธ์ 2566
25/02/2566
พิมพ์
เชิญชวนร่วมชมคอนเสิร์ตผู้พิการทางสายตา จัดโดยนักศึกษาสถานบันพระปกเกล้าหวังสร้างแรงขับเคลื่อนให้สังคมเห็นศักยภาพผู้พิการ พร้อมพบปะศิลปินชั้นนำ อาทิตย์ ที่ 26 ก.พ.นี้
เชิญชวนร่วมชมคอนเสิร์ตผู้พิการทางสายตา จัดโดยนักศึกษาสถานบันพระปกเกล้าหวังสร้างแรงขับเคลื่อนให้สังคมเห็นศักยภาพผู้พิการ พร้อมพบปะศิลปินชั้นนำ อาทิตย์ ที่ 26 ก.พ.นี้ ที่อุทยานเบญจสิริ ฟรี ไม่มีค่าใช้จ่าย
วันนี้ (25 ก.พ. 66) น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ในวันอาทิตย์ ที่ 26 ก.พ. 66 ที่จะถึงนี้สถาบันพระปกเกล้า โดยผู้เข้ารับการศึกษาในหลักสูตรผู้นำยุคใหม่ในระบอบประชาธิปไตย รุ่นที่ 12 (ปนป.12) (กลุ่มกวาง) ได้ร่วมกับคณะดนตรี มหาวิทยาลัยอัสสัมชัญโดยการสนับสนุนสถานที่จากกรุงเทพมหานคร จะจัดให้มีคอนเสิร์ต “เห็นด้วยหู รู้ด้วยใจ” เปิดพื้นที่ให้ผู้พิการทางสายตา ได้นำเสนอผลงานและความสามารถด้านดนตรีสู่สาธารณะ และในงานนี้ผู้พิการทางสายตาจะได้แสดงความสามารถทางด้านดนตรีร่วมกับศิลปินชั้นนำของประเทศด้วย ณ อุทยานเบญจสิริ (ข้างห้างสรรพสินค้าเอ็มโพเรียม) ในเวลา 17.00 – 21.00 น.
จึงขอเชิญชวนประชาชนผู้สนใจร่วมรับชมคอนเสิร์ตและให้กำลังใจกับผู้พิการทางสายตา ตามวัน เวลา และสถานที่ดังกล่าว ฟรี ไม่มีค่าใช้จ่ายใดๆ  พร้อมกันนี้ ผู้ร่วมงานจะได้รับชมการแสดงจากศิลปินชั้นนำของประเทศ อาทิ คุณว่าน ธนกฤต, วง Season Five, วง Playground, วง Pause,  คุณโปเต้ นักร้องนำวง Mean, คุณแหนม รณเดช, คุณกันกัน เจ้าของบทเพลง วาฬเกยตื้น และศิลปินชั้นนำอื่นๆ อีกมากมาย
น.ส.ไตรศุลี กล่าวว่า คอนเสิร์ต“เห็นด้วยหู รู้ด้วยใจ” เป็นส่วนหนึ่งของโครงงานเชิงปฏิบัติของหลักสูตร ปนป.12  สถาบันพระปกเกล้า ที่ได้นำความรู้ที่ได้จากหลักสูตรไปประยุกต์ใช้ในการปฏิบัติจริง ดึงศักยภาพความเป็นผู้นำไปขับเคลื่อนโครงงานที่เกิดประโยชน์ต่อสังคม  ซึ่งครั้งนี้มุ่งเน้นไปที่แนวคิดการลดความเหลื่อมล้ำในสังคม โดยใช้ดนตรีเป็นสื่อกลาง ให้โอกาสผู้พิการทางสายตานำเสนอผลงานด้านดนตรีออกสู่สาธารณะ
รวมทั้ง เป็นการสร้างแรงขับเคลื่อนหรือแรงกระเพื่อมในสังคมไทยให้ยอมรับความสามารถด้านดนตรีของผู้พิการทางสายตา ว่าสามารถสร้างผลงานที่มีมาตรฐานและความเป็นมืออาชีพได้เทียบเท่าศิลปินซึ่งเป็นคนปกติที่ไม่มีความบกพร่องใดๆ และสามารถสร้างความสุขและความบันเทิงให้กับผู้คนในสังคมได้ไม่ด้อยไปกว่าคนปกติด้วย

ที่มา : https://www.thaigov.go.th/news/contents/details/65430