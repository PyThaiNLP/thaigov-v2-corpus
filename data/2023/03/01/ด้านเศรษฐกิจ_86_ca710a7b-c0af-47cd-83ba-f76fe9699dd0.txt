รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เดินทางเข้าร่วมการประชุมและศึกษาดูงานด้านการวิจัยเกษตร ณ ราชอาณาจักรนิวซีแลนด์


วันพุธที่ 1 มีนาคม 2566
รองปลัดกระทรวงเกษตรและสหกรณ์เดินทางเข้าร่วมการประชุมและศึกษาดูงานด้านการวิจัยเกษตร ณ ราชอาณาจักรนิวซีแลนด์
รองปลัดกระทรวงเกษตรและสหกรณ์เดินทางเข้าร่วมการประชุมและศึกษาดูงานด้านการวิจัยเกษตร ณ ราชอาณาจักรนิวซีแลนด์
วันที่ 24 กุมภาพันธ์ – 1 มีนาคม 2566 ปลัดกระทรวงเกษตรและสหกรณ์มอบหมายให้รองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) เดินทางเข้าร่วมการประชุมและศึกษาดูงานด้านการวิจัยเกษตร ณ ราชอาณาจักรนิวซีแลนด์ ร่วมกับคณะกรรมการ คณะผู้บริหาร และเจ้าหน้าที่จากสำนักงานพัฒนาการวิจัยการเกษตร (องค์การมหาชน) (สวก.) โดยมีนายชวลิต ชูขจร ประธานกรรมการ สวก. เป็นหัวหน้าคณะ
การประชุมและศึกษาดูงานดังกล่าวมีวัตถุประสงค์เพื่อให้คณะกรรมการ และคณะผู้บริหาร สวก. เข้าร่วมศึกษาแนวทางการดำเนินการและการจัดการด้านการวิจัยการเกษตร รวมถึงเข้าหารือกับหน่วยงานด้านการเกษตรในประเทศนิวซีแลนด์ ได้แก่ School of Agriculture and Environment แห่งมหาวิทยาลัย Massey, สหกรณ์โคนม Livestock Improvement Corporation (LIC) และสหกรณ์โคนม Fonterra Cooperative Group เพื่อขยายขอบเขตการดำเนินงานและสร้างความร่วมมือ ด้านวิจัยการเกษตร และนำมาประยุกต์ใช้ในการพัฒนาการให้ทุนวิจัยการเกษตรของ สวก

ที่มา : https://www.thaigov.go.th/news/contents/details/65586