รัฐบาลไทย-ข่าวทำเนียบรัฐบาล-การประชุมคณะกรรมการนโยบายและแผนการบริหารจัดการทรัพยากรทางทะเลและชายฝั่งทะเล ครั้งที่ 1/2566


วันพฤหัสบดีที่ 23 กุมภาพันธ์ 2566
การประชุมคณะกรรมการนโยบายและแผนการบริหารจัดการทรัพยากรทางทะเลและชายฝั่งทะเล ครั้งที่ 1/2566
การประชุมคณะกรรมการนโยบายและแผนการบริหารจัดการทรัพยากรทางทะเลและชายฝั่งทะเล ครั้งที่ 1/2566
วันพฤหัสบดีที่ 23 กุมภาพันธ์ 2566 เวลา 09.30 น. พลเอกประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการนโยบายและแผนการบริหารจัดการทรัพยากรทางทะเลและชายฝั่งทะเล ครั้งที่ 1/2566 ณ ห้องประชุมมูลนิธิอนุรักษ์ป่ารอยต่อ 5 จังหวัด  โดยปลัดกระทรวงเกษตรและสหกรณ์ ได้มอบหมายให้ นายอภัย สุทธิสังข์ รองปลัดกระทรวงเกษตรและสหกรณ์ เข้าร่วมประชุมดังกล่าวผ่านระบบ Zoom Meeting มีเรื่องสำคัญในที่ประชุมคือ
1) การกำหนดแนวเขตพื้นที่และมาตรการคุ้มครองทรัพยากรทางทะเลและชายฝั่งทะเล ประเภทสัตว์ทะเลหายากหรือใกล้สูญพันธุ์ ในพื้นที่จังหวัดตรัง พ.ศ.2565
2) ผลการดำเนินงายภายใต้แผนอนุรักษ์พะยูนแห่งชาติ ระยะที่1 (พ.ศ.2563-2565) และการจัดทำแผนอนุรักษ์พะยูนแห่งตาติ ระยะที่ 2 (พ.ศ.2566-2568)
3) มติคณะรัฐมนตรี เรื่อง สรุปผลการประชุมสหประชาชาติด้านมหาสมุทร ค.ศ.2022
4) สรุปผลการศึกษาโครงการนำร่องการใช้ขาแท่นหลุมผลิตปิโตรเลียม จำนวน 7 ขาแท่น ไปจัดวางเป็นปะการังเทียม เพื่อการอนุรักษ์ทรัพยากรทางทะเล บริเวณเกาะพะงัน จังหวัดสุราษฎร์ธานี
5) ร่าง รายงานสถานการณ์ด้านทรัพยากรทางทะเลและชายฝั่ง และการกัดเซาะชายฝั่งของประเทศ พ.ศ.2565
6) ร่าง แผนการดำเนินงานเพื่อลดผลกระทบของการะบาดของโรคปะการังสีเหลือง หมู่เกาะสัตหีบ-แสมสาร จังหวัดชลบุรี และเกาะเตา จังหวัดสุราษฎร์ธานี ในระยะเร่งด่วนและระยะ 5 ปี

ที่มา : https://www.thaigov.go.th/news/contents/details/65367