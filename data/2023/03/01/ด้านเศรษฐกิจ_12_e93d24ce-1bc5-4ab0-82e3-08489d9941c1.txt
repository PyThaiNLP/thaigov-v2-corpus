รัฐบาลไทย-ข่าวทำเนียบรัฐบาล-ผู้ตรวจทาวันฯ เยี่ยมชมการดูแลชุมชนรอบเหมืองแร่ของสถานประกอบการเหมืองแร่ จังหวัดกาญจนบุรี


วันพฤหัสบดีที่ 23 กุมภาพันธ์ 2566
23/02/2566
พิมพ์
ผู้ตรวจทาวันฯ เยี่ยมชมการดูแลชุมชนรอบเหมืองแร่ของสถานประกอบการเหมืองแร่ จังหวัดกาญจนบุรี
นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม เยี่ยมชมการดูแลชุมชนรอบเหมืองแร่ของสถานประกอบการเหมืองแร่ จังหวัดกาญจนบุรี
เมื่อวันที่ 22 กุมภาพันธ์ 2566 เวลา 14.30 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม พร้อมคณะ ลงพื้นที่ตรวจเยี่ยมและให้คำปรึกษา ห้างหุ้นส่วนจำกัด ศิลาเขาน้อย ประกอบกิจการเหมืองแร่ ผลิตและจำหน่ายแร่โดโลไมท์และหินอุตสาหกรรมก่อสร้าง ตั้งอยู่พื้นที่ตำบลเขาน้อย อำเภอท่าม่วง จังหวัดกาญจนบุรี และเข้าเยี่ยมชมกลุ่มแปรรูปผลิตภัณฑ์จากไผ่ ณ ศูนย์เรียนรู้สวนไผ่คุณน้อย ตำบลเขาน้อย อำเภอท่าม่วง จังหวัดกาญจนบุรี เป็นการดูแลชุมชนรอบเหมืองแร่ การดูแลรักษาสิ่งแวดล้อมด้วยเพื่อเตรียมทำค่าความเป็นกลางทางคาร์บอน (Carbon Neutrality) ด้วยการปลูกไผ่พื้นเมืองดูดซับคาร์บอน และมาเป็นวัตถุดิบ ยกระดับผลิตภัณฑ์ในพื้นที่ถึง 70 ไร่ โดยมีการคำนวณการลดคาร์บอนได้ถึง 1 ตันต่อไร่ต่อปี รวมถึงการกระจายรายได้ให้กับชุมชน โดยการเป็นศูนย์เรียนรู้การปลูกไผ่ สนับสนุนให้คนในชุมชนเข้ามาเรียนรู้ เพื่อต่อยอดอาชีพให้กับคนในชุมชน โดยมอบหมายให้สำนักงานอุตสาหกรรมจังหวัดกาญจนบุรี เข้าให้คำปรึกษามาตรการส่งเสริมการลงทุนเพื่อพัฒนาชุมชนและสังคมของBOI (สิทธิประโยชน์ยกเว้นภาษี) และช่วยพัฒนาผลิตภัณฑ์บรรจุภัณฑ์ของศูนย์เรียนรู้ พร้อมช่วยประชาสัมพันธ์ให้เป็นที่รู้จักต่อไป

ที่มา : https://www.thaigov.go.th/news/contents/details/65349