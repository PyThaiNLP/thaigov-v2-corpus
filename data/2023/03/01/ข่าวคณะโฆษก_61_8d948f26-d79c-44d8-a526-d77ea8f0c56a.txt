รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯชื่นชมผลงาน ทัพนักกีฬายูยิตสู (Ju-jitsu) ไทย ทำผลงานได้อย่างยอดเยี่ยม ในการแข่งขันยูยิตสูชิงแชมป์เอเชียครั้งที่ 7 ที่กรุงเทพฯ ได้อันดับ 1 จาก 30 ประเทศ 


วันพุธที่ 1 มีนาคม 2566
01/03/2566
พิมพ์
โฆษกรัฐบาลเผย นายกฯชื่นชมผลงาน ทัพนักกีฬายูยิตสู (Ju-jitsu) ไทย ทำผลงานได้อย่างยอดเยี่ยม ในการแข่งขันยูยิตสูชิงแชมป์เอเชียครั้งที่ 7 ที่กรุงเทพฯ ได้อันดับ 1 จาก 30 ประเทศ
โฆษกรัฐบาลเผย นายกฯชื่นชมผลงาน ทัพนักกีฬายูยิตสู (Ju-jitsu) ไทย ทำผลงานได้อย่างยอดเยี่ยม ในการแข่งขันยูยิตสูชิงแชมป์เอเชียครั้งที่ 7 ที่กรุงเทพฯ ได้อันดับ 1 จาก 30 ประเทศ ป้องกันตำแหน่งเจ้าเหรียญทอง และรับถ้วยคะแนนรวมประจำการแข่งขันไปครองอีกสมัย
วันที่ 1 มีนาคม 2566 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมยินดีกับทัพนักกีฬายูยิตสู ทีมชาติไทย เข้าร่วมการแข่งขันยูยิตสูชิงแชมป์เอเชียครั้งที่ 7 (the 7th Asian Championship) ระหว่างวันที่ 24-28 กุมภาพันธ์ 2566 กรุงเทพมหานคร ประเทศไทย ซึ่งการแข่งขันนี้ มีผู้เข้าร่วมการแข่งขันกว่า 600 คน จาก 30 ประเทศ โดยทางทัพนักกีฬาไทยทำผลงานได้ยอดเยี่ยม คงตำแหน่งเจ้าเหรียญทอง และถ้วยคะแนนรวมประจำการแข่งขันยังเป็นของนักกีฬาไทยอีกสมัย
โฆษกประจำสำนักนายกรัฐมนตรี เปิดเผยว่า ทัพนักกีฬายูยิตสูไทย เอาชนะคู่แข่งจากการแข่งขันหลากหลายประเภท อาทิ ประเภทดูโอ้คลาสสิกคู่ผสม ประเภทดูโอ้คลาสสิกหญิง ประเภทดูโอ้คลาสสิกชาย ประเภทฟูลคอนแท็ก 48 กิโลกรัมหญิง ประเภทฟูลคอนแท็ก 57 กิโลกรัมหญิง ประเภทไฟต์ติ้ง 48 กิโลกรัมหญิง ประเภทไฟต์ติ้ง 63 กิโลกรัมหญิง ประเภทไฟต์ติ้ง 70 กิโลกรัมหญิง ประเภทไฟต์ติ้ง 94 กิโลกรัมชาย และ ประเภทดูโอ้โชว์หญิง โดยทัพนักกีฬายูยิตสูไทย ได้ชัยชนะรับเหรียญทองมาได้จากทุกรายการที่กล่าวไปข้างต้น ซึ่งโดยสรุปการแข่งขันครั้งนี้ ทัพนักกีฬายูยิตสูไทย ทำไ ด้ทั้งหมด 16 เหรียญทอง 11 เหรียญเงิน และ 16 เหรียญทองแดง ถือว่าไทยเป็นเจ้าเหรียญรางวัลสำหรับการแข่งขันในครั้งนี้
“นายกรัฐมนตรี ชื่นชมผลงานของ ทัพนักกีฬายูยิตสูไทย ที่ทำผลงานการแข่งขันออกมาได้อย่างยอดเยี่ยม ครองเจ้าเหรียญทองและถ้วยคะแนนรวมจากรายการแข่งขันยูยิตสูชิงแชมป์เอเชียครั้งที่ 7 (the 7th Asian Championship) นายกรัฐมนตรีขอบคุณนักกีฬายูยิตสูไทยทุกคน ที่ตั้งใจฝึกซ้อม และร่วมการแข่งขันอย่างสุดความสามารถ รวมไปถึงผู้ที่มีส่วนเกี่ยวข้อง ตลอดจน ผู้มีส่วนในการจัดการแข่งขันที่ประเทศไทย ” นายอนุชาฯกล่าว

ที่มา : https://www.thaigov.go.th/news/contents/details/65614