รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่ยะลา ตรวจเยี่ยมกลุ่มสมุนไพรปิยะมิตร และบริษัท สกายออน อินเตอร์เนชั่นแนล จำกัด ประกอบกิจการแปรรูปสินค้าเกษตร


วันจันทร์ที่ 6 มีนาคม 2566
06/03/2566
พิมพ์
ผู้ตรวจวีระกิตติ์ฯ ลงพื้นที่ยะลา ตรวจเยี่ยมกลุ่มสมุนไพรปิยะมิตร และบริษัท สกายออน อินเตอร์เนชั่นแนล จำกัด ประกอบกิจการแปรรูปสินค้าเกษตร
ผู้ตรวจราชการกระทรวงอุตสาหกรรม ลงพื้นที่ยะลา ตรวจเยี่ยมกลุ่มสมุนไพรปิยะมิตร และบริษัท สกายออน อินเตอร์เนชั่นแนล จำกัด ประกอบกิจการแปรรูปสินค้าเกษตร
เมื่อวันที่ 2 มีนาคม 2566 นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรมและคณะลงพื้นที่ยะลา เยี่ยมชมการดำเนินงานของกลุ่มสมุนไพรปิยะมิตร โดยสถานประกอบการดังกล่าว ได้เข้าร่วมโครงการต่าง ๆ ของ สอจ.ยะลา อาทิ โครงการพัฒนาขีดความสามารถในการแข่งขันของเกษตรอุตสาหกรรม และขับเคลื่อนศูนย์ปฏิรูปอุตสาหกรรม 4.0 ระดับจังหวัด กิจกรรมพัฒนาผลิตภัณฑ์และบรรจุภัณฑ์ต้นแบบเพื่อสร้างคุณค่าและมูลค่าเพิ่ม เรื่องของบรรจุภัณฑ์สมุนไพร นอกจากนี้ผลิตภัณฑ์ของกลุ่มได้รับการรับรองมาตรฐานอุตสาหกรรมเอส (มอก.เอส) เลขที่ 198-2565
และในเวลา 13.00 น. ผู้ตรวจวีระกิตติ์ฯ ลงพื้นที่ตรวจเยี่ยม บริษัท สกายออน อินเตอร์เนชั่นแนล จำกัด ประกอบกิจการแปรรูปสินค้าเกษตร โดยสถานประกอบการดังกล่าวได้เข้าร่วมโครงการต่าง ๆ ของ สอจ.ยะลา อาทิ ได้รับสินเชื่อกองทุนพัฒนาเอสเอ็มอีตามแนวประชารัฐ เพื่อจัดซื้อเครื่องจักรและสร้างห้องเย็น เข้าร่วมกิจกรรมพัฒนาขีดความสามารถในการแข่งขันของเกษตรอุตสาหกรรมและขับเคลื่อนศูนย์ปฏิรูปอุตสาหกรรมเพื่อพัฒนาวิสาหกิจสู่ตลาด 4.0 เข้าร่วมกิจกรรมโครงการให้คำปรึกษาแนะนำเชิงลึกด้านการส่งเสริมและพัฒนาตามแนวทางเศรษฐกิจชีวภาพ เศรษฐกิจหมุนเวียน และเศรษฐกิจสีเขียว (BCG) และได้รับสินเชื่อกองทุนพัฒนาเอสเอ็มอีตามแนวประชารัฐ เพื่อขยายโรงงานและเพิ่มกำลังผลิต โดยใช้เทคโนโลยีการแช่แข็งทุเรียนผลสุกทั้งลูก ในปี พ.ศ. 2565

ที่มา : https://www.thaigov.go.th/news/contents/details/65781