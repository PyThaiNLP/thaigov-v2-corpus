รัฐบาลไทย-ข่าวทำเนียบรัฐบาล-ผู้ตรวจฯ ภาสกร ลงพื้นที่มหาสารคาม ตรวจราชการรอบที่ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน


วันจันทร์ที่ 6 มีนาคม 2566
06/03/2566
พิมพ์
ผู้ตรวจฯ ภาสกร ลงพื้นที่มหาสารคาม ตรวจราชการรอบที่ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน
ผู้ตรวจราชการกระทรวงอุตสาหกรรม ลงพื้นที่มหาสารคาม ตรวจราชการรอบที่ 1 พร้อมหารือเครือข่ายร่วมขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน
เมื่อวันที่ 2 มีนาคม 2566 เวลา 08.30 น. นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม ลงพื้นที่ตรวจติดตามงานเขตตรวจราชการที่ 12 ภาคตะวันออกเฉียงเหนือตอนกลาง จังหวัดมหาสารคาม โดยได้ประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2566 ณ ห้องประชุมสำนักงานอุตสาหกรรมจังหวัดฯ โดยมีนายศิวะ โพธิตาปนะ อุตสาหกรรมจังหวัดมหาสารคาม และเจ้าหน้าที่เข้าร่วม ทั้งนี้ อุตสาหกรรมจังหวัดได้รายงานผลการดำเนินงานปัญหาอุปสรรค ผลการตรวจกำกับโรงงาน/เหมืองแร่ สถานการณ์อ้อยลักลอบเผา การส่งเสริมอาชีพดูแลชุมชนรอบโรงงาน นอกจากนี้ ยังได้ประชุมหารือเครือข่ายในพื้นที่ อาทิ สภาอุตสาหกรรม สภาหอการค้า ผู้จัดการ SMEs D Bank สาขามหาสารคาม เครือข่ายอุตสาหกรรมรักษ์สิ่งแวดล้อม และผู้แทน คพอ. เพื่อร่วมกันกำหนดทิศทางการพัฒนาเศรษฐกิจอุตสาหกรรมของจังหวัดที่อยากให้มีงานวิจัยและนวัตกรรมมาช่วยพัฒนาสร้างมูลผลิตภัณฑ์ให้สามารถแข่งขันได้
ในการนี้ได้ให้ข้อแนะนำในการส่งเสริมและพัฒนาอุตสาหกรรม นำนโยบายท่านปลัดกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน ขับเคลื่อนสู่เป้าหมาย ภายใต้หลักการ "อุตสาหกรรมดี ชุมชนดี หน่วยงานดี" สู่ความสำเร็จ 4 มิติ (ความสำเร็จทางธุรกิจ การประกอบกิจการไม่สร้างผลกระทบชุมชน การดูแลสิ่งแวดล้อมตอบโจทย์ประชาคมโลก และการกระจายรายได้สร้างอาชีพ)

ที่มา : https://www.thaigov.go.th/news/contents/details/65778