รัฐบาลไทย-ข่าวทำเนียบรัฐบาล-ผู้ตรวจฯภาสกร ลงพื้นที่ร้อยเอ็ด เร่งขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน


วันจันทร์ที่ 6 มีนาคม 2566
06/03/2566
พิมพ์
ผู้ตรวจฯภาสกร ลงพื้นที่ร้อยเอ็ด เร่งขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน
ผูัตรวจราชการกระทรวงอุตสาหกรรม ลงพื้นที่ร้อยเอ็ด เร่งขับเคลื่อนนโยบายกระทรวงอุตสาหกรรม MIND ใช้หัวและใจ ปั้นอุตสาหกรรมคู่ชุมชน
เมื่อวันที่ 2 มีนาคม 2566 เวลา 14.00 น. นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม ลงพื้นที่ตรวจติดตามงานเขตตรวจราชการที่ 12 ภาคตะวันออกเฉียงเหนือตอนกลาง จังหวัดร้อยเอ็ด ได้ประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2566 ณ ห้องประชุมสำนักงานอุตสาหกรรมจังหวัดฯ มีผู้เข้าร่วมประชุม ประกอบด้วย สำนักงานอุตสาหกรรม สภาอุตสาหกรรม สภาหอการค้า ผู้จัดการ SMEs D Bank สาขาร้อยเอ็ด เครือข่ายอุตสาหกรรมรักษ์สิ่งแวดล้อม และผู้แทน คพอ. ทั้งนี้ ได้รับทราบผลการดำเนินงานปัญหา อุปสรรค การตรวจกำกับโรงงานเหมืองแร่ (ทรายแม่น้ำ) การส่งเสริมอาชีพดูแลชุมชนรอบโรงงาน การของบประมาณสร้างสำนักงานแห่งใหม่ การซ่อมแซมบ้านพัก การตรวจเยี่ยมผู้ประกอบการที่ได้รับ มผช. ต่อยอดสร้างอาชีพมีรายได้หลังถูกผลกระทบโควิด-19 พร้อมทั้งศักยภาพทิศทางการพัฒนาเศรษฐกิจอุตสาหกรรมของจังหวัดร้อยเอ็ด ซึ่งเป็นเมืองข้าวหอมมะลิโลก จึงอยากให้มีงานวิจัยและนวัตกรรมมาช่วยพัฒนาสร้างมูลค่าเพิ่มผลิตภัณฑ์ให้สามารถแข่งขันได้ ตลอดจนการส่งเสริมสร้างเครือข่ายผู้ประกอบการรายย่อยให้มีศักยภาพเข้าถึงแหล่งทุนในการประกอบการ จากภาคเอกชน ภาคประชาชน
ในการนี้ได้ให้ข้อแนะนำในการส่งเสริมและพัฒนาอุตสาหกรรม นำนโยบายท่านปลัดกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน ขับเคลื่อนสู่เป้าหมาย ภายใต้หลักการ "อุตสาหกรรมดี ชุมชนดี หน่วยงานดี" สู่ความสำเร็จ 4 มิติ (ความสำเร็จทางธุรกิจ การประกอบกิจการไม่สร้างผลกระทบชุมชน การดูแลสิ่งแวดล้อมตอบโจทย์ประชาคมโลก และการกระจายรายได้สร้างอาชีพ) ทั้งนี้ ได้รับความร่วมมือจากอุตสาหกรรมจังหวัดร้อยเอ็ด นางสาวรัชฎา เมธาวีกุลชัย และคณะหน่วยงานร่วมภาครัฐและเอกชนเป็นอย่างดี

ที่มา : https://www.thaigov.go.th/news/contents/details/65779