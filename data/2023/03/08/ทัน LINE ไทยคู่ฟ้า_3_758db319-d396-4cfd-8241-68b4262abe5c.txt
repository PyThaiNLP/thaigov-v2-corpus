รัฐบาลไทย-ข่าวทำเนียบรัฐบาล-สุดคึกคัก! เราเที่ยวด้วยกัน เฟส 5 วันเดียวจองห้องพักแล้ว 2.79 แสนสิทธิ นายกฯ มั่นใจมาตรการจะช่วยหนุนภาคการท่องเที่ยวฟื้นตัวต่อเนื่อง


วันพุธที่ 8 มีนาคม 2566
สุดคึกคัก! เราเที่ยวด้วยกัน เฟส 5 วันเดียวจองห้องพักแล้ว 2.79 แสนสิทธิ นายกฯ มั่นใจมาตรการจะช่วยหนุนภาคการท่องเที่ยวฟื้นตัวต่อเนื่อง
.....
โครงการเราเที่ยวด้วยกัน เฟส 5 เปิดระบบให้จองโรงแรมที่พักเป็นวันแรก (7 มี.ค. 66) ปรากฏว่ามีประชาชนให้ความสนใจเข้าร่วมโครงการอย่างล้นหลาม เพียงวันแรกวันเดียวตั้งแต่เวลา 06.00 - 23.00 น. มีการใช้สิทธิจองห้องพักกว่า 2.79 แสนสิทธิ จากสิทธิตามโครงการทั้งหมด 5.6 แสนสิทธิ
.
พล.อ.ประยุทธ์ จันทร์โอชา นายกรัฐมนตรี และ รมว.กลาโหม รับทราบถึงความสนใจของประชาชนต่อโครงการนี้ และมั่นใจว่าเราเที่ยวด้วยกัน เฟส 5 จะมีส่วนสำคัญที่สนับสนุนความต่อเนื่องของการฟื้นตัวในภาคการท่องเที่ยว ช่วยแบ่งเบาภาระประชาชนในการเดินทางท่องเที่ยว ซึ่ง ททท. ประเมินว่าจะสร้างเม็ดเงินหมุนเวียนในเศรษฐกิจ 12,539 ล้านบาท แยกเป็นรายได้ทางตรงต่อผู้ประกอบการท่องเที่ยว 9,025 ล้านบาท และรายได้ทางอ้อมที่เกิดกับกิจการต่อเนื่อง 3,334 ล้านบาท
.
เมื่อรวมกับผลของมาตรการในเฟสที่ 1 - 4 ตั้งแต่ปี 63-65 มีผู้ใช้สิทธิห้องพักตามโครงการ 11.05 ล้านห้อง สร้างรายได้หมุนเวียนในเศรษฐกิจราว 49,000 ล้านบาท จะทำให้มาตรการทั้ง 5 เฟสได้สร้างเงินหมุนเวียนในเศรษฐกิจไทยกว่า 60,000 ล้านบาท
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/65864