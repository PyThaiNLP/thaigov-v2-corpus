รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำ เน้นย้ำผู้ประกอบการ เรือต้องปลอดภัยอยู่ในสภาพพร้อมใช้งาน นักท่องเที่ยวต้องสวมใส่เสื้อชูชีพทุกครั้ง เพื่อความปลอดภัยทางน้ำ


วันพุธที่ 8 มีนาคม 2566
กรมเจ้าท่า คุมเข้มความปลอดภัยทางน้ำ เน้นย้ำผู้ประกอบการ เรือต้องปลอดภัยอยู่ในสภาพพร้อมใช้งาน นักท่องเที่ยวต้องสวมใส่เสื้อชูชีพทุกครั้ง เพื่อความปลอดภัยทางน้ำ
...
กรมเจ้าท่า คุมเข้มความปลอดภัยทางน้ำ เน้นย้ำผู้ประกอบการ เรือต้องปลอดภัยอยู่ในสภาพพร้อมใช้งาน นักท่องเที่ยวต้องสวมใส่เสื้อชูชีพทุกครั้ง เพื่อความปลอดภัยทางน้ำ
จากนโยบายรัฐบาล และกระทรวงคมนาคม โดยรัฐมนตรีว่าการกระทรวงคมนาคม (นายศักดิ์สยาม ชิดชอบ) และรัฐมนตรีช่วยว่าการกระทรวงคมนาคม (ดร.อธิรัฐ รัตนเศรษฐ) มอบหมายให้กรมเจ้าท่า ดูแลความปลอดภัยและอำนวยความสะดวกให้กับประชาชนในการเดินทางทางน้ำทั่วประเทศ
นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม เปิดเผยว่า กำชับให้กรมเจ้าท่า ในส่วนภูมิภาคที่ 1 - 7 ตรวจตราความปลอดภัยทางน้ำ เน้นย้ำประชาชนและนักท่องเที่ยวต้องสวมใส่ชูชีพก่อนลงเรือทุกครั้ง “ท่าเรือปลอดภัย เรือปลอดภัย คนปลอดภัย“ เนื่องจากประชาชนและนักท่องเที่ยวเดินทางท่องเที่ยวเป็นจำนวนมาก เมื่อวันที่ 7 มีนาคม 2566 สำนักงานเจ้าท่าภูมิภาคสาขาพัทยา ได้ออกตรวจตราความปลอดภัยทางน้ำ และรายงานจำนวนยอดเรือและจำนวนผู้โดยสารทั้งขาไปและขากลับ ตั้งแต่เวลา 07.00-18.00 น. ดังนี้
1. ท่าเรือพัทยาใต้ - เกาะล้าน
- ท่าหน้าบ้าน รอบเวลา 07.00-18.00 น. มีเรือวิ่ง 17 เที่ยว จำนวนผู้โดยสาร 2,923 คน
- ท่าตาแหวน รอบเวลา 07.00-13.00 น. มีเรือวิ่ง 7 เที่ยว จำนวนผู้โดยสาร 1,560 คน
2 .ท่าเรือเกาะล้าน -​ พัทยาใต้
- ท่าหน้าบ้าน รอบเวลา 06.30-18.00 น. มีเรือวิ่ง 22 เที่ยว จำนวนผู้โดยสาร 4,697 คน
- ท่าหาดตาแหวน รอบเวลา 13.00-17.00 น. มี เรือวิ่ง 5 เที่ยว จำนวนผู้โดยสาร 819 คน
รวมทั้งหมดมีเรือวิ่ง 51 เที่ยว จำนวน ผู้โดยสาร 9,999 คน
ทั้งนี้ จากการตรวจตราความปลอดภัยไม่พบอุบัติเหตุในพื้นที่ดัวกล่าว เหตุการณ์ปกติ กรมเจ้าท่า ได้กำชับเน้นย้ำเจ้าหน้าที่ให้ปฏิบัติตามมาตรการเพื่อความปลอดภัย รวมทั้งประกาศแจ้งเตือนให้ใช้ความระมัดระวังในการเดินเรือและใช้เรือ โดยเคร่งครัด พร้อมขอความร่วมมือและเน้นย้ำประชาชนทุกท่าน เรื่องการสวมใส่เสื้อชูชีพขณะโดยสารเรือ เพื่อป้องกันการเกิดอุบัติเหตุทางน้ำ หากประชาชนท่านใดพบเห็นเหตุการณ์ความไม่ปลอดภัยทางน้ำ สามารถโทรแจ้งสายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/65865