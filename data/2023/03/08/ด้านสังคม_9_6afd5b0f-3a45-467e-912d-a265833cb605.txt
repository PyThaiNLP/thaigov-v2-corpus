รัฐบาลไทย-ข่าวทำเนียบรัฐบาล-ปลัดดีอีเอส หารือ World Bank ผลักดันความร่วมมือระหว่างกัน


วันพุธที่ 8 มีนาคม 2566
ปลัดดีอีเอส หารือ World Bank ผลักดันความร่วมมือระหว่างกัน
ปลัดดีอีเอส หารือ World Bank ผลักดันความร่วมมือระหว่างกัน
วันนี้ (8 มีนาคม 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) ให้การต้อนรับ Mr. Fabrizio Zarcone ตำแหน่ง Country Manager ของธนาคารโลก สำนักงานประจำประเทศไทย (World Bank Thailand) และคณะ เนื่องในโอกาสเข้าเยี่ยมคารวะและร่วมหารือ โดยทั้งสองฝ่ายได้แลกเปลี่ยนข้อคิดเห็นเกี่ยวกับการดำเนินงานของ World Bank ในประเทศไทย และแนวทางการสร้างความร่วมมือระหว่างกัน โดยดีอีเอส ได้กล่าวถึงนโยบายและโครงการที่สำคัญของกระทรวงฯ อาทิ การปรับเปลี่ยนไปสู่ดิจิทัล การป้องกันและปราบปราม online scams การพัฒนา e-Government  การจัดซื้อจัดจ้างภาครัฐ การพัฒนา Digital Literacy  Digital ID รวมถึงความร่วมมือกับสำนักงานสถิติแห่งชาติ โดยมี นางปิยนุช วุฒิสอน ผู้อำนวยการสำนักงานสถิติแห่งชาติ เข้าร่วม ณ ห้อง 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
___________

ที่มา : https://www.thaigov.go.th/news/contents/details/65881