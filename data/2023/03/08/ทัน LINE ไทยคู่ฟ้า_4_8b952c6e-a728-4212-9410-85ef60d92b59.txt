รัฐบาลไทย-ข่าวทำเนียบรัฐบาล-“5 รุ่น รุ่นละ 500 ทุน” ส่งเยาวชน 5 จังหวัดชายแดนใต้ ทุนละ 40,000 บาท/ปี เรียนจนจบ ป.ตรี


วันพุธที่ 8 มีนาคม 2566
“5 รุ่น รุ่นละ 500 ทุน” ส่งเยาวชน 5 จังหวัดชายแดนใต้ ทุนละ 40,000 บาท/ปี เรียนจนจบ ป.ตรี
.....
ครม. เห็นชอบ โครงการทุนอุดมศึกษาเพื่อการพัฒนาจังหวัดชายแดนภาคใต้ ระยะที่ 4 พร้อมวงเงิน 419.5 ล้านบาท ให้แก่เยาวชนที่เรียนจบชั้น ม.6 หรือเทียบเท่า และมีภูมิลำเนาอยู่ติดต่อกันไม่น้อยกว่า 3 ปีในพื้นที่ จ.ปัตตานี จ.ยะลา จ.นราธิวาส จ.สตูล และ 4 อำเภอ ใน จ.สงขลา ได้แก่ อ.จะนะ อ.เทพา อ.นาทวี และ อ.สะบ้าย้อย ได้เรียนต่อระดับปริญญาตรีภายในประเทศ ในสาขาวิชาที่เป็นความต้องการของพื้นที่ จำนวน 5 รุ่น ในปีการศึกษา 2566 – 2570 รุ่นละ 500 ทุน
.
การสนับสนุนทุน แบ่งเป็น 2 กลุ่ม ดังนี้
1. เยาวชนที่สอบเข้าสถาบันอุดมศึกษาไม่ได้ จะได้รับการสนับสนุนสถานที่ศึกษาต่อ โดยอาจมีสิทธิพิเศษบางประการ เช่น ยกเว้นค่าธรรมเนียมการศึกษา ลดค่าเล่าเรียน ทั้งนี้ จะต้องสอบคัดเลือกเพื่อรับทุนค่าครองชีพ ผู้สอบได้ลำดับที่ 1-250 จะได้รับทุน 40,000 บาท/ปีการศึกษา
2. เยาวชนที่สอบเข้าได้ จะพิจารณาจากนักศึกษาชั้นปีที่ 1 ในสถาบันอุดมศึกษา ที่มีผลการเรียนดี ความประพฤติดี แต่ฐานะยากจน จำนวน 250 คน ได้รับทุน 40,000 บาท/ปีการศึกษา
.
อ่านเพิ่มเติม คลิก >> https://www.thaigov.go.th/news/contents/details/65845
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/65874