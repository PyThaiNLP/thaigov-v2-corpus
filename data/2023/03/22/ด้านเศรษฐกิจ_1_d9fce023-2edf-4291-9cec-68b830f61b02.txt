รัฐบาลไทย-ข่าวทำเนียบรัฐบาล-นายชยธรรม์ พรหมศร ปลัดกระทรวงคมนาคม ให้ Mr. KIKUCHI Masahiko รองอธิบดีสำนักเมือง กระทรวงที่ดิน โครงสร้างพื้นฐาน การขนส่งและการท่องเที่ยวแห่งญี่ปุ่น 


วันพุธที่ 22 มีนาคม 2566
นายชยธรรม์ พรหมศร ปลัดกระทรวงคมนาคม ให้ Mr. KIKUCHI Masahiko รองอธิบดีสำนักเมือง กระทรวงที่ดิน โครงสร้างพื้นฐาน การขนส่งและการท่องเที่ยวแห่งญี่ปุ่น
พร้อมด้วย Ms. SAYA Setsuko รองประธานกรรมการบริหารองค์กรพัฒนาและฟื้นฟูเมืองแห่งญี่ปุ่น เข้าพบ เพื่อหารือเกี่ยวกับรายงานการศึกษาการพัฒนาพื้นที่บริเวณบางซื่อ
สืบเนื่องจากการที่ นายศักดิ์สยาม ชิดชอบ รัฐมนตรีว่าการกระทรวงคมนาคม ได้เดินทางไปประชุมหารือทวิภาคีรัฐมนตรีด้านคมนาคมขนส่ง ระหว่างไทย - ญี่ปุ่น พร้อมกับหารือและแลกเปลี่ยนแนวทางร่วมกับหน่วยงานด้านการพัฒนาพื้นที่รอบสถานีขนส่งมวลชน (TOD) และเมืองอัจฉริยะ (Smart City) ระหว่างวันที่ 6 - 11 ธันวาคม 2565 ณ ประเทศญี่ปุ่น และได้มีนโยบายที่จะเร่งรัดการพัฒนาพื้นที่รอบสถานีรถไฟให้เป็นแบบTransit oriented Development, TOD เช่นเดียวกับในประเทศญี่ปุ่น
นายชยธรรม์ พรหมศร ปลัดกระทรวงคมนาคม ให้ Mr. KIKUCHI Masahiko รองอธิบดีสำนักเมือง กระทรวงที่ดิน โครงสร้างพื้นฐาน การขนส่งและการท่องเที่ยวแห่งญี่ปุ่น (City Bureau, MLIT) พร้อมด้วย Ms. SAYA Setsuko รองประธานกรรมการบริหารองค์กรพัฒนาและฟื้นฟูเมืองแห่งญี่ปุ่น (UR) เข้าพบ เพื่อหารือเกี่ยวกับรายงานการศึกษาการพัฒนาพื้นที่บริเวณบางซื่อ โดยมี นายปัญญา ชูพานิช ผู้อำนวยการสำนักงานนโยบายและแผนการขนส่งและจราจร นายอนันต์ โพธิ์นิ่มแดง รองผู้ว่าการการรถไฟแห่งประเทศไทย นางสาวไตรทิพย์ ศิวะกฤษณ์กุล คณะกรรมการ และรักษาการกรรมการผู้จัดการ บริษัท เอสอาร์ที แอสเสท จำกัด และนายประภัทรเผ่า อาวะกุล ผู้อำนวยการกองการต่างประเทศ สำนักงานปลัดกระทรวงคมนาคม เข้าร่วมหารือ เมื่อวันที่ 20 มีนาคม 2566 ณ กระทรวงคมนาคม
Mr. KIKUCHI Masahiko รองอธิบดีสำนักเมือง กระทรวงที่ดิน โครงสร้างพื้นฐาน การขนส่งและการท่องเที่ยวแห่งญี่ปุ่น พร้อมด้วย Ms. SAYA Setsuko รองประธานกรรมการบริหารองค์กรพัฒนาและฟื้นฟูเมืองแห่งญี่ปุ่น ได้เดินทางมาประเทศไทยและขอเข้าพบปลัดกระทรวงคมนาคมเพื่อนำเสนอผลการศึกษาการพัฒนาพื้นที่บริเวณบางซื่อ พื้นที่นำร่องในโซน E และโซน A และหารือทิศทางการดำเนินการร่วมกันในระยะถัดไป โดยมีสาระสำคัญ ได้แก่ 1) การสร้างโอกาสในการพัฒนาอสังหาริมทรัพย์ ทั้งทางเท้าที่เชื่อมต่อกับสถานีกลางกรุงเทพอภิวัฒน์ และการสร้างความโดดเด่นให้กับพื้นที่เพื่อสร้างการรับรู้จากประชาชนในระยะแรกเริ่มของการพัฒนา และ 2) การดึงดูดนักลงทุน อาทิ ทิศทางการพัฒนาที่ดินที่สอดคล้องกันในแต่ละโซน และการกำหนดให้มีสถานที่ราชการในบริเวณพื้นที่ และระยะเวลาการเช่าพื้นที่ที่เหมาะสม เป็นต้น

ที่มา : https://www.thaigov.go.th/news/contents/details/66441