รัฐบาลไทย-ข่าวทำเนียบรัฐบาล-10 อันดับ เรื่องร้องทุกข์จากประชาชน ผ่านช่องทาง 1111 ไตรมาสแรก ของปีงบฯ 66 ลดลง 1,039 เรื่อง จากช่วงเดียวกันของปีก่อนหน้า


วันพุธที่ 22 มีนาคม 2566
10 อันดับ เรื่องร้องทุกข์จากประชาชน ผ่านช่องทาง 1111 ไตรมาสแรก ของปีงบฯ 66 ลดลง 1,039 เรื่อง จากช่วงเดียวกันของปีก่อนหน้า
.....
ที่ประชุม ครม. (21 มี.ค. 66) รับทราบผลการดำเนินการเรื่องร้องทุกข์และรับข้อคิดเห็นจากประชาชนประจำไตรมาสที่ 1 ปีงบประมาณ 2566 (1 ต.ค. - 31 ธ.ค. 65) โดยได้รับแจ้งเรื่องร้องทุกข์และรับข้อคิดเห็นของประชาชนผ่านช่องทางร้องทุกข์ 1111 รวม 14,439 เรื่อง สามารถดำเนินการจนได้ข้อยุติ 12,133 เรื่อง หรือ 84.03% และรอผลการพิจารณาของหน่วยงานเกี่ยวข้อง 2,306 เรื่อง หรือ 15.97% โดยเมื่อเทียบกับช่วงเดียวกันของปีงบประมาณก่อนหน้า พบว่าเรื่องร้องทุกข์ลดลง 1,039 เรื่อง
.
หน่วยงานที่ได้รับการประสานงานเรื่องร้องทุกข์และรับข้อคิดเห็น มีทั้งส่วนราชการ รัฐวิสาหกิจ และองค์กรปกครองส่วนท้องถิ่น เมื่อแยกตามเรื่องที่ประชาชนมีการยื่นเรื่องมากที่สุด 10 ลำดับแรก ได้แก่
เสียงรบกวน/สั่นสะเทือน เช่น การเปิดเพลงเสียงดัง เล่นดนตรีสดของร้านอาหาร สถานบันเทิง การจับกลุ่มสังสรรค์ เสียงดังจากการแข่งรถจักรยานยนต์ (รวม 1,576 เรื่อง ได้ข้อยุติแล้ว 1,487 เรื่อง คิดเป็น 94.35%)
ปัญหากระแสไฟฟ้าขัดข้อง ไฟฟ้าส่องสว่าง เป็นต้น (รวม 696 เรื่อง ได้ข้อยุติแล้ว 595 เรื่อง คิดเป็น 85.49%)
ขอให้พิจารณาจัดสรรโควตาสลากกินแบ่งรัฐบาล แจ้งเบาะแสการจำหน่ายเกินราคา การกว้านซื้อสลากของเอกชนเจ้าของแพลตฟอร์มจำหน่ายสลากออนไลน์ (รวม 644 เรื่อง ได้ข้อยุติแล้ว 623 เรื่อง คิดเป็น 96.74%)
การขอความช่วยเหลือกรณีได้รับผลกระทบจากน้ำท่วมฉบับพลัน การระบายน้ำจากที่น้ำท่วม เงินเยียวยา เป็นต้น (รวม 556 เรื่อง ได้ข้อยุติแล้ว 512 เรื่อง คิดเป็น 93.71%)
ปัญหาการให้บริการผ่านโทรศัพท์ของหน่วยงานรัฐ เช่น รอสายนาน คู่สายเต็ม (รวม 543 เรื่อง ดำเนินการได้ข้อยุติ 474 เรื่อง คิดเป็น 87.29%)
แจ้งเบาะแสการจำหน่ายยาเสพติด (490 เรื่อง ได้ข้อยุติ 452 เรื่อง คิดเป็น 92.24%)
การแสดงความเห็นเกี่ยวกับประเด็นการเมืองที่อยู่ในกระแสสังคม (รวม 487 เรื่อง ได้ข้อยุติ 479 เรื่อง คิดเป็น 98.36%)
ขอให้แก้ไขปัญหามิจฉาชีพหลอกลวงประชาชน ตรวจสอบเว็บไซต์และแอปพลิเคชัน (รวม 473 เรื่อง ได้ข้อยุติ 314 เรื่อง คิดเป็น 66.38%)
ขอให้ซ่อมแซมถนนที่เป็นหลุมบ่อจากสาเหตุต่าง ๆ (รวม 473 เรื่อง แก้ไขจนได้ข้อยุติ 319 เรื่อง คิดเป็น 82.66%)

ที่มา : https://www.thaigov.go.th/news/contents/details/66452