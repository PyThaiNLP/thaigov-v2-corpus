รัฐบาลไทย-ข่าวทำเนียบรัฐบาล-รมว.เกษตรฯเชิญเลือกซื้อผลไม้ไทยสินค้าเกษตรและผลิตภัณฑ์แปรรูปรวมทั้งสินค้าคุณภาพราคาพิเศษพร้อมรับพันธุ์ไม้ฟรีแก่ผู้สนใจภายในงาน “ติดตลาดเกษตร...Fresh Fruits From Farm” 


วันพุธที่ 22 มีนาคม 2566
รมว.เกษตรฯเชิญเลือกซื้อผลไม้ไทยสินค้าเกษตรและผลิตภัณฑ์แปรรูปรวมทั้งสินค้าคุณภาพราคาพิเศษพร้อมรับพันธุ์ไม้ฟรีแก่ผู้สนใจภายในงาน “ติดตลาดเกษตร...Fresh Fruits From Farm”
รมว.เกษตรฯเชิญเลือกซื้อผลไม้ไทยสินค้าเกษตรและผลิตภัณฑ์แปรรูปรวมทั้งสินค้าคุณภาพราคาพิเศษพร้อมรับพันธุ์ไม้ฟรีแก่ผู้สนใจภายในงาน “ติดตลาดเกษตร...Fresh Fruits From Farm” ระหว่างวันที่ 21 - 26 มี.ค. 66 นี้ที่ตลาดอ.ต.ก.
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เป็นประธานเปิดกิจกรรมประชาสัมพันธ์ตลาดสินค้าเกษตรในงาน “ติดตลาดเกษตร...Fresh Fruits From Farm” ที่จัดขึ้นโดยกรมส่งเสริมการเกษตรและองค์การตลาดเพื่อเกษตรกร (อ.ต.ก.) ระหว่างวันที่ 21 – 26 มีนาคม 2566 เวลา 07.00 – 17.00 น. ณ องค์การตลาดเพื่อเกษตรกร (อ.ต.ก.) กรุงเทพมหานคร โดยการจัดงานดังกล่าวมีวัตถุประสงค์เพื่อประชาสัมพันธ์สินค้าเกษตรเพิ่มช่องทางการจำหน่ายและรองรับผลไม้ทั้งสดและแปรรูปของเกษตรกรเช่นมะยงชิดมะปรางมะม่วงมะขามทุเรียนมังคุดและผลไม้เมืองร้อนอื่นๆที่กำลังมีผลผลิตออกสู่ตลาดให้ผู้บริโภคได้รับทราบและสามารถเข้าถึงแหล่งผลิตสินค้าเกษตรคุณภาพดีมีมาตรฐานตลอดจนเปิดโอกาสให้เกษตรกรกลุ่มเกษตรกรแปลงใหญ่เกษตรกรรุ่นใหม่และวิสาหกิจชุมชนได้ประชาสัมพันธ์สินค้าให้เป็นที่รู้จักของตลาดเพิ่มขึ้น
อย่างไรก็ตามกระทรวงเกษตรและสหกรณ์มีนโยบายการตลาดนำการผลิตนำพาภาคเกษตรไทยสู่ความมั่นคงมั่งคั่งและยั่งยืนมุ่งเน้นให้เกษตรกรสามารถวางแผนการผลิตสินค้าทุกประเภทให้ตรงตามความต้องการของตลาดและให้มีตลาดรับซื้อที่แน่นอนเพื่อเป็นการประกันว่าเกษตรกรจะมีรายได้ที่ดีขึ้นมีช่องทางการตลาดที่เหมาะสมไม่มีสินค้าล้นตลาดและราคาผลผลิตตกต่ำโดยมุ่งพัฒนาการผลิตตั้งแต่ต้นทางถึงปลายทางเพื่อแก้ไขปัญหาให้พี่น้องเกษตรกรในทุกมิติและวางรากฐานโครงสร้างให้เกิดผลทั้งในระยะสั้นและระยะยาวและขับเคลื่อนยุทธศาสตร์ชาติร่วมกับภาครัฐภาคธุรกิจและภาคประชาสังคมช่วยเหลือเกษตรกรและแก้ไขปัญหาความเดือดร้อนที่เกิดขึ้นและเพื่อให้ประเทศไทยเป็นครัวของโลกอย่างแท้จริงซึ่งจะเป็นการนำเม็ดเงินมหาศาลเข้าสู่ประเทศจึงหวังเป็นอย่างยิ่งว่าการจัดงานในวันนี้จะเป็นอีกหนึ่งส่วนในการสนับสนุนให้เกษตรกรและกลุ่มเกษตรกรมีช่องทางจัดจำหน่ายผลผลิตทางการเกษตรรวมถึงสินค้าแปรรูปทางการเกษตรเพื่อสร้างความมั่นคงทางอาชีพแก่เกษตรกรและผู้บริโภคได้รับสินค้าที่มีคุณภาพมาตรฐานและเป็นธรรม
"การจัดกิจกรรมในวันนี้เป็นอีกหนึ่งการดำเนินงานในเรื่องตลาดนำการผลิตการแนะนำและกระจายสินค้าเกษตรจากเกษตรกรให้ถึงมือผู้บริโภคโดยตรงซึ่งเป็นสินค้าที่มีคุณภาพอย่างไรก็ตามประเทศไทยเป็นประเทศที่มีความเหมาะสมในการปลูกพืชผักผลไม้โดยเฉพาะผลไม้ฤดูร้อนที่กำลังจะออกมาให้ผู้บริโภคและนักท่องเที่ยวได้ลิ้มลองเราจึงต้องรักษาคุณภาพและความปลอดภัยของสินค้าเกษตรและถือเป็นหน้าที่ของทุกหน่วยงานที่ต้องมาช่วยกันส่งเสริมสินค้าไทยให้มีคุณภาพมาตรฐานเชื่อว่ารสชาติของผลไม้ไทยไม่แพ้ชาติใดในโลกและเชื่อว่าเป็นแหล่งปลูกที่ดีที่สุดในโลกด้วยสำหรับในเรื่องของซีเซียม-137 (Caesium-137) ที่มีผลกระทบที่ลูกค้ามีความกังวลสารปนเปื้อนและได้มียกเลิกออเดอร์ผลไม้จากชาวสวนจังหวัดปราจีนบุรีนั้นยืนยันว่ายังไม่มีสารปนเปื้อนดังกล่าวในสินค้าเกษตรเพราะจากการตรวจสอบโดยเฉพาะบริเวณรอบโรงงานที่เป็นข่าวมีปริมาณสารปนเปื้อนอยู่ในอากาศยังไม่อยู่ในระดับที่อันตรายและยังไม่เกินมาตรฐานจึงให้ความมั่นใจได้ว่าสินค้าเกษตรยังมีความปลอดภัย 100% และมีการจัดเจ้าหน้าที่ลงไปตรวจสอบและประสานงานร่วมกับหน่วยงานอื่นๆที่มีหน้าที่ในการตรวจสอบสารปนเปื้อนนี้เชื่อว่าไม่มีผลกระทบต่อสินค้าเกษตรอย่างแน่นอน” ดร.เฉลิมชัยกล่าว
ด้านนายเข้มแข็งยุติธรรมดำรงอธิบดีกรมส่งเสริมการเกษตรกล่าวเพิ่มเติมว่าสำหรับกิจกรรมภายในงานประกอบด้วยการจัดแสดงสินค้าเกษตรคุณภาพเพื่อประชาสัมพันธ์ฤดูกาลผลไม้ที่มีผลผลิตออกสู่ตลาดเพื่อสร้างการรับรู้และกระตุ้นการบริโภคการออกร้านจำหน่ายสินค้าโดยเกษตรกรจากโครงการส่งเสริมและสนับสนุนของกรมส่งเสริมการเกษตรได้แก่เกษตรกรแปลงใหญ่กลุ่มแม่บ้านเกษตรกรกลุ่มวิสาหกิจชุมชนกลุ่มพัฒนาอาชีพการเกษตรเครือข่ายเกษตรกร Young Smart Farmer กลุ่มยุวเกษตรและเครือข่ายเกษตรกรของอ.ต.ก. รวมจำนวนกว่า 40 ร้านค้าจาก 24 จังหวัดการจัดกิจกรรมส่งเสริมการขายต่างๆร่วมกับอ.ต.ก. เช่นกิจกรรมนาทีทองกิจกรรมกดไลค์กดแชร์แลกคูปองการเล่นเกมตอบคำถามชิงรางวัลเป็นต้นการออกบูธของหน่วยงานภาคีได้แก่ธนาคารเพื่อการเกษตรและสหกรณ์การเกษตรบริษัทไปรษณีย์ไทยจำกัดและบริษัทปอลอเอ็กเพรสจำกัดและการแจกพันธุ์ไม้ฟรี
นอกจากนี้กรมส่งเสริมการเกษตรร่วมกับอ.ต.ก. ได้มีแผนดำเนินการจัดงานประชาสัมพันธ์สินค้าเกษตร Season festival โดยเฉพาะผลไม้ที่มีฤดูกาลผลผลิตออกสู่ตลาดในช่วงต่อไปเช่นลิ้นจี่ทุเรียนและผลไม้เมืองร้อนอื่นๆซึ่งจะเป็นความร่วมมือในการจัดกิจกรรมร่วมกันอย่างต่อเนื่องต่อไป

ที่มา : https://www.thaigov.go.th/news/contents/details/66454