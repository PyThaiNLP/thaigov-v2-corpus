รัฐบาลไทย-ข่าวทำเนียบรัฐบาล-คืบหน้า! คทช. จัดที่ดินทำกินให้ชุมชนทั่วประเทศ ตั้งแต่ปี 58-65 ปชช. เข้าใช้ประโยชน์แล้ว 78,109 ราย ในพื้นที่ 96,536 แปลง


วันพุธที่ 22 มีนาคม 2566
คืบหน้า! คทช. จัดที่ดินทำกินให้ชุมชนทั่วประเทศ ตั้งแต่ปี 58-65 ปชช. เข้าใช้ประโยชน์แล้ว 78,109 ราย ในพื้นที่ 96,536 แปลง
.....
ที่ประชุมครม. (21 มี.ค. 66) รับทราบผลการประชุมคณะกรรมการนโยบายที่ดินแห่งชาติ ที่ได้จัดการที่ดินและทรัพยากรที่ดินของประเทศตั้งแต่ปี พ.ศ. 2558 – 2565 พบว่ามีพื้นที่เป้าหมาย 1,491 พื้นที่ ใน 70 จังหวัด พื้นที่รวม 5.79 ล้านไร่ ใน 9 ประเภทที่ดิน เช่น ป่าสงวนแห่งชาติ ป่าไม้ถาวร และป่าชายเลน เป็นต้น
.
นอกจากนี้ ได้ดำเนินการจัดคนเข้าใช้ประโยชน์ในที่ดินแล้ว 78,109 ราย ในพื้นที่ 96,536 แปลง เนื้อที่ 5.29 แสนไร่ ใน 354 พื้นที่ รวมทั้งปรับปรุงกฎระเบียบต่าง ๆ ที่เกี่ยวข้อง เช่น
.
• ปรับปรุงกฎหมายและระเบียบในการจัดที่ดินเพื่อลดข้อจำกัด ในการใช้ประโยชน์ที่ดิน
• กำหนดแนวทางการประเมินมูลค่าที่ดินและทรัพย์สินที่รัฐจัดให้ประชาชน
• จัดระบบสถาบันการเงินให้สินเชื่อระยะกลางและระยะยาวให้แก่ ปชช. ที่ได้รับการจัดที่ดินของรัฐ
• จัดระบบประกันความเสี่ยงในการอำนวยสินเชื่อ
.
โดยช่วงที่ผ่านมา ได้ดำเนินการปรับปรุงที่แนวเขตที่ดินของรัฐแบบบูรณาการมาตราส่วน 1:4000 (one map) ในพื้นที่กลุ่มที่ 3 จำนวน 11 จังหวัด พร้อมกับการแก้ไขปัญหากรณี ประชาชนได้รับผลกระทบจากการปรับปรุงแนวเขตที่ดินของรัฐ เช่น
> ปัญหากรณีพื้นที่อุทยานแห่งชาติทับลานจังหวัดนครราชสีมา และปราจีนบุรี
> ข้อพิพาทกรณีป่าสงวนแห่งชาติป่าพระแท่นดงรัง ในพื้นที่ ต.พระแทน อ.ท่ามะกา จ.กาญจนบุรี
> ปัญหากลุ่มประชาชนร้องขอที่ดินทำกินในเขตป่าสงวนแห่งชาติ อ.ด่านช้าง จ.สุพรรณบุรี
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66457