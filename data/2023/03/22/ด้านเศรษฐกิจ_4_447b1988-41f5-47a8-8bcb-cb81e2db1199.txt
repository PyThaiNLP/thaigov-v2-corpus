รัฐบาลไทย-ข่าวทำเนียบรัฐบาล-กระทรวงคมนาคม ให้สมาคมผู้ขับขี่รถจักรยานยนต์ไฟฟ้า (EV) รับจ้างสาธารณะ เข้าพบ เพื่อร่วมหารือถึงความคืบหน้าการแก้ไขปัญหาความเดือดร้อนในการให้บริการรถจักรยานยนต์สาธารณะ


วันพุธที่ 22 มีนาคม 2566
กระทรวงคมนาคม ให้สมาคมผู้ขับขี่รถจักรยานยนต์ไฟฟ้า (EV) รับจ้างสาธารณะ เข้าพบ เพื่อร่วมหารือถึงความคืบหน้าการแก้ไขปัญหาความเดือดร้อนในการให้บริการรถจักรยานยนต์สาธารณะ
...
กระทรวงคมนาคม ให้สมาคมผู้ขับขี่รถจักรยานยนต์ไฟฟ้า (EV) รับจ้างสาธารณะ เข้าพบ เพื่อร่วมหารือถึงความคืบหน้าการแก้ไขปัญหาความเดือดร้อนในการให้บริการรถจักรยานยนต์สาธารณะ
นายชยธรรม์ พรหมศร ปลัดกระทรวงคมนาคม มอบหมายให้ นางจันทิรา บุรุษพัฒน์ หัวหน้าผู้ตรวจราชการกระทรวงคมนาคม เป็นผู้แทนกระทรวงคมนาคม ให้ นายสันติ ปฏิภาณรัตน์ นายกสมาคมผู้ขับขี่รถจักรยานยนต์ไฟฟ้า (EV) รับจ้างสาธารณะ เข้าพบ เพื่อร่วมหารือถึงความคืบหน้าการแก้ไขปัญหาความเดือดร้อนในการให้บริการรถจักรยานยนต์สาธารณะ โดยมี นายบัญญัติ คันธา รองอธิบดีกรมการขนส่งทางบก หน่วยงานและเจ้าหน้าที่ที่เกี่ยวข้องเข้าร่วม ในวันที่ 22 มีนาคม 2566 ณ ห้องประชุมกระทรวงคมนาคม
นางจันทิรา บุรุษพัฒน์ กล่าวว่า กระทรวงคมนาคมมีความห่วงใยและให้ความสำคัญอย่างยิ่งในการแก้ไขปัญหาความเดือดร้อนของอาชีพผู้ให้บริการรถจักรยานยนต์สาธารณะในประเด็นต่าง ๆ เช่น การกำหนดรูปแบบเสื้อหรือสัญลักษณ์ของผู้ให้บริการรถจักรยานยนต์รับจ้างผ่านแอปพลิเคชัน ปัญหาบริษัทที่ให้บริการผ่านแอปพลิเคชันนำรถผิดกฎหมายมาให้บริการ และปัญหารถจักรยานยนต์รับจ้างผ่านแอปพลิเคชันมารับผู้โดยสารที่หน้าวิน กระทรวงคมนาคมไม่ได้นิ่งนอนใจในปัญหาดังกล่าว จึงได้สั่งการให้กรมการขนส่งทางบก นำข้อหารือทุกประเด็นปัญหาไปร่วมพิจารณากับทุกหน่วยงานที่เกี่ยวข้อง เพื่อกำหนดแนวทางที่เหมาะสมที่สุด พร้อมให้เร่งรัดดำเนินการในทุกขั้นตอนโดยด่วน เพื่อความเท่าเทียมและเป็นธรรมในการประกอบอาชีพกับทุกฝ่าย ประชาชนได้รับประโยชน์สูงสุด พร้อมทั้งรายงานผลการดำเนินงานมายังกระทรวงคมนาคม เพื่อประชุมหารือร่วมกันอีกครั้ง

ที่มา : https://www.thaigov.go.th/news/contents/details/66461