รัฐบาลไทย-ข่าวทำเนียบรัฐบาล-รองโฆษกรัฐบาลเผยสถานการณ์ท่องเที่ยวไทยดีวันดีคืน ช่วง 3 เดือนแรกปี 66 ต่างชาติเดินทางเข้าไทยกว่า 5.5 ล้านคน สร้างรายได้จากการใช้จ่ายของนักท่องเที่ยวต่างชาติกว่า 2 แสนล้านบาท


วันพุธที่ 22 มีนาคม 2566
22/03/2566
พิมพ์
รองโฆษกรัฐบาลเผยสถานการณ์ท่องเที่ยวไทยดีวันดีคืน ช่วง 3 เดือนแรกปี 66 ต่างชาติเดินทางเข้าไทยกว่า 5.5 ล้านคน สร้างรายได้จากการใช้จ่ายของนักท่องเที่ยวต่างชาติกว่า 2 แสนล้านบาท
รองโฆษกรัฐบาลเผยสถานการณ์ท่องเที่ยวไทยดีวันดีคืน ช่วง 3 เดือนแรกปี 66 ต่างชาติเดินทางเข้าไทยกว่า 5.5 ล้านคน สร้างรายได้จากการใช้จ่ายของนักท่องเที่ยวต่างชาติกว่า 2 แสนล้านบาท
วันนี้ (22 มี.ค. 66) น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า  สถานการณ์ท่องเที่ยวในภาพรวมที่ยังคงปรับตัวดีขึ้นอย่างต่อเนื่อง ทั้งส่วนการเดินทางท่องเที่ยวในประเทศของชาวไทย และการเดินทางเข้ามาท่องเที่ยวของชาวต่างชาติ อย่างไรก็ตาม การเพิ่มขึ้นของผู้เดินทางได้ทำให้เกิดกรณีความแออัดปัญหาคอขวดของจุดบริการในท่าอากาศยาน ผู้ใช้บริการรอคิวยาวในจุดต่างๆ เช่นเคาน์เตอร์เช็คอินของสายการบิน  จุดตรวจหนังสือเดินทางของสำนักงานตรวจคนเข้าเมือง (ตม.) ทั้งขาเข้า-ขาออก  รวมถึงพบว่าขณะนี้ราคาตั๋วโดยสารเครื่องบินได้ปรับเพิ่มขึ้นมาก
น.ส.ไตรศุลี กล่าวว่า  จากปัญหาดังข้างต้น หน่วยงานที่เกี่ยวข้องจะร่วมกันเร่งพิจารณาดำเนินการเพื่อให้ผู้เดินทางได้รับความสะดวกมากขึ้น โดยวันนี้กระทรวงคมนาคมได้เชิญหน่วยงานที่เกี่ยวข้อง อาทิ บริษัทท่าอากาศยานไทยจำกัด (มหาชน) ผู้บริการภาคพื้น และผู้แทนคณะกรรมการดำเนินงานธุรกิจการบินร่วมหารือเพื่อแก้ไขปัญหาอย่างเร่งด่วนต่อไป
“ข้อมูลจากกระทรวงการท่องเที่ยวและกีฬา ระบุ ว่า ตั้งแต่ 1 ม.ค.- 18 มี.ค. 66 มีต่างชาติเดินทางเข้าไทยแล้ว 5,578,721 คน สร้างรายได้จากการใช้จ่ายของนักท่องเที่ยวต่างชาติแล้ว 215,052 ล้านบาท” นางสาวไตรศุลี กล่าว

ที่มา : https://www.thaigov.go.th/news/contents/details/66447