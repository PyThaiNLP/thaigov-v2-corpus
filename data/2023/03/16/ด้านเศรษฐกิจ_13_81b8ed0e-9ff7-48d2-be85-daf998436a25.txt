รัฐบาลไทย-ข่าวทำเนียบรัฐบาล-​รองปลัด.กษ.เป็นประธานการประชุมคณะทำงานกำหนดนโยบายขับเคลื่อนคาร์บอนเครดิตสำหรับภาคการเกษตร ครั้งที่ 1 / 2566


วันพฤหัสบดีที่ 16 มีนาคม 2566
​รองปลัด.กษ.เป็นประธานการประชุมคณะทำงานกำหนดนโยบายขับเคลื่อนคาร์บอนเครดิตสำหรับภาคการเกษตร ครั้งที่ 1 / 2566
​รองปลัด.กษ.เป็นประธานการประชุมคณะทำงานกำหนดนโยบายขับเคลื่อนคาร์บอนเครดิตสำหรับภาคการเกษตร ครั้งที่ 1 / 2566
วันที่ 16 มีนาคม 2566 นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะทำงานกำหนดนโยบายขับเคลื่อนคาร์บอนเครดิตสำหรับภาคการเกษตร ครั้งที่ 1 / 2566 พร้อมด้วย ผู้บริหารหน่วยงานสังกัดกระทรวงเกษตรและสหกรณ์ และเจ้าหน้าที่ที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ และผ่านระบบออนไลน์ (Zoom Meeting)  โดยในที่ประชุมพิจารณาข้อเสนอแนวทางการส่งเสริมเกษตรกรตามนโยบายขับเคลื่อนคาร์บอนเครดิตสำหรับภาคการเกษตรเพื่อคำนวนปริมาณคาร์บอนที่เกิดจากระบบการผลิตในสินค้าเกษตร รวมถึงการรวบรวมเทคโนโลยีการผลิต นวัตกรรม และการศึกษาวิจัยเพื่อส่งเสริมการลดปล่อยก๊าซเรือนกระจกในระบบการผลิต ตลอดจนการเตรียมความพร้อมเกษตรกรเข้าสู่ตลาดคาร์บอนเครดิต
อนึ่ง กระทรวงเกษตรฯ ได้มีคำสั่งกระทรวงเกษตรและสหกรณ์ ที่ 921/2565 ลงวันที่ 8 ธันวาคม 2565 เรื่อง แต่งตั้งคณะทำงานกำหนดนโยบายขับเคลื่อนคาร์บอนเครดิตสำหรับภาคการเกษตร โดยมีรองปลัดกระทรวงเกษตรและสหกรณ์ ที่ได้รับมอบหมาย เป็นประธานคณะทำงานมีคณะทำงานจากหน่วยงานที่เกี่ยวข้อง ได้แก่ หัวหน้าผู้ตรวจราชการกระทรวงเกษตรและสหกรณ์ ผู้ช่วยปลัดกระทรวงเกษตรและสหกรณ์ที่ได้รับมอบหมาย รองเลขาธิการสำนักงานเศรษฐกิจการเกษตร รองอธิบดีกรมการข้าว รองอธิบดีกรมปศุสัตว์ รองอธิบดีกรมประมง และรองอธิบดีกรมวิชาการเกษตร เป็นต้น และมีผู้อำนวยการสำนักแผนงานและโครงการพิเศษ สำนักงานปลัดกระทรวงเกษตรและสหกรณ์ ผู้แทนสำนักวิจัยเศรษฐกิจการเกษตร สำนักงานเศรษฐกิการเกษตร และผู้แทนสำนักงานมาตรฐานสินค้าเกษตรและอาหารแห่งชาติ เป็นคณะทำงานและเลขานุการร่วม โดยมีอำนาจหน้าที่ ศึกษา วิเคราะห์กำหนดนโยบาย รวมถึงเสนอรูปแบบและแนวทางการขับเคลื่อนคาร์บอนเครดิตสำหรับภาคการเกษตร

ที่มา : https://www.thaigov.go.th/news/contents/details/66241