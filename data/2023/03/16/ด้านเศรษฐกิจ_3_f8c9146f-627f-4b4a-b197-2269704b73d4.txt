รัฐบาลไทย-ข่าวทำเนียบรัฐบาล-​ปลัดฯ ณัฐพล ต้อนรับ ประธานคณะกรรมการการค้าและเศรษฐกิจไทย - ญี่ปุ่น ภายใต้สมาพันธ์ธุรกิจญี่ปุ่น (เคดันเรน) พร้อมชูไทยเป็นฐานการผลิตและคู่ค้าสำคัญของญี่ปุ่น  ตอกย้ำความร่วมมือแน่นแฟ้นของทั้ง 2 ฝ่าย


วันพฤหัสบดีที่ 16 มีนาคม 2566
16/03/2566
พิมพ์
​ปลัดฯ ณัฐพล ต้อนรับ ประธานคณะกรรมการการค้าและเศรษฐกิจไทย - ญี่ปุ่น ภายใต้สมาพันธ์ธุรกิจญี่ปุ่น (เคดันเรน) พร้อมชูไทยเป็นฐานการผลิตและคู่ค้าสำคัญของญี่ปุ่น  ตอกย้ำความร่วมมือแน่นแฟ้นของทั้ง 2 ฝ่าย
​ปลัดฯ ณัฐพล ต้อนรับ ประธานคณะกรรมการการค้าและเศรษฐกิจไทย - ญี่ปุ่น ภายใต้สมาพันธ์ธุรกิจญี่ปุ่น (เคดันเรน) พร้อมชูไทยเป็นฐานการผลิตและคู่ค้าสำคัญของญี่ปุ่น  ตอกย้ำความร่วมมือแน่นแฟ้นของทั้ง 2 ฝ่าย
วันที่ 15 มีนาคม 2566 นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม มอบหมายให้ นายณัฐพล รังสิตพล ปลัดกระทรวงอุตสาหกรรม เป็นผู้แทนให้การต้อนรับนายซูซูกิ โยชิฮิสะ (Mr. SUZUKI Yoshihisa) และ นายซูซูกิ จุน (Mr. SUZUKI Jun) ประธานคณะกรรมการการค้าและเศรษฐกิจไทย - ญี่ปุ่น ภายใต้สมาพันธ์ธุรกิจญี่ปุ่น (เคดันเรน) พร้อมคณะผู้แทนเคดันเรนในโอกาสเยือนประเทศไทย โดยการหารือในวันนี้ทั้งสองฝ่ายต่างยินดีในความสัมพันธ์อันดีระหว่างไทยและญี่ปุ่น ครอบคลุมหลายมิติโดยเฉพาะการที่ญี่ปุ่นเล็งเห็นถึงศักยภาพของประเทศไทยในการเป็นฐานการผลิตและคู่ค้าที่สำคัญของญี่ปุ่น ขณะเดียวกันยังเป็นการตอกย้ำความร่วมมือระหว่างกัน ทั้งในด้านเศรษฐกิจ การค้าการลงทุน การพัฒนาภาคอุตสาหกรรม รวมถึงความร่วมมือกันในการส่งเสริมสิ่งแวดล้อมและการพัฒนาอย่างยั่งยืนของทั้งสองประเทศ
ทั้งนี้ ปลัดกระทรวงอุตสาหกรรม ได้แสดงความเชื่อมั่นต่อเคดันเรน ในการร่วมมือกันเพื่อกระชับความสัมพันธ์ ระหว่างอุตสาหกรรมไทยและญี่ปุ่นให้แน่นแฟ้นมากยิ่งขึ้น ซึ่งจะทำให้เกิดประโยชน์ร่วมกันของทั้งสองฝ่าย โดยมีนายเดชา จาตุธนานันท์ ผู้ตรวจราชการกระทรวงอุตสาหกรรม นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม และผู้บริหารระดับสูงของกระทรวงอุตสาหกรรม ร่วมให้การต้อนรับ ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/66206