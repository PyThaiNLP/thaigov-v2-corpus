รัฐบาลไทย-ข่าวทำเนียบรัฐบาล-ปลัดฯ ณัฐพล นำทีม MIND เปิดเวทีระดมสมอง ร่างนโยบายเชิงกฎหมาย มุ่งลดการเผาอ้อยให้เป็นศูนย์


วันพฤหัสบดีที่ 16 มีนาคม 2566
16/03/2566
พิมพ์
ปลัดฯ ณัฐพล นำทีม MIND เปิดเวทีระดมสมอง ร่างนโยบายเชิงกฎหมาย มุ่งลดการเผาอ้อยให้เป็นศูนย์
ปลัดฯ ณัฐพล นำทีม MIND เปิดเวทีระดมสมอง ร่างนโยบายเชิงกฎหมาย มุ่งลดการเผาอ้อยให้เป็นศูนย์
วันที่ 15 มีนาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมหารือระหว่างส่วนราชการที่เกี่ยวข้องในหัวข้อ “การกำหนดมาตรการบูรณาการกฎหมายที่อยู่ในความรับผิดชอบของ อก. ทั้งหมด เพื่อป้องกันการเผาอ้อยจนเกิดฝุ่นละออง PM 2.5 อย่างเต็มรูปแบบเพื่อลดผลกระทบกับประชาชน” โดยสั่งการให้หน่วยงานต่าง ๆ ร่วมกันระดมความคิดเห็นและข้อเสนอร่างนโยบายเชิงกฎหมาย ทั้งมาตรการต่าง ๆ อาทิ การมอบรางวัลอุตสาหกรรม กฎหมายโรงงาน กฎหมายอ้อยและน้ำตาล กฎหมาย มอก. มาตรการด้านภาษี เพื่อทำให้การเผาอ้อยเป็นศูนย์โดยเร็วที่สุด
โดยมีนางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทน รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วยผู้บริหารกระทรวงอุตสาหกรรม และผู้แทนจากกรมโรงงานอุตสาหกรรม สำนักงานมาตรฐานผลิตภัณฑ์อุตสาหกรรม สำนักงานคณะกรรมการอ้อยและน้ำตาลทราย เข้าร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/66205