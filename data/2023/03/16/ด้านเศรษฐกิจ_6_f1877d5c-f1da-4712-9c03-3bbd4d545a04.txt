รัฐบาลไทย-ข่าวทำเนียบรัฐบาล-สำนักงานเจ้าท่าอยุธยา กระทรวงคมนาคม ร่วมตรวจสอบและติดตามสถานการณ์ฝุ่นละอองในสถานประกอบการ ตามแผนบูรณาการ ปี 2566


วันพฤหัสบดีที่ 16 มีนาคม 2566
สำนักงานเจ้าท่าอยุธยา กระทรวงคมนาคม ร่วมตรวจสอบและติดตามสถานการณ์ฝุ่นละอองในสถานประกอบการ ตามแผนบูรณาการ ปี 2566
...
ตามนโยบายของรัฐบาลและกระทรวงคมนาคม มอบหมายให้กรมเจ้าท่า กำกับ ควบคุม และติดตามสถานการณ์ฝุ่นละออง PM 2.5 จากการสัญจรทางน้ำ บรรเทาปัญหามลพิษ เพื่อเพิ่มคุณภาพชีวิตที่ดีให้กับประชาชนอย่างยั่งยืน
วันที่ 15 มีนาคม 2566 นายพีรธร นาคสุข ผู้อำนวยการสำนักงานเจ้าท่าภูมิภาคสาขาอยุธยา ได้มอบหมายให้ งานตรวจการณ์ขนส่งทางน้ำ สำนักงานเจ้าท่าภูมิภาคสาขาอยุธยา เข้าร่วมตรวจสอบ และติดตามสถานการณ์ฝุ่นละอองในสถานประกอบการ ณ พื้นที่องค์การบริหารส่วนตำบลบ่อโพง อำเภอนครหลวง ตามแผนบูรณาการ ปี 2566 จำนวน 5 แห่ง ตามคำสั่งของ จังหวัดพระนครศรีอยุธยา ที่ให้แต่งตั้งคณะกรรมการ กำกับ ติดตาม ประเมินผลการแก้ไขปัญหามลพิษในพื้นที่อำเภอนครหลวง จังหวัดพระนครศรีอยุธยา  โดยสำนักงานเจ้าท่าภูมิภาคสาขาอยุธยา เป็นคณะกรรมการ มีอำนาจหน้าที่ในการดำเนินการแก้ไขปัญหาด้านสิ่งแวดล้อม ควบคุมมลพิษด้านคุณภาพอากาศและเสียง พร้อมเข้าตรวจสอบและให้คำแนะนำแก่ผู้ประกอบการท่าเทียบเรือในการป้องกันมลพิษในพื้นที่ โดยติดตาม กำกับ มาตรการป้องกันมลพิษ และสิ่งแวดล้อมให้เป็นไปตามมาตรฐาน และข้อกำหนดที่เกี่ยวข้องต่อไป

ที่มา : https://www.thaigov.go.th/news/contents/details/66225