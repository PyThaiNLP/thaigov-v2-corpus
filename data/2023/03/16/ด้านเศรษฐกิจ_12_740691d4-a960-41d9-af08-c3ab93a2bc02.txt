รัฐบาลไทย-ข่าวทำเนียบรัฐบาล-ปลัดดีอีเอส เปิดงาน UK – Southeast Asia Tech Week 2023 เพื่อส่งเสริมเทคโนโลยีดิจิทัลระหว่างกัน


วันพฤหัสบดีที่ 16 มีนาคม 2566
ปลัดดีอีเอส เปิดงาน UK – Southeast Asia Tech Week 2023 เพื่อส่งเสริมเทคโนโลยีดิจิทัลระหว่างกัน
ปลัดดีอีเอส เปิดงาน UK – Southeast Asia Tech Week 2023 เพื่อส่งเสริมเทคโนโลยีดิจิทัลระหว่างกัน
วันนี้ (16 มี.ค. 66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดงาน UK – Southeast Asia Tech Week 2023 เพื่อส่งเสริมการดำเนินธุรกิจระหว่างภาคเอกชนด้านเทคโนโลยีสารสนเทศและเทคโนโลยีดิจิทัลของสหราชอาณาจักรและไทย ซึ่งจัดโดยสถานเอกอัครราชทูตสหราชอาณาจักรประจำประเทศไทย โดยดีอีเอส ได้เน้นย้ำความสัมพันธ์อันดีระหว่างไทยและสหราชอาณาจักร ผ่านการดำเนินกิจกรรมต่าง ๆ รวมถึงนโยบายด้านดิจิทัลที่สำคัญของไทย ได้แก่ การใช้ 5G การใช้ระบบคลาวด์ การพัฒนาเทคโนโลยีและนวัตกรรม การส่งเสริมทักษะดิจิทัล การพัฒนาเมืองอัจฉริยะ และการส่งเสริมการลงทุนในเขต EEC อีกด้วย
ทั้งนี้ ภายในงานให้มีจัดกิจกรรมต่าง ๆ มากมาย อาทิ การบรรยายพิเศษโดยผู้แทนจากสำนักงานส่งเสริมเศรษฐกิจดิจิทัล (depa) และสำนักงานคณะกรรมการส่งเสริมการลงทุน (BOI) รวมทั้งการเจรจาจับคู่ธุรกิจ ซึ่งมีบริษัทจากสหราชอาณาจักร เข้าร่วมกว่า 15 บริษัท ณ ศูนย์การประชุมแห่งชาติสิริกิติ์
______________________

ที่มา : https://www.thaigov.go.th/news/contents/details/66237