รัฐบาลไทย-ข่าวทำเนียบรัฐบาล-รองนายกฯ พลเอก ประวิตรฯ เสียใจเหตุลอบวางระเบิด ชุด EOD เสียชีวิต 2 นาย บาดเจ็บ 3 นาย สั่งดูแลช่วยเหลือและเร่งตามจับคนร้าย


วันเสาร์ที่ 4 มีนาคม 2566
04/03/2566
พิมพ์
รองนายกฯ พลเอก ประวิตรฯ เสียใจเหตุลอบวางระเบิด ชุด EOD เสียชีวิต 2 นาย บาดเจ็บ 3 นาย สั่งดูแลช่วยเหลือและเร่งตามจับคนร้าย
รองนายกฯ พลเอก ประวิตรฯ เสียใจเหตุลอบวางระเบิด ชุด EOD เสียชีวิต 2 นาย บาดเจ็บ 3 นาย สั่งดูแลช่วยเหลือและเร่งตามจับคนร้าย
รองนายกฯ พลเอก ประวิตรฯ เสียใจเหตุลอบวางระเบิด ชุด EOD เสียชีวิต 2 นาย บาดเจ็บ 3 นาย สั่งดูแลช่วยเหลือและเร่งตามจับคนร้าย
โฆษก กห. เปิดเผยว่า พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้กล่าวแสดงความเสียใจ กับครอบครัวของกำลังพลชุด EOD จำนวน 2 นาย และกำลังพลที่ได้รับบาดเจ็บ 3 นาย จากการถูกกลุ่มก่อความไม่สงบในพื้นที่ จชต.ลักลอบวางระเบิด ขณะเดินทางปฏิบัติงานในพื้นที่ บ.ไออาร์แซ ต.ศรีสาคร อ.ศรีสาคร จว.นราธิวาส ในเย็นวันนี้ที่ผ่านมา
โดยได้สั่งการ ทบ.และ กอ.รมน.ภาค 4 นำผู้เสียชีวิต ร่วมประกอบพิธีทางศาสนาอย่างสมเกียรติ และช่วยเหลือดูแลผู้ได้รับบาดเจ็บอย่างดีที่สุด รวมทั้งให้เยียวยาและดูแลสิทธิกำลังพลและครอบครัวผู้ได้รับบาดเจ็บและสูญเสียต่อเนื่องกันไป  พร้อมกันนี้ นรม.และรมว.กห.ยังได้กำชับทุกหน่วยงานความมั่นคงในพื้นที่ ขอให้เพิ่มความระมัดระวังไม่ประมาท และให้เร่งติดตามจับกุมกลุ่มผู้ก่อเหตุมาดำเนินการทางกฎหมายโดยเร็ว
โฆษก กห. กล่าวในนามกำลังพลของ กห. ขอสดุดีและไว้อาลัย ต่อความกล้าและเสียสละของชุด EOD ที่ได้รับบาดเจ็บและเสียชีวิตทุกนาย ซึ่งได้ปฏิบัติหน้าที่เก็บกู้และป้องกันเหตุระเบิดได้ในหลายเหตุการณ์ที่ผ่านมา  โดยสามารถลดความรุนแรงเสียหายและการสูญเสียของประชาชนบริสุทธิ์จำนวนมากในหลายเหตุการณ์ที่ผ่านมา จึงถือเป็นการสูญเสียบุคลากรของกองทัพและประชาชนที่มีคุณค่ายิ่งร่วมกัน
……..

ที่มา : https://www.thaigov.go.th/news/contents/details/65737