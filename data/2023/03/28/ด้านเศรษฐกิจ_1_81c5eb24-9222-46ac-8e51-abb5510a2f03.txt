รัฐบาลไทย-ข่าวทำเนียบรัฐบาล-ผตร.ภาสกร เปิดงานแสดงสินค้าเสมือนจริง พร้อมดันสมาชิก ACMECS จับมือสร้างเครือข่ายทางธุรกิจ


วันอังคารที่ 28 มีนาคม 2566
28/03/2566
พิมพ์
ผตร.ภาสกร เปิดงานแสดงสินค้าเสมือนจริง พร้อมดันสมาชิก ACMECS จับมือสร้างเครือข่ายทางธุรกิจ
ผตร.ภาสกร เปิดงานแสดงสินค้าเสมือนจริง พร้อมดันสมาชิก ACMECS จับมือสร้างเครือข่ายทางธุรกิจ
วันนี้ (27 มีนาคม 2566) นายภาสกร ชัยรัตน์ ผู้ตรวจราชการกระทรวงอุตสาหกรรม เป็นประธานในพิธีเปิดงาน ACMECS ONLINE BUSINESS MATCHING ภายใต้กิจกรรมการจัดงานแสดงสินค้าเสมือนจริงและการเจรจาธุรกิจออนไลน์ (Hybrid/Online Virtual Exhibition and Online Business Matching) ประจำปีงบประมาณ พ.ศ. 2565 โดยมี นายซูกิขิ ทาคาฮิโระ (Mr. SUGIKI Takahiro) ผู้แทนจากสถานเอกอัครราชทูตญี่ปุ่นประจำประเทศไทย และนายจักก์ แสงชัย ผู้แทนจากกระทรวงการต่างประเทศ พร้อมด้วยข้าราชการ ผู้แทนจากสถาบันต่าง ๆ และผู้ประกอบการ เข้าร่วมด้วย ณ โรงแรมเรเนซองส์ กรุงเทพฯ ราชประสงค์
งาน ACMECS ONLINE BUSINESS MATCHING ภายใต้กิจกรรมการจัดงานแสดงสินค้าเสมือนจริงและการเจรจาธุรกิจออนไลน์ (Hybrid/Online Virtual Exhibition and Online Business Matching) ประจำปีงบประมาณ พ.ศ. 2565 จัดขึ้นเพื่อเป็นการส่งเสริมผู้ประกอบการ SMEs จากกลุ่มประเทศสมาชิก ACMECS ประกอบด้วย ราชอาณาจักรกัมพูชา สาธารณรัฐประชาธิปไตยประชาชนลาว สาธารณรัฐแห่งสหภาพเมียนมาร์ สาธารณรัฐสังคมนิยมเวียดนาม และราชอาณาจักรไทย ให้สามารถเข้าถึงเทคโนโลยีและนวัตกรรมที่ทันสมัย รวมทั้งเป็นการสร้างเครือข่ายความร่วมมือ โดยมุ่งเน้นไปที่อุตสาหกรรมศักยภาพในระดับอนุภูมิภาค ได้แก่ อุตสาหกรรมเกษตร/ เกษตรแปรรูป อุตสาหกรรมยานยนต์และชิ้นส่วนยานยนต์ อุตสาหกรรมพลาสติกและพลาสติกชีวภาพ และอุตสาหกรรมอิเล็กทรอนิกส์และเครื่องใช้ไฟฟ้า เพื่อสนับสนุนและเสริมสร้างศักยภาพให้แก่ผู้ประกอบการ ตลอดจนเพื่อสร้างโอกาสในการแลกเปลี่ยนนวัตกรรมและเทคโนโลยีระหว่างกลุ่มประเทศสมาชิก ACMECS โดยได้รับการสนับสนุนจากกองทุนเพื่อการพัฒนา ACMECS Development Fund (ACMDF) ของญี่ปุ่น

ที่มา : https://www.thaigov.go.th/news/contents/details/66661