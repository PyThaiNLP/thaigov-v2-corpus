รัฐบาลไทย-ข่าวทำเนียบรัฐบาล-พสกนิกรไทยทุกจังหวัดร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันจันทร์ที่ 27 มีนาคม 2566
27/03/2566
พิมพ์
พสกนิกรไทยทุกจังหวัดร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรไทยทุกจังหวัดร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรไทยทุกจังหวัดร่วมบำเพ็ญสาธารณประโยชน์ และประกอบพิธีทางศาสนา เจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันที่ 27 มีนาคม 2566 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 26-27 มีนาคม 2566 พสกนิกรไทยทุกจังหวัดร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดประจวบคีรีขันธ์ ที่วัดกุยบุรี ตำบลกุยบุรี อำเภอกุยบุรี พระราชรัตนวิสุทธิ์ เจ้าคณะจังหวัดประจวบคีรีขันธ์ เป็นประธานฝ่ายสงฆ์ นายเสถียร เจริญเหรียญ ผู้ว่าราชการจังหวัดประจวบคีรีขันธ์ เป็นประธานฝ่ายฆราวาส พิธีปลูกต้นพระศรีมหาโพธิ์ ตามโครงการ “หนึ่งใจ... ให้ธรรมะ” เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้นำท้องถิ่นท้องที่ และพุทธศาสนิกชนจังหวัดประจวบคีรีขันธ์ ร่วมพิธี
2. จังหวัดยโสธร ที่วัดศรีธรรมาราม พระอารามหลวง ตำบลในเมือง อำเภอเมืองยโสธร พระเทพวงศาจารย์ เจ้าคณะจังหวัดยโสธร เป็นประธานฝ่ายสงฆ์ นายสุวัตน์ เข็มเพชร รองผู้ว่าราชการจังหวัดยโสธร เป็นประธานฝ่ายฆราวาส พิธีปลูกต้นพระศรีมหาโพธิ์ ตามโครงการ “หนึ่งใจ... ให้ธรรมะ” เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ ผู้บริหารองค์การปกครองส่วนท้องถิ่น และประชาชนจังหวัดยโสธร ร่วมพิธี
3. จังหวัดลำปาง ที่อาคารหอประชุมจังหวัดลำปาง นายชัชวาลย์ ฉายะบุตร ผู้ว่าราชการจังหวัดลำปาง พร้อมด้วยคณะผู้บริหาร หัวหน้าส่วนราชการ ผู้บริหารท้องถิ่น ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดปทุมธานี ที่วัดราษฎร์บำรุง หมู่ที่ 5 ตำบลบึงกาสาม อำเภอหนองเสือ ดร.ไพศาล ศรีธเนศสกุล นายกองค์การบริหารส่วนตำบลบึงกาสาม พร้อมด้วยคณะผู้บริหารสมาชิกสภาองค์การบริหารส่วนตำบลบึงกาสาม และประชาชนในพื้นที่ ร่วมประกอบพิธีเจริญพระพุทธมนต์และเจริญจิตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
5. จังหวัดสุราษฎร์ธานี ที่ห้องประชุมสภาเทศบาลเมืองท่าข้าม อำเภอพุนพิน นางวสุ ประดิษฐพร นายกเทศมนตรีเมืองท่าข้าม พร้อมด้วยหัวหน้าส่วนราชการ และบุคลากรในสังกัดเทศบาลเมืองท่าข้าม ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
6. จังหวัดสุรินทร์ ที่ตำบลเมืองบัว อำเภอชุมพลบุรี นายสกุลชัย สีเขียว นายกองค์การบริหารส่วนตำบลเมืองบัว พร้อมด้วยนางสาววันเพ็ญ หาญเสมอ นายกกิ่งกาชาดอำเภอชุมพลบุรี สมาชิกกิ่งกาชาดอำเภอชุมพลบุรี ผู้ใหญ่บ้าน อสม. และจิตอาสา ลงพื้นที่ช่วยเหลือผู้ประสบวาตภัย โดยได้มอบถุงยังชีพเพื่อเป็นกำลังใจและให้การช่วยเหลือในเบื้องต้น เพื่อถวายเป็นพระราชกุศลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดสุโขทัย ที่อำเภอศรีสำโรง นางพร้อมจันทร์ ทีคะสุข รองนายกเหล่ากาชาดจังหวัดสุโขทัย พร้อมด้วยนายกกิ่งกาชาดอำเภอศรีสำโรง ปลัดอำเภอศรีสำโรง สมาชิกกิ่งกาชาดอำเภอศรีสำโรง องค์การบริหารส่วนตำบลทับผึ้ง และผู้นำท้องถิ่นท้องที่ ลงพื้นที่ช่วยเหลือผู้ป่วยยากไร้และผู้ด้อยโอกาสที่ไม่มีผู้ดูแล ในเขตพื้นที่อำเภอศรีสำโรง จำนวน 5 ราย ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/66655