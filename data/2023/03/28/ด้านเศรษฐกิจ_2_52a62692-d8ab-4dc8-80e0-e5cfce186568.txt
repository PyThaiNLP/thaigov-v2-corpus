รัฐบาลไทย-ข่าวทำเนียบรัฐบาล-“กรุงไทย” ฉลองครบรอบ 57 ปี ออกเงินฝาก “Krungthai Birthday ระยะเวลา 13 เดือน” ดอกเบี้ย 1.357% ต่อปี


วันอังคารที่ 28 มีนาคม 2566
28/03/2566
พิมพ์
“กรุงไทย” ฉลองครบรอบ 57 ปี ออกเงินฝาก “Krungthai Birthday ระยะเวลา 13 เดือน” ดอกเบี้ย 1.357% ต่อปี
ธ.กรุงไทยออกผลิตภัณฑ์เงินฝากประจำพิเศษตัวใหม่ “Krungthai Birthday ระยะเวลา 13 เดือน” อัตราดอกเบี้ย 1.357%ต่อปี เนื่องในโอกาสครบรอบ 57 ปี ธนาคารกรุงไทย “มุ่งสร้างคุณค่า สู่ความยั่งยืน” เพื่อตอบแทนลูกค้าผู้ฝากเงินให้มีรายได้เพิ่มขึ้น
ธนาคารกรุงไทย ในฐานะธนาคารพาณิชย์ชั้นนำของประเทศ เดินหน้าพัฒนาผลิตภัณฑ์การเงินและการลงทุน ตอบโจทย์ความต้องการของลูกค้าทุกกลุ่มในทุกมิติ ยกระดับคุณภาพชีวิตคนไทยให้ดีขึ้นอย่างมั่นคงและยั่งยืน ล่าสุด ออกผลิตภัณฑ์เงินฝากประจำพิเศษตัวใหม่ “Krungthai Birthday ระยะเวลา 13 เดือน” อัตราดอกเบี้ย 1.357%ต่อปี เนื่องในโอกาสครบรอบ 57 ปี ธนาคารกรุงไทย “มุ่งสร้างคุณค่า สู่ความยั่งยืน” เพื่อตอบแทนลูกค้าผู้ฝากเงินให้มีรายได้เพิ่มขึ้น สนับสนุนให้คนไทยมีวินัยในการออม เสริมสร้างความมั่นคงทางการเงินในอนาคต รวมทั้งเพิ่มทางเลือกการออมและการลงทุนให้กับผู้ลงทุนที่ต้องการลงทุนในสินทรัพย์ที่มั่นคง ได้รับผลตอบแทนสม่ำเสมอในภาวะที่สินทรัพย์การลงทุนทั่วโลกยังมีความผันผวนสูง เงินฝากประจำพิเศษ “Krungthai Birthday ระยะเวลา 13 เดือน” เปิดรับฝากสำหรับบุคคลธรรมดาสัญชาติไทย สมาคม มูลนิธิ สภากาดไทย วัด เงินศาสนสมบัติกลาง ศาล ศาลเจ้า สำนักปฏิบัติธรรม โบสถ์ มัสยิด สถานศึกษาของเอกชน สถานศึกษาของรัฐบาล และองค์กรสาธารณกุศลต่าง ๆ เปิดบัญชีขั้นต่ำ 50,000 บาท จ่ายดอกเบี้ยทุกเดือน เปิดรับฝากตั้งแต่วันนี้ถึงวันที่ 15 พฤษภาคม 2566 ที่สาขาธนาคารทั่วประเทศ สอบถามรายละเอียดเพิ่มเติมได้ที่สาขาธนาคารทั่วประเทศ หรือ Krungthai Contact Center โทร. 02-111-1111

ที่มา : https://www.thaigov.go.th/news/contents/details/66663