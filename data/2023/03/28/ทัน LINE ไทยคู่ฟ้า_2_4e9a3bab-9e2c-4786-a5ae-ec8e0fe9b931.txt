รัฐบาลไทย-ข่าวทำเนียบรัฐบาล-เพิ่มความอุ่นใจแก่นักท่องเที่ยว โหลดฟรี “Tourist Police i lert u” แอปฯ แจ้งเหตุฉุกเฉิน/ขอความช่วยเหลือตำรวจท่องเที่ยว ตลอด 24 ชม.


วันอังคารที่ 28 มีนาคม 2566
เพิ่มความอุ่นใจแก่นักท่องเที่ยว โหลดฟรี “Tourist Police i lert u” แอปฯ แจ้งเหตุฉุกเฉิน/ขอความช่วยเหลือตำรวจท่องเที่ยว ตลอด 24 ชม.
......
สำนักงานตำรวจแห่งชาติ โดยกองบัญชาการตำรวจท่องเที่ยว ได้พัฒนาแอปพลิเคชัน “Tourist Police i lert u” แอปฯ รับแจ้งเหตุฉุกเฉิน รวมถึงการขอความช่วยเหลือ โดยใช้ระบบ GPS สามารถรองรับได้ถึง 9 ภาษา (อังกฤษ, จีน, รัสเซีย, ญี่ปุ่น, เกาหลี, ฝรั่งเศส, เยอรมัน, อาเซียน และอาหรับ)
.
เพื่ออำนวยความสะดวกในการแจ้งเหตุ และสร้างความเชื่อมั่นในการรักษาความปลอดภัยทั้งชีวิตและทรัพย์สินแก่นักท่องเที่ยวชาวไทยและชาวต่างชาติ
.
สำหรับวิธีการใช้งานผ่านแอปฯ Tourist Police i lert u คือ
>> นักท่องเที่ยวที่ประสบเหตุ กดปุ่มขอความช่วยเหลือ “แจ้งเหตุ” (สามารถถ่ายภาพหรือพิมพ์แจ้งรายละเอียดเพิ่มเติมได้)
>> ระบบจะส่งตำแหน่งสถานที่เกิดเหตุและข้อมูลที่เกี่ยวข้องไปยังศูนย์รับแจ้งเหตุฉุกเฉิน 1155
>> เจ้าหน้าที่ในพื้นที่ใกล้จุดเกิดเหตุเข้าช่วยเหลือ โดยระหว่างนั้นเจ้าหน้าที่ศูนย์รับแจ้งเหตุฉุกเฉิน 1155 จะติดต่อกลับไปยังเบอร์โทรศัพท์ที่นักท่องเที่ยวได้ลงทะเบียนไว้
.
อ่านเพิ่มเติม คลิก https://www.thaigov.go.th/news/contents/details/66581
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66679