รัฐบาลไทย-ข่าวทำเนียบรัฐบาล-คืบหน้า! ศธ. - รง. เชื่อมโยง Big Data ระหว่างกัน ส่งเสริม “การศึกษา – มีงานทำ” ให้แก่นักเรียนนักศึกษาและแรงงานทุกระดับ


วันอังคารที่ 28 มีนาคม 2566
คืบหน้า! ศธ. - รง. เชื่อมโยง Big Data ระหว่างกัน ส่งเสริม “การศึกษา – มีงานทำ” ให้แก่นักเรียนนักศึกษาและแรงงานทุกระดับ
.....
หลังจากกระทรวงศึกษาธิการ และกระทรวงแรงงานได้ลงนามความร่วมมือระหว่างกัน เมื่อวันที่ 19 ม.ค 65 ที่ผ่านมา เพื่อขับเคลื่อนการส่งเสริมการศึกษาและการมีงานทำให้แก่นักเรียน นักศึกษา และได้ขยายผลการดําเนินการไปสู่ภาคประชาชนนั้น
.
ตลอดระยะเวลาการดําเนินการกว่า 1 ปีที่ผ่านมา ผ่านระบบ Big Data มีความคืบหน้าและเกิดผลสําเร็จเป็นรูปธรรม โดยปัจจุบันได้นำร่องไปแล้วในพื้นที่ 4 จังหวัด คือ ปทุมธานี นนทบุรี พระนครศรีอยุธยา และกรุงเทพฯ สามารถเชื่อมโยงข้อมูลนักเรียนนักศึกษา จำนวน 658,455 คน
.
ในส่วนของกรมการจัดหางาน ได้นำฐานข้อมูลดังกล่าว ไปให้บริการจัดหางานผ่านแพลตฟอร์ม “THAI มีงานทำ” ซึ่งเป็นการอำนวยความสะดวก ลดขั้นตอน และเพิ่มช่องทางให้นักเรียน นักศึกษาที่ต้องการทำงานช่วง (Part Time) หรือจบการศึกษาแล้ว สามารถ “ลงทะเบียนเพื่อจับคู่ตำแหน่งงาน” ที่เหมาะสมกับความรู้ความสามารถของตนเอง
.
นอกจากนี้ กรมพัฒนาฝีมือแรงงาน ได้ดำเนินการดังนี้ :
.
• พัฒนาหลักสูตรเพื่อเชื่อมโยงมาตรฐานฝีมือแรงงานตามกรอบคุณวุฒิแห่งชาติ up skill นักเรียน นักศึกษาใน 12 กลุ่มเทคโนโลยีกว่า 2,500 หลักสูตร
• ตั้งศูนย์ทดสอบมาตรฐานฝีมือแรงงานในสถานศึกษาครอบคลุมทั่วประเทศกว่า 264 แห่ง
• ยกเว้นค่าธรรมเนียมการขอรับรองเป็นศูนย์ประเมินความรู้ความสามารถ ตามมาตรฐานฝีมือแรงงานในสาขาอาชีพที่อาจเป็นอันตรายต่อสาธารณะจำนวน 12,000 บาท ให้กับสถานศึกษาภาครัฐในสังกัด ศธ.
• ส่งเสริมและพัฒนาการจัดการอาชีวศึกษาระบบทวิภาคี เชื่อมโยงการแข่งขันทักษะกับการแข่งขัน World Skills
.
อ่านเพิ่มเติม คลิก https://www.thaigov.go.th/news/contents/details/66633
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66680