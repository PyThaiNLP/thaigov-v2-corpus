รัฐบาลไทย-ข่าวทำเนียบรัฐบาล-โฆษกรัฐบาลเผยนายกรัฐมนตรีเข้าตรวจอาการปวดบวมที่มือด้านขวา แพทย์เข้าเฝือกอ่อนให้ และให้พักดูอาการ งดภารกิจไปต่างจังหวัด 5-7 วัน แต่ภารกิจที่ทำเนียบยังปฎิบัติหน้าที่ได้ตามปกติ


วันเสาร์ที่ 4 มีนาคม 2566
04/03/2566
พิมพ์
โฆษกรัฐบาลเผยนายกรัฐมนตรีเข้าตรวจอาการปวดบวมที่มือด้านขวา แพทย์เข้าเฝือกอ่อนให้ และให้พักดูอาการ งดภารกิจไปต่างจังหวัด 5-7 วัน แต่ภารกิจที่ทำเนียบยังปฎิบัติหน้าที่ได้ตามปกติ
โฆษกรัฐบาลเผยนายกรัฐมนตรีเข้าตรวจอาการปวดบวมที่มือด้านขวา แพทย์เข้าเฝือกอ่อนให้ และให้พักดูอาการ งดภารกิจไปต่างจังหวัด 5-7 วัน แต่ภารกิจที่ทำเนียบยังปฎิบัติหน้าที่ได้ตามปกติ
วันนี้ (4 มีนาคม 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฎิบัติหน้าที่โฆษกประจำสำนักนายกรัฐมนตรี เปิดเผยว่า วันนี้ได้เข้าเยี่ยม พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ที่โรงพยาบาลพระมงกุฏเกล้า โดยนายกรัฐมนตรีได้เดินทางไปที่โรงพยาบาลเพื่อให้แพทย์ตรวจดูอาการปวดบวม ที่มือด้านขวา ซึ่งมีอาการบวมในช่วงเช้าตั้งแต่ก่อนเดินทางไปราชการที่ จ. อุดรธานี เมื่อวันพฤหัสบดีที่ 2 มีนาคม 2566 ที่ผ่านมา และมีอาการต่อเนื่องจนถึงเมื่อวานนี้ที่ได้ไปราชการที่ จ. อยุธยา
แพทย์ที่ตรวจอาการนายกรัฐมนตรีได้ฉีดยารักษาอาการอักเสบ ให้ยาปฏิชีวนะ ใส่เฝือกอ่อน และให้เฝ้าดูอาการคืนนี้เป็นเวลาหนึ่งคืนเพื่อตรวจอย่างละเอียดอีกครั้งก่อนคาสดว่าจะอนุญาตให้กลับบ้านได้ในวันพรุ่งนี้
ทั้งนี้ แพทย์ที่ให้การรักษานายกรัฐมนตรีได้ให้คำแนะนำว่า ขอให้งดภารกิจที่จะต้องเดินทางไปยังสถานที่ต่างๆ 5-7 วันซึ่งจะทำให้ท่านนายกรัฐมนตรี มีความจำเป็นต้องยกเลิกภารกิจไปจังหวัดราชบุรี และจังหวัดสงขลาตามคำแนะนำของแพทย์ แต่อย่างไรก็ตามท่านนายกรัฐมนตรีจะยังปฎิบัติหน้าที่ที่ทำเนียบรัฐบาลตามปกติ ก่อนประเมินอาการอีกครั้ง สำหรับภารกิจในวันศุกร์ที่จะถึงนี้ ที่มีกำหนดการไปปฎิบัติราชการที่ต่างจังหวัด
“ท่านนายกรัฐมนตรีขอขอบคุณทุกๆคนที่ห่วงใย ส่งกำลังใจมาถึงท่านในทุกช่องทาง ยืนยันว่ายังมีสุขภาพใจที่ดีและมีสุขภาพกายที่ดี มีเพียงมือที่ยังปวดบวม ยังสามารถทำงาน และปฏิบัติหน้าที่ได้ แต่คงต้องยกเลิกบางภารกิจในการเดินทางไปต่างจังหวัดเพื่อให้เป็นไปตามคำแนะนำของแพทย์” นายอนุชาฯ กล่าว

ที่มา : https://www.thaigov.go.th/news/contents/details/65753