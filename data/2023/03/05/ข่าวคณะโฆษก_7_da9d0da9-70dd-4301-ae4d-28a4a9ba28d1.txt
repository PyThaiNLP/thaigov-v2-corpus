รัฐบาลไทย-ข่าวทำเนียบรัฐบาล-“ทิพานัน” ขอบคุณชาวสงขลา หนุน “พล.อ.ประยุทธ์”เป็นนายกฯ สะท้อนเชื่อมั่นตัวตนซื่อสัตย์ กล้าตัดสินใจ ชูผลงานพัฒนาสงขลาสู่ เขตพัฒนาเศรษฐกิจพิเศษชายแดน


วันอาทิตย์ที่ 5 มีนาคม 2566
05/03/2566
พิมพ์
“ทิพานัน” ขอบคุณชาวสงขลา หนุน “พล.อ.ประยุทธ์”เป็นนายกฯ สะท้อนเชื่อมั่นตัวตนซื่อสัตย์ กล้าตัดสินใจ ชูผลงานพัฒนาสงขลาสู่ เขตพัฒนาเศรษฐกิจพิเศษชายแดน
“ทิพานัน” ขอบคุณชาวสงขลา หนุน “พล.อ.ประยุทธ์”เป็นนายกฯ สะท้อนเชื่อมั่นตัวตนซื่อสัตย์ กล้าตัดสินใจ ชูผลงานพัฒนาสงขลาสู่ เขตพัฒนาเศรษฐกิจพิเศษชายแดน
วันนี้ (5 มี.ค.66) น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าวถึงผลสำรวจศูนย์สำรวจความคิดเห็น“นิด้าโพล” สถาบันบัณฑิตพัฒนบริหารศาสตร์ (นิด้า) เปิดเผยผลสำรวจของประชาชน เรื่อง “คนสงขลาเลือกพรรคไหน” โดยในหัวข้อบุคคลที่คนสงขลาจะสนับสนุนให้เป็นนายกรัฐมนตรีในวันนี้ พบว่า อันดับ 1 คือ พล.อ.ประยุทธ์จันทร์โอชา นายกฯ และรมว.กลาโหม 26% ว่า ขอบคุณชาวสงขลาที่สนับสนุน  พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ที่ให้การสนับสนุนพล.อ.ประยุทธ์โดยให้เหตุผลเรื่องของความซื่อสัตย์สุจริต มีความเด็ดขาด กล้าตัดสินใจ ทำให้บ้านเมืองเกิดความสงบและต้องการให้บริหารประเทศอย่างต่อเนื่อง
น.ส.ทิพานัน กล่าวว่า ที่ผ่านมาพล.อ.ประยุทธ์ เร่งขับเคลื่อนการพัฒนาคุณภาพชีวิตให้พี่น้องประชาชนทั่วประเทศ มีความมั่นคงในทุกมิติ ไดยได้บูรณาการแก้ไขปัญหาความเดือดร้อนของประชาชนอย่างเป็นรูปธรรม ควบคู่ไปกับนโยบายในการพัฒนา โดยเฉพาะพื้นที่จังหวัดสงลา เป็น 1 ใน 10 หวัดที่ขับเคลื่อนการพัฒนาเขตพัฒนาเศรษฐกิจพิเศษชายแดน โดยมีการบริหารจัดการพื้นที่พัฒนาที่ราชพัสดุเพื่อนำร่องการลงทุน ซึ่งขณะนี้มีเอกชนและการนิคมอุตสาหกรรมแห่งประเทศไทย (กนอ.) ได้เช่าพื้นที่พัฒนาในเขตพัฒนาเศรษฐกิจพิเศษสงขลา เพื่อก่อสร้างนิคมอุตสาหกรรมแล้วเสร็จ และล่าสุด และเมื่อวันที่ 18 ตุลาคม 2565 ที่ผ่านมา คณะรัฐมนตรียังได้อนุมัติดำเนินงานก่อสร้างโครงการสะพานข้ามทะเลสาบสงขลา อำเภอกระแสสินธุ์ จังหวัดสงขลา – อำเภอเขาชัยสน จังหวัดพัทลุง ของกรมทางหลวงชนบท ระยะเวลาก่อสร้าง 3 ปี ตั้งแต่ปี 2566-2568 วงเงินรวมทั้งสิ้น 4,841 ล้านบาท เป็นค่าก่อสร้าง4,700 ล้านบาท ซึ่งเมื่อโครงการแล้วเสร็จจะช่วยเพิ่มประสิทธิภาพในการขนส่ง ลดระยะเวลาการเดินทาง เชื่อมโยงการคมนาคมโลจิสติกส์ สนับสนุนการขนส่งสินค้าและบริการ รวมทั้งการท่องเที่ยว เพื่อยกระดับคุณภาพชีวิตของประชาชน ให้ประชาชนอยู่ดีกินดี
“ผลโพลที่ออกมาสะท้อนว่าพี่น้องประชาชนเชื่อมั่นในตัวตนของพล.อ.ประยุทธ์ และผลงานที่พล.อ.ประยุทธ์ ได้ทำไปแล้ว และหลายโครงการกำลังทำอยู่ และมีแผนที่จะดำเนินการทำต่ออีกหลายโครงการในอนาคต ”น.ส.ทิพานัน กล่าว
---------

ที่มา : https://www.thaigov.go.th/news/contents/details/65765