รัฐบาลไทย-ข่าวทำเนียบรัฐบาล-โฆษกรัฐบาลประชาสัมพันธ์สถานเอกอัครราชทูตสาธารณรัฐเกาหลี (เกาหลีใต้) ประกาศเตือนข่าวปลอม ไม่มีการขึ้นบัญชีดำคนไทยจากบางภูมิภาค


วันศุกร์ที่ 17 มีนาคม 2566
17/03/2566
พิมพ์
โฆษกรัฐบาลประชาสัมพันธ์สถานเอกอัครราชทูตสาธารณรัฐเกาหลี (เกาหลีใต้) ประกาศเตือนข่าวปลอม ไม่มีการขึ้นบัญชีดำคนไทยจากบางภูมิภาค
โฆษกรัฐบาลประชาสัมพันธ์สถานเอกอัครราชทูตสาธารณรัฐเกาหลี (เกาหลีใต้) ประกาศเตือนข่าวปลอม ไม่มีการขึ้นบัญชีดำคนไทยจากบางภูมิภาค
วันที่ 17 มีนาคม 2566 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า กรณีที่มีการเผยแพร่ข้อความว่า สาธารณรัฐเกาหลี(เกาหลีใต้) ขึ้นบัญชีดำคนไทยที่มีภูมิลำเนาจากบางภูมิภาคในไทยในการเดินทางเข้าเกาหลีใต้นั้น ไม่เป็นความจริง
ทั้งนี้ สถานเอกอัครราชทูตสาธารณรัฐเกาหลีประจำประเทศไทย ได้ออกประเทศเตือนว่าข้อความดังกล่าวเป็นข่าวปลอม ดังนี้
“เมื่อเร็ว ๆ นี้ ได้มีการแพร่กระจายข่าวลงสื่อในบางช่องทาง เกี่ยวกับการขึ้นบัญชีดำคนไทยที่มีภูมิลำเนาจากบางภูมิภาค โดยรัฐบาลเกาหลีนั้น เราขอแจ้งว่าข่าวนั้นไม่เป็นจริง จึงขอความร่วมมือทุกท่านให้ระมัดระวังการรับข่าวเท็จ เพื่อไม่ให้เกิดความเสียหายใด ๆ ขอบคุณค่ะ”
นายอนุชาฯ กล่าวว่า ขอให้ประชาชนระมัดระวังในการรับทราบข่าวสาร โดยขอให้รับข่าวสารจากแหล่งข่าวที่น่าเชื่อถือ และตรวจสอบข้อเท็จจริงจากข่าวสารก่อนเสมอ เพื่อไม่ให้เกิดผลเสีย ความสับสน และอาจทำให้เกิดความเสียหายได้

ที่มา : https://www.thaigov.go.th/news/contents/details/66257