รัฐบาลไทย-ข่าวทำเนียบรัฐบาล-ธอส. จัดทำมาตรการแก้หนี้ ดอกเบี้ย 0% นาน 10 เดือน ที่งานมหกรรมการเงินเพื่อครูไทย 4 ภูมิภาค ครั้งที่ 3 จ.พิษณุโลก 18-19 มี.ค. 2566


วันศุกร์ที่ 17 มีนาคม 2566
17/03/2566
พิมพ์
ธอส. จัดทำมาตรการแก้หนี้ ดอกเบี้ย 0% นาน 10 เดือน ที่งานมหกรรมการเงินเพื่อครูไทย 4 ภูมิภาค ครั้งที่ 3 จ.พิษณุโลก 18-19 มี.ค. 2566
ธอส.นำมาตรการแก้หนี้และผลิตภัณฑ์ทางการเงินเข้าร่วมงานมหกรรมการเงินเพื่อครูไทย 4 ภูมิภาค ครั้งที่ 3 จ.พิษณุโลก เพื่อให้ข้าราชการครูและบุคลากรทางการศึกษาใน จ.พิษณุโลก ตาก เพชรบูรณ์ สุโขทัย และอุตรดิตถ์ ได้รับความช่วยเหลืออย่างครบวงจรและมีคุณภาพชีวิตดี
ธนาคารอาคารสงเคราะห์ (ธอส.) นำมาตรการแก้หนี้และผลิตภัณฑ์ทางการเงินเข้าร่วมงานมหกรรมการเงินเพื่อครูไทย 4 ภูมิภาค ครั้งที่ 3 จ.พิษณุโลก เพื่อให้ข้าราชการครูและบุคลากรทางการศึกษาใน จ.พิษณุโลก ตาก เพชรบูรณ์ สุโขทัย และอุตรดิตถ์ ได้รับความช่วยเหลืออย่างครบวงจรและมีคุณภาพชีวิตที่ดีขึ้น นำโดยมาตรการช่วยเหลือลูกค้าปัจจุบันของธนาคาร มาตรการ 22 [M22]  สำหรับลูกค้าข้าราชการครูและบุคลากรทางการศึกษาของรัฐหรือเอกชน ที่ยังคงรับราชการและ/หรือเป็นข้าราชการบำนาญ ที่กู้เงินกับธนาคารมาแล้วไม่น้อยกว่า 1 ปี ที่มีสถานะ NPL หรือ สถานะ NPL ที่อยู่ระหว่างการใช้มาตรการ/ปรับโครงสร้างหนี้ ให้ผ่อนเงินงวดต่ำพร้อมลดอัตราดอกเบี้ยเงินกู้พิเศษ 2 ปี เริ่มต้นเดือนที่ 1-10 ชำระเพียงงวดละ 1,000 บาท อัตราดอกเบี้ย 0% ต่อปี (ตัดชำระเงินต้นทั้งหมด) และ บ้านมือสอง ธอส. ทำเลดีทั่วประเทศมาจำหน่ายพร้อมส่วนลดสุด 50% จากราคาประเมิน ในปัจจุบัน พร้อมสิทธิ์ผ่อนดาวน์นาน 36 เดือน โดยไม่มีดอกเบี้ย และจองซื้อทรัพย์ออนไลน์และวางเงินประกัน 5,000 บาท ในวันทำสัญญาจะซื้อจะขาย (เงื่อนไขเป็นไปตามที่ธนาคารกำหนด) พิเศษ!! รับฟรีของสมนาคุณสำหรับลูกค้าที่จองซื้อบ้านมือสอง ธอส. โดยสามารถจองสิทธิ์ซื้อและเลือกดูทรัพย์ได้ที่ Application : GHB ALL HOME ทั้งนี้ งานมหกรรมการเงินเพื่อครูไทยฯ ครั้งที่ 3 จัดขึ้นระหว่างวันที่ 18-19 มีนาคม 2566 ณ โรงแรม ดิ อิมพีเรียล โฮเทล แอนด์ คอนเวนชั่น เซ็นเตอร์  จ.พิษณุโลก สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL, GHB ALL GEN และ www.ghbank.co.th

ที่มา : https://www.thaigov.go.th/news/contents/details/66265