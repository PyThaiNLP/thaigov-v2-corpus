รัฐบาลไทย-ข่าวทำเนียบรัฐบาล-รมว.ชัยวุฒิ ชูประเด็น Digital Trust and Security บนเวที ITU


วันศุกร์ที่ 17 มีนาคม 2566
รมว.ชัยวุฒิ ชูประเด็น Digital Trust and Security บนเวที ITU
รมว.ชัยวุฒิ ชูประเด็น Digital Trust and Security บนเวที ITU
เมื่อเร็วๆ นี้ นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เข้าร่วมการประชุมโต๊ะกลมระดับรัฐมนตรี (Ministerial Roundtable) ซึ่งจัดขึ้นระหว่างการประชุม World Summit on the Information Society Forum ประจำปี 2023 หรือ WSIS Forum 2023 ระหว่างวันที่ 13 – 17 มีนาคม 2566 ณ นครเจนีวา สมาพันธรัฐสวิส
การประชุมดังกล่าวจัดขึ้น เพื่อเป็นเวทีในการกำหนดนโยบายความร่วมมือระหว่างประเทศ ด้านสังคมสารสนเทศ โดย รมว.ดีอีเอส ได้ชูประเด็น Digital Trust and Security เพื่อเน้นย้ำความร่วมมือระหว่างประเทศในการแก้ไขปัญหาอาชญากรรมออนไลน์ อาทิ Online Scams ซึ่งเป็นปัญหาระดับโลก ที่ต้องสร้างกลไกความร่วมมือที่มีประสิทธิภาพร่วมกันระหว่างกระทรวงต่างๆ และหน่วยงานที่เกี่ยวข้อง ทั้งภาครัฐและเอกชน รวมถึงการนำเทคโนโลยีที่ทันสมัยมาใช้ในการช่วยป้องกันและเฝ้าระวังการทำธุรกรรมด้านการเงินที่น่าสงสัย ตลอดจนการสร้างองค์ความรู้และความตระหนักในเรื่องการใช้ออนไลน์อย่างปลอดภัยให้กับประชาชนที่ถือเป็นนโยบายลำดับต้นๆ ที่ทุกประเทศต้องให้ความสำคัญ โดยมีรัฐมนตรีเข้าร่วมกว่า 40 ประเทศ อาทิ สหรัฐอเมริกา ญี่ปุ่น เยอรมนี ฟิลิปปินส์ อิหร่าน เอสโตเนีย โรมาเนีย อาร์เจนติน่า เม็กซิโก เคนย่า แอฟริกาใต้ และไทย
____________

ที่มา : https://www.thaigov.go.th/news/contents/details/66302