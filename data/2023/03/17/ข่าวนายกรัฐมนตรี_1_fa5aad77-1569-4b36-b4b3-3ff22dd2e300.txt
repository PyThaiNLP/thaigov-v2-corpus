รัฐบาลไทย-ข่าวทำเนียบรัฐบาล-นายกรัฐมนตรีนมัสการอนุสาวรีย์ครูบาศรีวิชัย นมัสการพระบรมธาตุดอยสุเทพ เพื่อความเป็นสิริมงคล ในโอกาสลงพื้นที่ตรวจราชการ จ.เชียงใหม่


วันศุกร์ที่ 17 มีนาคม 2566
17/03/2566
พิมพ์
นายกรัฐมนตรีนมัสการอนุสาวรีย์ครูบาศรีวิชัย นมัสการพระบรมธาตุดอยสุเทพ เพื่อความเป็นสิริมงคล ในโอกาสลงพื้นที่ตรวจราชการ จ.เชียงใหม่
นายกรัฐมนตรีนมัสการอนุสาวรีย์ครูบาศรีวิชัย นมัสการพระบรมธาตุดอยสุเทพ เพื่อความเป็นสิริมงคล ในโอกาสลงพื้นที่ตรวจราชการ จ.เชียงใหม่
วันนี้ (17 มีนาคม 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมด้วย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายอิทธิพล คุณปลื้ม รัฐมนตรีว่าการกระทรวงวัฒนธรรม นางสาวตรีนุช เทียนทอง รัฐมนตรีว่าการกระทรวงศึกษาธิการ นายธนกร วังบุญคงชนะ รัฐมนตรีประจำสำนักนายกรัฐมนตรี พร้อมคณะ ลงพื้นที่ตรวจราชการจังหวัดเชียงใหม่
เวลา 10.15 น. นายกรัฐมนตรีนมัสการอนุสาวรีย์ครูบาศรีวิชัย ณ อนุสาวรีย์ครูบาศรีวิชัย ตำบลสุเทพ อำเภอเมืองเชียงใหม่ จังหวัดเชียงใหม่ เพื่อความเป็นสิริมงคล จากนั้น เวลา 10.40 น. นายกรัฐมนตรีนมัสการพระบรมธาตุดอยสุเทพ และถวายภัตตาหารเพลและเครื่องไทยธรรม ณ วัดพระธาตุดอยสุเทพราชวรวิหาร ตำบลสุเทพ อำเภอเมืองเชียงใหม่ จังหวัดเชียงใหม่ โดยนายกรัฐมนตรีได้สักการะสิ่งศักดิ์สิทธิ์ประจำพระธาตุดอยสุเทพ เวียนเทียนรอบพระธาตุฯ และถวายผ้าห่มพระธาตุดอยสุเทพ จากนั้น นายกรัฐมนตรีพร้อมคณะร่วมทำพิธีบำเพ็ญมหากุศลเจริญพุทธมนต์อุทิศถวายพระครูบาศรีวิชัยนักบุญแห่งล้านนา

ที่มา : https://www.thaigov.go.th/news/contents/details/66269