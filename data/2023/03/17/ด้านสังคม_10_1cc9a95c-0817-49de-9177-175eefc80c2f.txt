รัฐบาลไทย-ข่าวทำเนียบรัฐบาล-ดีอีเอส หารือความร่วมมือ ITU


วันศุกร์ที่ 17 มีนาคม 2566
ดีอีเอส หารือความร่วมมือ ITU
ดีอีเอส หารือความร่วมมือ ITU
เมื่อวันที่ 16 มี.ค. 66 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วย นายเวทางค์ พ่วงทรัพย์ รองปลัดกระทรวงฯ ร่วมหารือกับ Dr. Cosmas Zavazava ผู้อำนวยการสำนักงานพัฒนาโทรคมนาคม (Bureau of Telecommunication Development) ของสหภาพโทรคมนาคมระหว่างประเทศ(ITU) ถึงแนวทางความร่วมมือและแผนงานระหว่างไทย และ ITU ในปี 2023 ซึ่งในช่วงเดือนกันยายน 2566 สำนักงานภูมิภาคเอเชียและแปซิฟิกของ ITU ในประเทศไทย จัดให้มีการประชุม Regional Development Forum (RDF) ณ กรุงเทพฯ โดยจะมีผู้แทนจากภาครัฐ และภาคเอกชนสำคัญมาร่วมประชุมกว่า 100 หน่วยงาน
ทั้งนี้ กระทรวงฯ ได้เสนอให้ ITU จัดเวทีหารือในหัวข้อ อาชญากรรมไซเบอร์ เพื่อแลกเปลี่ยนประสบการณ์ และแนวปฏิบัติที่ดีในระดับภูมิภาคเอเชียและแปซิฟิก รวมถึงได้มีการหารือโครงการความร่วมมือสำคัญด้านอื่นๆ เช่นกิจกรรม Girls in ICT Day โครงการธรรมาภิบาล AI และโครงการ Mobile Aging ซึ่งจะเป็นประโยชน์กับผู้สูงอายุในด้านสาธารณสุข ณ นครเจนีวา สวิตเซอร์แลนด์
_______________

ที่มา : https://www.thaigov.go.th/news/contents/details/66298