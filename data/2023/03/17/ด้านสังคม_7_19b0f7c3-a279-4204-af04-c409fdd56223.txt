รัฐบาลไทย-ข่าวทำเนียบรัฐบาล-รองปลัดดีอีเอส ร่วมประชุมจัดทำแผนรับมือการสื่อสารในภาวะวิกฤต


วันศุกร์ที่ 17 มีนาคม 2566
รองปลัดดีอีเอส ร่วมประชุมจัดทำแผนรับมือการสื่อสารในภาวะวิกฤต
รองปลัดดีอีเอส ร่วมประชุมจัดทำแผนรับมือการสื่อสารในภาวะวิกฤต
วันนี้ (17 มี.ค. 66) นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมโครงการจ้างที่ปรึกษาดำเนินโครงการศึกษาแนวทางในการบริหารจัดการด้านระบบสื่อสารในภาวะวิกฤต ประจำปีงบประมาณ 2566 เพื่อให้หน่วยงานทุกระดับมีแผนดำเนินการ และมีฐานข้อมูลในการรับมือสถานการณ์วิกฤตด้านการสื่อสาร ให้เป็นทิศทางเดียวกัน ซึ่งจะนำไปสู่การสร้างคู่มือสื่อสารวิกฤตแห่งชาติ (National Interoperability Field Operations Guide) ของประเทศต่อไป โดยมี อาจารย์ วัชระ อมศิริ ผู้จัดการโครงการ อาจารย์ ดร. ศิรินันต์ สุวรรณโมลี ผู้เชี่ยวชาญด้านนโยบาย และคณะ เข้าร่วม ณ ห้องประชุม 601 ชั้น 6 สป.ดศ.
_____________________

ที่มา : https://www.thaigov.go.th/news/contents/details/66285