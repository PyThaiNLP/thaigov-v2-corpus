รัฐบาลไทย-ข่าวทำเนียบรัฐบาล-พิธีลงนามบันทึกข้อตกลงความร่วมมือ ระหว่าง องค์การสะพานปลา (อสป.)  กับ องค์การตลาดเพื่อเกษตรกร (อ.ต.ก.)


วันศุกร์ที่ 17 มีนาคม 2566
พิธีลงนามบันทึกข้อตกลงความร่วมมือ ระหว่าง องค์การสะพานปลา (อสป.)  กับ องค์การตลาดเพื่อเกษตรกร (อ.ต.ก.)
รองปลัดกระทรวงเกษตรและสหกรณ์ ร่วมเป็นเกียรติในพิธีลงนามบันทึกข้อตกลงความร่วมมือ ระหว่าง องค์การสะพานปลา (อสป.)  กับ องค์การตลาดเพื่อเกษตรกร (อ.ต.ก.)
วันศุกร์ที่ 17 มีนาคม พ.ศ. 2566 เวลา 10.00 น. นายสุรเดช สมิเปรม รองปลัดกระทรวงเกษตรและสหกรณ์ ร่วมเป็นเกียรติ ในพิธีลงนามบันทึกข้อตกลงความร่วมมือ "ยุทธศาสตร์การสร้างคุณค่า และมูลค่าผลผลิตตลอดห่วงโซ่อุปทานของผลผลิตและสินค้าสัตว์น้ำ" ระหว่าง องค์การสะพานปลา (อสป.)  กับ องค์การตลาดเพื่อเกษตรกร (อ.ต.ก.) ณ องค์การตลาดเพื่อเกษตรกร (อ.ต.ก.) กรุงเทพมหานคร
สำหรับวัตถุประสงค์ของการจัดทำบันทึกข้อตกลงความร่วมมือฯ ในครั้งนี้ คือ
1) เพื่อการพัฒนาขีดความสามารถด้านการส่งเสริม การสนับสนุน การนำสินค้าทางการเกษตร ผลผลิตและผลิตภัณฑ์สัตว์น้ำคุณภาพจากเครือข่ายของ อสป. และ อ.ต.ก. มาสู่ผู้บริโภคผ่านกลไกทางการตลาดของทั้งสองฝ่าย
2) ร่วมมือในการพัฒนาระบบการบริหารจัดการองค์กร เพื่อให้เป็นไปตามเกณฑ์ 8 Enablers ของสำนักงานคณะกรรมการนโยบายรัฐวิสาหกิจ (สคร.)
3) ร่วมมือกันภายใต้นโยบาย ภารกิจ แผนงาน โครงการ เพื่อการขับเคลื่อนการดำเนินงานให้เป็นไปตามนโยบายของรัฐบาล กระทรวงเกษตรและสหกรณ์ และคณะกรรมการรัฐวิสาหกิจ และการบูรณาการความร่วมมืออื่นๆ ที่จะเป็นประโยชน์แก่เกษตรกร

ที่มา : https://www.thaigov.go.th/news/contents/details/66271