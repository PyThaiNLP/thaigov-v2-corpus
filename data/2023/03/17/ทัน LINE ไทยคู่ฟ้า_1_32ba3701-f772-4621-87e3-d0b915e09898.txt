รัฐบาลไทย-ข่าวทำเนียบรัฐบาล-ครม. เคาะอัตราค่าตอบแทนใหม่ “ผู้บริหาร-สมาชิกสภา อบต.” ปรับตามรายได้ อบต. เริ่มจ่าย 1 ต.ค. 66 เป็นต้นไป


วันศุกร์ที่ 17 มีนาคม 2566
ครม. เคาะอัตราค่าตอบแทนใหม่ “ผู้บริหาร-สมาชิกสภา อบต.” ปรับตามรายได้ อบต. เริ่มจ่าย 1 ต.ค. 66 เป็นต้นไป
.....
ที่ประชุมครม. (14 มี.ค. 66) เห็นชอบหลักการร่างระเบียบกระทรวงมหาดไทยว่าด้วย “เงินค่าตอบแทน” นายกองค์การบริหารส่วนตำบล รองนายกองค์การบริหารส่วนตำบล ประธานสภาองค์การบริหารส่วนตำบล รองประธานสภาองค์การบริหารส่วนตำบล สมาชิกสภาองค์การบริหารส่วนตำบล เลขานุการนายกองค์การบริหารส่วนตำบล และเลขานุการสภาองค์การบริหาร ส่วนตำบล (ฉบับที่ ..) พ.ศ. ....
.
โดยให้จ่ายเงินค่าตอบแทนตามบัญชี “อัตราค่าตอบแทนใหม่” ตั้งแต่วันที่ 1 ต.ค. 66 เป็นต้นไป และกำหนดช่วงอัตราเงินค่าตอบแทนขึ้นอยู่กับ “รายได้ของ อบต.” ซึ่งในปัจจุบันมี จำนวน 5,300 แห่ง แบ่งออกเป็น 6 ช่วง ประกอบด้วย
.
• รายได้ไม่เกิน 10 ล้านบาท
• รายได้เกิน 10 - 25 ล้านบาท (3,562 แห่ง)
• รายได้เกิน 25 - 50 ล้านบาท (525 แห่ง)
• รายได้เกิน 50 - 100 ล้านบาท (166 แห่ง)
• รายได้เกิน 100 - 300 ล้านบาท ( 30 แห่ง)
• รายได้เกิน 300 ล้านบาท (8 แห่ง)
.
การปรับอัตราค่าตอบแทนในครั้งนี้ นอกจากจะเป็นการสร้างความเสมอภาคและความเท่าเทียม เทียบเท่ากับองค์การบริหารส่วนจังหวัดหรือเทศบาลแล้วนั้น ยังเป็นการสร้างขวัญกำลังใจในการปฏิบัติงานของผู้บริหาร และสมาชิกสภา อบต. เนื่องจากไม่ได้มีการปรับค่าตอบแทนมานานกว่า 11 ปี โดยช่วงที่ผ่านมา กรมส่งเสริมการปกครองท้องถิ่นได้ดำเนินการ “รับฟังความคิดเห็น” ปรากฏว่า 92.20 % เห็นด้วยกับหลักการดังกล่าว
.
อ่านเพิ่มเติม คลิก https://www.thaigov.go.th/news/contents/details/66124
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/66261