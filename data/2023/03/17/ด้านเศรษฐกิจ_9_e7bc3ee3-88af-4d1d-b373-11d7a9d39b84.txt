รัฐบาลไทย-ข่าวทำเนียบรัฐบาล-ที่ปรึกษารัฐมนตรีฯ สุชาติ แสดงความยินดี ABH Genesis รับมอบ ISO:9001 โรงงานผลิตสารสกัดจาก Cannabis จาก TÜV Rheinland รายแรกในเอเชียและประเทศไทย


วันศุกร์ที่ 17 มีนาคม 2566
17/03/2566
พิมพ์
ที่ปรึกษารัฐมนตรีฯ สุชาติ แสดงความยินดี ABH Genesis รับมอบ ISO:9001 โรงงานผลิตสารสกัดจาก Cannabis จาก TÜV Rheinland รายแรกในเอเชียและประเทศไทย
ที่ปรึกษารัฐมนตรีว่าการกระทรวงอุตสาหกรรม แสดงความยินดี ABH Genesis รับมอบ ISO:9001 โรงงานผลิตสารสกัดจาก Cannabis จาก TÜV Rheinland รายแรกในเอเชียและประเทศไทย
วันนี้ (17 มีนาคม 2566) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม ได้แสดงความยินดีกับ บริษัท เอบีเอช เจนเนซิส จำกัด (ABHG) โรงงานผลิตสารสกัดจาก Cannabis ที่ได้รับเครื่องหมาย ISO 9001:2015 จาก TÜV Rheinland “รายแรกในเอเชียและในประเทศไทย” และเป็นโรงงานสกัดแรกที่ได้รับ GHP/WHO จาก BSI โดยมี นายอิทธิพัทธ์ ธรรมสุริยะ กรรมการ/Chief Technology Officer และ นายปภาวิชญ์ เกิดอุดม Chief Operating Officer บริษัท เอบีเอช เจนเนซิส จำกัด (ABHG) เป็นผู้รับมอบ และได้รับเกียรติจาก Mr.Stefan Heuer ตำแหน่ง Vice President ของ TÜV Rheinland จากสำนักงานใหญ่ประเทศเยอรมนี และ คุณพัชราวรรณ อิทธิสัทธากุล ผู้จัดการฝ่ายขายประจำภูมิภาคมาเป็นผู้มอบใบประกาศนียบัตรด้วยตนเอง
บริษัท เอบีเอช เจนเนซิส จำกัด (ABHG) เป็นผู้นำด้านธุรกิจไบโอเทคโนโลยี โดยมีเทคโนโลยีชั้นสูง เพื่อการแปรรูปสารสกัด อาทิ CBD ที่มาจากพืชกัญชง และสารสำคัญที่ได้มาจากสิ่งมีชีวิตนานาชนิด เพื่อให้ได้มาซึ่งสารสกัดที่มีประโยชน์ และเป็นที่ต้องการของผู้ประกอบการในประเทศไทย เพื่อให้ผู้ประกอบการของไทยพัฒนาคุณภาพของสินค้าและเพิ่มขีดความสามารถในการแข่งขันในระดับสากล ตามนโยบายของกลุ่มยุทธศาสตร์ชาติในการสร้างรายได้ และเพิ่มขีดความสามารถในการแข่งขันของประเทศไทย และยังเป็นไปตามหลัก BCG model อีกด้วย
แนวคิดของบริษัทฯ คือการนำเทคโนโลยีชีวภาพเข้าสู่ธุรกิจอุตสาหกรรมเชิงพาณิชย์ "ณ ปัจจุบัน ในโลกของเรายังมีความลับของสิ่งมีชีวิต และสมุนไพรอยู่อีกมากมาย เอบีเอช เจนเนซิส มุ่งมั่นพัฒนาไบโอเทคโนโลยีขั้นสูงเพื่อความแม่นยำ พร้อมยกระดับสมุนไพรสู่ความเป็น Bio-Better ในระดับสากล" นายอิทธิพัทธ์ ธรรมะสุริยะ Chief Technology Officer ของ เอบีเอช เจนเนซิส กล่าว ซึ่งได้สอดคล้องกับความต้องการสารสกัดจากพืชสมุนไพรในตลาดโลกที่สูงขึ้น สังเกตได้จากวิกฤตการณ์โควิด 19 ผ่านมาเป็นต้น กระทรวงอุตสาหกรรม เอบีเอช เจนเนซิส และ TÜV Rheinland หวังเป็นอย่างยิ่งว่ามาตรฐาน ISO 9001:2015, GHP/WHO จะช่วยสร้างมาตรฐานและส่งเสริมความเชื่อมั่น พร้อมยกระดับความสามารถให้กับผู้ประกอบการของไทย ในการสร้างสรรค์ผลิตภัณฑ์จากสารสกัดด้วยเทคโนโลยีชั้นยอดภายในประเทศที่มีมาตรฐานในระดับสากล

ที่มา : https://www.thaigov.go.th/news/contents/details/66277