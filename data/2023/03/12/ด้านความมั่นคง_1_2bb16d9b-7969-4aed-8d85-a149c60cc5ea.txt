รัฐบาลไทย-ข่าวทำเนียบรัฐบาล-แม่บ้านมหาดไทยเมืองขอนเเก่น ร่วมตรวจเยี่ยมโครงการ "บ้านนี้มีรัก ปลูกผักกินเอง" พื้นที่อำเภอแวงน้อย ด้านนายอำเภอฯ พร้อมขยายผลสู่โครงการ "ทางนี้มีผล ผู้คนรักกัน" ตามแนวพระราชดำริ


วันอาทิตย์ที่ 12 มีนาคม 2566
11/03/2566
พิมพ์
แม่บ้านมหาดไทยเมืองขอนเเก่น ร่วมตรวจเยี่ยมโครงการ "บ้านนี้มีรัก ปลูกผักกินเอง" พื้นที่อำเภอแวงน้อย ด้านนายอำเภอฯ พร้อมขยายผลสู่โครงการ "ทางนี้มีผล ผู้คนรักกัน" ตามแนวพระราชดำริ
แม่บ้านมหาดไทยเมืองขอนเเก่น ร่วมตรวจเยี่ยมโครงการ "บ้านนี้มีรัก ปลูกผักกินเอง" พื้นที่อำเภอแวงน้อย ด้านนายอำเภอฯ พร้อมขยายผลสู่โครงการ "ทางนี้มีผล ผู้คนรักกัน" ตามแนวพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี
แม่บ้านมหาดไทยเมืองขอนเเก่น ร่วมตรวจเยี่ยมโครงการ "บ้านนี้มีรัก ปลูกผักกินเอง" พื้นที่อำเภอแวงน้อย ด้านนายอำเภอฯ พร้อมขยายผลสู่โครงการ "ทางนี้มีผล ผู้คนรักกัน" ตามแนวพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เพื่อเป็นต้นเเบบการสร้างความมั่นคงทางอาหารในพื้นที่
เมื่อวันที่ 10 มีนาคม 2566 นางกรรณิกา กองฉลาด นายกเหล่ากาชาดจังหวัดขอนแก่นและประธานแม่บ้านมหาดไทยจังหวัดขอนแก่น เปิดเผยว่า คณะกรรมการเหล่ากาชาดจังหวัดขอนแก่น และสมาชิกแม่บ้านมหาดไทยจังหวัดขอนแก่น ได้ลงพื้นที่เยี่ยมชมแปลงผักเกษตรอินทรีย์ ปลอดสาร ตามโครงการ "บ้านนี้มีรัก ปลูกผักกินเอง" และโครงการ “ทางนี้มีผล ผู้คนรักกัน” ตามแนวพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พร้อมร่วมกิจกรรมปลูกผักสวนครัวในแปลง ที่บ้านพักนายอำเภอแวงน้อย อำเภอแวงน้อย จังหวัดขอนแก่น เพื่อเเสดงพลังในการสร้างความมั่นคงทางด้านอาหาร โดยมี นายภาณุเดช ลิ้มอารีย์ นายอำเภอแวงน้อย นางวิรงรอง คำสอนพันธ์ พัฒนาการอำเภอแวงน้อย นางสาวไพรจิตร นิยมชื่น ปลัดอำเภอ กำนัน ผู้ใหญ่บ้าน เจ้าหน้าที่พัฒนาชุมชนอำเภอแวงน้อย และองค์กรสตรี เครือข่ายโคก หนอง นา เข้าร่วมกิจกรรม
นางกรรณิกา กองฉลาด ประธานแม่บ้านมหาดไทยจังหวัดขอนแก่น กล่าวว่า จังหวัดขอนแก่น และชมรมแม่บ้านมหาดไทยจังหวัดขอนแก่น มีนโยบายที่สำคัญ คือ การขับเคลื่อนประเทศไทยที่ยั่งยืน โดยไม่ทิ้งใครไว้ข้างหลัง ตามหมุดหมายการพัฒนาที่ยั่งยืนของสหประชาชาติ (UN SDGs) โดยหนึ่งในเป้าหมายที่สำคัญของ SDGs เเละเป็นสิ่งจำเป็นพื้นฐาน คือ การลดความหิวโหย (Zero Hunger) ซึ่งการตรวจเยี่ยมเเปลงผักสวนครัวปลอดสารเคมี ในครั้งนี้ เป็นการติดตามการขยายผลของอำเภอแวงน้อย ที่เป็นพื้นที่ชุมชนที่เข้มเเข็ง เนื่องจากผู้นำท้องที่ คือ กำนัน ผู้ใหญ่บ้าน ผู้ช่วยผู้ใหญ่บ้านได้มีการน้อมนำแนวพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ตามโครงการบ้านนี้มีรัก ปลูกผักกินเองไปสร้างความมั่นคงทางอาหาร ซึ่งเเต่ละครัวเรือนได้จัดทำถังขยะเปียกลดโลกร้อนสร้างสิ่งเเวดล้อมที่ดีควบคู่ไปด้วยกัน โดยผักสวนครัวที่ได้จากแปลงผักบ้านนายอำเภอนี้ ทางอำเภอมักจะนำมาเเจกให้กับพี่น้องประชาชนในพื้นที่ที่มาติดต่องานทะเบียนราษฎร์ หรือมาขอรับบริการอื่น ๆ จากทางอำเภอ ซึ่งเเต่ละรอบการเก็บเกี่ยวผลผลิต ทางอำเภอจะมีการจัดกิจกรรมผลัดเปลี่ยนหมุนเวียนมาปลูกผัก ซึ่งได้รับเมล็ดพันธุ์ทั้งจากทางเกษตรอำเภอ เเละชาวบ้านในพื้นที่
นางกรรณิกา กองฉลาด ประธานแม่บ้านมหาดไทยจังหวัดขอนแก่น กล่าวอีกว่า นอกจากนี้ ได้ให้คำแนะนำให้สร้างความยั่งยืนด้วยการปลูกฝังจิตสำนึกที่ดีให้กับเด็ก เยาวชน เเละพี่น้องประชาชนในพื้นที่ ในการเป็นมนุษย์ 3Rs คือ Reduce หรือการลดปริมาณการใช้ ต่อมา Reuse หรือการนำถุงพลาสติก แก้วน้ำ ถุงผ้า ฯลฯ มาใช้ซ้ำ และ Recycle หรือการนำกลับมาเปลี่ยนรูปแบบเเล้วนำกลับมาใช้ใหม่ เพื่อช่วยลดต้นทุนภาครัฐในการบริหารจัดการขยะ ซึ่งหากเเต่ละครัวเรือนมีกระบวนการคัดเเยกขยะอย่างถูกวิธีตั้งแต่ต้นทางจากครัวเรือน จะสามารถช่วยลดภาระของภาครัฐ และลดการปล่อยก๊าซคาร์บอนไดออกไซต์ที่เป็นต้นเหตุของการเกิดภาวะโลกร้อนได้ สิ่งสำคัญที่จะทำให้เกิดความยั่งยืนคือ การเห็นคุณค่าของทุกคน โดยผู้นำจะต้องสร้างหุ้นส่วนการสร้างสรรค์สิ่งดี ๆ หรือ Partnership ในการขยายผลจากครัวเรือนเดียวไปสู่การทำทั้งอำเภอ จึงขอให้ใช้แนวทาง "Change for Good" เปลี่ยนเพื่อโลกที่ดีกว่าไปร่วมขับเคลื่อนเพื่อให้เกิดมรรคผลที่เป็นรูปธรรม
ด้านนายภาณุเดช ลิ้มอารีย์ นายอำเภอแวงน้อย เปิดเผยว่า แปลงผักบริเวณบ้านพักนายอำเภอแวงน้อย เรียกว่าเป็น "ครัวนายอำเภอ" เพราะเป็นครัวที่เต็มไปด้วยพืชผักสวนครัวที่ปลอดสารพิษ และเกิดจากน้ำพัก น้ำแรง น้ำใจ ของทุกภาคส่วนในพื้นที่อำเภอแวงน้อย โดยสำหรับการดูเเลเเปลงผักนี้ ตนได้ร่วมกับส่วนราชการ สมาชิกกองร้อยอาสารักษาดินแดนอำเภอแวงน้อย ที่ 15 กำนันทุกตำบล และผู้ใหญ่บ้าน หมุนเวียนกันนำเมล็ดพันธ์ุผักมาปลูก พร้อมดูแลรดน้ำ เพื่อเป็นตัวอย่างการปลูกผักสวนครัวเพื่อสร้างความมั่นคงทางอาหารอย่างต่อเนื่องและสอดคล้องตามนโยบายของจังหวัดขอนแก่น รวมทั้งขยายผลสู่การสร้างวัฒนธรรมปลูกพืชผักประจำครัวเรือน เพื่อสร้างพลังและความต่อเนื่องในการสร้างความมั่นคงทางอาหาร เน้นการพึ่งตนเองตามหลักปรัชญาของเศรษฐกิจพอเพียง สู่การปฏิบัติจนเป็นวิถีชีวิต โดยผลผลิตที่ได้ ปลัดอำเภอผู้รับผิดชอบงานทะเบียนและบัตรฯ จะนำมาแบ่งปันและแจกให้แก่ประชาชนผู้มารับบริการที่ทำการปกครองอำเภอแวงน้อย พร้อมเชิญชวนผู้ที่มารับบริการเข้าร่วมกิจกรรมเพื่อร่วมกันสร้างความมั่นคงทางอาหารไปด้วยกัน อันเป็นการประชาสัมพันธ์และสร้างความประทับใจให้กับผู้มาใช้บริการ นอกจากนี้ เครือข่ายโคก หนอง นา ในพื้นที่ได้ให้การสนับสนุนปุ๋ยหมักแห้งสูตรไม่กลับกอง และกล้าพันธุ์ผักสวนครัว อีกด้วย
"อำเภอแวงน้อยขอร่วมเป็นส่วนหนึ่งในการเเสดงความตั้งใจที่จะสืบสาน รักษา เเละต่อยอดทำให้ชุมชนเกิดความมั่นคง มั่งคั่งเเละยั่งยืนในทุกมิติ โดยไม่ทิ้งใครไว้ข้างหลัง ผ่านการขยายผลการสร้างความมั่นคงทางอาหารที่เป็นรูปธรรมเพื่อยกระดับคุณภาพชีวิตของคนในชุมชนสู่หมู่บ้านยั่งยืน (Sustainable Village) ที่คนในชุมชนมีความสุข มีรอยยิ้ม มีความรักใคร่สามัคคี และมีภูมิคุ้มกันต่อความเปลี่ยนแปลงในทุกมิติ" นายอำเภอแวงน้อย กล่าวในช่วงท้าย
#WorldSoilDay #วันดินโลก #soilswherefoodbegins #Soils4Nurition #FAO #MOI #กระทรวงมหาดไทย #บำบัดทุกข์บำรุงสุข #SDGsforAll #ChangeforGood #กรมการพัฒนาชุมชน

ที่มา : https://www.thaigov.go.th/news/contents/details/66000