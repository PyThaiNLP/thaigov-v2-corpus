รัฐบาลไทย-ข่าวทำเนียบรัฐบาล-หน.ผู้ตรวจราชการ ก.อุตฯ  ลงพื้นที่อุบลราชธานี  ร่วมหารือเครือข่ายในพื้นที่เพื่อบูรณาการการขับเคลื่อนตามนโยบาย MIND อย่างเป็นรูปธรรม  


วันจันทร์ที่ 20 กุมภาพันธ์ 2566
20/02/2566
พิมพ์
หน.ผู้ตรวจราชการ ก.อุตฯ  ลงพื้นที่อุบลราชธานี  ร่วมหารือเครือข่ายในพื้นที่เพื่อบูรณาการการขับเคลื่อนตามนโยบาย MIND อย่างเป็นรูปธรรม
หน.ผู้ตรวจราชการ ก.อุตฯ  ลงพื้นที่อุบลราชธานี  ร่วมหารือเครือข่ายในพื้นที่เพื่อบูรณาการการขับเคลื่อนตามนโยบาย MIND อย่างเป็นรูปธรรม
วันนี้ (20 กุมภาพันธ์ 2566) เวลา 13.30 น. ห้องประชุมสำนักงานอุตสาหกรรมจังหวัดอุบลราชธานี  นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม  ร่วมประชุมชี้แจงการดำเนินการขับเคลื่อนนโยบายสำคัญของรัฐบาล กระทรวงอุตสาหกรรม และปรับการดำเนินสู่การขับเคลื่อนอุตสาหกรรมวิถีใหม่ใน 4 มิติ อย่างสมดุลและยั่งยืนตามนโยบายปลัดกระทรวงอุตสาหกรรมที่เกี่ยวข้องในเชิงพื้นที่ และรับฟังแนวทางการดำเนินงานและความร่วมมือในการบูรณาการการทำงานระหว่างหน่วยงานในพื้นที่ ปัญหาอุปสรรค ข้อเสนอแนะจากหน่วยงานสังกัดกระทรวงอุตสาหกรรม ได้แก่ ผู้อำนวยการศูนย์ส่งเสริมอุตสาหกรรมภาคที่ 7 อุบลราชธานี (น.ส. ละเอียด มธุรส) ผู้จัดการเขต 14 ธนาคารพัฒนาวิสาหกิจขนาดกลางและย่อมแห่งประเทศไทย (น.ส. อภิรดี นามมุงคุณ) ผู้จัดการธนาคารพัฒนาวิสาหกิจขนาดกลางและย่อมแห่งประเทศไทย  สาขาอุบลราชธานี (นายบุญยฤทธิ์ เจริญบุญญา) และตัวแทนของภาคเอกชน ได้แก่ สภาอุตสาหกรรมจังหวัดอุบลราชธานี (นางศราวดี เทียมประเสริฐ กรรมการสภาอุตสาหกรรม จังหวัดอุบลราชธานี) และหอการค้าจังหวัดอุบลราชธานี (น.ส. จารุณี พิมพ์หล่อ รองเลขาธิการหอการค้าจังหวัดอุบลราชธานี)
โดยเน้นสร้างความร่วมมือของภาคีเครือข่ายภาคเอกชนในจังหวัดอุบลราชธานี  บูรณาการร่วมกันเพื่อก่อให้เกิดการขับเคลื่อนตามนโยบาย MIND อย่างเป็นรูปธรรม ควบคู่ไปกับการอำนวยความสะดวก และจัดทำโครงการให้ตอบสนองต่อความต้องการของผู้ประกอบการในพื้นที่ ลดการสร้างปัญหามลภาวะ ซึ่งจะนำไปสู่ความสัมฤทธิ์ผลในการพัฒนาธุรกิจอุตสาหกรรมของจังหวัดอุบลราชธานีในอนาคตได้อย่างยั่งยืนต่อไป

ที่มา : https://www.thaigov.go.th/news/contents/details/65221