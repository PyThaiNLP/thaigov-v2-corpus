รัฐบาลไทย-ข่าวทำเนียบรัฐบาล-ปลัดฯ ณัฐพล นำทัพ ก.อุตฯ กระชับสัมพันธ์ ผู้สื่อข่าวสายเศรษฐกิจอุตสาหกรรม จัดงาน “MIND - PRESS SPORT DAY 2023”


วันจันทร์ที่ 20 กุมภาพันธ์ 2566
20/02/2566
พิมพ์
ปลัดฯ ณัฐพล นำทัพ ก.อุตฯ กระชับสัมพันธ์ ผู้สื่อข่าวสายเศรษฐกิจอุตสาหกรรม จัดงาน “MIND - PRESS SPORT DAY 2023”
ปลัดฯ ณัฐพล นำทัพ ก.อุตฯ กระชับสัมพันธ์ ผู้สื่อข่าวสายเศรษฐกิจอุตสาหกรรม จัดงาน “MIND - PRESS SPORT DAY 2023”
วันที่ 18 กุมภาพันธ์ 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดกิจกรรมกีฬาสานสัมพันธ์  “MIND - PRESS SPORT DAY 2023” ณ อาคาร 100 ปี บริษัท ปูนซิเมนต์ไทย จำกัด (มหาชน) สำนักงานใหญ่ โดยมีนายวันชัย พนมชัย รองปลัดกระทรวงอุตสาหกรรม นางสาวณัฎฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทน รองปลัดกระทรวงอุตสากรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ผู้บริหาร เจ้าหน้าที่กระทรวงอุตสาหกรรม และผู้สื่อข่าวสายเศรษฐกิจอุตสาหกรรม เข้าร่วมกิจกรรม โดยมี นายรุ่งโรจน์ รังสิโยภาส กรรมการผู้จัดการใหญ่และผู้บริหาร บริษัท ปูนซิเมนต์ไทย จำกัด (มหาชน) (SCG) และคณะให้การต้อนรับ
ปลัดกระทรวงอุตสาหกรรม กล่าวว่า  กระทรวงอุตสาหกรรม จัดกิจกรรมกีฬาสานสัมพันธ์ “MIND - PRESS SPORT DAY 2023” เป็นครั้งที่ 4 มีวัตถุประสงค์เพื่อเสริมสร้างความสัมพันธ์อันดีระหว่างคณะผู้บริหาร ข้าราชการ และพนักงาน กับคณะผู้สื่อข่าวสายเศรษฐกิจอุตสาหกรรม รวมทั้งบริษัทเอเจนซี่ ที่มาดูแลงานด้านการประชาสัมพันธ์ให้กับหน่วยงานต่าง ๆ โดยจัดแข่งขันกีฬาแบดมินตันระหว่างทีมผู้บริหารกระทรวงอุตสาหกรรม และนักข่าวเศรษฐกิจอุตสาหกรรม จำนวน 23 คู่ แบ่งเป็น ชายคู่ 9 คู่ หญิงคู่ 6 คู่ และคู่ผสม 8 คู่ โดยแบ่งออกเป็น 2 ทีม คือ ทีมม่วงซ่า ประกอบด้วย ผู้บริหาร ข้าราชการ และเจ้าหน้าที่ด้านการประชาสัมพันธ์ในสังกัดกระทรวงอุตสาหกรรม ส่วนทีมฟ้าแซ่บ ประกอบด้วย ผู้สื่อข่าวสายเศรษฐกิจอุตสาหกรรม และพนักงานบริษัทเอเจนซี่  ที่กำกับดูแลงานด้านการประชาสัมพันธ์
การจัดงานครั้งนี้  นับเป็นโอกาสอันดีที่คณะผู้บริหาร ข้าราชการ และบุคลากรของกระทรวงอุตสาหกรรม มีโอกาสร่วมกิจกรรมแข่งขันกีฬากับผู้สื่อข่าวสายเศรษฐกิจอุตสาหกรรม เป็นการสร้างความสัมพันธ์อันดี สร้างความรัก ความสามัคคีต่อกัน ส่งเสริมให้ทุกท่าน มีสุขภาพ “กาย” ที่แข็งแรงสมบูรณ์ มีสุขภาพ “ใจ” ที่แจ่มใส และเป็นการใช้เวลาว่างให้เป็นประโยชน์ ความสมบูรณ์ของสุขภาพ “กาย” และ “ใจ” เป็นสิ่งสำคัญและเป็นจุดเริ่มต้นที่ดีที่ทำให้พวกเรามีความพร้อมในการขับเคลื่อนสิ่งต่าง ๆ โดยในส่วนของบุคลากรกระทรวงอุตสาหกรรม (MIND) เองก็มีความพร้อมที่จะขับเคลื่อนและผลักดันการใช้ หัว และ ใจ ปั้นอุตสาหกรรมคู่ชุมชน และในขณะเดียวกัน พวกเราก็ต้องอาศัย “สื่อมวลชน” ในการเป็นกระบอกเสียงเพื่อสื่อสารผลการขับเคลื่อนการทำงานของพวกเรา และขอขอบคุณบริษัท ปูนซิเมนต์ไทย จำกัด (มหาชน) หรือ SCG ที่ได้ให้ความอนุเคราะห์ด้านสถานที่จัดกิจกรรม รวมถึงอำนวยความสะดวกด้านอื่น ๆ เป็นอย่างดียิ่ง รวมถึงขอขอบคุณผู้สื่อข่าวทุกท่าน ที่ได้เข้าร่วมกิจกรรมกับพวกเราชาวกระทรวงอุตสาหกรรม
สำหรับผลการแข่งขันกีฬาแบดมินตัน ปรากฎว่า ทีมสีฟ้า (นักข่าว) เป็นฝ่ายชนะ ส่วนการประกวดขบวนพาเหรดและกองเชียร์ ทีมสีม่วง (กระทรวงอุตฯ) เป็นฝ่ายชนะ

ที่มา : https://www.thaigov.go.th/news/contents/details/65218