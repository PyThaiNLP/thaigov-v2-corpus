รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ  ลงพื้นที่นนทบุรี จับมือเครือข่ายร่วมขับเคลื่อนการดำเนินงานให้สอดคล้องกับนโยบาย MIND ของกระทรวงอุตสาหกรรม ทั้ง 4 มิติ  ดูแลสังคม สิ่งแวดล้อมโดยรอบ


วันจันทร์ที่ 20 กุมภาพันธ์ 2566
20/02/2566
พิมพ์
ผู้ตรวจวีระกิตติ์ฯ  ลงพื้นที่นนทบุรี จับมือเครือข่ายร่วมขับเคลื่อนการดำเนินงานให้สอดคล้องกับนโยบาย MIND ของกระทรวงอุตสาหกรรม ทั้ง 4 มิติ  ดูแลสังคม สิ่งแวดล้อมโดยรอบ
ผู้ตรวจวีระกิตติ์ฯ  ลงพื้นที่นนทบุรี จับมือเครือข่ายร่วมขับเคลื่อนการดำเนินงานให้สอดคล้องกับนโยบาย MIND ของกระทรวงอุตสาหกรรม ทั้ง 4 มิติ  ดูแลสังคม สิ่งแวดล้อมโดยรอบ
เมื่อวันที่ 16  กุมภาพันธ์  2566 นายวีระกิตติ์ รันทกิจธนวิชญ์  ผู้ตรวจราชการกระทรวงอุตสาหกรรม  และคณะลงพื้นที่จังหวัดนนทบุรีตรวจเยี่ยมการดำเนินงานของ บริษัท ไทยเอเชีย แปซิฟิค บริวเวอรี่ จำกัด  ประกอบกิจการผลิตเบียร์  โดย บริษัทได้ดำเนินกิจการที่มีความสอดคล้องกับนโยบาย MIND ของกระทรวงอุตสาหกรรม ทั้ง 4 มิติ มีการดูแลสังคมโดยรอบโรงงานโดยมีการนำตะกอนน้ำเสียจากโรงงานมาใช้เป็นปุ๋ยทดแทนปุ๋ยเคมี และมีการดูแลรักษาสิ่งแวดล้อมที่ตอบโจทย์ไทยและประชาคมโลกโดยได้รับการรับรองอุตสาหกรรมสีเขียว ระดับที่ 3 และมีเป้าหมายมุ่งเน้นเรื่องสิ่งแวดล้อมและความยั่งยืนผ่านโครงการโซล่าฟาร์มขนาด 10 ไร่ กำลังการผลิต 1,700 เมกะวัตต์ต่อปี สามารถลดการปล่อยก๊าซคาร์บอนไดออกไซด์ในส่วนของกระบวนการผลิตได้ถึง 720 ตันต่อปี เทียบเป็นการใช้พลังงานไฟฟ้าทดแทนคิดเป็น ร้อยละ 30 ของไฟฟ้าที่ใช้ในโรงงานผลิตทั้งหมด
.
และในเวลา 13.30 น. ผู้ตรวจวีระกิตติ์ ฯได้ตรวจเยี่ยมบริษัท อินฟินีออน เทคโนโลยี (ประเทศไทย) จำกัด ประกอบกิจการผลิตหรือประกอบผลิตภัณฑ์ (Intergrated Circuit: IC)
บริษัท อินฟินีออน เทคโนโลยี (ประเทศไทย) จำกัด ได้ดำเนินกิจการที่มีความสอดคล้องกับนโยบาย MIND ของกระทรวงอุตสาหกรรม ทั้ง 4 มิติ มีการดูแลสังคมโดยรอบโรงงานผ่านการมีส่วนร่วมของชุมชนหรือเครือข่ายในการจัดการด้านสิ่งแวดล้อมอย่างยั่งยืน มีการติดตั้งแผ่นป้องกันเสียง ณ จุดที่อยู่ติดกับชุมชน และได้เข้าร่วมโครงการส่งเสริมโรงงานอุตสาหกรรมให้มีความรับผิดชอบต่อสังคมและชุมชนอย่างยั่งยืน และมีการดูแลรักษาสิ่งแวดล้อมที่ตอบโจทย์ไทยและประชาคมโลกโดยมีเป้าหมายในการเป็นกลางทางคาร์บอน (Carbon Neutral) ในปี พ.ศ.2575 ทั้งยังได้รับการรับรองอุตสาหกรรมสีเขียวในระดับที่ 3 อีกด้วย

ที่มา : https://www.thaigov.go.th/news/contents/details/65214