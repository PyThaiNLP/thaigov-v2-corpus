รัฐบาลไทย-ข่าวทำเนียบรัฐบาล-ผู้ตรวจสมพลฯ ลงพื้นที่ตราดตรวจเยี่ยมวิสาหกิจชุมชนท่องเที่ยวบ้านธรรมชาติล่างตำบลคลองใหญ่ เน้นชูอัตลักษณ์วิถีชีวิตชุมชนพื้นบ้าน


วันอังคารที่ 21 กุมภาพันธ์ 2566
21/02/2566
พิมพ์
ผู้ตรวจสมพลฯ ลงพื้นที่ตราดตรวจเยี่ยมวิสาหกิจชุมชนท่องเที่ยวบ้านธรรมชาติล่างตำบลคลองใหญ่ เน้นชูอัตลักษณ์วิถีชีวิตชุมชนพื้นบ้าน
ลงพื้นที่ตราดตรวจเยี่ยมวิสาหกิจชุมชนท่องเที่ยวบ้านธรรมชาติล่างตำบลคลองใหญ่ เน้นชูอัตลักษณ์วิถีชีวิตชุมชนพื้นบ้าน ต่อยอดภูมิปัญญาของท้องถิ่นสู่แหล่งผลิตปุ๋ยชีวภาพนาโนของจังหวัดและเส้นทางท่องเที่ยวเชิงนิเวศ สร้างรายได้และบริหารโดยชุมชนอย่างยั่งยืน
เมื่อวันที่ 20 กุมภาพันธ์ 2566 นายสมพล โนดไธสง ผู้ตรวจราชการกระทรวงอุตสาหกรรม นายวสันต์ นิสัยมั่น อุตสาหกรรมจังหวัดตราด และคณะลงพื้นที่ตรวจเยี่ยมวิสาหกิจชุมชนท่องเที่ยวบ้านธรรมชาติล่างตำบลคลองใหญ่ จ.ตราด ณ สถานประกอบการสุวรรณลักษณ์ ประกอบกิจการ ดังนี้ ผ้ามัดย้อม สีเขียวจากใบหูกวาง ผ้ามัดย้อม สีน้ำตาลจากเปลือกมังคุด ภาชนะจากกาบหมาก
และลูกประคบสมุนไพร และได้เข้าร่วมโครงการค่าใช้จ่ายแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ของกระทรวงอุตสาหกรรม
ซึ่งกลุ่มวิสาหกิจชุมชนบ้านธรรมชาติล่าง ได้ชูอัตลักษณ์วิถีชีวิตชุมชนพื้นบ้าน ต่อยอดภูมิปัญญาของท้องถิ่นสู่แหล่งผลิตปุ๋ยชีวภาพนาโนของจังหวัดและเส้นทางท่องเที่ยวเชิงนิเวศ สร้างรายได้และบริหารโดยชุมชนอย่างยั่งยืน มีบริษัท เจริญโภคภัณฑ์อาหาร จำกัด (มหาชน) หรือ ซีพีเอฟ ร่วมสนับสนุน
ทั้งนี้ ผู้ตรวจสมพลฯ ได้ให้คำแนะนำแนวทางการประกอบกิจการโดยให้ปฏิบัติตามนโยบาย MIND ของกระทรวงอุตสาหกรรม ทั้ง 4 มิติ มีการสร้างงานสร้างอาชีพและมีการกระจายรายได้สู่ชุมชนอย่างเห็นได้ชัด อีกทั้งยังเป็นการตอบโจทย์ประชาคมโลก ในการดูแลรักษาสิ่งแวดล้อม รวมทั้งได้แนะนำเชิญชวนเข้าร่วมโครงการต่างๆ ของกระทรวงอุตสาหกรรม เพื่อประโยชน์แก่ผู้ประกอบการและช่วยเพิ่มศักยภาพให้ธุรกิจโดยเฉพาะการออกแบบตราสินค้า

ที่มา : https://www.thaigov.go.th/news/contents/details/65245