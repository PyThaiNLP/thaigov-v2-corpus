รัฐบาลไทย-ข่าวทำเนียบรัฐบาล-ผู้ตรวจฯเดชา ลงพื้นที่ตรวจราชการ กลุ่มจังหวัดภาคเหนือตอนบน 1 เร่งเดินหน้านโยบายปลัดกระทรวงอุตสาหกรรม ในการสร้างความเปลี่ยนแปลงให้กับภาคอุตสาหกรรมไทย ภายใต้แนวคิด “MIND" ใช้ “


วันจันทร์ที่ 20 กุมภาพันธ์ 2566
20/02/2566
พิมพ์
ผู้ตรวจฯเดชา ลงพื้นที่ตรวจราชการ กลุ่มจังหวัดภาคเหนือตอนบน 1 เร่งเดินหน้านโยบายปลัดกระทรวงอุตสาหกรรม ในการสร้างความเปลี่ยนแปลงให้กับภาคอุตสาหกรรมไทย ภายใต้แนวคิด “MIND" ใช้ “
ผู้ตรวจฯเดชา ลงพื้นที่ตรวจราชการกลุ่ม จ.ภาคเหนือตอนบน 1 เร่งเดินหน้านโยบายปลัดกระทรวงอุตสาหกรรม ในการสร้างความเปลี่ยนแปลงให้กับภาคอุตสาหกรรมไทย ภายใต้แนวคิด “MIND" ใช้ “หัว” และ “ใจ” ปั้นอุตสาหกรรมคู่ชุมชน ให้สมดุลและยั่งยืน ควบคู่กับอุตสาหกรรมสู่วิถีใหม่
วันที่ 13 กุมภาพันธ์ 2566 ผู้ตรวจราชการกระทรวงอุตสาหกรรม พร้อมกับนางพัชรี ใบยา อุตสาหกรรมจังหวัดเชียงใหม่ พร้อมเจ้าหน้าที่ลงพื้นที่เยี่ยมชมการดำเนินงาน วิสาหกิจชุมชนกาแฟสดแม่ตอน ตำบลเทพเสด็จ อำเภอดอยสะเก็ด จังหวัดเชียงใหม่ ซึ่งเกิดจากการรวมตัวของชาวบ้านที่มีรายได้จากการเก็บเมล็ดกาแฟเพื่อพัฒนาคุณภาพกาแฟสายพันธุ์อราบิก้า และรับซื้อกาแฟจากสมาชิกในราคาที่ยุติธรรม ซึ่งถือได้ว่าเป็นการส่งเสริมให้อุตสาหกรรมอยู่ร่วมกันกับชุมชนและสร้างรายได้ร่วมกัน โดยในปัจจุบันวิสาหกิจนี้ได้มีการพัฒนาและต่อยอดเพิ่มมูลค่าผลผลิตภายใต้ผลิตภัณฑ์กาแฟคั่วเทพเสด็จ ตราห้วยฮ่องไคร้
ต่อเนื่องวันที่ 14 กุมภาพันธ์ 2566 ผู้ตรวจราชการกระทรวงอุตสาหกรรม พร้อมกับนายสุภชัย  ไวยาวัจมัย อุตสาหกรรมจังหวัดลำปาง พร้อมเจ้าหน้าที่ลงพื้นที่ การไฟฟ้าฝ่ายผลิต อำเภอแม่เมาะ จังหวัดลำปาง พร้อมเยี่ยมชมโรงงานวิสาหกิจชุมชนซึ่งผลิตสารปรับปรุงดินจากสารฮิวมิค (Humic) ที่ได้จากกองดินเหลือทิ้งจากเหมืองถ่านหินซึ่งมีแร่ลีโอนาร์ไดต์เป็นองค์ประกอบ มาปรับคุณภาพเป็นผลิตภัณฑ์ใหม่ ตามแนวคิด BCG Model เป็นตัวอย่างการประกอบกิจการโรงไฟฟ้าที่เป็นอุตสาหกรรมสีเขียว เป็นส่วนหนึ่งในการขับเคลื่อนตามนโยบายมุ่งสู่ความเป็นกลางทางคาร์บอน (Carbon Neutrality) และยังสร้างอาชีพและรายได้ให้แก่ชุมชนอย่างยั่งยืน
และวันที่ 15 กุมภาพันธ์ 2566 ผู้ตรวจราชการกระทรวงอุตสาหกรรม พร้อมกับนางจันทนา ไวยาวัจมัย อุตสาหกรรมจังหวัดลำพูน พร้อมเจ้าหน้าที่ลงพื้นที่เยี่ยมชม บริษัท นพดาโปรดักส์ จำกัด ผู้ผลิตกระเทียมดำภายใต้ตราสินค้า B-Garlic ซึ่งได้รับการสนับสนุนเงินสินเชื่อจาก กองทุนพัฒนาเอสเอ็มอีตามแนวประชารัฐ กระทรวงอุตสาหกรรม เพื่อใช้ในการพัฒนานวัตกรรม และกระบวนการผลิตกระเทียมดำ ทำให้สามารถเพิ่มสารสำคัญต่าง ๆ ที่เป็นประโยชน์ต่อมนุษย์ อีกทั้งยังทำให้เกิดรสชาติที่เป็นเอกลักษณ์ อร่อยเหมือนผลไม้อบ โดยปัจจุบันบริษัท ฯ ได้ขยายการตลาดไปสู่ต่างประเทศผ่านแพลทฟอร์มออนไลน์ทั้งในไทยและต่างประเทศ ตลอดจนขยายไปสู่ผลิตภัณฑ์เครื่องปรุงรสต่าง ๆ มากมาย ซึ่งถือได้ว่า กระทรวงอุตสาหกรรม มีส่วนช่วยธุรกิจให้สามารถยกระดับการผลิตดั้งเดิม ไปสู่เทคโนโลยีการผลิตสมัยใหม่ ช่วยสร้างรายได้และส่งเสริมการสร้างงานในพื้นที่ได้เป็นอย่างดี
การลงพื้นที่ในครั้งนี้ ได้มีการหารือเกี่ยวกับความต้องการของผู้ประกอบการ และการแก้ปัญหาการประกอบกิจการในพื้นที่ อาทิ ความร่วมมือในการสร้างและพัฒนานิคมอุตสาหกรรมในจังหวัดลำปาง การลดระยะเวลาการขอมาตรฐานผลิตภัณฑ์อาหารและยา (อย.) และความต้องการเงินลงทุนเพื่อขยายกิจการวิสาหกิจชุมชน ซึ่งจะได้ทำการประสานหน่วยงานที่เกี่ยวข้องให้การสนับสนุนช่วยเหลืออย่างเป็นรูปธรรมต่อไป

ที่มา : https://www.thaigov.go.th/news/contents/details/65215