รัฐบาลไทย-ข่าวทำเนียบรัฐบาล-ครม.เห็นชอบร่างพระราชกฤษฎีกากำหนดเขตที่ดินที่จะเวนคืนเพื่อสร้างและขยายทางหลวงท้องถิ่นสายเชื่อมระหว่างถนนเพชรเกษมกับถนนสุขสวัสดิ์ และถนนกาญจนาภิเษก


วันอังคารที่ 21 กุมภาพันธ์ 2566
21/02/2566
พิมพ์
ครม.เห็นชอบร่างพระราชกฤษฎีกากำหนดเขตที่ดินที่จะเวนคืนเพื่อสร้างและขยายทางหลวงท้องถิ่นสายเชื่อมระหว่างถนนเพชรเกษมกับถนนสุขสวัสดิ์ และถนนกาญจนาภิเษก
ครม.เห็นชอบร่างพระราชกฤษฎีกากำหนดเขตที่ดินที่จะเวนคืนเพื่อสร้างและขยายทางหลวงท้องถิ่นสายเชื่อมระหว่างถนนเพชรเกษมกับถนนสุขสวัสดิ์ และถนนกาญจนาภิเษก
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี(ครม.) วันที่ 21 ก.พ. 66 ได้เห็นชอบ ร่างพระราชกฤษฎีกา กำหนดเขตที่ดินที่จะเวนคืนในท้องที่แขวงบางด้วน แขวงบางหว้า แขวงบางจาก แขวงคูหาสวรรค์ แขวงปากคลองภาษีเจริญ เขตภาษีเจริญ แขวงบางขุนเทียน แขวงบางค้อ แขวงจอมทอง แขวงบางมด เขตจอมทอง แขวงท่าข้าม แขวงแสมดำ เขตบางขุนเทียน แขวงบางมด แขวงทุ่งครุ เขตทุ่งครุ และแขวงบางปะกอง แขวงราษฎร์บูรณะ เขตราษฎร์บูรณะ กรุงเทพมหานคร พ.ศ.... ตามที่กระทรวงมหาดไทยเสนอ
สาระสำคัญ เป็นการกำหนเขตที่ดินที่จะเวนคืนในท้องที่ตามพระราชกฤษฎีกา เพื่อสร้างและขยายทางหลวงท้องถิ่นสายเชื่อมระหว่างถนนเพชรเกษมกับถนนสุขสวัสดิ์ และสายเชื่อมระหว่างสายเชื่อมดังกล่าวกับถนนกาญจนาภิเษก มีกำหนใช้บังคับ 5 ปี โดยให้เริ่มต้นเข้าสำรวจที่ดินและอสังหาริมทรัพย์ที่อยู่ภายในเแนวเขตที่ดินที่จะเวนคืนตามพระราชกฤษฎีกา ภายใน 120 วัน นับแต่พระราชกฤษฎีกาใช้บังคับ เพื่ออำนวยความสะดวกและความรวดเร็วแก่การจราจรและขนส่งอันเป็นกิจการสาธารณูปโภค ตลอดจนเพื่อให้พนักงานเจ้าหน้าที่มีสิทธิเข้าไปทำการสำรวจเพื่อให้ทราบข้อเท็จจริงเกี่ยวกับอสังหาริมทรัพย์ที่ต้องได้มาโดยแน่ชัด
ทั้งนี้ โครงการขยายทางหลวงฯ ข้างต้นจะเป็นการบรรเทาความหนาแน่นของการจราจรในเขตภาษีเจริญ เขตจอมทอง เขตบางขุนเทียน เขตทุ่งครุ และเขตราษฎร์บูรณะ  โดยกรุงเทพมหานครได้จัดรับฟังความคิดเห็นของประชาชนในพื้นที่โครงการแล้วส่วนใหญ่เห้นชอบด้วย ด้านสำนักงบประมาณแจ้งว่ากรุงเทพมหานคร มีแผนการจัดกรรมสิทธิ์และการเบิกจ่ายค่าทดแทน ระยะเวลาดำเนินการ 5 ปี ตั้งแต่ ม.ค. 64-ธ.ค. 68 และประมาณการค่าจัดกรรมสิทธิ์ 18,756 ล้านบาท โดยใช้จ่ายจากงบประมาณของกรุงเทพมหานครทั้งหมด

ที่มา : https://www.thaigov.go.th/news/contents/details/65265