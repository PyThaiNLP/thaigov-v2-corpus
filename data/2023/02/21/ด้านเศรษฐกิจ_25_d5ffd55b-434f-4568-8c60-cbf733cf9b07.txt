รัฐบาลไทย-ข่าวทำเนียบรัฐบาล-รองปลัดฯ สุรพล นั่งเป็นประธานเร่งติดตามภาพรวมแผนการประชุมคณะกรรมมการมาตรฐานผลิตภัณฑ์ ปี 66


วันอังคารที่ 21 กุมภาพันธ์ 2566
21/02/2566
พิมพ์
รองปลัดฯ สุรพล นั่งเป็นประธานเร่งติดตามภาพรวมแผนการประชุมคณะกรรมมการมาตรฐานผลิตภัณฑ์ ปี 66
นายสุรพล ชามาตย์ รองปลัดกระทรวงอุตสาหกรรม เป็นประธานการประชุมคณะกรรมการมาตรฐานผลิตภัณฑ์อุตสาหกรรม ครั้งที่ 720-2/2566
วันนี้ (21 กุมภาพันธ์ 2566) นายสุรพล ชามาตย์ รองปลัดกระทรวงอุตสาหกรรม เป็นประธานการประชุมคณะกรรมการมาตรฐานผลิตภัณฑ์อุตสาหกรรม ครั้งที่ 720-2/2566 เพื่อพิจารณาร่างมาตรฐานผลิตภัณฑ์อุตสาหกรรมประเภทต่าง ๆ รวมทั้งรายงานเรื่องเพื่อทราบ ได้แก่ การสรุปรายงานการทำผลิตภัณฑ์อุตสาหกรรมให้สิ้นสภาพของ บริษัท อิทธิฤทธิ์ ไนซ์ คอร์ปอเรชั่น จำกัด การแต่งตั้งผู้ตรวจสอบผลิตภัณฑ์อุตสาหกรรม การดำเนินการเรื่อง EV Conversion สรุปภาพรวมผู้ได้รับใบอนุญาตผลิตภัณฑ์อุตสาหกรรม และการดำเนินการกำหนดให้รถยนต์ต้องเป็นไปตามมาตรฐานด้านมลพิษ
โดยมี นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม นายวิฤทธิ์ วิเศษสินธุ์ นายเอกนิติ รมยานนท์ รองเลขาธิการสำนักงานมาตรฐานผลิตภัณฑ์อุตสาหกรรม พร้อมด้วยผู้ทรงคุณวุฒิ และตัวแทนจากหน่วยงานที่เกี่ยวข้อง เข้าร่วมประชุมผ่าน ณ ห้องประชุม 230 ชั้น 2 อาคารสำนักงานมาตรฐานผลิตภัณฑ์อุตสาหกรรม และผ่านระบบ Zoom Meeting

ที่มา : https://www.thaigov.go.th/news/contents/details/65275