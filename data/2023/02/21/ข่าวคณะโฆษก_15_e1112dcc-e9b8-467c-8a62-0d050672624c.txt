รัฐบาลไทย-ข่าวทำเนียบรัฐบาล-ครม.อนุมัติยกเว้นภาษีเงินได้บุคคลธรรมดาสำหรับประโยชน์ที่ได้รับจากโครงการของรัฐในปีภาษี 2565


วันอังคารที่ 21 กุมภาพันธ์ 2566
21/02/2566
พิมพ์
ครม.อนุมัติยกเว้นภาษีเงินได้บุคคลธรรมดาสำหรับประโยชน์ที่ได้รับจากโครงการของรัฐในปีภาษี 2565
ครม.อนุมัติยกเว้นภาษีเงินได้บุคคลธรรมดาสำหรับประโยชน์ที่ได้รับจากโครงการของรัฐในปีภาษี 2565
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี  กล่าว่า ที่ประชุมคณะรัฐมนตรี(ครม.) วันที่ 21 ก.พ. 66  ได้อนุมัติหลักการ่างกฎกระทรวง ฉบับที่.... (พ.ศ....) ออกตามความในประมวลรัษฎากร ว่าด้วยการยกเว้นรัษฎากร (ยกเว้นภาษีเงินได้บุคคลธรรมดาสำหรับเงินสนับสนุน ค่าตอบแทนหรือประโยชน์อื่นใดที่ได้รับจากรัฐในปีภาษี 2565) ซึ่งมีสาระสำคัญเป็นการกำหนดให้เงินได้ที่ผู้มีเงินได้ ได้รับจากการสนับสนุนประโยชน์อื่นใด และเงินค่าตอบแทนจากภาครัฐเป็นเงินได้พึงประเมินที่ได้รับยกเว้นไม่ต้องรวมคำนวณเพื่อเสียภาษีเงินได้บุคคลธรรมดา สำหรับรายการต่างๆ ดังนี้
1)เงินสนับสนุนหรือประโยชน์อื่นใดที่ได้รับเป็นค่าอาหาร ค่าเครื่องดื่ม และค่าชื้อสินค้าหรือบริการที่ได้มช้จ่ายผ่านระบบการชำระเงินทางอิเล็กทรอนิกส์โดยภาครัฐ ตามโครงการคนละครึ่ง ระยะที่4 และระยะที่5
2)เงินสนับสนุนหรือประโยชน์อื่นใดที่ได้รับเป็นค่าที่พัก ค่าอาหาร ค่าเช้าชมสถานที่ท่องเที่ยว ค่าสินค้าหนึ่งตำบลหนึ่งผลิตภัณฑ์ ค่าสปาหรือนวดเพื่อสุขภาพ ค่ารถเช่า หรือเรือเช่าเพื่อการท่องเที่ยวหรือค่าตั๋วโดยสารเครื่องบิน ตามโครงการเราเที่ยวด้วยกัน
3)ประโยชน์อื่นใดที่ได้รับเป็นค่าเดินทางและซื้อแพคเกจทัวร์จากผู้ประกอบการนำเที่ยวตามโครงการทัวร์เที่ยวไทย
4)ประโยชน์อื่นใดที่ได้รับเป็นค่าซื้อสินค้าจากร้านธงฟ้าราคาประหยัดพัมนาเศรษฐกิจท้องถิ่นและค่าซื้อสินค้าหรือบริการจากร้านค้าหรือผู้ให้บริการที่เข้าร่วมโครงการคนละครึ่งระยะที่4 และระยะที่5 ตามโครงการเพิ่มกำลังซื้อให้แก่ผู้มีบัตรสวัสดิการแห่งรัฐ ระยะที่4 และระยะที่5
5)ประโยชน์อื่นใดที่ได้รับเป็นค่าสินค้าจากร้านธงฟ้าราคาประหยัดพัฒนาเศรษฐกิจท้องถิ่นและค่าซื้อสินค้าหรือบริการจากร้านค้าหรือผู้ให้บริการที่เข้าร่วมโครงการคนละครึ่งระยะที่4 และระยะที่5 ตามโครงการเพิ่มกำลังซื้อให้แก่ผู้ที่ต้องการความช่วยเหลือพิเศษระยะที่ 2 และระยะที่3
6)ประโยชน์อื่นใดที่ได้รับตามโครงการบรรเทาผลกระทบราคาน้ำมันกลุ่มเบนซิน สำหรับผู้ขับขี่จักรยานยนต์สาธารณะ
7)ค่าตอบแทนเสี่ยงภัยในการเฝ้าระวัง สอบสวน ป้องกัน ควบคุมและรักษาผู้ป่วยโรคโควิด19 ที่กระทรวงสาธารณสุขจ่ายให้แก่เจ้าหน้าที่ซึ่งปฏิบัติงานเกี่ยวกับการระบาดของโควิด19 ตามที่ได้รับอนุญาตจากระทรวงการคลัง
8)ค่าตอบแทนในการให้คำปรึกษาด้านการแพทย์และสาธารณสุขเพื่อรับมือกับสถานการณ์การแพร่ระบาดของโควิด19 ที่กระทรวงสาธารณสุขจ่ายให้แก่เจ้าหน้าที่และลุคคลภายนอกซึ่งปฏิบัติงานเกี่ยวกับโควิด19 ตามที่ได้รับอนุญาตจากกระทรวงการคลัง
9)ค่าตอบแทนในการให้บริการฉีดวัคซีนโรคโควิด19 ที่กระทรวงสาธารณสุขจ่ายให้แก่เจ้าหน้าที่ซึ่งปฏิบัติงานให้บริการฉีดวัคซีนโรคโควิด19 นอกสถานพยาบาลตามที่ได้รับอนุยาตจากกระทรวงการคลัง
น.ส.ไตรศุลี กล่าวว่า  การยกเว้นภาษีเงินได้สำหรับเงินได้บุคคลธรรมดาตามกฎกระทรวงนี้ จะเป็นการช่วยแบ่งเบาภาระประชาชน เพิ่มกำลังใจให้กับบุคลากรที่ปฏิบัติการเกี่ยวกับการแพร่ระบาดของโรคโควิด19 ช่วยเหลือผู้ประกอบอาชีพที่ได้รับผลกระทบจากการเพิ่มขึ้นของราคาพลังงาน ประกอบกับหนดเวลาการยื่นแบบแสดงรายการภาษีเงินได้บุคคลธรรมดาสำหรับปี ภาษี 2565 อยู่ระหว่างเดือนม.ค. -มี.ค. 66  กระทรวงการคลังจึงดำเนินการออกกฎกระทรวงดังกล่าวในช่วงเวลานี้
กระทรวงการคลังรายงานว่ารายได้ภาษีเงินได้บุคคลธรรมดาจากเงินสนับสนุนทุกโครงการข้างต้นไม่ได้อยู่ในประมาณการรายได้ประจำปีงบประมาณ 2565 อยู่แล้ว   แต่หากไม่ได้มีการกำหนดให้ยกเว้นภาษีเงินได้บุคคลธรรมดาดังกล่าว กระทรวงการคลังจะเก็บภาษีได้ประมาณ 7,931 ล้านบาท
อย่างไรก็ตาม การยกเว้นภาษีเงินได้บุคคลธรรมดาตามกฎกระทรวงนี้จะสนับสนุนการบริโภคภายในประเทศให้ขยายตัว เกิดผลดีต่อเศรษฐกิจของประเทศ สนับสนุนภาคธุรกิจสินค้าอุปโภคบริโภค รวมถึงธุรกิจอื่นที่เกี่ยวข้อง ซึ่งได้รับผลกระทบจากการแพร่ระบาดของโควิด19   เป็นการเพิ่มขวัญกำลังใจแก่บุคลากรที่เกี่ยวกับการดูแลการแพร่ระบาดของโควิด 19 และช่วยเหลือผู้ประกอบาอชีพที่ได้รับผลกระทบจากราคาพลังงาน

ที่มา : https://www.thaigov.go.th/news/contents/details/65264