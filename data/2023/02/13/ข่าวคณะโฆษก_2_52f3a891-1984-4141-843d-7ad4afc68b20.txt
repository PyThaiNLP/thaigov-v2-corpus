รัฐบาลไทย-ข่าวทำเนียบรัฐบาล-"ทิพานัน" ชู'พล.อ.ประยุทธ์'กล้าตัดสินใจ มีวิสัยทัศน์พาการบินไทยฟื้นตัวต่อเนื่อง คาดออกจากแผนฟื้นฟูก่อนกำหนดปลายปี67คืน ความภาคภูมิใจสายการบินแห่งชาติ


วันจันทร์ที่ 13 กุมภาพันธ์ 2566
13/02/2566
พิมพ์
"ทิพานัน" ชู'พล.อ.ประยุทธ์'กล้าตัดสินใจ มีวิสัยทัศน์พาการบินไทยฟื้นตัวต่อเนื่อง คาดออกจากแผนฟื้นฟูก่อนกำหนดปลายปี67คืน ความภาคภูมิใจสายการบินแห่งชาติ
"ทิพานัน" ชู'พล.อ.ประยุทธ์'กล้าตัดสินใจ มีวิสัยทัศน์พาการบินไทยฟื้นตัวต่อเนื่อง คาดออกจากแผนฟื้นฟูก่อนกำหนดปลายปี67คืน ความภาคภูมิใจสายการบินแห่งชาติ
วันที่ 13 ก.พ. 66 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า รัฐบาลยินดีความก้าวหน้าแผนฟื้นฟูบริษัท การบินไทย จำกัด (มหาชน) ตามมติคณะรัฐมนตรีเมื่อวันที่ 19 พฤษภาคม 2563 ล่าสุด ดำเนินงานตามแผนไปแล้วประมาณ 70%  ขณะที่แนวโน้มการดำเนินงานเป็นบวกอย่างต่อเนื่อง โดยผลประกอบการปี 2565 ประมาณการรายได้อยู่ที่ราว 90,000 ล้านบาท ส่วนในปี 2566 ตั้งเป้ารายได้โต40%
น.ส.ทิพานัน กล่าวว่า ทั้งนี้จากผลการดำเนินงานที่เป็นบวกต่อเนื่องตั้งแต่เดือนพฤษภาคม 2565 ประกอบกับแนวโน้มการฟื้นตัวของดีมานด์ที่มีอยู่ ทำให้มีการบินไทยคาดการณ์ว่าจะออกจากแผนฟื้นฟูกิจการก่อนกำหนดในปลายปี 2567 และกลับเข้าซื้อขายในตลาดหลักทรัพย์ภายในปี 2568
รองโฆษกประจำสำนักนายกรัฐมนตรี กล่าวว่า และไม่เพียงมุ่งฟื้นฟูกิจการ แต่การกลับมาเติบโตของสายการบินแห่งชาติ ยังคงเดินตามแนวทางสอดคล้องนโยบายของรัฐบาล ในการรักษาสิ่งแวดล้อม มุ่งลดการปล่อยก๊าซเรือนกระจกอีกด้วย “การฟื้นตัวอย่างต่อเนื่องของสายการบินแห่งชาติ สะท้อนถึงวิสัยทัศน์ และภาวะผู้นำของพล.อ.ประยุทธ์ ที่กล้าตัดสินใจ ในช่วงภาวะวิกฤต เพื่อให้การบินไทยกลับมาเป็นความภูมิใจของคนไทยและความรุ่งเรืองของประเทศ ให้พนักงานมีงานทำต่อไป และเห็นผลในเชิงประจักษ์ มีส่วนสำคัญในการฟื้นฟูอุตสาหกรรมการบินของประเทศ” น.ส.ทิพานัน กล่าว

ที่มา : https://www.thaigov.go.th/news/contents/details/64853