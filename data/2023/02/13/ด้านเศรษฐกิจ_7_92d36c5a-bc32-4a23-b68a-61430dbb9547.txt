รัฐบาลไทย-ข่าวทำเนียบรัฐบาล-รฟม. จัดกิจกรรม MRTA Love Station ชวนประชาชน ผู้ใช้บริการรถไฟฟ้า MRT เติมความหวาน พร้อมลุ้นรับบัตรโดยสารรถไฟฟ้า MRT Plus มูลค่าเดินทาง 200 บาท ฟรี


วันจันทร์ที่ 13 กุมภาพันธ์ 2566
รฟม. จัดกิจกรรม MRTA Love Station ชวนประชาชน ผู้ใช้บริการรถไฟฟ้า MRT เติมความหวาน พร้อมลุ้นรับบัตรโดยสารรถไฟฟ้า MRT Plus มูลค่าเดินทาง 200 บาท ฟรี
.....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ในฐานะหน่วยงานที่กำกับดูแลการให้บริการรถไฟฟ้ามหานคร สายเฉลิมรัชมงคล (MRT สายสีน้ำเงิน) และรถไฟฟ้ามหานคร สายฉลองรัชธรรม (MRT สายสีม่วง) จัดกิจกรรมต้อนรับวันแห่งความรัก 14 กุมภาพันธ์ 2566 “MRTA Love Station เทศกาลวันแห่งความรัก” โดยสร้างบรรยากาศให้สถานีรถไฟฟ้า MRT เตาปูน อบอวลไปด้วยกลิ่นอายแห่งความรักสุดแสนโรแมนติกในธีม “Secret Garden” พร้อมบูธถ่ายภาพเติมความหวาน ที่มีให้เลือกทั้งบูธถ่ายภาพแบบมุมกล้อง 360 องศา (ภาพเคลื่อนไหว) และบูธถ่ายภาพนิ่ง ซึ่งรับรูปถ่ายได้ทันที รวมถึงยังมีซุ้มถ่ายรูปเพื่อให้ประชาชนและผู้ใช้บริการรถไฟฟ้า MRT ได้ถ่ายรูปแชร์ภาพโมเมนต์แห่งความสุข นอกจากนี้ ผู้ร่วมกิจกรรมยังจะได้ลุ้นรับรางวัลพิเศษบัตรโดยสารรถไฟฟ้า MRT PLUS มูลค่าเดินทาง 200 บาท ฟรี (จำนวนจำกัด)
ในโอกาสนี้ รฟม. จึงขอเชิญชวนประชาชนและผู้ใช้บริการรถไฟฟ้า MRT ร่วมสนุกในกิจกรรม “MRTA Love Station” ในวันอังคารที่ 14 กุมภาพันธ์ 2566 ณ สถานีรถไฟฟ้า MRT เตาปูน บริเวณโถงหน้าลิฟต์ ทางเข้า - ออกที่ 3 ตั้งแต่เวลา 13.00 - 21.00 น. ทั้งนี้ กิจกรรมดังกล่าว รฟม. ตั้งใจจัดขึ้นเพื่อมอบความสุข ตอบแทนผู้ใช้บริการรถไฟฟ้า MRT และประชาชน รวมถึงส่งเสริมความสัมพันธ์อันดีระหว่าง รฟม. และกลุ่มผู้มีส่วนได้ส่วนเสีย ตลอดจนส่งเสริมการใช้บริการรถไฟฟ้า MRT ซึ่งเป็นการเดินทางที่สะดวก รวดเร็ว ปลอดภัย
ติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. (www.mrta.co.th) และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044
“รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/64868