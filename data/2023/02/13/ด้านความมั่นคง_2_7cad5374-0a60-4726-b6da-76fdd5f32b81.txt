รัฐบาลไทย-ข่าวทำเนียบรัฐบาล-กห. โดย สป. รวมใจสวดมนต์ถวายพระพรเจ้าฟ้าพัชรกิติยาภาฯ


วันจันทร์ที่ 13 กุมภาพันธ์ 2566
กห. โดย สป. รวมใจสวดมนต์ถวายพระพรเจ้าฟ้าพัชรกิติยาภาฯ
...
(12 กุมภาพันธ์ 2566 เวลา 18.00 น.) พลเรือเอก ธีรกุล กาญจนะ รองปลัดกระทรวงกลาโหม พร้อมด้วย สมาคมภริยาข้าราชการสำนักงานปลัดกระทรวงกลาโหม เป็นประธานในพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ พระอุโบสถ วัดชินวราราม วรวิหาร จังหวัดปทุมธานี
โดยได้นำกำลังพลและครอบครัว พร้อมพุทธศาสนิกชนน้อมใจกันสวดมนต์บูชาธรรม อธิษฐานจิต ถวายพระพรชัยมงคลด้วยความจงรักภักดีขอให้พระองค์ทรงหายจากอาการพระประชวรโดยเร็วและทรงมีพระพลานามัยสมบูรณ์ ทรงสถิตเป็นมิ่งขวัญของพสกนิกรชาวไทยตลอดกาลนิรันดร์

ที่มา : https://www.thaigov.go.th/news/contents/details/64873