รัฐบาลไทย-ข่าวทำเนียบรัฐบาล-GISTDA เปิดภาพ “พื้นที่ป่ารูปหัวใจ” หวานรับวาเลนไทน์


วันจันทร์ที่ 13 กุมภาพันธ์ 2566
GISTDA เปิดภาพ “พื้นที่ป่ารูปหัวใจ” หวานรับวาเลนไทน์
สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ GISTDA ภายใต้กระทรวงการอุดมศึกษา วิทยาศาสตร์ วิจัยและนวัตกรรม (อว.) เปิดภาพถ่ายจากดาวเทียม
สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ GISTDA ภายใต้กระทรวงการอุดมศึกษา วิทยาศาสตร์ วิจัยและนวัตกรรม (อว.) เปิดภาพถ่ายจากดาวเทียม
spot-6 โชว์พื้นที่รูปหัวใจสุดโรแมนติก ซึ่งภาพที่ปรากฏเป็นพื้นที่ป่าเต็งรัง บริเวณตำบลเม็งราย อำเภอพญาเม็งราย จังหวัดเชียงราย เมื่อมองจากมุมมองอวกาศจะเห็นพื้นที่ดังกล่าวเป็นรูปหัวใจ
ซึ่งอยู่ใกล้กับวัดดอยม่อนป่ายาง (วัดสันติธรรม) และสำนักสงฆ์สันติธรรม เป็นเสมือนหนึ่งหัวใจที่อยู่ใกล้ธรรมะ และธรรมชาติ
ดร.สยาม ลววิโรจน์วงศ์ โฆษก GISTDA และผู้อำนวยการสำนักประยุกต์และบริหารภูมิสารสนเทศ กล่าวว่า ภาพที่เห็นเป็นพื้นที่ป่าในบริเวณพื้นที่ของหมู่บ้านสันติธรรม เป็นหัวใจสีเขียวเปรียบ
เสมือนหัวใจของชุมชนที่ตั้งโดดเด่นอยู่ใจกลางหมู่บ้าน สถานที่แห่งนี้ถือเป็นแหล่งฟอกอากาศชั้นดี พื้นที่รอบๆรายล้อมไปด้วยพื้นที่นาและพื้นที่เกษตรประเภทอื่นๆ เป็นสิ่งที่บ่งบอกได้ว่า
ประชากรในพื้นที่ส่วนใหญ่ประกอบอาชีพเกษตรกรรม ซึ่งผลผลิตทางการเกษตรที่สำคัญได้แก่ ข้าว มันสำปะหลัง และลำไย เป็นต้น
ทั้งนี้ ด้วยลักษณะพื้นที่ของอำเภอพญาเม็งราย จังหวัดเชียงราย เป็นพื้นที่ที่สูงกว่าระดับน้ำทะเลค่อนข้างมากทำให้มีสภาพอากาศค่อนข้างเย็นเกือบตลอดทั้งปี โดยอุณหภูมิเฉลี่ยทั้งปีอยู่ที่
ประมาณ 25.4 องศาเซลเซียส ลักษณะของภูมิอากาศจึงเปลี่ยนแปลงไปตามแต่ละฤดูกาลอย่างชัดเจน ทำให้เชียงรายเป็นจังหวัดในอันดับต้นๆของประเทศที่หลายคนนึกถึงและอยากไป
สัมผัสอากาศดีๆช่วงหน้าหนาวกับคนที่คุณรัก รวมถึงวันวาเลนไทน์วันแห่งความรักเช่นกัน ที่ใครหลายๆคนอยากจะหาสถานที่สุดโรแมนติกในการแสดงออกถึงความรักกัน มุมมองจากอวกาศรูป
หัวใจในครั้งรับรองว่าไม่เหมือนใครอย่างแน่นอน โฆษก GISTDA กล่าว

ที่มา : https://www.thaigov.go.th/news/contents/details/64865