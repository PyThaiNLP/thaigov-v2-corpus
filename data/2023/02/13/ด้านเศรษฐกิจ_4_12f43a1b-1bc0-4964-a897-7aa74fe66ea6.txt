รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ตรวจการขับเคลื่อน MIND ในเมืองสองแคว ที่โรงงานวงษ์พาณิชย์แห่งแรกของประเทศไทย และหมู่บ้านวังส้มซ่า ที่ได้รับการพัฒนาหลายโครงการจาก กระทรวงอุตสาหกรรม


วันจันทร์ที่ 13 กุมภาพันธ์ 2566
13/02/2566
พิมพ์
ผู้ตรวจฯ วีระกิตติ์ ลงพื้นที่ตรวจการขับเคลื่อน MIND ในเมืองสองแคว ที่โรงงานวงษ์พาณิชย์แห่งแรกของประเทศไทย และหมู่บ้านวังส้มซ่า ที่ได้รับการพัฒนาหลายโครงการจาก กระทรวงอุตสาหกรรม
ผู้ตรวจฯ วีระกิตติ์ ลงพื้นที่ตรวจการขับเคลื่อน MIND ในเมืองสองแคว ที่โรงงานวงษ์พาณิชย์แห่งแรกของประเทศไทย และหมู่บ้านวังส้มซ่า ที่ได้รับการพัฒนาหลายโครงการจาก กระทรวงอุตสาหกรรม
เมื่อวันพุธที่ 8 กุมภาพันธ์ 2566 เวลา 9.00 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ได้ลงพื้นที่ตรวจราชการ ณ บริษัท วงษ์พาณิชย์ อินเตอร์เนชั่นแนล จำกัด ประกอบกิจการ คัดแยกสิ่งปฏิกูลหรือวัสดุที่ไม่ใช้แล้ว บดย่อยพลาสติกเก่า อัดกระดาษเป็นก้อน และตัดเศษโลหะ ตั้งอยู่ ณ ตำบลท่าทอง อำเภอเมืองพิษณุโลก จังหวัดพิษณุโลก
นับเป็นโรงงานวงษ์พาณิชย์แห่งแรกของประเทศไทย และเป็นต้นแบบให้กับโรงงานคัดแยกขยะทั่วประเทศ อีกทั้งมีความสอดคล้องกับนโยบาย MIND ของกระทรวงอุตสาหกรรม ทั้ง 4 มิติ ได้แก่ 1) ความสำเร็จทางธุรกิจ 2) การดูแลสังคมโดยรอบ โดยเฉพาะการสร้างงานสร้างอาชีพ ลดขยะและของเสียในพื้นที่ 3) การดูแลสิ่งแวดล้อมที่ตอบโจทย์ประชาคมโลก ด้านการมุ่งสู่ความเป็นกลางทางคาร์บอน (Carbon Neutrality) และลดการปล่อยก๊าซเรือนกระจกสุทธิเป็นศูนย์ (Net Zero Emissions) และ 4)การช่วยกระจายรายได้สู่ชุมชน จากการรับซื้อวัสดุรีไซเคิล
ในเวลา 13.00 น. คณะผู้ตรวจราชการฯ (นายวีระกิตติ์) ได้ลงพื้นที่ตรวจราชการ ณ วิสาหกิจชุมชนพัฒนาผลิตภัณฑ์ทรัพยากรชีวภาพเพื่อเศรษฐกิจชุมชน (หมู่บ้านวังส้มซ่า) ตั้งอยู่ ณ ตำบลท่าโพธิ์ อำเภอเมืองพิษณุโลก จังหวัดพิษณุโลก ซึ่งกลุ่มดังกล่าวได้พัฒนาตนเองให้เป็นแหล่งศึกษาดูงานของจังหวัด และเปิดโอกาสให้ชาวบ้านในชุมชนนำสินค้ามาวางจำหน่ายได้ ทั้งประเภทของใช้และอาหาร ทั้งนี้ กระทรวงอุตสาหกรรม ได้เข้าไปส่งเสริมผ่านโครงการต่าง ๆ เช่น 1) โครงการมาตรฐานผลิตภัณฑ์ชุมชน (มผช.) ได้รับการรับรอง มผช. ได้แก่ ผลิตภัณฑ์บำรุงผิว (มผช.551/2553) สบู่ก้อนกลีเซอรีน (มผช.665/3553) และ ผลิตภัณฑ์ขัดผิว (มผช.1350/2560) 2) โครงการมาตรฐานอุตสาหกรรมเอส ผ่านการรับรอง มอก.เอส ประเภทบริการหมู่บ้านอุตสาหกรรมสร้างสรรค์เพื่อการท่องเที่ยว (มอก.เอส 199-2565) และ 3) โครงการค่าใช้จ่ายแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ซึ่งได้รับการออกแบบบรรจุภัณฑ์และโลโก้สินค้าให้กับวิสาหกิจดังกล่าว ในปีงบประมาณ พ.ศ. 2565

ที่มา : https://www.thaigov.go.th/news/contents/details/64862