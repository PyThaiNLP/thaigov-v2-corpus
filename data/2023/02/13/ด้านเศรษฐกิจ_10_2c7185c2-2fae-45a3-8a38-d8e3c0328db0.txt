รัฐบาลไทย-ข่าวทำเนียบรัฐบาล-สำนักงานเจ้าท่าภูมิภาคที่ 6 สาขาชลบุรี เร่งขจัดคราบน้ำมันที่รั่วไหลจากเรือ MSC ALXEA ท่าเรือแหลมฉบัง เพื่อลดผลกระทบต่อสิ่งแวดล้อมโดยรอบ


วันจันทร์ที่ 13 กุมภาพันธ์ 2566
สำนักงานเจ้าท่าภูมิภาคที่ 6 สาขาชลบุรี เร่งขจัดคราบน้ำมันที่รั่วไหลจากเรือ MSC ALXEA ท่าเรือแหลมฉบัง เพื่อลดผลกระทบต่อสิ่งแวดล้อมโดยรอบ
...
สำนักงานเจ้าท่าภูมิภาคที่ 6 สาขาชลบุรี เร่งขจัดคราบน้ำมันที่รั่วไหลจากเรือ MSC ALXEA ท่าเรือแหลมฉบัง เพื่อลดผลกระทบต่อสิ่งแวดล้อมโดยรอบ พร้อมย้ำ ! ต้องไม่เกิดเหตุซ้ำอีก
ากกรณีสำนักงานเจ้าท่าภูมิภาคที่ 6 สาขาชลบุรี และสำนักงานควบคุมการจราจรและความปลอดภัยทางทะเล ได้รับแจ้งเมื่อวันที่ 12 กุมภาพันธ์ 2566 พบคราบน้ำมันรั่วไหลบริเวณข้างเรือ MSC ALXEA สัญชาติ PANAMA IMO. Number 9129873 ขนาด 42,307 ตันกรอส กัปตันเรือ ชื่อ Vujosevic Sveyozar ขณะจอดเทียบท่า C2 ท่าเทียบเรือแหลมฉบัง จังหวัดชลบุรี ซึ่งกัปตันเรือได้ให้การเบื้องต้นว่า สาเหตุเกิดจากการปั๊มน้ำอับเฉาเรือออกนอกตัวเรือ จึงทำให้มีน้ำมันเชื้อเพลิงรั่วไหวออกมาด้วยประมาณ 2,000 ลิตร
นายสรพงศ์ ไพฑูรย์พงษ์ รองปลัดกระทรวงคมนาคม รักษาราชการแทนอธิบดีกรมเจ้าท่า ได้มอบหมายให้นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย สั่งการให้สำนักงานเจ้าท่าภูมิภาคที่ 6 สาขาชลบุรี เร่งขจัดคราบน้ำมันให้แล้วเสร็จโดยเร็ว เพื่อลดผลกระทบต่อสิ่งแวดล้อม พร้อมทั้งดำเนินการตามกฎหมายอย่างเคร่งครัด และห้ามปล่อยเรือออกจากท่าเด็ดขาด เป็นไปตามนโยบายของรัฐบาลและกระทรวงคมนาคม โดยนายศักดิ์สยาม ชิดชอบ รัฐมนตรีว่าการกระทรวงคมนาคม และนายอธิรัฐ รัตนเศรษฐ รัฐมนตรีช่วยว่าการกระทรวงคมนาคม
ในการนี้ สำนักงานเจ้าท่าภูมิภาคที่ 6 สาขาชลบุรี ได้ประสานงานให้บริษัทรับขจัดคราบน้ำมันเข้าพื้นที่เพื่อขจัดคราบน้ำมัน และใช้บูมล้อมบริเวณท้ายเรือเพื่อป้องกันการกระจายพื้นที่ของน้ำมัน โดย จท. ได้รวบรวมเอกสารเพื่อแจ้งความร้องทุกข์กล่าวโทษกับเจ้าของเรือและผู้ควบคุมเรือกับสถานีตำรวจภูธรแหลมฉบัง อำเภอศรีราชา จังหวัดชลบุรี ในข้อหาการกระทำความผิดตามมาตรา 119 ทวิ พระราชบัญญัติการเดินเรือในน่านน้ำไทย พร้อมทั้งแจ้งให้ตัวแทนเจ้าของเรือทราบว่า เจ้าของเรือต้องเป็นผู้รับผิดชอบค่าใช้จ่ายทั้งหมดในการขจัดคราบน้ำมัน ซึ่งผู้แทนเจ้าของเรือรับทราบและประสานบริษัทประกันภัยให้รับผิดชอบความเสียหายที่เกิดขึ้น และให้เจ้าหน้าที่ จท. เข้มงวดกวดขันให้ปฏิบัติตามมาตรการอย่างมีระบบแบบแผนและเป็นไปตามข้อกฎหมายอย่างชัดเจน เพื่อมิให้เกิดเหตุการณ์ซ้ำอีก

ที่มา : https://www.thaigov.go.th/news/contents/details/64872