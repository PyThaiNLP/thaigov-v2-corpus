รัฐบาลไทย-ข่าวทำเนียบรัฐบาล-​“ธนกร” ลุย ชลบุรี โชว์ผลงานรัฐบาลลุงตู่รุดหน้า EEC พร้อม-ประชาชนวางใจ เชื่อไทยจะก้าวพ้นกับดักความยากจน


วันพฤหัสบดีที่ 9 กุมภาพันธ์ 2566
09/02/2566
พิมพ์
​“ธนกร” ลุย ชลบุรี โชว์ผลงานรัฐบาลลุงตู่รุดหน้า EEC พร้อม-ประชาชนวางใจ เชื่อไทยจะก้าวพ้นกับดักความยากจน
​“ธนกร” ลุย ชลบุรี โชว์ผลงานรัฐบาลลุงตู่รุดหน้า EEC พร้อม-ประชาชนวางใจ เชื่อไทยจะก้าวพ้นกับดักความยากจน
วันนี้ (9 กุมภาพันธ์ 2566) นายธนกร วังบุญคงชนะ รัฐมนตรีประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้มอบหมายให้ตนลงพื้นที่ตรวจราชการ ณ จังหวัดชลบุรี เพื่อติดตามความคืบหน้าเขตพัฒนาพิเศษภาคตะวันออก หรือ EEC การพัฒนาเศรษฐกิจ และการท่องเที่ยวชุมชน
เวลา 10.00 น. รัฐมนตรีประจำสำนักนายกรัฐมนตรี ได้เยี่ยมชมการดำเนินงานชุมชนเข้มแข็งและยั่งยืนของชุมชนเก่าชายทะเลบางเสร่ อ.สัตหีบ จ. ชลบุรี ในการนี้ ประธานกลุ่มท่องเที่ยววิถีชุมชน ได้ต้อนรับและพาเยี่ยมชม ศูนย์การเรียนรู้เพาะพันธุ์ปูไข่นอกกระดอง สะพานเทียบเรือ ชิมผลิตภัณฑ์ชุมชนกาแฟพริก และเพ้นท์ผ้าบาติก
รัฐมนตรีประจำสำนักนายกรัฐมนตรี กล่าวว่า ขอชื่นชมความร่วมมือของชุมชนเก่าชายทะเลบางเสร่ ที่ยังคงสืบสานวัฒนธรรมท้องถิ่น สร้างรายได้ให้กับชุมชน เปิดโอกาสให้นักท่องเที่ยวได้มาสัมผัสวิถีชีวิตถิ่นประมง ซึ่งตนก็พร้อมจะเป็นผู้ประสานสิ่งที่ชาวบ้านขาดเหลือไปยังรัฐบาล เพื่อทำให้ชุมชนได้รับการพัฒนาที่ตอบโจทย์ความต้องการยิ่งขึ้น
ต่อจากนั้น เวลา 13.00 น. รัฐมนตรีประจำสำนักนายกรัฐมนตรี ได้เดินทางไปยังวิทยาลัยเทคนิคสัตหีบ จ.ชลบุรี โดยมี ดร. อรทัย โยธินรุ่งเรือง สุดสงวน ผู้อำนวยการวิทยาลัยเทคนิคสัตหีบ พร้อมนักศึกษาร่วมต้อนรับ โดยได้เยี่ยมชมผลงานของนักศึกษาและติดตามโครงการสัตหีบโมเดล ซึ่งเป็นการพัฒนากำลังคนอาชีวศึกษาสู่ตลาดแรงงานภาคอุตสาหกรรมในเขตพัฒนาพิเศษภาคตะวันออก (EEC)
ทั้งนี้ ได้ร่วมกิจกรรมสื่อสร้างสรรค์ รัฐ-ประชาชน โดยได้พูดคุย-รับฟังปัญหากับกลุ่มนักศึกษาและชุมชนในพื้นที่ในหลากหลายประเด็น เช่น แนวทางการพัฒนาอาชีพต่อการเติบโตของ EEC  การส่งเสริมการท่องเที่ยวชุมชน เป็นต้น
"รัฐบาลมุ่งหวังให้ EEC คือพื้นที่ที่จะนำอุตสาหกรรมไทยสู่อนาคต วันนี้เห็นได้ชัดว่า นโยบายที่ท่านนายกฯ ริเริ่ม นักศึกษาและสถาบันการศึกษาในพื้นที่มีความพร้อมตอบโจทย์ อาทิ ช่างอากาศยาน โลจิสติกส์ การท่องเที่ยว ฯลฯ และภาคอุตสาหกรรมขานรับ ซึ่งจะทำให้ EEC มีความพร้อมยิ่งๆ ขึ้นไป ซึ่งรัฐบาลคาดว่าภายในปี 2570 จะมีการลงทุนถึง 2.2 ล้านล้านบาท ซึ่งจะทำให้ไทยก้าวพ้นกับดักความยากจน" นายธนกร กล่าว

ที่มา : https://www.thaigov.go.th/news/contents/details/64747