รัฐบาลไทย-ข่าวทำเนียบรัฐบาล-รมต.เฉลิมชัย สนับสนุนการใช้หลักปรัชญาเศรษฐกิจพอเพียง เชื่อมั่นหากทำด้วยใจ จะสำเร็จอย่างแน่นอน


วันพฤหัสบดีที่ 9 กุมภาพันธ์ 2566
รมต.เฉลิมชัย สนับสนุนการใช้หลักปรัชญาเศรษฐกิจพอเพียง เชื่อมั่นหากทำด้วยใจ จะสำเร็จอย่างแน่นอน
รมต.เฉลิมชัย สนับสนุนการใช้หลักปรัชญาเศรษฐกิจพอเพียง เชื่อมั่นหากทำด้วยใจ จะสำเร็จอย่างแน่นอน
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เปิดเผยภายหลังเปิดศูนย์การเรียนรู้เศรษฐกิจพอเพียง และปลูกต้นรวงผึ้ง ณ โรงเรียนเขื่องในพิทยาคาร ว่า โครงการ 1 หลุม 1 เมนู ที่ทางโรงเรียนได้นำหลักปรัชญาเศรษฐกิจพอเพียงมาฝึกปฏิบัติให้นักเรียนสามารถนำไปใช้ในชีวิตประจำวัน ถือเป็นกิจกรรมที่ดีมาก ซึ่งหลักปรัชญาเศรษฐกิจพอเพียงเป็นอีกหนึ่งนโยบายสำคัญของกระทรวงเกษตรและสหกรณ์ หากทุ่มเทและทำด้วยใจ เชื่อมั่นว่าจะสำเร็จอย่างแน่นอน
สำหรับในส่วนของกระทรวงเกษตรฯ พร้อมสนับสนุนในเรื่องของพันธุ์พืชผักสวนครัว โดยสามารถแจ้งขอไปที่หน่วยงานในสังกัดของกระทรวงเกษตรฯ ได้ อย่างไรก็ตาม หากเราช่วยกันสร้างรากฐานที่ถูกต้องให้กับเยาวชน จะสามารถสร้างความมั่นคงให้กับประเทศในวันข้างหน้า และมีความพร้อมที่จะเป็นส่วนหนึ่งในการขับเคลื่อนประเทศให้ดีขึ้นด้วย

ที่มา : https://www.thaigov.go.th/news/contents/details/64748