รัฐบาลไทย-ข่าวทำเนียบรัฐบาล-กรมเจ้าท่า จัดอบรมหลักสูตรตรวจแรงงานทางทะเลเพิ่มศักยภาพด้านแรงงานทางทะเลให้เป็นไปตามมาตรฐานสากล


วันพฤหัสบดีที่ 9 กุมภาพันธ์ 2566
กรมเจ้าท่า จัดอบรมหลักสูตรตรวจแรงงานทางทะเลเพิ่มศักยภาพด้านแรงงานทางทะเลให้เป็นไปตามมาตรฐานสากล
...
กรมเจ้าท่า จัดอบรมหลักสูตรตรวจแรงงานทางทะเลเพิ่มศักยภาพด้านแรงงานทางทะเลให้เป็นไปตามมาตรฐานสากล
จากนโยบาย รักษาการอธิบดีกรมเจ้าท่า นายสรพงศ์ ไพฑูรย์พงษ์ ได้มอบหมายให้ทุกหน่วยงานทั้งในส่วนกลางและส่วนภูมิภาคที่ 1 - 7 จัดอบรมหลักสูตรที่สามารถ ช่วยสนับสนุนเจ้าหน้าที่ตามอนุสัญญาของ IMO และให้เป็นไปตามมาตรฐานสากล แก่บุคลากรของกรมเจ้าท่า
เมื่อวันที่​ 7​ กุมภาพันธ์​ 2566​ รักษาการอธิบดีกรมเจ้าท่า ได้มอบหมาย นายภูริพัฒน์​ ธีระกุลพิศุทธิ์​ รองอธิบดีกรมเจ้าท่า​ กระทรวงคมนาคม ด้านปลอดภัย เป็นประธานเปิดการอบรมหลักสูตรฝึกอบรมสำหรับพนักงานเจ้าหน้าที่ตรวจแรงงานทางทะเล​ตาม​ พ.ร.บ.​แรงงานทางทะเล​ พ.ศ. 2558​
ทั้งนี้ การจัดอบรมหลักสูตรดังกล่าว เพื่อเป็นการให้ความรู้เกี่ยวกับ พ.ร.บ. แรงงานทางทะเล พ.ศ.2558 รวมทั้งอนุสัญญาทางทะเล​ระหว่างประเทศ​อื่นๆที่เกี่ยวข้องกับคนประจำเรือ​ ผู้เข้ารับการอบรม ได้แก่ ข้าราชการ​ และเจ้าหน้าที่​ของกองมาตรฐานคนประจำเรือ​ โดยการอบรมฯ จะช่วยให้เจ้าหน้าที่ของกรมเจ้าท่า ปฏิบัติหน้าที่ได้อย่างถูกต้อง ตอบสนองต่อความต้องการขององค์การแรงงานระหว่างประเทศ ผู้ประกอบกิจการเดินเรือ คนประจำเรือ และผู้ที่เกี่ยวข้อง​ ​โดยจัดฝึกอบรมขึ้นระหว่าง​ วันที่​ 7 ​- 10​ กุมภาพันธ์​ 2566​ ณ​ ห้องประชุมกัปตันบุช​ กรมเจ้าท่า

ที่มา : https://www.thaigov.go.th/news/contents/details/64730