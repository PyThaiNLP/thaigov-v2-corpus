รัฐบาลไทย-ข่าวทำเนียบรัฐบาล-รัฐมนตรีเกษตรฯลุยอุบลราชธานีรณรงค์การถ่ายทอดเทคโนโลยีลดต้นทุนการผลิตข้าวให้ปฏิบัติได้จริง 


วันพฤหัสบดีที่ 9 กุมภาพันธ์ 2566
รัฐมนตรีเกษตรฯลุยอุบลราชธานีรณรงค์การถ่ายทอดเทคโนโลยีลดต้นทุนการผลิตข้าวให้ปฏิบัติได้จริง
รัฐมนตรีเกษตรฯลุยอุบลราชธานีรณรงค์การถ่ายทอดเทคโนโลยีลดต้นทุนการผลิตข้าวให้ปฏิบัติได้จริง เน้นการใช้เมล็ดพันธุ์ข้าวคุณภาพดีและมีมาตรฐานเพื่อลดต้นทุนเพิ่มประสิทธิภาพการผลิตและยกระดับคุณภาพผลผลิตให้ดียิ่งขึ้น
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์พบปะสมาชิกศูนย์ข้าวชุมชนและเป็นประธานเปิดงานรณรงค์การถ่ายทอดเทคโนโลยีลดต้นทุนการผลิตข้าวให้ปฏิบัติได้จริง ณ โรงเรียนม่วงสามสิบอัมพวันวิทยา อำเภอม่วงสามสิบ จังหวัดอุบลราชธานี ดยรูปแบบการจัดงานในครั้งนี้เป็นการรณรงค์ให้เกษตรกรได้ตระหนักถึงความสำคัญของการลดต้นทุนการผลิตข้าวโดยจัดแสดงนิทรรศการการบรรยายความรู้ทางวิชาการและการสาธิต “เทคโนโลยีการลดต้นทุนการผลิตข้าวให้ปฏิบัติได้จริง” โดยวิทยากรผู้มีความรู้และประสบการณ์นอกจากนี้ยังจัดแสดงการใช้เทคโนโลยีการเกษตรสมัยใหม่เช่นเครื่องจักรกลการเกษตรและโดรนเพื่อการเกษตรโดยภาคเอกชน เป็นต้นและการจำหน่ายผลผลิตและผลิตภัณฑ์จากข้าวโดยกลุ่มเกษตรกรในพื้นที่ซึ่งมีเกษตรกรผู้ปลูกข้าวและประชาชนผู้สนใจในพื้นที่อำเภอม่วงสามสิบอำเภอเหล่าเสือโก้กอำเภอดอนมดแดงและอำเภอตาลสุมจังหวัดอุบลราชธานีเจ้าหน้าที่จากหน่วยราชการในสังกัดกระทรวงเกษตรและสหกรณ์หน่วยราชการส่วนภูมิภาคและหน่วยราชการส่วนท้องถิ่นเข้าร่วมโดยมุ่งหวังว่าผู้เข้าร่วมงานจะได้รับทราบและเข้าใจองค์ความรู้เรื่อง “เทคโนโลยีการลดต้นทุนการผลิตข้าวให้ปฏิบัติได้จริง” และนำไปปรับใช้ในการประกอบอาชีพทำนาได้
จากนั้นรัฐมนตรีว่าการกระทรวงเกษตรและสหกรณ์ได้เดินทางไปเปิดงานรณรงค์การถ่ายทอดเทคโนโลยีการลดต้นทุนการผลิตข้าวให้ปฏิบัติได้จริงภายใต้โครงการสนับสนุนลดต้นทุนการผลิตด้านการเกษตรสำหรับเกษตรกรผู้ปลูกข้าวกิจกรรมหลักสนับสนุนลดต้นทุนการผลิตด้านการเกษตรสำหรับเกษตรกรผู้ปลูกข้าว ณ ศูนย์แสดงสินค้า OTOP อำเภอเขื่องในจังหวัดอุบลราชธานีซึ่งจัดขึ้นเพื่อเป็นการเสริมสร้างความตระหนักรู้ในด้านการเพิ่มประสิทธิภาพการผลิตข้าวการลดต้นทุนการผลิตข้าวการเพิ่มผลผลิตและยกระดับคุณภาพให้เกษตรกรผู้ปลูกข้าวพัฒนาการผลิตข้าวให้มีความรู้ความเข้าใจได้รับการถ่ายทอดเทคโนโลยีลดต้นทุนการผลิตข้าวที่เหมาะสมเพื่อสร้างโอกาสในการเพิ่มคุณภาพผลผลิตและผลตอบแทนจากการผลิตโดยมีการเชื่อมโยงนโยบายการพัฒนาข้าวลงสู่การปฏิบัติในพื้นที่ปลูกข้าวทั่วประเทศ
รัฐมนตรีว่าการกระทรวงเกษตรและสหกรณ์กล่าวว่ากระทรวงเกษตรและสหกรณ์ให้ความสำคัญกับนโยบาย “ลดต้นทุนการผลิต” จึงได้มอบหมายให้ทุกหน่วยงานขับเคลื่อนนโยบายนี้กรมการข้าวจึงได้มีการสนับสนุนองค์ความรู้เทคโนโลยีและนวัตกรรมที่จะทำให้เกิดการลดต้นทุนการผลิตข้าวแก่เกษตรกรพี่น้องชาวนาทุกท่านให้สามารถนำไปปฏิบัติจริงได้เสริมสร้างความรู้และสั่งสมประสบการณ์ก่อให้เกิดความเข้มแข็งมีรายได้ที่มั่นคงและยั่งยืนนอกจากนี้ยังเน้นการเพิ่มผลผลิตข้าวการยกระดับคุณภาพผลผลิตข้าวสนองความต้องการของตลาดและการปรับระบบการผลิตข้าวให้เป็นมิตรกับสิ่งแวดล้อมโดยเชื่อมั่นว่าแนวทางการลดต้นทุนการผลิตนี้จะสร้างผลประโยชน์แก่เกษตรกรคือการได้รับการสนับสนุนจากภาครัฐมากขึ้นช่วยให้เกษตรกรเรียนรู้และวางแผนการทำนาอย่างเป็นระบบตลอดห่วงโซ่อุปทานช่วยลดต้นทุนการผลิตเพิ่มประสิทธิภาพการผลิตยกระดับคุณภาพผลผลิตเกษตรกรมีความรู้เรื่องการตลาดสินค้าเกษตรสามารถผลิตสินค้าได้ตามที่ตลาดต้องการซึ่งภาครัฐสามารถช่วยกำหนดตลาดล่วงหน้าได้และสอดรับกับทิศทางการเปลี่ยนแปลงของโลกที่ให้ความสำคัญกับการผลิตที่ต้องเป็นมิตรต่อสิ่งแวดล้อมการผลักดันการแปรรูปสินค้าเกษตรมูลค่าสูงการใช้การตลาดสมัยใหม่ซึ่งมีโอกาสในการขยายตลาดไปช่องทางต่างๆได้มากขึ้นรวมถึงตลาดต่างประเทศด้วย
สำหรับการลดต้นทุนการผลิตข้าวให้ปฏิบัติจริงได้สิ่งสำคัญคือการใช้เมล็ดพันธุ์ข้าวคุณภาพดีและมีมาตรฐานซึ่งศูนย์ข้าวชุมชนเป็นส่วนสำคัญในการผลิตเมล็ดพันธุ์ข้าวที่มีคุณภาพตามเกณฑ์และมาตรฐานของกรมการข้าวนอกจากนี้การใช้เมล็ดพันธุ์ที่มีคุณภาพจะสามารถลดต้นทุนการผลิตในส่วนอื่นๆได้ทั้งการลดปริมาณการใช้ปุ๋ยเคมีซึ่งมีราคาแพงในปัจจุบันโดยทดแทนด้วยการไถกลบตอซังข้าวการปลูกพืชปุ๋ยสดบำรุงดินการใช้ปุ๋ยคอกปุ๋ยหมักที่จะได้ทั้งธาตุอาหารและปรับปรุงโครงสร้างดินลดการสูญเสียธาตุอาหารการลดการใช้สารเคมีป้องกันกำจัดศัตรูข้าวโดยทดแทนด้วยสารชีวภัณฑ์ต่างๆเป็นต้นซึ่งเป็นทั้งการลดรายจ่ายเพิ่มรายได้และยังเป็นมิตรต่อสิ่งแวดล้อมทำให้เกิดความปลอดภัยต่อพี่น้องเกษตรกรเองและผู้บริโภค

ที่มา : https://www.thaigov.go.th/news/contents/details/64745