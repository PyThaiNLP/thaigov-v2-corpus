รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เข้าร่วมการประชุมคณะกรรมการประเมินผลการปฏิบัติราชการ ครั้งที่ 1/2566


วันพุธที่ 1 กุมภาพันธ์ 2566
รองปลัดกระทรวงเกษตรและสหกรณ์เข้าร่วมการประชุมคณะกรรมการประเมินผลการปฏิบัติราชการ ครั้งที่ 1/2566
รองปลัดกระทรวงเกษตรและสหกรณ์เข้าร่วมการประชุมคณะกรรมการประเมินผลการปฏิบัติราชการ ครั้งที่ 1/2566
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานในการประชุมคณะกรรมการประเมินผลการปฏิบัติราชการ ครั้งที่ 1/2566 โดยมีนางสาวนฤมล สงวนวงศ์ นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ และผู้อำนวยการสำนัก/กอง ในสำนักงานปลัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์
สำหรับการประชุมดังกล่าว ที่ประชุมได้ร่วมกันพิจารณาปรับปรุงวิธีการประเมินผลการปฏิบัติราชการรายบุคคล ในระบบสารสนเทศทรัพยากรบุคคลระดับกรม (DPIS6) ร่างประกาศหลักเกณฑ์และวิธีการประเมินผลการปฏิบัติราชการของข้าราชการพลเรือนสามัญ ในสำนักงานรัฐมนตรี และสำนักงานปลัดกระทรวงเกษตรและสหกรณ์ ประจำปี พ.ศ. 2566 กรอบระยะเวลาการดำเนินงานการประเมินผลการปฏิบัติราชการระดับบุคคลประจำปี พ.ศ. 2566 แนวทางการกำหนดตัวชี้วัดและค่าเป้าหมายการประเมินผลการปฏิบัติราชการรายบุคคล สำหรับผู้ดำรงตำแหน่งประเภทอำนวยการ (ส่วนกลางและส่วนภูมิภาค) หัวหน้าหน่วยงาน (ฝ่ายเกษตร) ที่ปฏิบัติงานประจำประเทศต่างๆ และหัวหน้าสำนักงานรัฐมนตรี และแนวทางการกำหนดตัวชี้วัดและค่าเป้าหมายการประเมินผลการปฏิบัติราชการรายบุคคล สำหรับผู้ดำรงตำแหน่งประเภทบริหาร (รองปลัดกระทรวง ผู้ตรวจราชการกระทรวง และผู้ช่วยปลัดกระทรวง)
ทั้งนี้ รองปลัดฯ ได้เน้นย้ำให้ ผอ.สำนัก/กอง ทุกท่าน ให้ความสำคัญในการดำเนินการในระบบ DPIS6 ซึ่งเป็นเครื่องมือที่ทำให้ทำงานได้สะดวกขึ้น ตรงตามวัตถุประสงค์ ทั้งการลา การประเมิน การทำแบบมอบหมายการปฏิบัติงาน และให้ความสำคัญกับการประกาศรายชื่อผู้มีผลการปฏิบัติราชการอยู่ในระดับสูงกว่าระดับดีขึ้นไป

ที่มา : https://www.thaigov.go.th/news/contents/details/64435