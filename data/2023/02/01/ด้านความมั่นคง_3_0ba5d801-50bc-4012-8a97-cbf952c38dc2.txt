รัฐบาลไทย-ข่าวทำเนียบรัฐบาล-รมช.กห. ให้การต้อนรับ ออท.สวีเดน/ไทย


วันพุธที่ 1 กุมภาพันธ์ 2566
รมช.กห. ให้การต้อนรับ ออท.สวีเดน/ไทย
รมช.กห. ให้การต้อนรับ ออท.สวีเดน/ไทย
พันเอก จิตนาถ ปุณโณทก รองโฆษกกระทรวงกลาโหม เปิดเผยว่า พลเอก ชัยชาญ ช้างมงคล รัฐมนตรีช่วยว่าการกระทรวงกลาโหม ให้การต้อนรับ นาย Jon Astrom Grondahl (ยอน ออสเตริม เภรินดาห์ล) ออท.สวีเดน/ไทย และ นาย Micael Johansson (มิกาเอล โยฮันสัน) ประธาน และประธานกรรมการบริหาร บริษัท Saab AB พร้อมคณะ เมื่อ วันที่ 1 ก.พ.66 เพื่อหารือในประเด็นด้านการป้องกันประเทศ ณ ห้องรับรอง รมว.กห. ในศาลาว่าการกระทรวงกลาโหม
การเข้าพบหารือ ระหว่าง ไทย-สวีเดน ในครั้งนี้ จะเป็นการดำเนินความสัมพันธ์อันใกล้ชิดและเป็นมิตรที่มีมากว่า 155 ปี
ทั้งสองประเทศมีความร่วมมือร่วมกันหลายด้าน อาทิ ด้านการศึกษาและเทคโนโลยี นวัตกรรม พลังงานและสิ่งแวดล้อม การบำบัดน้ำเสีย เทคโนโลยีอวกาศ ความร่วมมือเพื่อการพัฒนาและการป้องกันประเทศ
สำหรับความสัมพันธ์อันดีทางทหารได้มีการพัฒนาความสัมพันธ์และความร่วมมือทางทหารในด้านต่างๆเพิ่มมากขึ้นตามลำดับ อาทิ การฝึกร่วม/ผสม Cobra Gold การแลกเปลี่ยนการเยือน การจัดซื้ออาวุธยุทโธปกรณ์ ตลอดจนจัดทำบันทึกความเข้าใจว่าด้วยความร่วมมือด้านการส่งบำรุง นับเป็นประโยชน์อย่างยิ่งต่อการพัฒนาประสิทธิภาพกำลังพลและเสริมสร้างศักยภาพของกองทัพ
รมช.กห. ได้กล่าวขอบคุณสวีเดนและบริษัท Saab AB ที่ได้นำอาวุธยุทโธปกรณ์มาเข้าร่วมจัดงาน Defense & Security 2022 ที่ผ่านมา โดยได้รับความสนใจจากบริษัทผู้ประกอบการเป็นจำนวนมาก และ ขอเชิญร่วมจัดงานในปลายปีนี้ อีกเช่นเคย
การหารือกันในวันนี้ เป็นเรื่องที่น่ายินดี นับว่าเป็นประโยชน์ต่อการสนับสนุน และส่งเสริมความสัมพันธ์ร่วมกันในทุกด้าน อันจะนำมาซึ่งความสัมพันธ์ที่แน่นแฟ้นของทั้งสองประเทศ
ออท.สวีเดน และ ปธ.Saab AB ต่างขอบคุณการต้อนรับที่อบอุ่น และพร้อมสนับสนุน ประเทศไทยใน ด้าน อุตสาหกรรมป้องกันประเทศ ด้านเทคโนโลยี ฯลฯ และขอขอบคุณเรื่องการเชิญร่วมการฝึก Cobra Gold และการจัดงานDefense &Security 2023
ที่เป็นการ แสดงถึงความเป็นมิตรที่ดีต่อกัน และความสัมพันธ์ที่ แน่นแฟ้น ตลอดไป

ที่มา : https://www.thaigov.go.th/news/contents/details/64414