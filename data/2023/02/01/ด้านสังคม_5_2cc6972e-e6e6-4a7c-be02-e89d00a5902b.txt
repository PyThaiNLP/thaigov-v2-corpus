รัฐบาลไทย-ข่าวทำเนียบรัฐบาล-​สป.จัดกิจกรรม “โครงการให้ความรู้ด้านการเงินและการแก้ไขหนี้สินของกำลังพล สป.” นำไปสู่การมีคุณภาพชีวิตที่ดีอย่างยั่งยืน


วันพุธที่ 1 กุมภาพันธ์ 2566
​สป.จัดกิจกรรม “โครงการให้ความรู้ด้านการเงินและการแก้ไขหนี้สินของกำลังพล สป.” นำไปสู่การมีคุณภาพชีวิตที่ดีอย่างยั่งยืน
(1 ก.พ. 66) พลเอก สนิธชนก สังขจันทร์ ปลัดกระทรวงกลาโหม เป็นประธานการจัดกิจกรรมโครงการให้ความรู้ด้านการเงินและการแก้ไขหนี้สินของกำลังพลสำนักงานปลัดกระทรวงกลาโหม ณ ห้องพินิตประชานาถ ในศาลาว่าการกลาโหม
เพื่อให้ความรู้ในด้านการบริหารจัดการทางการเงินในเรื่องการวางแผนทางการเงินและการแก้ไขปัญหาหนี้สินอันจะเป็นการป้องกันความเสี่ยง และใช้เป็นแนวทางในการแก้ไขปัญหาหนี้สินให้กับกำลังพลได้อย่างยั่งยืน
การบรรยายให้ความรู้เกี่ยวกับการวางแผนทางการเงิน และการแก้ไขปัญหาหนี้สิน โดยวิทยากรผู้ทรงคุณวุฒิจากธนาคารกรุงไทย จำกัด (มหาชน) และธนาคารทหารไทยธนชาต จำกัด (มหาชน) มีผู้เข้าร่วมฟังการบรรยายรวม 200 นาย สำหรับการจัดกิจกรรมในครั้งนี้จะมีส่วนสำคัญในการพัฒนาคุณภาพชีวิตให้กับกำลังพลของสำนักงานปลัดกระทรวงกลาโหม ในมิติด้านเศรษฐกิจโดยการผลักดันแนวทางการแก้ไขปัญหาหนี้สินของกำลังพลให้สามารถลดความเครียดจากปัญหาหนี้สิน และมีกำลังใจที่จะพัฒนาตนเองเพื่อเพิ่มขีดความสามารถในการปฏิบัติงาน นำไปสู่การมีคุณภาพชีวิตที่ดี และการเป็นพลเมืองที่มีคุณภาพของสังคมต่อไป

ที่มา : https://www.thaigov.go.th/news/contents/details/64441