รัฐบาลไทย-ข่าวทำเนียบรัฐบาล-รองปลัดดีอีเอส เข้าร่วมประชุมคณะกรรมาธิการแก้ไขปัญหาหนี้สินแห่งชาติ สภาผู้แทนราษฎร


วันพุธที่ 1 กุมภาพันธ์ 2566
รองปลัดดีอีเอส เข้าร่วมประชุมคณะกรรมาธิการแก้ไขปัญหาหนี้สินแห่งชาติ สภาผู้แทนราษฎร
รองปลัดดีอีเอส เข้าร่วมประชุมคณะกรรมาธิการแก้ไขปัญหาหนี้สินแห่งชาติ สภาผู้แทนราษฎร
วันนี้ (1 ก.พ. 66) ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม เข้าร่วมประชุมคณะกรรมาธิการแก้ไขปัญหาหนี้สินแห่งชาติ สภาผู้แทนราษฎร ณ ห้องประชุม N406 ชั้น 4 อาคารรัฐสภา ในเรื่องแนวทางการดำเนินการป้องกันและแก้ไขปัญหากรณีประชาชนได้รับความเสียหายจากการถูกหลอกลวงให้ร่วมลงทุนในธุรกิจ ทั้งช่องทางออนไลน์และออฟไลน์ ดร.เวทางค์ฯ ได้รายงานความคืบหน้าการแก้ไขปัญหาการฉ้อโกงประชาชนผ่านช่องทางสื่อสังคมออนไลน์ โดย ดศ. ได้ร่วมกับหน่วยงานที่เกี่ยวข้อง เช่น สำนักงานตำรวจแห่งชาติ ธนาคารแห่งประเทศไทย ปปง. กสทช. ในการป้องกันและปราบปรามอาชญากรรมออนไลน์ โดย หน่วยงานที่เกี่ยวข้อง ร่วมแก้ปัญหาดังกล่าว เช่น
- ดศ. ได้เสนอ (ร่าง) พ.ร.ก. มาตรการป้องกันและปราบปรามอาชญากรรมทางเทคโนโลยี พ.ศ. .... ซึ่ง ครม. ได้มีมติเห็นชอบในหลักการแล้ว ขณะนี้อยู่ระหว่างการพิจารณาของ คณะกรรมการกฤษฎีกา
- ดศ. ร่วมกับ ธ.กรุงไทย ได้แจ้งเตือนข้อมูลการฉ้อโกงและหลอกลวงประชาชนผ่านแอปพลิเคชันเป๋าตัง
- ธนาคารแห่งประเทศไทยและธนาคารพาณิชย์จัดทำระบบป้องกันการใช้ Remote Control ควบคุมการทำ Mobile Banking แล้ว เป็นต้น
__________________

ที่มา : https://www.thaigov.go.th/news/contents/details/64436