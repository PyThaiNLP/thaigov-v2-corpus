รัฐบาลไทย-ข่าวทำเนียบรัฐบาล-ดีอีเอส ขอศาลปิดชั่วคราวกองสลากพลัส หลังนอทเลื่อนให้การเรื่อยๆ  


วันพุธที่ 1 กุมภาพันธ์ 2566
ดีอีเอส ขอศาลปิดชั่วคราวกองสลากพลัส หลังนอทเลื่อนให้การเรื่อยๆ
ดีอีเอส ขอศาลปิดชั่วคราวกองสลากพลัส หลังนอทเลื่อนให้การเรื่อยๆ
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม(ดีอีเอส) ลงพื้นที่ตรวจเยี่ยมรับฟังรายงานเกี่ยวกับบอลลูน ณ ศูนย์อุตุนิยมวิทยาภาคหนือ พร้อมตรวจเยี่ยมการดําเนินการให้บริการทางด้านอุตุนิยมวิทยาการบิน และความพร้อมของเครื่อง อํานวยความสะดวกในการเดินอากาศ ชนิดระบบตรวจอากาศอัตโนมัติ (AWOS) และชนิดตรวจวัดวินด์เชียร์(LLWAS) รองรับปริมาณเที่ยวบินเต็มรูปแบบ ณ ท่าอากาศยานเขียงใหม่
โดยนายชัยวุฒิ กล่าวถึงการปิดแพลตฟอร์มขายสลากออนไลน์ว่า ถ้าจะปิดเว็บให้เร็วโดยปกติ ก็คือ กองสลากพลัสก็ต้องมาไต่สวนที่ศาล แล้วให้ข้อมูล เพื่อให้ศาลได้มีข้อมูลที่ชัดเจนและได้ตัดสินใจว่าจะปิดหรือไม่ปิด แต่ขณะนี้  นอท พันธ์ธวัช นาควิสุทธิ์ ซีอีโอ กองสลากพลัส ใช้วิธีเลื่อนไม่มาไต่สวนที่ศาล  คดีนี้ก็เลยเลื่อนยังไม่ได้ ตัดสิน ซึ่งเราก็พยายามแก้ปัญหา โดย การ ยื่นเรื่องไปที่ศาลเพื่อขอปิดชั่วคราว จะได้ไม่ต้องรอคุณน็อตมาให้การ  “เนื่องทางกองสลากพลัสได้คัดค้าน  ถึงศาลจะปิดเว็บ ก็ต้องมีคนมาคัดค้าน ตัวแทนก็ต้องมาให้ข้อมูลมาให้ความเห็นว่าทําไมไม่ปิดแต่ว่าถ้ากองฉลากพลัสคัดค้าน  ไม่มาให้ข้อมูลก็เลื่อนการไต่สวนไปเรื่อยๆ ทําให้วันนี้ศาลก็ยังไม่กล้าตัดสินใจ เพราะผู้เสียหายหรือผู้คัดค้าน ยังไม่มาให้ข้อมูล
ซึ่งที่ผ่านมา กระทรวงได้ยื่นปิดเว็ปดังกล่าว ไป ตั้งแต่เดือนมิถุนายนปีที่แล้ว ซึ่งตอนนั้นยื่นไป 15 เว็บทางศาลก็มีคําสั่งปิดเป็น 12 เว็บ หรืออีก 3 เว็บก็มีการคัดค้าน แล้วก็ยังอยู่ระหว่างการพิจารณาของศาลที่จะปิดเว็บแล้ว แต่กองสลากพลัสก็มีปัญหา เพราะว่าเขาขอคัดค้านไม่ให้ปิดเว็บ แล้วก็ไม่มาให้ข้อมูลไม่มาไต่สวนก็ขอเลื่อนไปเรื่อย ๆ”ล่าสุดทราบว่าจะมาให้คําให้การ เป็นช่วงต้นเดือนมีนาคม ซึ่งช่วงต้นเดือนมีนาคมที่เขามาให้การจริง ไม่ขอเลื่อนอีกจะได้มีคําสั่งปิดเว็บ แต่ก็ดีเพื่อแก้ปัญหานี้ทางกระทรวง ดีอีเอส ยื่นเรื่องไปขอคุ้มครองชั่วคราวที่ศาล ขอให้ปิดเว็บเป็นการชั่วคราวก่อน เพราะว่าเรื่องนี้มันก็ยืดเยื้อมานานแล้วก็มีความเสียหายต่อภาพรวมของประเทศด้วยในเรื่องของการฟอกเงินที่ดีเอสไอก็ส่งเรื่องเข้าไปอีกเราก็จะดําเนินการเรื่องนี้อย่างต่อเนื่อง
___________________

ที่มา : https://www.thaigov.go.th/news/contents/details/64446