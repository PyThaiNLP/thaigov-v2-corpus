รัฐบาลไทย-ข่าวทำเนียบรัฐบาล-รมว.เฉลิมชัย นำทีมผู้บริหารกระทรวงเกษตรฯ ลงชุมพร รับฟังปัญหาจากพี่น้องเกษตรกรโดยตรง


วันอาทิตย์ที่ 19 กุมภาพันธ์ 2566
รมว.เฉลิมชัย นำทีมผู้บริหารกระทรวงเกษตรฯ ลงชุมพร รับฟังปัญหาจากพี่น้องเกษตรกรโดยตรง
รมว.เฉลิมชัย นำทีมผู้บริหารกระทรวงเกษตรฯ ลงชุมพร รับฟังปัญหาจากพี่น้องเกษตรกรโดยตรง พร้อมเยี่ยมชมกลุ่มเกษตรกรผลิตกล้วยหอมทองปลอดสารเคมีเพื่อส่งออกไปญี่ปุ่น
ดร.เฉลิมชัย ศรีอ่อน รัฐมนตรีว่าการกระทรวงเกษตรและสกรณ์ ลงพื้นที่ตรวจราชการและพบปะเกษตรกร ณ กลุ่มเกษตรกรทำสวนหุ่งคาวัด ต.ทุ่งคาวัด อ.ละแม จ้งหวัดชุมพร ซึ่งกลุ่มเกษตรกรทำสวนทุ่งคาวัด เป็นกลุ่มเกษตรกรที่รวมกลุ่มกันเพื่อทำการผลิตกล้วยหอมทองปลอดสารเคมีเพื่อส่งออกไปยังประเทศญี่ปุ่น ซึ่งรวบรวมกลุ่มผู้ที่สนใจผลิตกล้วยหอมทองปลอดสารเคมีมาตั้งแต่ปี พ.ศ. 2536 และได้ดำเนินงานมาถึงปัจจุบัน ซึ่งกลุ่มมีกำลังผลิตกล้วยหอมทองอยู่ที่ประมาณ 20 - 40 ตันต่อสัปดาห์
ในส่วนของกระทรวงเกษตรและสหกรณ์ โดยกรมส่งเสริมสหกรณ์ได้มีการจัดทำโครงการสร้างความเข้มแข็งให้กับกลุ่มเกษตรกร เพื่อเข้าถึงแหล่งทุนในการผลิตและการตลาด เป็นทุนหมุนเวียนในการรวบรวมผลผลิต นอกจากนี้ ยังมีหน่วยงานที่เกี่ยวข้องเข้ามาสนับสนุนปัจจัยการผลิตต่าง ๆ ด้วย
"วันนี้ได้นำผู้บริหารกระทรวงเกษตรฯ ลงพื้นที่มารับฟังปัญหาของพี่น้องเกษตรกรโดยตรง ซึ่งปัจจุบันได้มีการเปลี่ยนแปลงอย่างรวดเร็ว กระทรวงเกษตรฯ จึงต้องมีการปรับเปลี่ยนจากกระทรวงด้านการผลิตอย่างเดียว มาช่วยในการหาช่องทางการตลาด โดยสหกรณ์ทั่วประเทศได้นำผลผลิตจากพี่น้องเกษตรกรมาจำหน่าย นอกจากนี้ ยังบูรณาการร่วมกับหน่วยงานที่เกี่ยวข้อง อาทิ กระทรวงพาณิชย์ กระทรวงมหาดไทย กรมราชทัณฑ์ และสภาอุตสาหกรรม เป็นต้น เข้ามาช่วยระบายผลผลิตจากพี่น้องเกษตรกรด้วย อย่างไรก็ตาม กระทรวงเกษตรฯ พร้อมที่จะสนับสนุนปัจจัยการผลิต และส่งเสริมการใช้เทคโนโลยีและนวัตกรรม เพื่อลดต้นทุนและเพิ่มผลผลิตให้กับเกษตรกร รวมถึงสร้างความเข้มแข็งและพัฒนาสินค้าเพื่อสร้างมูลค่าเพิ่มต่อไป" ดร.เฉลิมชัย กล่าว

ที่มา : https://www.thaigov.go.th/news/contents/details/65152