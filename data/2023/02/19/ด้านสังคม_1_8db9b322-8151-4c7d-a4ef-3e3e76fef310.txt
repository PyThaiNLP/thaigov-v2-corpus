รัฐบาลไทย-ข่าวทำเนียบรัฐบาล-ดีอีเอสหารือแนวทางการดำเนินงานจัดตั้งศูนย์ข้อมูลน้ำจังหวัดพัทลุง


วันอาทิตย์ที่ 19 กุมภาพันธ์ 2566
ดีอีเอสหารือแนวทางการดำเนินงานจัดตั้งศูนย์ข้อมูลน้ำจังหวัดพัทลุง
ดีอีเอสหารือแนวทางการดำเนินงานจัดตั้งศูนย์ข้อมูลน้ำจังหวัดพัทลุง
(วันนี้) 18 ก.พ. 66 – ศ.พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วยนางสาวสุกันยาณี ยะวิญชาญ ผู้ตรวจราชการกระทรวงดีอีเอส ,ผู้อำนวยการศูนย์อุตุนิยมวิทยาภาคใต้ฝั่งตะวันออก, สถิติจังหวัดพัทลุง, ผู้อำนวยการสถานีอุตุนิยมวิทยาพัทลุง, โทรคมนาคมจังหวัดพัทลุง, ผู้แทนสำนักงานขับเคลื่อนการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) ร่วมประชุมหารือกับผู้บริหารสถาบันสารสนเทศทรัพยากรน้ำ (องค์การมหาชน) และหัวหน้าหน่วยงานท้องถิ่นที่เกี่ยวข้อง เพื่อหารือแนวทางการดำเนินงานจัดตั้งศูนย์ข้อมูลน้ำจังหวัดพัทลุง การขับเคลื่อนการพัฒนาและประยุกต์ใช้ข้อมูลสารสนเทศบริหารจัดการทรัพยากรน้ำภายใต้ BCG Model ในพื้นที่ลุ่มน้ำทะเลสาบสงขลา และการบริหารจัดการน้ำชุมชนลุ่มน้ำทะเลน้อย จังหวัดพัทลุงพร้อมทั้งลงพื้นที่ศึกษาดูงานการจัดการน้ำชุมชนตามแนวพระราชดำริ 2 จุด จุดแรกที่ตัวอย่างแปลงเกษตรตามแนวทฤษฎีใหม่ ต.ป่าพะยอม อ.ป่าพะยอม และจุดที่ 2 การฟื้นฟูและป้องกันไฟป่าพรุควนเคร็ง ต.ทะเลน้อย อ.ควนขนุน ซึ่งกระทรวงดีอีเอส สามารถสนับสนุนด้านการเชื่อมโยงข้อมูล และได้มอบหมายสถิติจังหวัดพัทลุงร่วมมือกับหน่วยงานภายใต้สังกัดกระทรวงฯ ในพื้นที่ พิจารณาให้การสนับสนุนด้านสถิติข้อมูลที่สำคัญในมิติต่างๆ โดยเฉพาะด้านภาคการเกษตรเพื่อเป็นฐานข้อมูลการขับเคลื่อน GDP ของจังหวัดพัทลุงต่อไป ณ จังหวัดพัทลุง
__________________

ที่มา : https://www.thaigov.go.th/news/contents/details/65141