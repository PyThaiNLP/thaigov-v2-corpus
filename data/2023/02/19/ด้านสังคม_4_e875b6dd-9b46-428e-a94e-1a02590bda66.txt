รัฐบาลไทย-ข่าวทำเนียบรัฐบาล-ดีอีเอส ร่วมประชุม APEC TELWG 66 ที่สหรัฐอเมริกา


วันอาทิตย์ที่ 19 กุมภาพันธ์ 2566
ดีอีเอส ร่วมประชุม APEC TELWG 66 ที่สหรัฐอเมริกา
ดีอีเอส ร่วมประชุม APEC TELWG 66 ที่สหรัฐอเมริกา
(วันที่ 18 กุมภาพันธ์ 66) นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) ในฐานะหัวหน้าคณะผู้แทนไทย เข้าร่วมการประชุม The 66th APEC Telecommunications and Information Working Group (APECTELWG 66) เพื่อร่วมแลกเปลี่ยนข้อมูลที่เป็นประโยชน์ต่อการพัฒนาเทคโนโลยีดิจิทัลและโทรคมนาคมร่วมกันในอนาคต พร้อมนำเสนอความก้าวหน้าเกี่ยวกับการพัฒนานโยบาย การกำกับดูแล และการดำเนินงานโครงการที่เกี่ยวข้องกับด้านดิจิทัลของไทย ประกอบด้วย (1) โครงสร้างพื้นฐานด้านดิจิทัล (โครงการพัฒนาระบบคลาวด์กลางภาครัฐ โครงการเน็ตประชารัฐ โครงการ ASEAN Digital Hub การพัฒนา 5G เมืองอัจฉริยะและโครงการ Thailand Digital Valley) (2) ศูนย์ต่อต้านข่าวปลอม การป้องกันปัญหา Call Center และ SMS หลอกลวง และพัฒนาการด้านความมั่นคงปลอดภัยไซเบอร์ และ (3) การพัฒนาศักยภาพบุคลากร (การจัดตั้งสถาบันส่งเสริมการวิเคราะห์และบริหารข้อมูลขนาดใหญ่ภาครัฐ และการอบรมด้านทักษะไอซีที) ณ เมืองปาล์มสปริงส์ มลรัฐแคลิฟอร์เนีย สหรัฐอเมริกา ระหว่างวันที่ 18 – 21กุมภาพันธ์ 2566
_________________

ที่มา : https://www.thaigov.go.th/news/contents/details/65151