รัฐบาลไทย-ข่าวทำเนียบรัฐบาล-ทุกจังหวัดทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพร เจ้าฟ้าพัชรกิติยาภา ฯ


วันเสาร์ที่ 18 กุมภาพันธ์ 2566
18/02/2566
พิมพ์
ทุกจังหวัดทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพร เจ้าฟ้าพัชรกิติยาภา ฯ
ทุกจังหวัดทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวร
ทุกจังหวัดทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 17 ก.พ. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานให้ถวายภัตตาหารแด่พระภิกษุ สามเณร ผู้เข้าสอบบาลีสนามหลวง และกรรมการกำกับห้องสอบในการสอบบาลีสนามหลวง ครั้งที่ 1 ครั้งหลัง ระหว่างวันที่ 15 - 17 กุมภาพันธ์ 2566 ในส่วนภูมิภาค รวมทั้งสิ้น 83 สนามสอบ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยในวันนี้ ผู้ว่าราชการจังหวัด รองผู้ว่าราชการจังหวัดทั่วประเทศ เป็นประธานในพิธี อาทิ จังหวัดนครนายก ณ วัดพราหมณี พระอารามหลวง ตำบลบ้านใหญ่ อำเภอเมืองนครนายก นายบัญชา เชาวรินทร์ ผู้ว่าราชการจังหวัดนครนายก เป็นประธานในพิธีถวายภัตตาหารพระราชทาน แด่พระภิกษุ สามเณร โดยมี พระราชพรหมคุณ เจ้าคณะจังหวัดนครนายก เป็นประธานฝ่ายสงฆ์ พร้อมด้วย หัวหน้าส่วนราชการ ข้าราชการ ทหาร ตำรวจ ร่วมพิธี เช่นเดียวกับจังหวัดสมุทรสาคร ณ พระอุโบสถวัดเจษฎาราม พระอารามหลวง นายอาวุธ วิเชียรฉาย รองผู้ว่าราชการจังหวัดสมุทรสาคร เป็นประธานในพิธีถวายภัตตาหารพระราชทานแด่พระภิกษุ สามเณร ในการสอบบาลีสนามหลวง โดยมี หัวหน้าส่วนราชการ ข้าราชการ องค์กรปกครองส่วนท้องถิ่น ภาคเอกชน และประชาชนชาวสมุทรสาคร ร่วมพิธี และจังหวัดแพร่ ณ พระอุโบสถ วัดพระบาทมิ่งเมืองวรวิหาร ตำบลในเวียง อำเภอเมืองแพร่ นายธาตรี บุญมาก รองผู้ว่าราชการจังหวัดแพร่ เป็นประธานในพิธีถวายภัตตาหารพระราชทานแด่พระภิกษุ สามเณร โดยมี หัวหน้าส่วนราชการ และประชาชนจังหวัดแพร่ ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวอีกว่า นอกจากนี้ พระบาทสมเด็จพระเจ้าอยู่หัว ได้ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เพื่อให้พระสงฆ์และพุทธศาสนิกชนทั่วประเทศใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยในห้วงวันที่ 16-17 กุมภาพันธ์ 2566 ประชาชนทุกจังหวัดทั่วประเทศได้ร่วมประกอบพิธีเจริญพระพุทธมนต์และเจริญจิตตภาวนา รวมทั้งพิธีทางศาสนาและกิจกรรมบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลฯ ด้วยความจงรักภักดีและสำนึกในพระกรุณาธิคุณ อาทิ
1. จังหวัดมุกดาหาร ที่ห้องแก้วมุกดา ศาลากลางจังหวัดมุกดาหาร นายวรญาณ บุญณราช ผู้ว่าราชการจังหวัดมุกดาหาร เป็นประธานในพิธีรับหนังสือบทเจริญพระพุทธมนต์ เพื่อเชิญไปถวายวัดในจังหวัดมุกดาหาร เพื่อใช้เป็นบทสวดสาธยายเป็นพระราชกุศล ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรง ในเร็ววัน โดยมี รองผู้ว่าราชการจังหวัดมุกดาหาร พร้อมด้วยหัวหน้าส่วนราชการ ร่วมพิธี
2. จังหวัดพระนครศรีอยุธยา ที่วัดพนัญเชิงวรวิหาร ต.คลองสวนพลู อ.พระนครศรีอยุธยา พระธรรมรัตนมงคล เจ้าคณะจังหวัดพระนครศรีอยุธยา เจ้าอาวาสวัดพนัญเชิงวรวิหาร เป็นประธานฝ่ายสงฆ์ นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา ประธานฝ่ายฆราวาส พิธีเจริญพระพุทธมนต์และเจริญจิตตภาวนา เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ และพุทธศาสนิกชนจังหวัดพระนครศรีอยุธยา ร่วมพิธี
3. จังหวัดอุดรธานี ที่วัดโพธิสมภรณ์ พระอารามหลวง ต.หมากแข้ง อ.เมืองอุดรธานี พระราชสารโกศล เจ้าคณะจังหวัดอุดรธานี เจ้าอาวาสวัดโพธิสมภรณ์ พระอารามหลวง เป็นประธานฝ่ายสงฆ์ นายนิติพัฒน์ ลีลาเลิศแล้ว รองผู้ว่าราชการจังหวัดอุดรธานี เป็นประธานฝ่ายฆราวาส ร่วมประกอบพิธีทางพระพุทธศาสนาเจริญพระพุทธมนต์และเจริญจิตตภาวนา ถวายแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี รองผู้ว่าราชการจังหวัดอุดรธานี หัวหน้าส่วนราชการ ผู้บริหารองค์การปกครองส่วนท้องถิ่น ผู้นำท้องที่ และประชาชนชาวจังหวัดอุดรธานี ร่วมพิธี
4. จังหวัดอุตรดิตถ์ ที่วัดคลองโพธิ์ พระอารามหลวง ต.บ้านเกาะ อ.เมืองอุตรดิตถ์ นายทัศนัย สุธาพจน์ ปลัดจังหวัดอุตรดิตถ์ เป็นประธานในพิธีเจริญพระพุทธมนต์และเจริญจิตตภาวนา เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ หัวหน้าหน่วยงานรัฐวิสาหกิจ และประชาชนชาวจังหวัดอุตรดิตถ์ ร่วมพิธี
5. จังหวัดกำแพงเพชร ที่ศาลาการเปรียญ วัดพระบรมธาตุ พระอารามหลวง อ.เมืองกำแพงเพชร นายชัยพฤกติ์ เชียรธานรักษ์ ปลัดจังหวัดกำแพงเพชร พร้อมด้วย หัวหน้าส่วนราชการ หน่วยงานภาครัฐ ภาคเอกชน ตลอดจนพุทธศาสนิกชนชาวจังหวัดกำแพงเพชร ร่วมประกอบพิธีเจริญพระพุทธมนต์ถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
6. จังหวัดระยอง ที่พระอุโบสถ วัดป่าประดู่ พระอารามหลวง ต.ท่าประดู่ อ.เมืองระยอง พระครูโสภิตปัญญากร เจ้าคณะอำเภอเมืองระยอง เป็นประธานฝ่ายสงฆ์ นายวรวุฒิ ด่านสมพงศ์ วัฒนธรรมจังหวัดระยอง เป็นประธานฝ่ายฆราวาส ประกอบพิธีเจริญพระพุทธมนต์และเจริญจิตตภาวนา เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ข้าราชการ และประชาชนชาวระยอง ร่วมพิธี
7. จังหวัดนครราชสีมา ณ โครงการอ่างเก็บน้ำทับรั้ง อ.เทพารักษ์ นายกิตติธัช เทพหัสดิน ณ อยุธยา ผู้อำนวยการสำนักงานก่อสร้างชลประทานขนาดกลางที่ 8 พร้อมด้วยข้าราชการ ลูกจ้างประจำ พนักงานราชการ และเจ้าหน้าที่ในสังกัด ร่วมปล่อยพันธุ์ปลาและกุ้งก้ามกราม เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน และเพื่อเป็นการอนุรักษ์ และแพร่พันธุ์สัตว์น้ำในอ่างเก็บน้ำ เพื่อส่งเสริมการประมงและสร้างความเป็นอยู่ที่ดีขึ้นให้แก่ราษฎรในพื้นที่ โดยมี พระครูกนกเทพานันท์ เจ้าอาวาสวัดโนนทอง นางเพียร แซ่ลี้ นายกองค์การบริหารส่วนตำบลหนองแวง ผู้นำชุมชน และประชาชนในพื้นที่ ร่วมกิจกรรม
8. กรุงเทพมหานคร ที่วัดใหม่เทพนิมิต แขวงบางพลัด เขตบางพลัด พระมหาสิทธิชัย ชยสิทธิ เจ้าอาวาสวัดหนองกาด จังหวัดศรีสะเกษ พร้อมด้วยคณะสงฆ์วัดใหม่เทพนิมิต เป็นประธานฝ่ายสงฆ์ นางสาวมานิตา รุจะศิริ ผู้ช่วยผู้อำนวยการเขตบางพลัด ประธานฝ่ายฆราวาส ร่วมประกอบพิธีเจริญพระพุทธมนต์และเจริญจิตตภาวนา ถวายแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี นางสาวจินตนา ชาญศรี หัวหน้าฝ่ายโยธาฯ พร้อมด้วย ข้าราชการ บุคลากรในสังกัดสำนักงานเขตบางพลัด และประชาชนในพื้นที่ ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/65135