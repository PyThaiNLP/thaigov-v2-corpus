รัฐบาลไทย-ข่าวทำเนียบรัฐบาล-​"ทิพานัน" ปลื้มผลโพลชาวจ.นครศรีธรรมราช ชู “พล.อ.ประยุทธ์”เป็นนายกฯ ย้ำผลงานพัฒนาโครงสร้างพื้นฐานเมืองคอนดันเป็นศูนย์กลางท่องเที่ยวเชิงอนุรักษ์ 


วันอาทิตย์ที่ 12 กุมภาพันธ์ 2566
12/02/2566
พิมพ์
​"ทิพานัน" ปลื้มผลโพลชาวจ.นครศรีธรรมราช ชู “พล.อ.ประยุทธ์”เป็นนายกฯ ย้ำผลงานพัฒนาโครงสร้างพื้นฐานเมืองคอนดันเป็นศูนย์กลางท่องเที่ยวเชิงอนุรักษ์
​"ทิพานัน" ปลื้มผลโพลชาวจ.นครศรีธรรมราช ชู “พล.อ.ประยุทธ์”เป็นนายกฯ ย้ำผลงานพัฒนาโครงสร้างพื้นฐานเมืองคอนดันเป็นศูนย์กลางท่องเที่ยวเชิงอนุรักษ์ ยัน'พล.อ.ประยุทธ์'มุ่งกระจายความเจริญสู่ภูมิภาคครอบคลุมทั่วประเทศ
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ขอบคุณพี่น้องประชาชนชาวจังหวัดนครศรีธรรมราช ที่ให้การสนับสนุนพล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ผลสำรวจของ“นิด้าโพล” สถาบันบัณฑิตพัฒนบริหารศาสตร์ (นิด้า) เรื่อง “คนนครศรีธรรมราชเลือกพรรคไหน”โดยให้เหตุผลว่า เพราะเป็นคนซื่อสัตย์สุจริตตรงไปตรงมา ทำให้บ้านเมืองเกิดความสงบ
น.ส.ทิพานัน กล่าวว่า สะท้อนถึงคะแนนนิยมของพล.อ.ประยุทธ์ ที่ประชาชนไว้วางใจในการบริหารประเทศ เป็นภาพจำและเป็นจุดแข็งที่โดดเด่น โดยที่ผ่านมา ชาวจ.นครศรีธรรมราชได้รับการส่งเสริมให้มีการพัฒนาคุณภาพชีวิตตามนโยบายของพล.อ.ประยุทธ์ที่ผลักดันให้จ.นครศรีธรรมราชเป็นศูนย์กลางการท่องเที่ยวเชิงอนุรักษ์ และวัฒนธรรมของภาคใต้ มีการเร่งพัฒนาโครงสร้างพื้นฐานเพื่อรองรับการแข่งขัน การลงทุน และการท่องเที่ยวพัฒนาถนนสายหลักและสายรอง พัฒนาท่าอากาศยานนครศรีธรรมราช ก่อสร้างสะพานข้ามคลองบางกระบือ (สะพานตาราช) อำเภอเมือง จังหวัดนครศรีธรรมราช  ที่แล้วเสร็จสมบูรณ์แล้ว เพื่อยกระดับการคมนาคม ขนส่งสินค้าและบริการต่างๆ
รองโฆษกประจำสำนักนายกรัฐมนตรี กล่าวว่า พล.อ.ประยุทธ์มีกำหนดการลงพื้นที่ไปตรวจติดตามการบริหารจัดการน้ำ การแก้ไขปัญหาอุทกภัยพื้นที่อำเภอไชยา และปัญหาที่ดินทำกิน รวมทั้งส่งเสริมการท่องเที่ยวของจังหวัดสุราษฎร์ธานี ในวันที่ 13 กุมภาพันธ์ 2566 ด้วย ซึ่งในจังหวัดสุราษฎร์ธานีนั้นมีโครงการของรัฐที่เข้าไปพัฒนา เช่นโครงการรถไฟทางคู่ช่วงชุมพร -สุราษฎร์ธานี โครงการทางแยกต่างระดับแยกสนามบินจ.สุราษฎร์ธานี
“พล.อ.ประยุทธ์ มุ่งมั่นพัฒนาประเทศกระจายความเจริญไปสู่ภูมิภาค ให้ครอบคลุมทุกจังหวัดทั่วประเทศ ไม่มีแบ่งแยกและเลือกที่รักมักที่ชัง ซึ่งจะส่งผลต่อภาพรวมของประเทศไทยให้มีการพัฒนาและเติบโตอย่างยั่งยืน เพื่อยกระดับคุณภาพชีวิตของประชาชน”รองโฆษกประจำสำนักนายกรัฐมนตรี กล่าว

ที่มา : https://www.thaigov.go.th/news/contents/details/64846