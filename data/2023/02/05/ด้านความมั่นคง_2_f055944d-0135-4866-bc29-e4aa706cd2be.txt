รัฐบาลไทย-ข่าวทำเนียบรัฐบาล-พสกนิกรทั่วประเทศ ร่วมประกอบพิธีเจริญพระพุทธมนต์และเจริญจิตตภาวนา บำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันเสาร์ที่ 4 กุมภาพันธ์ 2566
04/02/2566
พิมพ์
พสกนิกรทั่วประเทศ ร่วมประกอบพิธีเจริญพระพุทธมนต์และเจริญจิตตภาวนา บำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรทั่วประเทศ ร่วมประกอบพิธีเจริญพระพุทธมนต์และเจริญจิตตภาวนา บำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
พสกนิกรทั่วประเทศ ร่วมประกอบพิธีเจริญพระพุทธมนต์และเจริญจิตตภาวนา บำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (4 ก.พ. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เมื่อวันที่ 14 ธันวาคม 2565 ที่ผ่านมา เพื่อส่งมอบแก่ผู้ว่าราชการจังหวัดทุกจังหวัด เชิญไปถวายวัดแต่ละจังหวัด เพื่อใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 3 - 4 กุมภาพันธ์ 2566 พสกนิกรทั่วประเทศได้จัดพิธีเจริญพระพุทธมนต์และเจริญจิตตภาวนา รวมทั้งพิธีทางศาสนาและกิจกรรมบำเพ็ญสาธารณประโยชน์อย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดระยอง ที่ศาลาการเปรียญพระเทพคุณาธาร วัดป่าประดู่ ต.ท่าประดู่ อ.เมืองระยอง พระครูโสภิตปัญญากร เจ้าอาวาสวัดป่าประดู่ เป็นประธานฝ่ายสงฆ์ นายกำธร เวหน ปลัดจังหวัดระยอง เป็นประธานฝ่ายฆราวาส พิธีเจริญพุทธมนต์และเจริญจิตตภาวนา และพิธีทำบุญตักบาตร เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ และประชาชนในพื้นที่ ร่วมพิธี
2. จังหวัดสุพรรณบุรี ที่ศาลาการเปรียญวัดสัปรสเทศ ต.วังยาง อ.ศรีประจันต์ พระศรีประจันตคณาภิบาล เจ้าคณะอำเภอศรีประจันต์ เป็นประธานฝ่ายสงฆ์ นายปริญ นิทัศน์เอก นายอำเภอศรีประจันต์ เป็นประธานฝ่ายฆราวาส ร่วมประกอบพิธีเจริญพระพุทธมนต์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี ผู้บริหารท้องถิ่น กำนัน ผู้ใหญ่บ้าน และประชาชนในพื้นที่ ร่วมพิธี
3. จังหวัดเชียงใหม่ ที่วัดป่าสุรีย์พรวนาราม อ.สันทราย นายโสภณ โกชุม นายกเทศมนตรีตำบลสันนาเม็ง พร้อมด้วย บุคลากรและเจ้าหน้าที่ในสังกัดเทศบาลตำบลสันนาเม็ง และประชาชนในพื้นที่ ร่วมประกอบพิธีทำบุญตักบาตรแด่พระภิกษุสามเณร เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดประจวบคีรีขันธ์ ที่วัดสามร้อยยอด ต.ศาลาลัย อ.สามร้อยยอด นายกำพล เต็งประเสริฐ นายกเทศมนตรีตำบลไร่เก่า เป็นประธานกิจกรรมงานปฏิบัติธรรม เนกขัมมบารมี บวชชีพราหมณ์ ประจำปี 2566 เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี คณะผู้บริหาร สมาชิกสภาเทศบาล พนักงานเทศบาล คณะครูจากโรงเรียนในสังกัดเทศบาลตำบลไร่เก่า และประชาชนในพื้นที่ ร่วมกิจกรรม
5. จังหวัดตราด ที่ศาลาประชาคมจังหวัดตราด นางชุลีพร เตรัตน์ นายกเหล่ากาชาดจังหวัดตราด พร้อมด้วย คณะเหล่ากาชาดจังหวัดตราด ร่วมกับโรงพยาบาลตราด ออกหน่วยจัดกิจกรรมรับบริจาคโลหิตของเหล่ากาชาดจังหวัดตราด ประจำปี 2566 เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี ข้าราชการ พนักงานรัฐวิสาหกิจ ภาคเอกชน นักเรียนนักศึกษา และประชาชนชาวตราด ร่วมกิจกรรม
6. จังหวัดอุบลราชธานี ณ วัดป่านาเยีย นางพัทธานันท์ ยังตรง นายกเหล่ากาชาดจังหวัดอุบลราชธานี มอบหมายให้ กิ่งกาชาดอำเภอเดชอุดม ร่วมกับโรงพยาบาลสรรพสิทธิประสงค์อุบลราชธานี ออกหน่วยรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. กรุงเทพมหานคร ที่บริเวณด้านหน้าอาคารมหินทรเดชานุวัตน์ มูลนิธิอาสาเพื่อนพึ่ง (ภาฯ) ยามยาก สภากาชาดไทย อิหม่าม คณะกรรมการ ชาวสัปปุรุษประจำมัสยิดดารุ้ลอะมาล พร้อมด้วยเจ้าหน้าที่มูลนิธิฯ และประชาชน ร่วมประกอบพิธีขอพร (ดุอาอ์) จากอัลลอฮ์ พระผู้เป็นเจ้า และร่วมพิธีลงนามถวายพระพร เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
8. จังหวัดพระนครศรีอยุธยา ที่พระวิหารหลวงพ่อโต วัดพนัญเชิงวรวิหาร อ.พระนครศรีอยุธยา พระธรรมรัตนมงคล เจ้าคณะจังหวัดพระนครศรีอยุธยา เจ้าอาวาสวัดพนัญเชิงวรวิหาร พร้อมด้วย คณะสงฆ์วัดพนัญเชิงวรวิหาร และพุทธศาสนิกชนชาวพระนครศรีอยุธยา ร่วมประกอบพิธีสวดมาติกาและเจริญพระพุทธมนต์ เจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
9. จังหวัดนครราชสีมา ณ พระอุโบสถวัดสุทธจินดาวรวิหาร ต.ในเมือง อ.เมืองนครราชสีมา พระอุดมธีรคุณ เจ้าอาวาสวัดสุทธจินดาวรวิหาร พร้อมด้วยคณะสงฆ์วัดสุทธจินดาวรวิหาร และพุทธศาสนิกชนในพื้นที่ ร่วมประกอบพิธีเจริญพระพุทธมนต์และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนทุกพื้นที่ร่วมกันทำกิจกรรมทางศาสนาและกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64557