รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ปลื้ม Agoda เผย กรุงเทพฯ ติด Top 3 เมืองท่องเที่ยวยอดนิยมในช่วงเทศกาลวาเลนไทน์ พร้อมทั้งแต่งบทกวีถึงกรุงเทพฯ โดย ChatGPT เพื่อมอบเป็นของขวัญต้อนรับวาเลนไทน์ 


วันพฤหัสบดีที่ 16 กุมภาพันธ์ 2566
16/02/2566
พิมพ์
โฆษกรัฐบาลเผย นายกฯ ปลื้ม Agoda เผย กรุงเทพฯ ติด Top 3 เมืองท่องเที่ยวยอดนิยมในช่วงเทศกาลวาเลนไทน์ พร้อมทั้งแต่งบทกวีถึงกรุงเทพฯ โดย ChatGPT เพื่อมอบเป็นของขวัญต้อนรับวาเลนไทน์
โฆษกรัฐบาลเผย นายกฯ ปลื้ม Agoda เผย กรุงเทพฯ ติด Top 3 เมืองท่องเที่ยวยอดนิยมในช่วงเทศกาลวาเลนไทน์ พร้อมทั้งแต่งบทกวีถึงกรุงเทพฯ โดย ChatGPT เพื่อมอบเป็นของขวัญต้อนรับวาเลนไทน์
วันนี้ (วันที่ 16 กุมภาพันธ์ 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยินดี Agoda แพลตฟอร์มดิจิทัลระดับโลกสำหรับการท่องเที่ยว ที่เปิดเผยข้อมูลจากการค้นหาที่พักบนแพลตฟอร์มในช่วง 14 กุมภาพันธ์ 2566 โดยกรุงเทพมหานคร ได้รับการจัดอันดับให้เป็นที่ 2 ของเมืองยอดนิยม ที่ได้รับการค้นหามากที่สุดในช่วงเทศกาลวาเลนไทน์ ซึ่งโตเกียว กรุงเทพฯ และสิงคโปร์ เป็นเมืองยอดนิยม 3 อันดับแรก
โฆษกประจำสำนักนายกรัฐมนตรี เปิดเผยว่า ข้อมูลที่ Agoda ได้นำมาจัดอันดับในครั้งนี้ มาจากการอ้างอิงข้อมูลจากการค้นหาที่พักบนแพลตฟอร์มของ Agoda นอกจากนี้ ทาง Agoda ยังได้จัดกิจกรรมเพื่อต้อนรับเทศกาลวาเลนไทน์ โดยการนำข้อมูลจัดอันดับการค้นหาที่พักบนแพตฟอร์ม ผสานเข้ากับ เทคโนโลยีแชทบอทChatGPT แต่งเป็นบทกวีออกมาเพื่อมอบเป็นของขวัญแก่นักเดินทาง ซึ่งในบทกวีของแต่ละอันดับ ได้ดึงจุดเด่น ของความเป็นเมืองท่องเที่ยวแต่ละเมืองขึ้นมา สำหรับ กรุงเทพมหานคร ประเทศไทย ChatGPT ได้ชูจุดเด่นโดยการแต่งบทกวีว่า “จากผัดไทยสู่ต้มยำกุ้ง รสชาติอาหารเมืองกรุง (เทพฯ) นั้นอร่อยเหลือเชื่อ” ซึ่งจากบทกวีนี้ สะท้อนความโด่งดังของกรุงเทพฯ และประเทศไทย โดยเฉพาะอย่างยิ่งในด้านวัฒนธรรมอาหาร
“นายกรัฐมนตรี ปลื้มผลการจัดอันดับเมืองที่ถูกค้นหามากที่สุด อันดับ 2 ของเมืองท่องเที่ยวยอดนิยม นายกฯ ชื่นชมและขอบคุณการทำงานของหน่วยงานที่เกี่ยวข้องที่ได้พัฒนาภาคอุตสาหกรรมท่องเที่ยวไทยอย่างมีประสิทธิภาพ ส่งผลให้การท่องเที่ยวในประเทศไทยเป็นที่นิยมในกลุ่มนักท่องเที่ยวชาวต่างชาติ” นายอนุชาฯ กล่าว

ที่มา : https://www.thaigov.go.th/news/contents/details/65025