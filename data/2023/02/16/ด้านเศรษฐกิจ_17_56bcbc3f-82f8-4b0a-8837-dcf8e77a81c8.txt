รัฐบาลไทย-ข่าวทำเนียบรัฐบาล-ผู้ตรวจทาวันฯ ลงพื้นที่มุกดาหาร จับมือเครือข่ายร่วมขับเคลื่อนนโยบาย MIND “ใช้หัวและใจปั้นอุตสาหกรรมคู่ชุมชน”


วันพฤหัสบดีที่ 16 กุมภาพันธ์ 2566
16/02/2566
พิมพ์
ผู้ตรวจทาวันฯ ลงพื้นที่มุกดาหาร จับมือเครือข่ายร่วมขับเคลื่อนนโยบาย MIND “ใช้หัวและใจปั้นอุตสาหกรรมคู่ชุมชน”
นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ลงพื้นที่มุกดาหาร จับมือเครือข่ายร่วมขับเคลื่อนนโยบาย MIND “ใช้หัวและใจปั้นอุตสาหกรรมคู่ชุมชน”
เมื่อวันที่ 15 กุมภาพันธ์ 2566 นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม และนายบุญรวย เลิศวนิชย์ทิพย์ อุตสาหกรรมจังหวัดมุกดาหาร พร้อมด้วยข้าราชการเจ้าหน้าที่สำนักงานอุตสาหกรรมจังหวัดมุกดาหาร ร่วมกับ บริษัท นาคิเทค จำกัด ร่วมจัดกิจกรรมเพื่อสังคมและชุมชนโดยรอบโรงงาน (CSR) อุตสาหกรรมปันสุขสู่ชุมชน มอบอุปกรณ์ทางการแพทย์ ให้แก่โรงพยาบาลหว้านใหญ่ อำเภอหว้านใหญ่ จังหวัดมุกดาหาร เพื่อให้บุคคลากรทางการแพทย์ใช้ในการให้บริการประชาชน โดยมีนายวุฒินันท์ วรรณวงศ์ ผู้อำนวยการโรงพยาบาลหว้านใหญ่ และข้าราชการเจ้าหน้าที่โรงพยาบาลหว้านใหญ่รับมอบอุปกรณ์ทางการแพทย์
จากนั้น ผู้ตรวจทาวันฯ และคณะได้ตรวจเยี่ยม บริษัท นาคิเทค จำกัด (โรงงานผลิตยางแท่ง STR 20) โดยมีนายชัยพล เกิดวงศ์บัณฑิต กรรมการผู้จัดการ ให้การต้อนรับ ซึ่งโรงงานฯ สามารถดำเนินการแก้ไขปัญหาด้านมลพิษที่ส่งผลกระทบต่อชุมชนได้สำเร็จ (Success Case) พร้อมลงพื้นที่ได้ลงตรวจเยี่ยมวิสาหกิจชุมชนกลุ่มสตรีบ้านสามขา อำเภอเมือง จังหวัดมุกดาหาร โดยเป็นกลุ่มวิสาหกิจรอบบริเวณโรงงานของบริษัท นาคิเทค จำกัด ทางบริษัทฯ มีแผนการส่งเสริมพัฒนาผลิตภัณฑ์ กะติบข้าว เสื่อกก และตระกร้า พร้อมช่วยเหลือแผนการตลาดเพื่อเพิ่มยอดขายให้แก่กลุ่ม ซึ่งเป็นการส่งเสริมอาชีพให้แก่ชุมชนโดยรอบโรงงานอุตสาหกรรม
ทั้งนี้ ผู้ตรวจราชการฯ ได้เน้นย้ำถึงความสำคัญของการประกอบกิจการไม่สร้างผลกระทบต่อสิ่งแวดล้อมและชุมชน และสามารถกระจายรายได้ให้แก่ชุมชนโดยรอบโรงงานอุตสาหกรรม

ที่มา : https://www.thaigov.go.th/news/contents/details/65056