รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่นนทบุรี ตรวจราชการรอบ 1 พร้อมเยี่ยมชมการดำเนินงานของโรงไฟฟ้าพระนครเหนือซึ่งได้ดำเนินกิจการที่มีความสอดคล้องกับนโยบาย MIND


วันพฤหัสบดีที่ 16 กุมภาพันธ์ 2566
16/02/2566
พิมพ์
ผู้ตรวจวีระกิตติ์ฯ ลงพื้นที่นนทบุรี ตรวจราชการรอบ 1 พร้อมเยี่ยมชมการดำเนินงานของโรงไฟฟ้าพระนครเหนือซึ่งได้ดำเนินกิจการที่มีความสอดคล้องกับนโยบาย MIND
ายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่นนทบุรี ตรวจราชการรอบ 1 พร้อมเยี่ยมชมการดำเนินงานของโรงไฟฟ้าพระนครเหนือซึ่งได้ดำเนินกิจการที่มีความสอดคล้องกับนโยบาย MIND ของกระทรวงอุตสาหกรรม ทั้ง 4 มิติ
เมื่อวันที่ 15 กุมภาพันธ์ 2566 นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ตรวจราชการและการดำเนินงานของสำนักงานอุตสาหกรรมจังหวัดนนทบุรี ประจำปีงบประมาณ พ.ศ.2566 รอบที่ 1 ซึ่งมี นายอาทิตย์ อิงคุทานนท์ อุตสาหกรรมจังหวัดนนทบุรีและเจ้าหน้าที่ เข้าร่วม
โดย ผู้ตรวจวีระกิตติ์ฯ ได้ชี้แจงนโยบายและแผนการตรวจราชการ และเน้นย้ำให้เจ้าหน้าที่ทุกคนดำเนินงานตามนโยบาย MIND ของกระทรวงอุตสาหกรรม ทั้ง 4 มิติ ได้แก่ 1.ความสำเร็จของธุรกิจ 2.ชุมชน สังคม 3.สิ่งแวดล้อม และ 4.การกระจายรายได้ให้กับชุมชน ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด "ใช้ หัว และ ใจ ปั้นอุตสาหกรรมคู่ชุมชน" พร้อมขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ เน้นย้ำการตรวจกำกับดูแลสถานประกอบกิจการโรงงานให้ได้ 100% โดยมุ่งเน้นสถานประกอบกิจการโรงงานที่มีนัยสำคัญ การติดตามโรงงานที่เข่าข่ายต้องประเมินความเสี่ยงฯ ตามกฎหมาย การขออนุญาตและการรายงานการจัดการของเสีย (สก.1,2,3) ให้เป็นไปตามที่กฎหมายกำหนด เร่งรัดการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% การติดตามโรงงานที่มีการร้องเรียนและฟ้องร้อง การประชาสัมพันธ์การแจ้งข้อมูลการประกอบกิจการโรงงานรายเดือน (รง.8) และรายปี (รง.9) ตามกฎหมาย ตามแบบ i-Single Form รวมถึง เน้นย้ำการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม.
การดำเนินงานการประเมินคุณธรรมและความโปร่งใสในการดำเนินงานภาครัฐ (ITA) โดยให้มีคะแนนที่เพิ่มขึ้นจากปีที่ผ่านมา ดำเนินงานเกี่ยวกับโครงการต่าง ๆ ที่ได้รับงบประมาณให้เป็นไปตามเป้าหมายที่กำหนดไว้
นอกจากนี้ ยังได้พบปะและรับฟังข้อคิดเห็น ข้อเสนอแนะ ในการพัฒนาอุตสาหกรรมและบูรณาการการทำงานในพื้นที่จากตัวแทนภาคเอกชนและหน่วยงานต่าง ๆ ที่อยู่ภายใต้กระทรวงอุตสาหกรรม อาทิ ประธานสภาอุตสาหกรรมจังหวัดนนทบุรี ประธานหอการค้าจังหวัดนนทบุรี และธนาคารพัฒนาวิสาหกิจขนาดกลางและขนาดย่อมแห่งประเทศไทย สาขานนทบุรี
และในเวลา 13.00 น. ผู้ตรวจวีระกิตติ์ฯ ได้ลงพื้นที่ตรวจราชการ ณ โรงไฟฟ้าพระนครเหนือ อำเภอบางกรวย จังหวัดนนทบุรี โดยโรงไฟฟ้าพระนครเหนือ ได้ดำเนินกิจการที่มีความสอดคล้องกับนโยบาย MIND ของกระทรวงอุตสาหกรรม ทั้ง 4 มิติ มีการดูแลสังคมโดยรอบโรงงานอุตสาหกรรมให้อยู่ร่วมกันอย่างเป็นมิตร โดยการติดตั้งจอ LED บริเวณชุมชนเพื่อรายงานคุณภาพอากาศจากโรงไฟฟ้า ติดตั้งเครื่องมือตรวจวัดคุณภาพน้ำทิ้งแบบออนไลน์ ดำเนินโครงการเยาวชนรักษ์สิ่งแวดล้อม ผ่านเกณฑ์การประเมินธรรมาภิบาลสิ่งแวดล้อม มีการดูแลรักษาสิ่งแวดล้อมที่ตอบโจทย์ไทยและประชาคมโลกโดยได้รับการรับรองอุตสาหกรรมสีเขียวในระดับที่ 4 ดำเนินงานจิตอาสาต่าง ๆ เช่น โครงการเยาวชนจิตอาสาเรียนรู้ชุมชน โครงการหน่วยแพทย์เคลื่อนที่ตรวจรักษาในชุมชน โครงการแว่นสายตาเพื่อชุมชน โครงการพัฒนากีฬาเยาวชน เป็นต้น และมีการกระจายรายได้ให้กับประชาชนและชีวิตความเป็นอยู่ที่ดีขึ้นโดยการจัดสถานที่ขายสินค้าให้ร้านค้าชุมชนรอบโรงไฟฟ้าอีกด้วย

ที่มา : https://www.thaigov.go.th/news/contents/details/65058