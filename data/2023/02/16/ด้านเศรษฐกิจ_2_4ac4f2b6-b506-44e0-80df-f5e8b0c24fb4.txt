รัฐบาลไทย-ข่าวทำเนียบรัฐบาล-รปอ.ณัฏฐิญาฯ ร่วมประชุมหารือคณะกรรมการอำนวยการศูนย์ราชการสะดวก ครั้งที่ 1/2566


วันพฤหัสบดีที่ 16 กุมภาพันธ์ 2566
16/02/2566
พิมพ์
รปอ.ณัฏฐิญาฯ ร่วมประชุมหารือคณะกรรมการอำนวยการศูนย์ราชการสะดวก ครั้งที่ 1/2566
นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม ร่วมประชุมหารือคณะกรรมการอำนวยการศูนย์ราชการสะดวก ครั้งที่ 1/2566
เมื่อวันที่ 15 กุมภาพันธ์ 2566 นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เข้าร่วมการประชุมคณะกรรมการอำนวยการศูนย์ราชการสะดวก ครั้งที่ 1/2566 โดยมี นายธีระพงษ์ วงศ์ศิวะวิลาส ปลัดสำนักนายกรัฐมนตรี เป็นประธาน และผู้แทนหน่วยงานที่เกี่ยวข้องเข้าร่วมการประชุม ผ่านระบบการประชุมทางไกล (Video Conference) เพื่อพิจารณาการแต่งตั้งคณะอนุกรรมการตรวจประเมินมาตรฐานศูนย์ราชการสะดวก จำนวน 10 คณะ ประจำปี พ.ศ. 2566 และแนวทางการประเมินความพึงพอใจของผู้รับบริการและการประชาสัมพันธ์เชิงรุกผ่านระบบออนไลน์
ทั้งนี้ ที่ประชุมได้เสนอระเบียบวาระเพื่อทราบ ได้แก่ การจัดพิธีมอบโล่และตรารับรองมาตรฐานการให้บริการของศูนย์ราชการสะดวก (มาตรฐาน GECC) ประจำปี พ.ศ. 2565 การปรับปรุงหลักเกณฑ์มาตรฐานการให้บริการของศูนย์ราชการสะดวก ประจำปี พ.ศ. 2566 การประชุมชี้แจงทำความเข้าใจหลักเกณฑ์มาตรฐานศูนย์ราชการสะดวก (มาตรฐาน GECC) ประจำปีงบประมาณ พ.ศ. 2566 และการจัดประชุมเชิงปฏิบัติการเพื่อศึกษาต้นแบบศูนย์ราชการสะดวก (Government Easy Contact Center : GECC) ด้านการพัฒนาเศรษฐกิจและสังคม โดยการประชุมดังกล่าว มีนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายดุสิต อนันตรักษ์ ผู้อำนวยการศูนย์เทคโนโลยีสารสนเทศ และเจ้าหน้าที่สำนักงานปลัดกระทรวงอุตสาหกรรม เข้าร่วมการประชุมด้วย ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/65026