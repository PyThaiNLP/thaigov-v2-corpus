รัฐบาลไทย-ข่าวทำเนียบรัฐบาล-กรมทางหลวงชนบท แจ้งปิดเบี่ยงช่องจราจรบนสะพานข้ามคลองพระอุดม ถนนชัยพฤกษ์ (ฝั่งขาเข้ามุ่งหน้าสะพานพระราม 4)


วันพฤหัสบดีที่ 16 กุมภาพันธ์ 2566
กรมทางหลวงชนบท แจ้งปิดเบี่ยงช่องจราจรบนสะพานข้ามคลองพระอุดม ถนนชัยพฤกษ์ (ฝั่งขาเข้ามุ่งหน้าสะพานพระราม 4)
และปิดทางกลับรถใต้สะพานข้ามคลองพระอุดม (ฝั่งซอยทางเข้าถนนหอการค้าไทย) ระหว่างวันที่ 1 มีนาคม - 30 เมษายน 2566 ช่วงเวลา 10.00 น. - 14.00 น.
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน จะทำการปิดเบี่ยง ช่องจราจรบนสะพานข้ามคลองพระอุดม ถนนชัยพฤกษ์ (ฝั่งขาเข้ามุ่งหน้าสะพานพระราม 4) จำนวน 1 ช่องทางซ้าย และปิดทางกลับรถใต้สะพานข้ามคลองพระอุดม (ฝั่งซอยทางเข้าถนนหอการค้าไทย) เพื่อดำเนินการติดตั้งคานคอนกรีตรูปกล่องหล่อสำเร็จ สะพานข้ามคลองพระอุดม ซึ่งเป็นส่วนหนึ่งของโครงการขยายถนนชัยพฤกษ์ จังหวัดนนทบุรี ระยะทาง 6.892 กิโลเมตร ทั้งนี้ ทช. จะเริ่มดำเนินการปิดเบี่ยง ตั้งแต่วันที่ 1 มีนาคม - 30 เมษายน 2566 ช่วงเวลา 10.00 น. - 14.00 น. ประชาชนสามารถใช้ทางกลับรถบริเวณทางแยกต่างระดับถนนชัยพฤกษ์ตัดกับถนนราชพฤกษ์ทดแทนได้ รวมถึงประชาชนที่มีบ้านเรือนอาศัยอยู่บริเวณดังกล่าวยังคงสามารถใช้ทางคู่ขนาน เข้า - ออก ได้
ทช. ขอความร่วมมือให้ผู้ใช้เส้นทางโปรดสังเกตป้ายจราจร รวมถึงปฏิบัติตามป้ายเตือนป้ายแนะนำ อย่างเคร่งครัด เพื่อความสะดวกปลอดภัยในการเดินทางและขออภัยในความไม่สะดวกมา ณ โอกาสนี้

ที่มา : https://www.thaigov.go.th/news/contents/details/65031