รัฐบาลไทย-ข่าวทำเนียบรัฐบาล-ดีอีเอส เปิดกิจกรรมรู้เท่าทัน รับมือข่าวปลอม ในสถานศึกษา


วันพฤหัสบดีที่ 16 กุมภาพันธ์ 2566
ดีอีเอส เปิดกิจกรรมรู้เท่าทัน รับมือข่าวปลอม ในสถานศึกษา
ดีอีเอส เปิดกิจกรรมรู้เท่าทัน รับมือข่าวปลอม ในสถานศึกษา
วันนี้ (16 ก.พ.66) นายทศพล เพ็งส้ม ผู้ช่วยรัฐมนตรีประจำนายกรัฐมนตรี ปฏิบัติหน้าที่ประจำกระทรวงดิจิทัลเพื่อเศรษฐกิจและสังคม (ดีอีเอส) เป็นประธานในพิธีเปิดกิจกรรมเสริมสร้างการรับรู้ เพื่อรู้เท่าทันและรับมือกับข่าวปลอม ในสถานศึกษา ครั้งที่ 1 ภายใต้โครงการศูนย์ประสานงานและแก้ไขปัญหาข่าวปลอม (Anti Fake News Center : AFNC) เพื่อเป็นส่วนหนึ่งในการเตรียมความพร้อมให้เด็กและเยาวชนสามารถรับมือกับข่าวสารต่าง ๆ ที่เกิดขึ้นในปัจจุบัน และยังเป็นการสร้างความตระหนักรู้ในการใช้งานสื่อสังคมออนไลน์ โดยมี ดร.สุธีร์ คำแก้ว ผู้อำนวยการโรงเรียนมัธยมสาธิตวัดพระศรีฯ ร่วมให้การต้อนรับ ณ โรงเรียนมัธยมสาธิตวัดพระศรีมหาธาตุ มหาวิทยาลัยราชภัฎพระนคร
_________________

ที่มา : https://www.thaigov.go.th/news/contents/details/65057