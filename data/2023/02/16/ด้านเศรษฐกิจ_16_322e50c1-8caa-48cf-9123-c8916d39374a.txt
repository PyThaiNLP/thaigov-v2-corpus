รัฐบาลไทย-ข่าวทำเนียบรัฐบาล-ผู้ตรวจทาวันฯ ร่วมกิจกรรมสภากาแฟอุตสาหกรรมชาวมุกดาหาร พบปะแลกเปลี่ยนความคิดเห็นเครือข่ายในพื้นที่เพื่อร่วมขับเคลื่อนนโยบาย MIND ใช้ หัว และ ใจ ปั้นอุตสาหกรรมคู่ชุมชน


วันพฤหัสบดีที่ 16 กุมภาพันธ์ 2566
16/02/2566
พิมพ์
ผู้ตรวจทาวันฯ ร่วมกิจกรรมสภากาแฟอุตสาหกรรมชาวมุกดาหาร พบปะแลกเปลี่ยนความคิดเห็นเครือข่ายในพื้นที่เพื่อร่วมขับเคลื่อนนโยบาย MIND ใช้ หัว และ ใจ ปั้นอุตสาหกรรมคู่ชุมชน
ผู้ตรวจทาวันฯ ร่วมกิจกรรมสภากาแฟอุตสาหกรรมชาวมุกดาหาร พบปะแลกเปลี่ยนความคิดเห็นเครือข่ายในพื้นที่เพื่อร่วมขับเคลื่อนนโยบาย MIND ใช้ หัว และ ใจ ปั้นอุตสาหกรรมคู่ชุมชน
เมื่อวันที่ 15 กุมภาพันธ์ พ.ศ. 2566 นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม และนายบุญรวย เลิศวนิชย์ทิพย์ อุตสาหกรรมจังหวัดมุกดาหาร พร้อมด้วยข้าราชการเจ้าหน้าที่สำนักงานอุตสาหกรรมจังหวัดมุกดาหาร ร่วมกิจกรรมสภากาแฟอุตสาหกรรมชาวมุกดาหาร โดยมีนายไกรฑูรย์ สุวรรณปัฏนะ ประธานสภาอุตสาหกรรมจังหวัดมุกดาหาร นายศรายุทธ เขมะลักษณ์ ประธานหอการค้าจังหวัดมุกดาหาร นายประมวล รัตนเลิศลบ ผู้อำนวยการอาวุโสภาค 3 ธนาคารพัฒนาวิสาหกิจขนาดกลางและขนาดย่อมแห่งประเทศไทย และนางสาวดรุณี บัตรภักดี ผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทยสาขามุกดาหาร และเครือข่ายอุตสาหกรรมอื่นๆ เข้าร่วม
โดยผู้ตรวจราชการได้กล่าวถึงการขับเคลื่อนนโยบาย MIND ใช้ หัว และ ใจ ปั้นอุตสาหกรรมคู่ชุมชน ของ กระทรวงอุตสาหกรรม ใน 4 มิติ ส่งเสริมธุรกิจ ดูแลชุมชน รักษาสิ่งแวดล้อม และกระจายรายได้เพื่อคุณภาพชีวิตที่สมดุลกับสิ่งแวดล้อม และขอความร่วมมือให้ภาคเอกชนและหน่วยงานราชการร่วมบูรณาการกัน เพื่อให้เกิดประสิทธิภาพประสิทธิผลแก่ประชาชน ผู้ประกอบการ สิ่งแวดล้อมโดยรอบชุมชน ให้เกิดความสุขและความยั่งยืน ทั้งนี้ประธานสภาอุตสาหกรรมฯ ได้เสนอให้กระทรวงอุตสาหกรรมช่วยขับเคลื่อนการพัฒนาเขตเศรษฐกิจพิเศษจังหวัดมุกดาหารด้านสิทธิประโยชน์ เพื่อเป็นการดึงดูดนักลงทุนในพื้นที่และเสนอให้กระทรวงอุตสาหกรรมอำนวยความสะดวกในการพิจารณาการออกใบอนุญาตประกอบกิจการโรงงานขนาดใหญ่ ให้มีความรวดเร็วยิ่งขึ้น เพื่อขับเคลื่อนให้เศรษฐกิจในจังหวัดมุกดาหารเติบโตสามารถสร้างงาน สร้างรายได้ ให้ประชาชนชาวมุกดาหารต่อไป

ที่มา : https://www.thaigov.go.th/news/contents/details/65055