รัฐบาลไทย-ข่าวทำเนียบรัฐบาล-จุดความร้อนวานนี้ไทยลดลง แต่ค่าฝุ่น PM2.5 เกินมาตรฐานโดยเฉพาะภาคเหนือ


วันพฤหัสบดีที่ 16 กุมภาพันธ์ 2566
จุดความร้อนวานนี้ไทยลดลง แต่ค่าฝุ่น PM2.5 เกินมาตรฐานโดยเฉพาะภาคเหนือ
จุดความร้อนวานนี้ไทยลดลง แต่ค่าฝุ่น PM2.5 เกินมาตรฐานโดยเฉพาะภาคเหนือ
GISTDA เผยข้อมูลจากดาวเทียมซูโอมิ เอ็นพีพี (Suomi NPP) ของระบบเวียร์ (VIIRS) ไทย
พบจุดความร้อนวานนี้ (15 ก.พ. 2566) 1,005 จุด ในขณะที่จุดความร้อนของประเทศเพื่อน
บ้านอย่างสาธารณรัฐแห่งสหภาพเมียนมาร์ยังคงอันดับหนึ่งอยู่ที่ 3,168 จุด, สปป.ลาว 542 จุด,
กัมพูชา 200 จุด, เวียดนาม 62 จุด และมาเลเซีย 8 จุด
.
สำหรับจุดความร้อนในประเทศไทยส่วนใหญ่สูงสุดยังคงพบในพื้นที่ป่าอนุรักษ์ 501 จุด ป่า
สงวนแห่งชาติ 361 จุด พื้นที่เขต สปก. 55 จุด พื้นที่เกษตร 45 จุด ชุมชนและอื่นๆ 42 จุด
และริมทางหลวง 1 จุด จังหวัดที่พบจุดความร้อนมากที่สุดคือเชียงใหม่ 205 จุด ตาก 156 จุด
และแม่ฮ่องสอน 146 จุด ตามลำดับ จากภาพแสดงให้เห็นว่าภาคเหนือมีปริมาณจุดความร้อน
มากกว่าภาคอื่นๆ คาดว่าน่าจะเกิดจากการเตรียมพื้นที่เพื่อการเกษตร หรือการเข้าไปหาของป่า
เป็นต้น
.
สิ่งหนึ่งที่ต้องเฝ้าระวังมากเป็นพิเศษในช่วงนี้ คือค่าฝุ่น PM 2.5 ซึ่งจากการตรวจวัดด้วยแอปพลิ
เคชัน “เช็คฝุ่น” ล่าสุดเช้าวันนี้ (16 ก.พ. 2566) เมื่อเวลา 11.00 น. พบว่าหลายจังหวัดทาง
ภาคเหนือมีค่าฝุ่น PM2.5 เกินมาตรฐานกว่า 100 ไมครอน ซึ่งอยู่ในภาวะที่มีผลต่อสุขภาพ อาทิ
#แม่ฮ่อนสอน #เชียงใหม่ #ตาก #เชียงราย #ลำพูน #น่าน #พะเยา #ลำปาง และ #แพร่
เป็นต้น รวมถึงอีกหลายจังหวัดในพื้นที่ภาคกลาง
.
ทั้งนี้ สถานการณ์การจุดความร้อนจากประเทศเพื่อนบ้านอาจส่งผลให้เกิด PM 2.5 ได้ในพื้นที่
บริเวณชายแดน เนื่องจากได้รับอิทธิพจากประแสลมที่จะพัดผ่านเข้ามา ปัญหาไฟป่าหมอกควัน
ส่งผลกระทบให้กับระบบต่างๆ ของประเทศมาโดยตลอด โดยเฉพาะระบบเศรษฐกิจ ระบบสังคม
ดังนั้น ในอนาคตอันใกล้นี้ ประเทศไทยกำลังจะได้ใช้ระบบ THEOS-2 อย่างเต็มรูปแบบ ซึ่ง 1
ในภารกิจสำคัญของระบบนี้ คือการสำรวจ วิเคราะห์ และติดตามสถานการณ์ภัยพิบัติที่เกิดขึ้น
หรือคาดว่าจะเกิดขึ้น ได้อย่างทันท่วงทีและแม่นยำ เพื่อการสนับสนุนข้อมูลสำคัญให้กับทุก
หน่วยงานที่เกี่ยวข้องได้นำข้อมูลไปใช้วางแผน ป้องกัน บรรเทา และแก้ไขปัญหาได้ตรงจุด
มากยิ่งขึ้น
.
อย่างไรก็ตาม รายละเอียดข้อมูลเฉพาะพื้นที่ท่านสามารถติดตามจากหน่วยงานหลักที่รับผิด
ชอบโดยตรงได้ GISTDA ยังคงติดตามและรายงานสถานการณ์อย่างต่อเนื่อง เพื่อเป็นข้อมูล
ให้กับทุกหน่วยงานที่เกี่ยวข้องได้นำไปใช้บริหารจัดการในพื้นที่ ท่านสามารถติดตามข้อมูลเพิ่ม
เติมได้ที่ https://fire.gistda.or.th

ที่มา : https://www.thaigov.go.th/news/contents/details/65046