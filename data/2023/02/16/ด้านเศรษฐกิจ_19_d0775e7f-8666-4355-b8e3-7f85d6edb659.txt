รัฐบาลไทย-ข่าวทำเนียบรัฐบาล-ผู้ตรวจสมพลฯ ลงพื้นที่ปราจีนบุรี ตรวจราชการรอบ 1 เน้นย้ำการดำเนินงานตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2566


วันพฤหัสบดีที่ 16 กุมภาพันธ์ 2566
16/02/2566
พิมพ์
ผู้ตรวจสมพลฯ ลงพื้นที่ปราจีนบุรี ตรวจราชการรอบ 1 เน้นย้ำการดำเนินงานตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2566
ผู้ตรวจสมพลฯ ลงพื้นที่ปราจีนบุรี ตรวจราชการรอบ 1 เน้นย้ำการดำเนินงานตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2566 มุ่งยกระดับ “อุตสาหกรรมดีอยู่คู่กับชุมชนอย่างยั่งยืน”
เมื่อวันที่ 15 กุมภาพันธ์ 2566 เวลา 09.30 น. นายสมพล โนดไธสง ผู้ตรวจราชการกระทรวงอุตสาหกรรม ลงพื้นที่ปราจีนบุรี ตรวจราชการกรณีปกติ รอบที่ 1 ประจำปีงบประมาณ พ.ศ. 2566 สอจ. โดยมีนายพัตทอง กิตติวัฒน์ อุตสาหกรรมจังหวัดปราจีนบุรี และเจ้าหน้าที่เข้าร่วมรับการตรวจราชการ และรายงานผลการดำเนินงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานที่สำคัญ และโครงการสำคัญของ อก.
ทั้งนี้ ผู้ตรวจสมพลฯ ได้มอบนโยบายโดยเน้นย้ำให้เจ้าหน้าที่ทุกคนดำเนินการตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2566 มุ่งยกระดับ “อุตสาหกรรมดีอยู่คู่กับชุมชนอย่างยั่งยืน” ทั้ง 4 มิติ 1.ความสำเร็จของธุรกิจ 2.ชุมชน สังคม 3.สิ่งแวดล้อม และ 4.การกระจายรายได้ให้กับชุมชน พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามแผนที่กำหนดและเป็นไปตามมาตรการเร่งรัดการเบิกจ่ายงบประมาณ ตามมติ ครม. รวมทั้งจะต้องจัดสรรและบริหารจัดการการใช้จ่ายงบประมาณอย่างรอบคอบ - การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการ รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการฯ หากมีเหตุภาวะฉุกเฉินขอให้ลงพื้นที่และรายงานเบื้องต้นผ่านกลุ่มไลน์ฯ โดยทันทีเพื่อให้ผู้บริหารได้รับทราบข้อมูล การอำนวยความสะดวกในการพิจารณาอนุญาตต่างๆ จะต้องดำเนินการให้อยู่ในกรอบระยะเวลาและอำนาจหน้าที่
นอกจากนี้ยังได้พบปะและรับฟังแนวทางการดำเนินงานและข้อเสนอแนะจากตัวแทนของภาคเอกชน ได้แก่ สภาอุตสาหกรรมจังหวัดปราจีนบุรี หอการค้าจังหวัดปราจีนบุรี และธนาคารพัฒนาวิสาหกิจขนาดกลางและขนาดย่อมแห่งประเทศไทยอีกด้วย

ที่มา : https://www.thaigov.go.th/news/contents/details/65059