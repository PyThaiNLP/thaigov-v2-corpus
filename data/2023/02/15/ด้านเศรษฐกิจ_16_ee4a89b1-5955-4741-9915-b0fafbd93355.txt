รัฐบาลไทย-ข่าวทำเนียบรัฐบาล-รสอ.รก.รปอ.ณัฏฐิญาฯ เป็นประธานการประชุมการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ. 2535


วันพุธที่ 15 กุมภาพันธ์ 2566
15/02/2566
พิมพ์
รสอ.รก.รปอ.ณัฏฐิญาฯ เป็นประธานการประชุมการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ. 2535
รสอ.รก.รปอ.ณัฏฐิญา เนตยสุภา เป็นประธานการประชุมการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ. 2535
เมื่อวันที่ 14 กุมภาพันธ์ 2566 นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม เป็นประธานการประชุมคณะกรรมการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ.2535 ครั้งที่ 1/2566 เพื่อพิจารณาการสนับสนุนค่าใช้จ่ายในการดำเนินงานตามพระราชบัญญัติโรงงาน พ.ศ.2535 ให้แก่หน่วยงานใน สปอ. ที่มีคำขอ (ส่วนกลาง และส่วนภูมิภาค) เสนอการสนับสนุนค่าใช้จ่ายในการดำเนินงานตามพระราชบัญญัติโรงงาน พ.ศ.2535 รวมทั้งการพิจารณาปฏิทินการดำเนินการจัดสัมมนาโดยใช้เงินค่าใช้จ่ายในการดำเนินงานตามพระราชบัญญัติโรงงาน พ.ศ. 2535 ประจำปี 2566 และการพิจารณาสนับสนุนเบี้ยประชุมคณะกรรมการเปรียบเทียบคดีในส่วนภูมิภาค
ทั้งนี้ ที่ประชุมได้เสนอระเบียบวาระเพื่อทราบ ได้แก่ ยอดเงินคงเหลือของเงินค่าใช้จ่ายในการดำเนินงานส่วนกลางของปีงบประมาณ 2566 ผลการจัดซื้อวัสดุครุภัณฑ์ให้แก่หน่วยงานต่าง ๆ ตามมติที่ประชุมของคณะกรรมการในปีงบประมาณ พ.ศ.2565 และข้อมูลใช้เงินค่าใช้จ่ายในการดำเนินงานที่ผ่านมา โดยมี นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายวชิระ ไม้แพร ผู้เชี่ยวชาญด้านกฎหมาย นายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงาน นายดุสิต อนันตรักษ์ ผู้อำนวยการศูนย์เทคโนโลยีสารสนเทศ นางสาวชลาริน นิลพิฤกษ์ ผู้อำนวยการกองกลาง นายสมชัย เอมบำรุง ผู้อำนวยการกองกฎหมาย และเจ้าหน้าที่สำนักงานปลัดกระทรวงอุตสาหกรรม เข้าร่วมการประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/64992