รัฐบาลไทย-ข่าวทำเนียบรัฐบาล-ผู้ตรวจสมพลฯ ลงพื้นที่นครนายก ตรวจราชการ รอบ 1 เน้นย้ำเจ้าหน้าที่ดำเนินการตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2566


วันพุธที่ 15 กุมภาพันธ์ 2566
15/02/2566
พิมพ์
ผู้ตรวจสมพลฯ ลงพื้นที่นครนายก ตรวจราชการ รอบ 1 เน้นย้ำเจ้าหน้าที่ดำเนินการตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2566
กระทรวงอุตสาหกรรมมุ่งยกระดับ “อุตสาหกรรมดีอยู่คู่กับชุมชนอย่างยั่งยืน”
เมื่อวันที่ 14 กุมภาพันธ์ 2566 นายสมพล โนดไธสง ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ รอบที่ 1 ประจำปีงบประมาณ พ.ศ. 2566 สำนักงานอุตสาหกรรมจังหวัดนครนายก โดยมีนายสุนัย พิริยสกุลพัฒน์ อุตสาหกรรมจังหวัดนครนายก และเจ้าหน้าที่เข้าร่วมรับการตรวจราชการในครั้งนี้ พร้อมรายงานการดำเนินงานเพื่อขับเคลื่อนโครงการสำคัญของ กระทรวงอุตสาหกรรม
พร้อมนี้ ผู้ตรวจสมพลฯ ได้มอบนโยบายและเน้นย้ำให้เจ้าหน้าที่ทุกคนดำเนินการตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2566 มุ่งยกระดับ “อุตสาหกรรมดีอยู่คู่กับชุมชนอย่างยั่งยืน” ทั้ง 4 มิติ ได้แก่ 1.ความสำเร็จของธุรกิจ 2.ชุมชน สังคม 3.สิ่งแวดล้อม และ 4.การกระจายรายได้ให้กับชุมชน พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ เร่งรัดการเบิกจ่ายงบประมาณให้เป็นไปตามแผนที่กำหนดและเป็นไปตามมาตรการเร่งรัดการเบิกจ่ายงบประมาณ ตามมติ ครม. การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการ รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการฯ การอำนวยความสะดวกในการพิจารณาอนุญาตต่างๆ จะต้องดำเนินการให้อยู่ในกรอบระยะเวลาและอำนาจหน้าที่รวมทั้งได้รับฟังแนวทางการดำเนินงาน และข้อเสนอแนะจากตัวแทนของภาคเอกชน ได้แก่ ประธานสภาอุตสาหกรรมจังหวัดนครนายก ประธานหอการค้าจังหวัดนครนายก และ ผู้จัดการธนาคารวิสาหกิจขนาดกลางและขนาดย่อม สาขานครนายก

ที่มา : https://www.thaigov.go.th/news/contents/details/65002