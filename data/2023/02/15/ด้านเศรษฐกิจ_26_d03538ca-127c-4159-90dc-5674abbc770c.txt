รัฐบาลไทย-ข่าวทำเนียบรัฐบาล-ผู้ตรวจสมพลฯ ตรวจเยี่ยมสถานประกอบการอาหารแช่แข็ง ที่เน้นการกระจายรายได้สู่ชุมชน


วันพุธที่ 15 กุมภาพันธ์ 2566
15/02/2566
พิมพ์
ผู้ตรวจสมพลฯ ตรวจเยี่ยมสถานประกอบการอาหารแช่แข็ง ที่เน้นการกระจายรายได้สู่ชุมชน
นายสมพล โนดไธสง ผู้ตรวจราชการกระทรวงอุตสาหกรรม ตรวจเยี่ยมสถานประกอบการอาหารแช่แข็ง ที่เน้นการกระจายรายได้สู่ชุมชน
เมื่อวันที่ 14 กุมภาพันธ์ 2566 นายสมพล โนดไธสง ผู้ตรวจราชการกระทรวงอุตสาหกรรม พร้อมด้วย นายสุนัย พิริยสกุลพัฒน์ อุตสาหกรรมจังหวัดนครนายกและคณะ ได้ลงพื้นที่ตรวจเยี่ยมสถานประกอบการอุตสาหกรรม บริษัท ทิมฟู้ด จำกัด จังหวัดนครนายก ประกอบกิจการ ผลิตอาหารแช่แข็ง ซึ่งมีการกระจายรายได้ให้ชุมชนโดยการส่งเสริมให้คนในพื้นที่เพาะปลูกผัก ผลไม้ และได้รับซื้อมาเป็นวัตถุดิบเพื่อแปรรูปและส่งออกไปยังประเทศญี่ปุ่น รวมทั้งส่งเสริมการจ้างงานซึ่งพนักงาน 95% เป็นคนในพื้นที่ กระบวนการผลิตได้ดำเนินการตรวจสอบหม้อต้มน้ำ/ระบบบำบัดน้ำเสียพร้อมรายงานให้หน่วยงานที่เกี่ยวข้องทราบ เป็นการดำเนินการตามนโยบายในด้านการดูแลชุมชนรอบโรงงาน ดูแลสิ่งแวดล้อม
ทั้งนี้ ผู้ตรวจสมพลฯ ได้ให้คำแนะนำแนวทางการประกอบกิจการโดยให้ปฏิบัติตามนโยบาย MIND ของกระทรวงอุตสาหกรรม ทั้ง 4 มิติ มีการสร้างงานสร้างอาชีพและมีการกระจายรายได้สู่ชุมชนอย่างเห็นได้ชัด อีกทั้งยังเป็นการตอบโจทย์ประชาคมโลก ในการดูแลรักษาสิ่งแวดล้อม

ที่มา : https://www.thaigov.go.th/news/contents/details/65004