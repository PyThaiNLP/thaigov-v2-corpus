รัฐบาลไทย-ข่าวทำเนียบรัฐบาล-​รัชดาฯ รองโฆษกรัฐบาล แจ้งความคืบหน้าโครงการช่วยเหลือเยียวยาซื้อเรือประมงในพื้นที่จังหวัดปัตตานี


วันพุธที่ 15 กุมภาพันธ์ 2566
15/02/2566
พิมพ์
​รัชดาฯ รองโฆษกรัฐบาล แจ้งความคืบหน้าโครงการช่วยเหลือเยียวยาซื้อเรือประมงในพื้นที่จังหวัดปัตตานี
​รัชดาฯ รองโฆษกรัฐบาล แจ้งความคืบหน้าโครงการช่วยเหลือเยียวยาซื้อเรือประมงในพื้นที่จังหวัดปัตตานี
วันที่ 15 กุมภาพันธ์ 2566 นางสาวรัชดา ธนาดิเรก รองโฆษกประจำสำนักนายกรัฐมนตรี ในฐานะกรรมการผู้แทนพิเศษของรัฐบาลในการแก้ปัญหาจังหวัดชายแดนใต้  กล่าวว่า ตามที่พี่น้องชาวประมงปัตตานีได้สอบถามถึงความคืบหน้าการจ่ายเงินเยียวยาซื้อเรือประมงในพื้นที่จังหวัดปัตตานี ตามโครงการนำเรือประมงออกนอกระบบเพื่อการจัดการทรัพยากรประมงทะเลที่ยั่งยืนในพื้นที่จังหวัดชายแดนภาคใต้เป็นกรณีเร่งด่วน (เรือชุดที่ 1 จำนวน 96 ลำ) ซึ่งทางศูนย์อำนวยการบริหารจังหวัดชายแดนภาคใต้ (ศอ.บต.) ได้สรุปเรื่องเสนอไปยังสำนักงบประมาณ ในฐานะหน่วยงานรัฐที่กำกับดูแลงบกลาง การใช้จ่ายงบประมาณ รายการเงินสำรองจ่ายเพื่อกรณีฉุเฉินหรือจำเป็น
ขณะนี้ นายกรัฐมนตรีได้ให้ความเห็นชอบตามที่สำนักงบประมาณเสนอขอใช้งบกลางแล้ว จากนี้จะได้ดำเนินการตามขั้นตอนที่เกี่ยวข้องเพื่อเสนอคณะรัฐมนตรีพิจารณาต่อไป

ที่มา : https://www.thaigov.go.th/news/contents/details/64991