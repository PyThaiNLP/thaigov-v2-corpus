รัฐบาลไทย-ข่าวทำเนียบรัฐบาล-ผู้ตรวจภาสกรฯ ลงพื้นที่นครศรีธรรมราช ตรวจติดตามการปฏิบัติงานของสำนักงานอุตสาหกรรมจังหวัด


วันพุธที่ 15 กุมภาพันธ์ 2566
15/02/2566
พิมพ์
ผู้ตรวจภาสกรฯ ลงพื้นที่นครศรีธรรมราช ตรวจติดตามการปฏิบัติงานของสำนักงานอุตสาหกรรมจังหวัด
ผู้ตรวจภาสกรฯ ลงพื้นที่นครศรีธรรมราช ตรวจติดตามการปฏิบัติงานของสำนักงานอุตสาหกรรมจังหวัด พร้อมหารือเครือข่ายรับฟังปัญหาอุปสรรคและร่วมบูรณาการการทำงานในพื้นที่
เมื่อวันที่ 14 กุมภาพันธ์ พ.ศ. 2566 เวลา 09.00 น. นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม ลงพื้นที่ตรวจติดตามงานเขตตรวจราชการที่ 5 ภาคใต้ฝั่งอ่าวไทย จังหวัดนครศรีธรรมราช ได้ประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2566 ณ ห้องประชุมสำนักงานอุตสาหกรรมจังหวัดฯ โดยมีนายคณบดี สัมพัชนี อุตสาหกรรมจังหวัดและคณะร่วมรับตรวจ พร้อมร่วมหารือเครือข่ายในพื้นที่ ประกอบด้วย สภาหอการค้าจังหวัด สภาอุตสาหกรรมจังหวัด SMEs Bank สาขานครศรีธรรมราช สาขาทุ่งสง และประธานเครือข่ายอุตสาหกรรมรักษ์สิ่งแวดล้อมจังหวัด เพื่อรับทราบผลการดำเนินงานปัญหาอุปสรรค พร้อมทั้งภาพรวมศักยภาพทิศทางการพัฒนาเศรษฐกิจอุตสาหกรรมของจังหวัดฯ จากภาคเอกชน ภาคประชาชน ตลอดจนได้ให้ข้อแนะนำในการส่งเสริมและพัฒนาอุตสาหกรรม นำนโยบายของกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน ขับเคลื่อนสู่เป้าหมาย ภายใต้หลักการ "อุตสาหกรรมดี ชุมชนดี หน่วยงานดี" สู่ความสำเร็จ 4 มิติ ต่อไป หลังจากนั้น ได้ตรวจติดตามการก่อสร้างบ้านพักข้าราชการซึ่งอยู่ระหว่างการเร่งรัดผู้รับเหมางวดงานสุดท้าย และสำรวจความชำรุดของบ้านพักฯเดิม โดยให้จังหวัดจัดทำรายการและคำของบประมาณซ่อมแซมต่อไป

ที่มา : https://www.thaigov.go.th/news/contents/details/65006