รัฐบาลไทย-ข่าวทำเนียบรัฐบาล-ไอแบงก์ปรับอัตราผลตอบแทนเงินฝากจำพิเศษ มอบผลตอบแทนสูงสุด 1.50% ต่อปี


วันพุธที่ 15 กุมภาพันธ์ 2566
15/02/2566
พิมพ์
ไอแบงก์ปรับอัตราผลตอบแทนเงินฝากจำพิเศษ มอบผลตอบแทนสูงสุด 1.50% ต่อปี
ไอแบงก์ปรับอัตราผลตอบแทนที่คาดว่าจะได้รับ สำหรับเงินฝากประจำพิเศษ ทั้งแบบระยะเวลาการฝาก 4 เดือน 7 เดือน 13 เดือน และ 24 เดือน ให้ผลตอบแทนที่คาดว่าจะได้รับสูงสุดถึง 1.50% ต่อปี จ่ายผลตอบแทนทุกเดือน เปิดบัญชีขั้นต่ำ 5,000 บาท
ธนาคารอิสลามแห่งประเทศไทย (ไอแบงก์) ปรับอัตราผลตอบแทนที่คาดว่าจะได้รับ สำหรับเงินฝากประจำพิเศษ ทั้งแบบระยะเวลาการฝาก 4 เดือน 7 เดือน 13 เดือน และ 24 เดือน ให้ผลตอบแทนที่คาดว่าจะได้รับสูงสุดถึง 1.50% ต่อปี จ่ายผลตอบแทนทุกเดือน เปิดบัญชีขั้นต่ำ 5,000 บาท ฝากได้สูงสุดไม่เกิน 20 ล้านบาทต่อราย
ไอแบงก์ ได้ทำการปรับอัตราผลตอบแทนเงินฝากประจำพิเศษ เพื่อสนองคนรักการออม โดยผู้ฝากสามารถเลือกระยะเวลาการฝากได้ตามต้องการ เริ่มต้นที่ระยะเวลาการฝากต่ำสุด 4 เดือน สูงสุด 24 เดือน มีผลตอบแทนที่คาดว่าจะได้รับตามอัตราดังนี้
ระยะเวลา    อัตราผลตอบแทนที่คาดว่าจะได้รับ (ต่อปี)
4 เดือน    0.70%
7 เดือน    0.80%
13 เดือน    1.35%
24 เดือน    1.50%
โดยผู้ฝากสามารถเปิดบัญชีขั้นต่ำ 5,000 บาท ฝากได้ไม่จำกัดจำนวนครั้ง แต่ฝากได้สูงสุดไม่เกิน 20 ล้านบาทต่อราย จ่ายผลตอบแทนทุกเดือน ทั้งนี้หากถอนเงินฝากก่อนครบกำหนด ธนาคารจะเรียกผลตอบแทนคืน 100% ก่อนหักภาษี ฝากได้ทั้งในนามนิติบุคคลและบุคคลธรรมดา
ผู้สนใจสามารถติดต่อเปิดบัญชีได้ที่ไอแบงก์ทุกสาขา ตั้งแต่วันนี้ ถึง  25 เมษายน 2566 ยกเว้นเงินฝากประจำ 13 เดือน เปิดบัญชีได้ถึงวันที่ 12 มีนาคม 2566 หรือสอบถามรายละเอียดเพิ่มเติมได้ที่ iBank Call Center 1302 หรือ แชททาง Messenger : Islamic Bank of Thailand - ibank (@ibank.th) และ Line : iBank 4 all (@ibank)
หมายเหตุ:
1. “อัตรากำไร/ผลตอบแทน ผลิตภัณฑ์ธนาคารมิใช่ดอกเบี้ยหรือเป็นคำเรียกแทนดอกเบี้ย แต่มาจากหลักการที่ใช้ในการทำธุรกรรมที่ถูกต้องตามหลักการอิสลาม”
2. อัตราผลตอบแทนที่คาดว่าจะได้รับ คืออัตราที่คำนวณได้จากประมาณการรายได้ของธนาคารและอัตราสัดส่วนการแบ่งผลตอบแทนเงินฝาก ซึ่งอัตราผลตอบแทนที่คาดว่าจะได้รับอาจจะต่ำกว่าหรือสูงกว่าอัตราผลตอบแทนเงินฝากที่ธนาคารประกาศเมื่อครบกำหนดการฝาก

ที่มา : https://www.thaigov.go.th/news/contents/details/65010