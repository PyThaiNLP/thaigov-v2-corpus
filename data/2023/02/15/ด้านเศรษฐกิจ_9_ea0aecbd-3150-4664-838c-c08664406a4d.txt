รัฐบาลไทย-ข่าวทำเนียบรัฐบาล-ปลัดฯ ณัฐพล เป็นประธานการประชุมสรุปผลการจัดงานร้านกระทรวงอุตสาหกรรมในงานกาชาดประจำปี 2565


วันพุธที่ 15 กุมภาพันธ์ 2566
15/02/2566
พิมพ์
ปลัดฯ ณัฐพล เป็นประธานการประชุมสรุปผลการจัดงานร้านกระทรวงอุตสาหกรรมในงานกาชาดประจำปี 2565
ดร.ณัฐพล รังสิตพล เป็นประธานการประชุมสรุปผลการจัดงานร้านกระทรวงอุตสาหกรรมในงานกาชาดประจำปี 2565
เมื่อวันที่ 13 กุมภาพันธ์ 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุม คณะกรรมการร้านกระทรวงอุตสาหกรรมในงานกาชาด ประจำปี 2565 ครั้งที่ 1/2566 พร้อมด้วยนางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม ร่วมด้วย คณะผู้บริหารจากหน่วยงานต่าง ๆ  ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม
การประชุมครั้งนี้ เป็นการรายงานผลการดำเนินงานการจัดงานร้านกระทรวงอุตสาหกรรมในงานกาชาด ประจำปี 2565 ประกอบด้วย การจัดนิทรรศการ การจัดกิจกรรมร้านกระทรวงอุตสาหกรรมในงานกาชาด การจำหน่ายสลากกาชาดกระทรวงอุตสาหกรรม การจำหน่ายคูปองสำหรับกิจกรรมภายในร้าน และการสรุปรายรับ-รายจ่ายร้านกาชาดกระทรวงอุตสาหกรรม โดยในปี 2565 มียอดรายได้หลังหักค่าใช้จ่าย เป็นจำนวนเงิน 6,002,539.85 บาท  ซึ่งจะนำทูลเกล้าถวายสมเด็จพระกนิษฐาธิราชเจ้า กรมสมเด็จพระเทพรัตนราชสุดฯ สยามบรมราชกุมารี อุปนายิกาผู้อำนวยการสภากาชาดไทย ต่อไป ทั้งนี้ ที่ประชุมได้มีมติมอบหมายให้การนิคมอุตสาหกรรมแห่งประเทศไทย (กนอ.) เป็นผู้รับผิดชอบการจัดงานร้านกระทรวงอุตสาหกรรมในงานกาชาด ประจำปี 2566

ที่มา : https://www.thaigov.go.th/news/contents/details/64982