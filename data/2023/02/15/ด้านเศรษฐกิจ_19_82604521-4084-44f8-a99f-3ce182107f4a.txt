รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่ปทุมธานี เยี่ยมชมสถานประกอบการที่นำหุ่นยนต์และระบบอัตโนมัติมาปรับเปลี่ยนธุรกิจและอุตสาหกรรมไปสู่อุตสาหกรรมศักยภาพ


วันพุธที่ 15 กุมภาพันธ์ 2566
15/02/2566
พิมพ์
ผู้ตรวจวีระกิตติ์ฯ ลงพื้นที่ปทุมธานี เยี่ยมชมสถานประกอบการที่นำหุ่นยนต์และระบบอัตโนมัติมาปรับเปลี่ยนธุรกิจและอุตสาหกรรมไปสู่อุตสาหกรรมศักยภาพ
ผู้ตรวจวีระกิตติ์ฯ ลงพื้นที่ปทุมธานี เยี่ยมชมสถานประกอบการที่นำหุ่นยนต์และระบบอัตโนมัติมาปรับเปลี่ยนธุรกิจและอุตสาหกรรมไปสู่อุตสาหกรรมศักยภาพ
เมื่อวันที่ 14 กุมภาพันธ์ 2566 เวลา 9.00 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรมและคณะ ลงพื้นที่เยี่ยมชมการดำเนินงานของ บริษัท ยูเนี่ยน แอพพลาย จำกัด อำเภอคลองหลวง จังหวัดปทุมธานี ซึ่งได้เข้าร่วมโครงการพลิกธุรกิจ SMEs ไทยสู่การผลิตสมัยใหม่ 4.0 เพื่อส่งเสริมให้มีการนำหุ่นยนต์และระบบอัตโนมัติ (Robotic & Automation) เข้ามาช่วยเพิ่มประสิทธิภาพการผลิตของผู้ประกอบการภาคอุตสาหกรรมและบริการ และสนับสนุนให้เกิดการลงทุนเทคโนโลยีด้านอุตสาหกรรม 4.0 มุ่งเน้นการปรับเปลี่ยนธุรกิจและอุตสาหกรรมไปสู่อุตสาหกรรมศักยภาพ หรือ S-Curve รวมถึงธุรกิจและการผลิตรูปแบบใหม่
และในเวลา 13.00 น. ผู้ตรวจวีระกิตติ์ฯ ได้ลงพื้นที่ตรวจราชการ ณ บริษัท เอ็มไอเอ็ม คอสแล็บแมนูแฟคเจอริ่ง จำกัด ตำบลบางหลวง อำเภอเมือง จังหวัดปทุมธานี ซึ่งเป็นสถานประกอบการ ที่ประสบความสำเร็จ (Success Case) BCG Model ด้าน Bio Economy โดยการนำผลผลิตทางการเกษตร เช่น สมุนไพรไทยต่าง ๆ กล้วยหอมทองปทุมธานีที่ตกเกรด มาสกัดทำเป็นเครื่องประทินผิวต่าง ๆ ได้แก่ โลชั่น ครีม สบู่ ฯลฯ ทั้งนี้ ยังเป็นการกระจายรายได้ให้กับประชาชน ยกระดับคุณภาพชีวิตของคนในชุมชน ส่งเสริมเศรษฐกิจฐานรากอย่างเป็นระบบ และต่อยอดอาชีพที่ดี
ต่อมาเวลา 15.00 น. ได้ลงพื้นที่กลุ่มวิสาหกิจชุมชนชมรมเพื่อนปาริชาติ 345 ตำบลบางคูวัด อำเภอเมือง จังหวัดปทุมธานี โดยเป็นกลุ่มวิสาหกิจที่ทำภาชนะ (จาน ชาม) จากใบไม้ต่าง ๆ ปลูกผักไฮโดรโปนิกส์ แปรรูปกล้วย และทำกระเป๋าสาน ซึ่งเป็นการกระจายรายได้ให้กับประชาชนทำให้มีชีวิตความเป็นอยู่ที่ดีขึ้น ทั้งนี้ ยังเป็นกลุ่มเป้าหมายในการเข้าร่วมโครงการ MIND หัวใจเพื่อชุมชน ของกระทรวงอุตสาหกรรม อีกด้วย

ที่มา : https://www.thaigov.go.th/news/contents/details/64996