รัฐบาลไทย-ข่าวทำเนียบรัฐบาล-ผู้ตรวจภาสกรฯ ลงพื้นที่พัทลุง ตรวจติดตามการปฏิบัติงานของสำนักงานอุตสาหกรรมจังหวัด


วันพุธที่ 15 กุมภาพันธ์ 2566
15/02/2566
พิมพ์
ผู้ตรวจภาสกรฯ ลงพื้นที่พัทลุง ตรวจติดตามการปฏิบัติงานของสำนักงานอุตสาหกรรมจังหวัด
ผู้ตรวจภาสกรฯ ลงพื้นที่พัทลุง ตรวจติดตามการปฏิบัติงานของสำนักงานอุตสาหกรรมจังหวัด พร้อมหารือภาคเอกชนและเครือข่ายรับฟังปัญหาอุปสรรคและร่วมบูรณาการการทำงานในพื้นที่
เมื่อวันที่ 14 กุมภาพันธ์ พ.ศ. 2566 เวลา 14.30 น. นายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม ลงพื้นที่ตรวจติดตามงานเขตตรวจราชการที่ 5 ภาคใต้ฝั่งอ่าวไทย จังหวัดพัทลุง ได้ประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2566 ณ ห้องประชุมสำนักงานอุตสาหกรรมจังหวัดฯ โดยมีนางดวงธิดา จันทร์พุ่ม อุตสาหกรรมจังหวัดพัทลุงและเจ้าหน้าที่รายงานผลการดำเนินงานและรับตรวจ นอกจากนี้ ยังได้ร่วมหารือภาคเอกชนและเครือข่ายในพื้นที่ อาทิ สภาหอการค้าจังหวัด สภาอุตสาหกรรมจังหวัด ผู้จัดการ SMEs Bank สาขาพัทลุง และประธานเครือข่ายอุตสาหกรรมรักษ์สิ่งแวดล้อมจังหวัด เพื่อรับฟังปัญหาอุปสรรคและร่วมบูรณาการการทำงานในพื้นที่ ซึ่งภาคเอกชนได้ขอบคุณกระทรวงอุตสาหกรรมที่นำสินเชื่อกองทุนฯประชารัฐ มาช่วยเหลือและเสริมศักยภาพธุรกิจให้สามารถฟื้นฟูหลังวิกฤติโควิด-19 ได้เป็นอย่างดี และอยากให้ขยายเวลาการให้สินเชื่อนี้ออกไปอีก นอกจากนี้ผู้ตรวจภาสกรฯ ได้ให้ข้อแนะนำในการส่งเสริมและพัฒนาอุตสาหกรรม นำนโยบายกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน ขับเคลื่อนสู่เป้าหมาย ภายใต้หลักการ "อุตสาหกรรมดี ชุมชนดี หน่วยงานดี" สู่ความสำเร็จ 4 มิติ ต่อไป

ที่มา : https://www.thaigov.go.th/news/contents/details/65007