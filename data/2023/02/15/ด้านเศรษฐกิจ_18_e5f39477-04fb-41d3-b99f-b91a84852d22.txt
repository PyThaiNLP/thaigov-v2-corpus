รัฐบาลไทย-ข่าวทำเนียบรัฐบาล-ผู้ตรวจทาวันฯ ลงพื้นที่นครพนม ตรวจเยี่ยมสถานประกอบการเหมืองแร่ที่ร่วมดูแลสังคม ชุมชนโดยรอบ


วันพุธที่ 15 กุมภาพันธ์ 2566
15/02/2566
พิมพ์
ผู้ตรวจทาวันฯ ลงพื้นที่นครพนม ตรวจเยี่ยมสถานประกอบการเหมืองแร่ที่ร่วมดูแลสังคม ชุมชนโดยรอบ
นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ลงพื้นที่นครพนม ตรวจเยี่ยมสถานประกอบการเหมืองแร่ที่ร่วมดูแลสังคม ชุมชนโดยรอบ
เมื่อวันที่ 14 กุมภาพันธ์ 2566 นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม พร้อมด้วยนายชาญชัย อนุสรณ์ อุตสาหกรรมจังหวัดนครพนม และเจ้าหน้าที่ ลงพื้นที่ตรวจเยี่ยมบริษัทไทยศิลาวัฒน์ จำกัด ประกอบกิจการเหมืองแร่ หินอุตสาหกรรมชนิดเหมืองทรายเพื่ออุตสาหกรรมก่อสร้าง ตั้งอยู่พื้นที่ตำบลน้ำก่ำ อำเภอธาตุพนม จังหวัดนครพนม และเข้าเยี่ยมชมศูนย์พัฒนาเด็กเล็กบ้านนาคำ และโรงเรียนบ้านนาคำ โดยบริษัทไทยศิลาวัฒน์ จำกัด สนับสนุนงบประมาณการก่อสร้างอาคารเรียนให้ศูนย์พัฒนาเด็กเล็ก และ ปรับปรุงติดตั้งเครื่องปรับอากาศ ห้องน้ำ และงบประมาณจ้างครูเป็นการดูแลชุมชนรอบเหมืองแร่ ตามมิติที่ 2 การดูแลสังคมรอบโรงงาน/เหมืองแร่ในพื้นที่จังหวัดนครพนม

ที่มา : https://www.thaigov.go.th/news/contents/details/64995