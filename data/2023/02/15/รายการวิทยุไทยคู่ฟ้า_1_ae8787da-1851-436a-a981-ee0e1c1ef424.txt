รัฐบาลไทย-ข่าวทำเนียบรัฐบาล-รัฐบาลเห็นชอบกำหนดค่าธรรมเนียมนักท่องเที่ยวต่างชาติเดินทางเข้าไทย


วันพุธที่ 15 กุมภาพันธ์ 2566
15/02/2566
พิมพ์
รัฐบาลเห็นชอบกำหนดค่าธรรมเนียมนักท่องเที่ยวต่างชาติเดินทางเข้าไทย
วันพุธที่ 15 กุมภาพันธ์ 2566
ต่อจากนี้ไป ขอเชิญรับฟังไทยคู่ฟ้า
รัฐบาลพัฒนาระบบการดูแลนักท่องเที่ยวต่างชาติในประเทศไทย โดยเห็นชอบร่างประกาศ เรื่อง
การจัดเก็บค่าธรรมเนียมการท่องเที่ยวภายในประเทศของนักท่องเที่ยวต่างชาติ พ.ศ. ...
ซึ่งเป็นการกำหนดค่าธรรมเนียม 300 บาท/คน/ครั้ง สำหรับผู้เดินทางเข้าประเทศไทยผ่านทางอากาศ และ
150 บาท/คน/ครั้ง สำหรับผู้เดินทางเข้ามาทางบกและทางน้ำ ยกเว้นสำหรับผู้มาปฏิบัติราชการ
ผู้ได้รับอนุญาตให้ทำงานในไทย และเด็กอายุไม่เกิน 2 ปี เพื่อเป็นรายได้ในการบริหารและพัฒนาการท่องเที่ยว
รวมถึงใช้ดูแลนักท่องเที่ยวต่างชาติระหว่างอยู่ในไทย เช่น ประกันอุบัติเหตุ การเสียชีวิต
การส่งศพกลับประเทศ โดยจะมีผลบังคับใช้เมื่อประกาศฉบับนี้เผยแพร่ในเว็บไซต์ราชกิจจานุเบกษาพ้น 90 วัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/64974