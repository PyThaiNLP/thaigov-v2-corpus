รัฐบาลไทย-ข่าวทำเนียบรัฐบาล-บริษัท ท่าอากาศยานไทย จำกัด (มหาชน) ร่วมอภิปรายในงานประชุมเจรจาธุรกิจ The Route Development Forum for Asia 2023 


วันพุธที่ 15 กุมภาพันธ์ 2566
บริษัท ท่าอากาศยานไทย จำกัด (มหาชน) ร่วมอภิปรายในงานประชุมเจรจาธุรกิจ The Route Development Forum for Asia 2023
...
ทอท. ร่วมอภิปรายในงานประชุมเจรจาธุรกิจ The Route Development Forum for Asia 2023
นางลัชชิดา อาภาพันธุ์ ผู้ช่วยกรรมการผู้อำนวยการใหญ่ (สายงานยุทธศาสตร์) บริษัท ท่าอากาศยานไทย จำกัด (มหาชน) (ทอท.) กระทรวงคมนาคม เป็นผู้แทน ทอท. เข้าร่วมอภิปรายในงานประชุมเจรจาธุรกิจ The Route Development Forum for Asia 2023 ในหัวข้อการพัฒนาเส้นทางการบินเพื่อแลกเปลี่ยนความคิดเห็นในประเด็นเกี่ยวกับการดำเนินงานในอนาคต เช่น การเพิ่มเส้นทางบินใหม่เพื่อตอบสนองความต้องการการเดินทาง แผนการจัดฝูงบิน เป็นต้น โดยมีผู้แทนจากสายการบินและสนามบินต่าง ๆ ได้แก่ สายการบินแบมบูแอร์ บริษัท การบินไทย จำกัด (มหาชน) บริษัท ไทยสมายล์แอร์เวย์ จำกัด และท่าอากาศยานอิสตันบูล เข้าร่วมอภิปราย เมื่อวันที่ 15 กุมภาพันธ์ 2566 ณ ศูนย์ประชุมและแสดงสินค้านานาชาติเฉลิมพระเกียรติ 7 รอบ พระชนมพรรษา 5 ธันวาคม 2554 (ศูนย์ประชุมและแสดงสินค้านานาชาติเชียงใหม่) จังหวัดเชียงใหม่
อนึ่ง ทอท.เป็นเจ้าภาพการจัดงานประชุมเจรจาธุรกิจ The Route Development Forum for Asia 2023 ซึ่งเป็นงานประชุมเจรจาธุรกิจด้านการบินพาณิชย์ที่ใหญ่ที่สุดในเอเชีย เป็นเวทีเจรจาธุรกิจระหว่างท่าอากาศยาน สายการบิน หน่วยงานด้านการท่องเที่ยวในธุรกิจการบินในภูมิภาคเอเชียแปซิฟิกได้มีโอกาสพบปะ เจรจา แลกเปลี่ยนมุมมอง และแลกเปลี่ยนวิธีปฏิบัติที่ดีที่สุด (Best Practice) อันจะนำไปสู่การปรับปรุงเครือข่ายทางการบินและการดำเนินธุรกิจ ทำให้เกิดการพัฒนาการบริการในอนาคตที่ดียิ่งขึ้น

ที่มา : https://www.thaigov.go.th/news/contents/details/65009