รัฐบาลไทย-ข่าวทำเนียบรัฐบาล-Krungthai COMPASS นำเสนอบทวิเคราะห์เรื่อง “อัตราเงินเฟ้อเดือน ม.ค. อยู่ที่ 5.02% ชะลอลงตามราคาพลังงานและอาหารสด”


วันอังคารที่ 7 กุมภาพันธ์ 2566
07/02/2566
พิมพ์
Krungthai COMPASS นำเสนอบทวิเคราะห์เรื่อง “อัตราเงินเฟ้อเดือน ม.ค. อยู่ที่ 5.02% ชะลอลงตามราคาพลังงานและอาหารสด”
อัตราเงินเฟ้อทั่วไปเดือน ม.ค. ชะลอลงที่ 5.02% จากราคาหมวดพลังงานที่ชะลอตัวตามราคาน้ำมันเชื้อเพลิงและค่ากระแสไฟฟ้าด้วยผลของฐานในปีก่อนที่เริ่มสูงขึ้น และราคาหมวดอาหารสดที่ชะลอลงจากราคาเนื้อสุกร
Key Highlights
- อัตราเงินเฟ้อทั่วไปเดือน ม.ค. ชะลอลงที่ 5.02% (YoY) จากราคาหมวดพลังงานที่ชะลอตัวตามราคาน้ำมันเชื้อเพลิงและค่ากระแสไฟฟ้าด้วยผลของฐานในปีก่อนที่เริ่มสูงขึ้น และราคาหมวดอาหารสดที่ชะลอลงจากราคาเนื้อสุกร ขณะที่อัตราเงินเฟ้อพื้นฐานชะลอลงที่ 3.04% (YoY) จากราคาหมวดอาหารตามราคาน้ำมันพืช อย่างไรก็ตาม ราคาสินค้าและบริการบางชนิดขยายตัวต่อเนื่อง เช่น ค่าโดยสารสาธารณะ และค่าของใช้ส่วนตัว เป็นต้น
- แม้ว่าอัตราเงินเฟ้อมีแนวโน้มชะลอลงต่อเนื่อง ส่วนหนึ่งเนื่องจากผลของฐานในปีก่อนที่เริ่มสูงขึ้น แต่ระดับราคาสินค้าและบริการหลายชนิดยังทยอยเพิ่มขึ้นตามต้นทุนการผลิตที่อยู่ในระดับสูง อย่างไรก็ตาม คาดว่าอัตราเงินเฟ้อโดยเฉลี่ยในช่วงครึ่งแรกของปีมีแนวโน้มสูงกว่ากรอบเป้าหมายที่ 1-3% ซึ่งจะเป็นปัจจัยสนับสนุนให้ กนง. ทยอยปรับขึ้นอัตราดอกเบี้ยนโยบายอย่างค่อยเป็นค่อยไป (ครั้งละ 25bps) ไปจนถึงระดับ 2.0% ภายในครึ่งแรกของปี

ที่มา : https://www.thaigov.go.th/news/contents/details/64621