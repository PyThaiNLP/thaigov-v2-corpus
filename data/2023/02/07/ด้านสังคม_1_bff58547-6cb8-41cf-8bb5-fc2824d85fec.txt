รัฐบาลไทย-ข่าวทำเนียบรัฐบาล-พม.หนองบัวลำภู จับมือเครือข่าย เร่งช่วยเหลือเยียวยาเด็กนักเรียนถูกไฟคลอก


วันอังคารที่ 7 กุมภาพันธ์ 2566
พม.หนองบัวลำภู จับมือเครือข่าย เร่งช่วยเหลือเยียวยาเด็กนักเรียนถูกไฟคลอก
พม.หนองบัวลำภู จับมือเครือข่าย เร่งช่วยเหลือเยียวยาเด็กนักเรียนถูกไฟคลอก
เมื่อคืนวันที่ 4 กุมภาพันธ์ที่ผ่านมา เกิดเหตุการณ์นักเรียนมัธยมศึกษาในพื้นที่จังหวัดหนองบัวลำภู จำนวน 5 คน ถูกไฟคลอกขณะทำกิจกรรมรอบกองไฟ
วันนี้ (6 ก.พ. 66) นายอนุกูล  ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า ขณะนี้ พัฒนาสังคมและความมั่นคงของมนุษย์จังหวัดหนองบัวลำภู (พมจ.หนองบัวลำภู) พร้อมทีม พม. One Home และหัวหน้าบ้านพักเด็กและครอบครัวจังหวัดหนองบัวลำภู รวมทั้งผู้แทนหน่วยงานที่เกี่ยวข้อง ลงพื้นที่เยี่ยมให้กำลังใจครอบครัวนักเรียนที่ถูกไฟคลอก จำนวน 2 คน ซึ่งแพทย์ให้กลับมาพักรักษาตัวที่บ้านแล้ว เนื่องจากได้รับบาดเจ็บเล็กน้อย  แต่มีนักเรียนอีก 3 คน ยังพักรักษาตัวที่โรงพยาบาล โดยนักเรียนคนหนึ่ง อายุ 14 ปี ถูกไฟคลอกมากถึง 90 เปอร์เซ็นต์ของร่างกาย มีอาการสาหัส และกำลังรักษาตัวในห้องปลอดเชื้อ ต้องได้รับการดูแลจากแพทย์อย่างใกล้ชิด
นายอนุกูล กล่าวเพิ่มเติมว่า ทั้งนี้ กระทรวง พม. โดยทีม พม One Home จังหวัดหนองบัวลำภู ได้เร่งให้ความช่วยเหลือเพื่อบรรเทาความเดือดร้อนในเบื้องต้น เป็นการพิจารณาเงินช่วยเหลือกรณีฉุกเฉิน จำนวน 2,000 บาท สำหรับครอบครัวนักเรียนผู้ได้รับบาดเจ็บสาหัส  และมอบเงินช่วยเหลือญาติในขั้นต้นจากกองบุญของจังหวัดขอนแก่น รายละ 2,000 บาท อีกทั้งวางแผนการให้ความช่วยเหลือต่างๆ เป็นระยะต่อไป นอกจากนี้ หน่วยงานที่เกี่ยวข้อง ได้แก่ โรงเรียนโนนสังได้มอบเงินช่วยเหลือเยียวยาเบื้องต้นสำหรับผู้ได้รับบาดเจ็บสาหัส จำนวน 10,000 บาท และผู้ได้รับบาดเจ็บ  จำนวน 5,000 บาท และนายอำเภอโนนสัง ได้มอบเงินช่วยเหลือค่าใช้จ่ายในการเดินทางและการดูแลสำหรับผู้ปกครองนักเรียน
#ช่วย24ชั่วโมง
#พม24ชม
#ข่าวพม

ที่มา : https://www.thaigov.go.th/news/contents/details/64619