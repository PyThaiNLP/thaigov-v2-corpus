รัฐบาลไทย-ข่าวทำเนียบรัฐบาล-​รัฐบาลจัดพิธีไหว้ครูมวยไทยและแม่ไม้มวยไทย เนื่องในวันมวยไทย 6 ก.พ.


วันอังคารที่ 7 กุมภาพันธ์ 2566
​รัฐบาลจัดพิธีไหว้ครูมวยไทยและแม่ไม้มวยไทย เนื่องในวันมวยไทย 6 ก.พ.
วันจันทร์ที่ 6 กุมภาพันธ์ 2566
ต่อจากนี้ไป ขอเชิญรับฟังไทยคู่ฟ้า
รัฐบาลกำหนดให้วันที่ 6 ก.พ. ของทุกปีเป็นวันมวยไทย
ซึ่งตรงกับวันเสด็จขึ้นครองราชสมบัติของสมเด็จพระสรรเพชญ์ที่ 8 หรือพระเจ้าเสือ
พระมหากษัตริย์ไทยที่มีพระปรีชาสามารถด้านมวยไทยเป็นที่ประจักษ์ สำหรับวันมวยไทยประจำปี 2566
มีกิจกรรมในวันนี้(6ก.พ.66) ที่ วัดตึก หรือ ตำหนักพระเจ้าเสือ จ.พระนครศรีอยุธยา เช่น
พิธีบวงสรวงสมเด็จพระเจ้าเสือ พิธีครอบครู พิธีไหว้ครูร่ายรำมวยไทยเทิดพระเกียรติสมเด็จพระเจ้าเสือ
นอกจากนี้ ยังมีการแสดงการไหว้ครูมวยไทยและแม่ไม้มวยไทยที่ยิ่งใหญ่ที่สุดในโลกด้วยจำนวน 5,000 คน
บันทึกสถิติ Guinness World Records ที่อุทยานราชภักดิ์ อ.หัวหิน จ.ประจวบคีรีขันธ์
เพื่อเผยแพร่ศิลปะการต่อสู้มวยไทย มรดกวัฒนธรรมอันทรงคุณค่าของชาติสู่สายตาชาวโลก
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/64614