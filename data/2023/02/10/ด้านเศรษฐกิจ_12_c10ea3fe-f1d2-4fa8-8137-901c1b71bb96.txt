รัฐบาลไทย-ข่าวทำเนียบรัฐบาล- รองปลัดกระทรวงเกษตรและสหกรณ์เข้าร่วมงานสัมมนา “สานพลังยกระดับการขับเคลื่อนการบริหารจัดการที่ดิน”


วันศุกร์ที่ 10 กุมภาพันธ์ 2566
รองปลัดกระทรวงเกษตรและสหกรณ์เข้าร่วมงานสัมมนา “สานพลังยกระดับการขับเคลื่อนการบริหารจัดการที่ดิน”
รองปลัดกระทรวงเกษตรและสหกรณ์เข้าร่วมงานสัมมนา “สานพลังยกระดับการขับเคลื่อนการบริหารจัดการที่ดิน”
วันศุกร์ที่ 10 กุมภาพันธ์ 2566 เวลา 09.00 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เป็นผู้แทนรัฐมนตรีว่าการกระทรวงเกษตรและสหกรณ์ เข้าร่วมงานสัมมนา “สานพลังยกระดับการขับเคลื่อนการบริหารจัดการที่ดิน” ณ ห้องประชุมแกรนด์ ไดมอนด์ บอลรูม ศูนย์แสดงสินค้าและการประชุม อิมแพ็ค เมืองทองธานี โดยมีรองนายกรัฐมนตรี (พลเอก ประวิตร วงษ์สุวรรณ) เป็นประธานในพิธีเปิดการสัมมนาฯ และกล่าวปาฐกถา “นโยบายรัฐบาลในการบริหารจัดการ ที่ดินและทรัพยากรดินของประเทศไทยในอนาคต”
การสัมมนาดังกล่าว เพื่อร่วมรับฟังการเผยแพร่ประชาสัมพันธ์ผลการดำเนินงานของสำนักงานคณะกรรมการนโยบายที่ดินแห่งชาติ และร่วมรับฟังการเสวนา หัวข้อ การปรับปรุงแผนที่ “One map” เทคโนโลยี “ศูนย์ข้อมูลด้านที่ดินและทรัพยากรดินของประเทศไทย” และการบริหารจัดการที่ดิน “แนวทางการสร้างมูลค่าที่ดิน”

ที่มา : https://www.thaigov.go.th/news/contents/details/64793