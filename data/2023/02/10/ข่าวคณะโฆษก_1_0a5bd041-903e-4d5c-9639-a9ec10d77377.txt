รัฐบาลไทย-ข่าวทำเนียบรัฐบาล-รัฐบาลส่งทีมปฏิบัติการ ‘Thailand for Turkey’ รวม 42 คน สุนัขกู้ภัย 2 ตัว ช่วยผู้ประสบภัยแผ่นดินไหวตุรกี บินคืนนี้ 9 ก.พ


วันพฤหัสบดีที่ 9 กุมภาพันธ์ 2566
09/02/2566
พิมพ์
รัฐบาลส่งทีมปฏิบัติการ ‘Thailand for Turkey’ รวม 42 คน สุนัขกู้ภัย 2 ตัว ช่วยผู้ประสบภัยแผ่นดินไหวตุรกี บินคืนนี้ 9 ก.พ
รัฐบาลส่งทีมปฏิบัติการ ‘Thailand for Turkey’ รวม 42 คน สุนัขกู้ภัย 2 ตัว ช่วยผู้ประสบภัยแผ่นดินไหวตุรกี บินคืนนี้ 9 ก.พ
วันที่ 9 ก.พ. 66 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยถึงความคืบหน้าเหตุแผ่นดินไหว ‘ตุรกี-ซีเรีย’  จากรายงานล่าสุดพบผู้เสียชีวิตเหตุแผ่นไหว ‘ตุรกี-ซีเรีย’ จำนวน 1 7,176 ราย โดยอยู่ในตุรกี 14,014 ราย และซีเรีย  3,162
นางสาวรัชดา กล่าวว่า นอกจากการมอบความช่วยเหลือเบื้องต้นของรัฐบาล เป็นเงินจำนวน 5 ล้านบาทแก่รัฐบาลตุรกี  รัฐบาลไทยได้พิจารณาให้ความช่วยเหลือด้านมนุษยธรรมแก่สาธารณรัฐตุรกี ภายใต้ปฏิบัติการ “Thailand for Turkiye” โดยส่งทีมค้นหาและกู้ภัยในเขตเมือง (Urban Search and Rescue) หรือทีม USAR Thailand จำนวน 42 คน และสุนัขกู้ภัย 2 ตัว  พร้อมอุปกรณ์ค้นหาและกู้ภัย เพื่อเข้าร่วมสนับสนุนการให้ความช่วยเหลือผู้ประสบภัยจากเหตุแผ่นดินไหว ซึ่งเป็นการประกอบกำลังของกรมป้องกันและบรรเทาสาธารณภัย กระทรวงมหาดไทย สำนักป้องกันและบรรเทาสาธารณภัยกรุงเทพมหานคร ทีมสุนัขค้นหาและกู้ภัยจาก Thailand rescue Dog (THAI RDA) วิศวกรรมสถานแห่งประเทศไทย ในพระบรมราชูปถัมป์ บริษัท เอ็นพีซี เซฟตี้ แอนด์ เอ็นไวรอน เมนทอล เซอร์วิส จำกัด โรงพยาบาลเลิศสิน และโรงพยาบาลราชวิถี โดยเป็นทีมที่มีศักยภาพในการปฏิบัติการค้นหาและกู้ภัยในเขตเมือง ซึ่งได้มีการฝึกซ้อมอย่างสม่ำเสมอเพื่อให้มีขีดความสามารถในการรองรับสาธารณภัยขนาดใหญ่ทั้งในประเทศและระหว่างประเทศ
โดย นายนริศ ขำนุรักษ์  รัฐมนตรีช่วยกระทรวงมหาดไทย ได้เป็นประธานส่งทีมปฏิบัติการ Thailand for Turkey (ไทยแลนด์ฟอร์ ตุรกี) ทั้งนี้ เวลา 21.00 น. พลเอก อนุพงษ์ เผ่าจินดา จะเดินทางไปส่งทีมปฏิบัติการ Thailand for Turkiye ณ ท่าอากาศยานสุวรรณภูมิ ซึ่งทีมปฎิบัติการฯ มี
กำหนดออกเดินทางจากประเทศไทยที่สนามบินสุวรรณภูมิโดยเที่ยวบิน Turkish airlines ในเวลา 23.30 น. ของวันที่ 9 กุมภาพันธ์ 2566 นี้

ที่มา : https://www.thaigov.go.th/news/contents/details/64762