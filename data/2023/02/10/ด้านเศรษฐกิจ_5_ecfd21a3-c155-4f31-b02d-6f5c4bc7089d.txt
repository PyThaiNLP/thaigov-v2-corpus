รัฐบาลไทย-ข่าวทำเนียบรัฐบาล-รัฐมนตรีฯ สุริยะ ในฐานะรัฐมนตรีเกียรติยศประจำนายกรัฐมนตรีมาเลเซีย ร่วมพิธีต้อนรับนายกรัฐมนตรีมาเลเซีย พร้อมภริยา


วันศุกร์ที่ 10 กุมภาพันธ์ 2566
10/02/2566
พิมพ์
รัฐมนตรีฯ สุริยะ ในฐานะรัฐมนตรีเกียรติยศประจำนายกรัฐมนตรีมาเลเซีย ร่วมพิธีต้อนรับนายกรัฐมนตรีมาเลเซีย พร้อมภริยา
รัฐมนตรีฯ สุริยะ ในฐานะรัฐมนตรีเกียรติยศประจำนายกรัฐมนตรีมาเลเซีย ร่วมพิธีต้อนรับนายกรัฐมนตรีมาเลเซีย พร้อมภริยา
เมื่อวันที่ 9 กุมภาพันธ์ 2566 นายสุริยะ จึงรุ่งเรือง รัฐมนตรีว่าการกระทรวงอุตสาหกรรม ในฐานะรัฐมนตรีเกียรติยศประจำนายกรัฐมนตรีมาเลเซีย ร่วมพิธีต้อนรับ ดาโตะ เซอรี อันวาร์ อิบราฮิม นายกรัฐมนตรีมาเลเซีย พร้อมภริยา เนื่องในโอกาสเดินทางเยือนประเทศไทยอย่างเป็นทางการในฐานะแขกของรัฐบาล ระหว่างวันที่ 9-10 กุมภาพันธ์ 2566 และในโอกาสเข้ารับตำแหน่งนายกรัฐมนตรีคนที่ 10 ของมาเลเซีย เมื่อวันที่ 24 พฤศจิกายน 2565 ตามธรรมเนียมปฏิบัติของประเทศสมาชิกอาเซียน ณ ท่าอากาศยานทหาร 2 กองบิน 6 ดอนเมือง
ทั้งนี้ นายกรัฐมนตรีมาเลเซีย มีกำหนดการเข้าพบกับพลเอก ประยุทธ์ จันทร์โอชา นายกรัฐมนตรี โดยนายกรัฐมนตรีทั้งสองประเทศมีแผนจะหารือเกี่ยวกับการส่งเสริมและเชื่อมโยงการพัฒนาเศรษฐกิจในพื้นที่ชายแดนไทย - มาเลเซีย โดยเฉพาะ 5 จังหวัดภาคใต้ของไทยกับ 4 รัฐทางตอนเหนือของมาเลเซีย ทั้งด้านการเชื่อมโยงทางการค้า การลงทุน การคมนาคมขนส่ง และการเร่งรัดการบรรลุเป้าหมายทางการค้ามูลค่า 30,000 ล้านดอลลาร์สหรัฐภายในปี 2568

ที่มา : https://www.thaigov.go.th/news/contents/details/64782