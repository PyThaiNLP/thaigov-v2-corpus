รัฐบาลไทย-ข่าวทำเนียบรัฐบาล-​นายกรัฐมนตรี พล.อ.ประยุทธ์ ให้การตอนรับนายกรัฐมนตรีมาเลเซีย อย่างเป็นทางการ พร้อมหารือทวิภาคี โดยมีรัฐมนตรีฯ สุริยะ ร่วมคณะและเป็นสักขีพยานในพิธีแลกเปลี่ยนข้อตกลงไทยและมาเลเซีย


วันศุกร์ที่ 10 กุมภาพันธ์ 2566
10/02/2566
พิมพ์
​นายกรัฐมนตรี พล.อ.ประยุทธ์ ให้การตอนรับนายกรัฐมนตรีมาเลเซีย อย่างเป็นทางการ พร้อมหารือทวิภาคี โดยมีรัฐมนตรีฯ สุริยะ ร่วมคณะและเป็นสักขีพยานในพิธีแลกเปลี่ยนข้อตกลงไทยและมาเลเซีย
​นายกรัฐมนตรี พล.อ.ประยุทธ์ ให้การตอนรับนายกรัฐมนตรีมาเลเซีย อย่างเป็นทางการ พร้อมหารือทวิภาคี โดยมีรัฐมนตรีฯ สุริยะ ร่วมคณะและเป็นสักขีพยานในพิธีแลกเปลี่ยนข้อตกลงไทยและมาเลเซีย
เมื่อวันที่ 9 กุมภาพันธ์ 2566 พลเอก ประยุทธ์ จันทร์โอชา นายกรัฐมนตรี เป็นประธานให้การต้อนรับ ดาโตะ เซอรี อันวาร์ อิบราฮิม นายกรัฐมนตรีมาเลเซีย พร้อมภริยา อย่างเป็นทางการ และร่วมตรวจแถวกองทหารเกียรติยศ โดยมีนายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ในฐานะรัฐมนตรีเกียรติยศประจำนายกรัฐมนตรีมาเลเซีย เข้าร่วมในพิธีต้อนรับ ณ บริเวณสนามหญ้าหน้าตึกไทยคู่ฟ้า ทำเนียบรัฐบาล
โอกาสนี้ รัฐมนตรีฯ สุริยะ ยังได้ร่วมหารือข้อราชการเต็มคณะ เกี่ยวกับการส่งเสริมและเชื่อมโยงการพัฒนาเศรษฐกิจในพื้นที่ชายแดนไทย - มาเลเซีย โดยเฉพาะ 5 จังหวัดภาคใต้ของไทยกับ 4 รัฐ ทางตอนเหนือของมาเลเซีย ทั้งด้านการเชื่อมโยงการค้า การลงทุน และการคมนาคมขนส่ง รวมทั้งเร่งรัดการบรรลุเป้าหมายทางการค้ามูลค่า 30,000 ล้านดอลลาร์สหรัฐ ภายในปี 2568 โดยอาศัยกลไกความร่วมมือที่มีอยู่ เพื่อลดอุปสรรคและการอำนวยความสะดวกด้านการค้า และการส่งเสริมความร่วมมือในอุตสาหกรรมที่มีศักยภาพระหว่างไทยและมาเลเซีย เช่น อุตสาหกรรมยางพารา อาหารฮาลาล พลังงาน และในมิติใหม่ ๆ อาทิ เศรษฐกิจดิจิทัล และเทคโนโลยีสีเขียว ณ ตึกภักดีบดินทร์ ทำเนียบรัฐบาล
จากนั้นได้ร่วมเป็นสักขีพยานในพิธีแลกเปลี่ยนความตกลงและแถลงข่าวร่วมกันระหว่างนายกรัฐมนตรีไทยและมาเลเซีย โดยทั้งสองฝ่ายได้แลกเปลี่ยนข้อคิดเห็นต่อสถานการณ์ในภูมิภาคและในเวทีโลก เพื่อร่วมมือกันเสริมสร้างขีดความสามารถในการรับความท้าทายใหม่ ๆ และฟื้นฟูกระตุ้นเศรษฐกิจที่ได้รับผลกระทบจากสถานการณ์การแพร่ระบาดของโรคโควิด-19

ที่มา : https://www.thaigov.go.th/news/contents/details/64783