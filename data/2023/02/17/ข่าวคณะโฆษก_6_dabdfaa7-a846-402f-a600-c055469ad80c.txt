รัฐบาลไทย-ข่าวทำเนียบรัฐบาล-​“ทิพานัน” ขอบคุณประชาชนร่วมฟังอภิปราย เชื่อปชช.เห็น นายกฯมีสปิริต  สุจริต เคารพกระบวนการยุติธรรม   ใครทำผิดไม่มีละเว้น ยันปฏิรูปประเทศเป็นรูปธรรม 


วันศุกร์ที่ 17 กุมภาพันธ์ 2566
17/02/2566
พิมพ์
​“ทิพานัน” ขอบคุณประชาชนร่วมฟังอภิปราย เชื่อปชช.เห็น นายกฯมีสปิริต  สุจริต เคารพกระบวนการยุติธรรม   ใครทำผิดไม่มีละเว้น ยันปฏิรูปประเทศเป็นรูปธรรม
​“ทิพานัน” ขอบคุณประชาชนร่วมฟังอภิปราย เชื่อปชช.เห็น นายกฯมีสปิริต  สุจริต เคารพกระบวนการยุติธรรม   ใครทำผิดไม่มีละเว้น ยันปฏิรูปประเทศเป็นรูปธรรม ผ่านความสำเร็จผลักดันกฎหมาย 5 ฉบับสร้างความเป็นธรรมในสังคม
วันที่ 17 กุมภาพันธ์ 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ต้องขอบคุณประชาชนที่ร่วมฟังการอภิปรายทั่วไปแบบไม่ลงมติ ตามรัฐธรรมนูญมาตรา  152 ตลอด 2 วันที่ผ่านมา  ซึ่ง พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม พร้อมด้วยคณะรัฐมนตรี ได้เตรียมข้อมูลมาชี้แจงผู้อภิปรายได้อย่างชัดเจน  ในประเด็นที่ฝ่ายค้านอาจมีความเข้าใจคลาดเคลื่อนจากความเป็นจริงได้อย่างครบถ้วน ที่สำคัญคือท่าทีของพล.อ.ประยุทธ์ ยืนยันชัดเจนในการทำหน้าที่ ไม่เอื้อประโยชน์ให้กับผู้ใด และพล.อ.ประยุทธ์ได้ย้ำในที่ประชุมสภาฯว่า “คนไม่ดีต้องถูกลงโทษตามกฎหมาย” ทุกคนอยู่ภายใต้กฎหมายเดียวกัน หากมีการกระทำความผิดไม่มีการละเว้น เราต้องทำให้กฎหมายเป็นกฎหมาย ต้องเคารพในกระบวนการยุติธรรมของประเทศ ซึ่งตรงนี้เชื่อว่า ประชาชนที่ติดตามการอภิปรายจะเห็นถึงสปิริตของผู้นำและสุจริตใจ ในการบริหารประเทศแน่นอน
น.ส.ทิพานัน กล่าวว่า ทั้งนี้พล.อ.ประยุทธ์ยังพร้อมเดินหน้าปฏิรูปประเทศด้านต่างๆ โดยได้ผลักดันกฎหมายที่สร้างความเป็นธรรมให้กับสังคม 5 ฉบับ พระราชบัญญัติมาตรการป้องกันการกระทำความผิดซ้ำในความผิดเกี่ยวกับเพศหรือที่ใช้ความรุนแรง พ.ศ. 2565  พระราชบัญญัติกำหนดระยะเวลาดำเนินงานในกระบวนการยุติธรรม พ.ศ. 2565 ซึ่งจะทำให้ประชาชนได้รับความยุติธรรมโดยไม่ล่าช้า  พระราชบัญญัติว่าด้วยการปรับเป็นพินัย พ.ศ. 2565 กำหนดให้ผู้ที่ผ่าฝืนหรือไม่ปฏิบัติตามกฎหมายที่ไม่ใช่ความผิดร้ายแรง ชำระค่าปรับตามที่กำหนด โดยไม่เป็นโทษอาญา ไม่มีการจำคุกหรือกักขังแทนค่าปรับ ไม่มีการลงบันทึกประวัติอาชญากรรม   พระราชบัญญัติป้องกันและปราบปรามการทรมานและการกระทำให้บุคคลสูญหาย พ.ศ. 2565 แก้ปัญการกระทำทรมาน และการกระทำให้บุคคลสูญหาย ขจัดปัญหาการละเมิดสิทธิมนุษยชน และพระราชบัญญัติป้องกันและปราบปรามการฟอกเงิน (ฉบับที่ 6) พ.ศ. 2565 เพื่ออุดช่องโหว่ของกฎหมาย ที่ไม่มีบทบัญญัติคุ้มครองผู้เสียหายในความผิดมูลฐาน
“จะเห็นได้ว่า พล.อ.ประยุทธ์มีผลงานในการปฏิรูปประเทศอย่างเป็นรูปธรรม ควบคู่ไปกับการขับเคลื่อนการพัฒนาทางด้านเศรษฐกิจ ตามนโยบายThailand 4.0 ที่มุ่งสนับสนุนการดำเนินธุรกิจที่รับผิดชอบสิ่งแวดล้อม หลังจากนี้จะเดินหน้าพัฒนาประเทศ ให้เจริญก้าวหน้าทัดเทียมอารยประเทศ”น.ส.ทิพานัน กล่าว

ที่มา : https://www.thaigov.go.th/news/contents/details/65073