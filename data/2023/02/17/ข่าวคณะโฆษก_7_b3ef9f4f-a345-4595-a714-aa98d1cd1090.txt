รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ชื่นชม แพตตี้ นักกีฬาขี่ม้าหญิงไทยได้แชมป์รายการระดับนานาชาติ ที่การแข่งขัน Adequan Global Dressage Festival ประเทศสหรัฐฯ


วันศุกร์ที่ 17 กุมภาพันธ์ 2566
โฆษกรัฐบาลเผย นายกฯ ชื่นชม แพตตี้ นักกีฬาขี่ม้าหญิงไทยได้แชมป์รายการระดับนานาชาติ ที่การแข่งขัน Adequan Global Dressage Festival ประเทศสหรัฐฯ
โฆษกรัฐบาลเผย นายกฯ ชื่นชม แพตตี้ นักกีฬาขี่ม้าหญิงไทยได้แชมป์รายการระดับนานาชาติ ที่การแข่งขัน Adequan Global Dressage Festival ประเทศสหรัฐฯ
วันนี้ (17 กุมภาพันธ์ 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา ชื่นชมความสำเร็จ “แพตตี้” สุภจิต วรรธนะดิษฐ์ นักขี่ม้าหญิงไทย แข่งรายการ Adequan Global Dressage Festival ได้อันดับ 1
โฆษกประจำสำนักนายกรัฐมนตรีเปิดเผยว่า ในการแข่งรายการ Adequan Global Dressage Festival ที่เมือง Wellongton Florida ประเทศสหรัฐอเมริกา เมื่อวันที่ 9 - 12 กุมภาพันธ์ 2566 นักขี่ม้าดาวรุ่งหญิงไทย “แพตตี้” สุภจิต วรรธนะดิษฐ์ สร้างชื่อเสียงให้ประเทศไทย หลังขี่ม้าชื่อ Wall Street JV ในการแข่งขันประเภทศิลปการบังคับม้า ในคลาส อินเตอร์มีเดียทวันฟรีสไตส์มิวสิค CDI 1* ทำคะแนนได้ 70.79 % เปอร์เซ็นต์ ได้อันดับ 1 ทั้งนี้ถือเป็นชัยชนะที่สร้างเกียรติประวัติให้แก่ประเทศชาติ เนื่องจากเป็นครั้งแรกที่ไทยได้แชมป์ในรายการนี้ และเป็นนักกีฬาจากเอเชียคนเดียวที่ได้เข้าร่วมแข่งขันในครั้งนี้
ทั้งนี้ แพตตี้ อยู่ระหว่างการเก็บคะแนนสะสมจากการลงแข่งทัวร์นาเมนท์ระดับนานาชาติ เพื่อเข้าแข่งขันเอเชียนเกมส์ 2023 ที่ประเทศจีน ซึ่งตลอดปีที่ผ่านมา แพตตี้ ได้รับอันดับ 3 จากการแข่งขันศิลปการบังคับม้า รุ่นพรีเซนต์จอร์จ และ อินเตอร์วัน ที่ประเทศเยอรมนี และอันดับ 3 จากคลาสอินเตอร์วัน ฟรีสไตส์มิวสิค ที่ประเทศโปแลนด์
“นายกรัฐมนตรีชื่นชมความสำเร็จของแพตตี้ในครั้งนี้ เชื่อมั่นว่าแพตตี้จะเป็นนักกีฬาคนสำคัญอีกคนของทีมกีฬาไทย ขอบคุณที่นำชื่อเสียงมาสู่ประเทศไทย และขอให้ตั้งใจฝึกซ้อมเพื่ออนาคตในการแข่งขัน เพื่อกีฬาขี่ม้าไทย และสร้างชื่อเสียงประเทศไทย” นายอนุชาฯ กล่าว

ที่มา : https://www.thaigov.go.th/news/contents/details/65074