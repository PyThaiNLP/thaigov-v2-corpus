รัฐบาลไทย-ข่าวทำเนียบรัฐบาล-รองปลัด.กษ.เป็นประธานการประชุมคณะทำงานศึกษาแนวทางการขับเคลื่อนนโยบายปุ๋ยอินทรีย์และปุ๋ยชีวภาพของกระทรวงเกษตรและสหกรณ์ ครั้งที่ 1/2566


วันศุกร์ที่ 17 กุมภาพันธ์ 2566
รองปลัด.กษ.เป็นประธานการประชุมคณะทำงานศึกษาแนวทางการขับเคลื่อนนโยบายปุ๋ยอินทรีย์และปุ๋ยชีวภาพของกระทรวงเกษตรและสหกรณ์ ครั้งที่ 1/2566
รองปลัด.กษ.เป็นประธานการประชุมคณะทำงานศึกษาแนวทางการขับเคลื่อนนโยบายปุ๋ยอินทรีย์และปุ๋ยชีวภาพของกระทรวงเกษตรและสหกรณ์ ครั้งที่ 1/2566
วันศุกร์ที่ 17 กุมภาพันธ์ 2566 เวลา 09.30 น. นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะทำงานศึกษาแนวทางการขับเคลื่อนนโยบายปุ๋ยอินทรีย์และปุ๋ยชีวภาพของกระทรวงเกษตรและสหกรณ์ ครั้งที่ 1/2566 ณ ห้องประชุมกระทรวงเกษตรและสหกรณ์ (ห้อง 1403) และผ่านระบบทางไกลออนไลน์ Zoom Meeting โดยมีหัวข้อสำคัญในที่ประชุมดังนี้
1) การแต่งตั้งคณะทำงานศึกษาแนวทางการขับเคลื่อนนโยบายปุ๋ยอินทรีย์และปุ๋ยชีวภาพของกระทรวงเกษตรและสหกรณ์ เพื่อศึกษาหาแนวทางการแก้ไขปัญหาดังกล่าว
2) ร่างแนวทางการขับเคลื่อนนโยบายปุ๋ยอินทรีย์คุณภาพสูง แบ่งเป็น 2 แนวทางคือ
2.1) การขับเคลื่อนของภาคเกษตรกรและภาครัฐ ดำเนินการวิจัยและผลิตปุ๋ยอินทรีย์คุณภาพสูงที่เหมาะสมสำหรับใช้กับพืชในแต่ละพื้นที่ โดยใช้ส่วนผสมจากวัตถุดิบที่มีในพื้นที่ พร้อมทั้งนำปุ๋ยอินทรีย์คุณภาพสูงที่ผลิตไปใช้ในแปลงปลูกพืช และส่งเสริมการผลิตและการใช้ปุ๋ยอินทรีย์คุณภาพสูงในพื้นที่ 76 จังหวัด
2.2) การขับเคลื่อนร่วมกับภาคเอกชน ดำเนินการขับเคลื่อนร่วมกับสมาคมธรกิจปุ๋ยอินทรีย์และปุ๋ยชีวภาพไทย ผู้ประกอบการปุ๋ยอินทรีย์คุณภาพสูงที่ผ่านการรับรองคุณภาพและมาตรฐานจากกรมวิชาการเกษตร และมีความประสงค์เข้าร่วมนำปุ๋ยอินทรีย์คุณภาพสูงมาใช้ในพื้นที่เป้าหมาย โดยแบ่งการดำเนินงานเป็น 2 แบบแปลงคือ แปลงสาธิตการใช้ปุ๋ยอินทรีย์คุณภาพสูง และแปลงขยายผลการใช้ปุ๋ยอินทรีย์คุณภาพสูง (เกษตรกรซื้อใช้เอง) เป็นต้น

ที่มา : https://www.thaigov.go.th/news/contents/details/65111