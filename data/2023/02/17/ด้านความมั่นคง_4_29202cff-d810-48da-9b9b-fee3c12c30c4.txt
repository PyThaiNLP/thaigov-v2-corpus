รัฐบาลไทย-ข่าวทำเนียบรัฐบาล-ทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่เจ้าฟ้าพัชรกิติยาภา ฯ 


วันศุกร์ที่ 17 กุมภาพันธ์ 2566
17/02/2566
พิมพ์
ทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่เจ้าฟ้าพัชรกิติยาภา ฯ
ทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรง
ทั่วประเทศประกอบพิธีถวายภัตตาหารผู้สอบบาลีสนามหลวง พิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 16 ก.พ. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานให้ถวายภัตตาหารถวายแด่พระภิกษุ สามเณร ผู้เข้าสอบบาลีสนามหลวง และกรรมการกำกับห้องสอบในการสอบบาลีสนามหลวง ครั้งที่ 1 ครั้งหลัง ระหว่างวันที่ 15 - 17 กุมภาพันธ์ 2566 ในส่วนภูมิภาค รวมทั้งสิ้น 83 สนามสอบ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยในวันนี้ ผู้ว่าราชการจังหวัดทั่วประเทศ เป็นประธานในพิธี อาทิ จังหวัดอุบลราชธานี ณ วัดมณีวนาราม ตำบลในเมือง อำเภอเมือง นายชลธี ยังตรง ผู้ว่าราชการจังหวัดอุบลราชธานี เป็นประธานในพิธีถวายภัตตาหารเพลพระราชทานถวายแด่พระสงฆ์ สามเณร ในการสอบบาลีสนามหลวง พร้อมด้วยหัวหน้าส่วนราชการ ผู้บริหารองค์การปกครองส่วนท้องถิ่น และพุทธศาสนิกชน ร่วมพิธี เช่นเดียวกับจังหวัดสุโขทัย ณ วัดพระศรีรัตนมหาธาตุราชวรวิหาร ตำบลศรีสัชนาลัย อำภอศรีสัชนาลัย นายสุชาติ ทีคะสุข ผู้ว่าราชการจังหวัดสุโขทัย เป็นประธานในพิธีถวายภัตตาหารเพลพระราชทานถวายแด่พระสงฆ์ สามเณร ในการสอบบาลีสนามหลวง พร้อมด้วยหัวหน้าส่วนราชการ ผู้บริหารองค์การปกครองส่วนท้องถิ่น ผู้นำท้องที่ และพุทธศาสนิกชนร่วมพิธี ที่จังหวัดสงขลา ณ วัดโคกสมานคุณ พระอารามหลวง อำเภอหาดใหญ่ นายเจษฎา จิตรัตน์ ผู้ว่าราชการจังหวัดสงขลา เป็นประธานในพิธีถวายภัตตาหารพระราชทานแด่พระภิกษุ สามเณร ในการสอบบาลีสนามหลวง โดยมี หัวหน้าส่วนราชการ พุทธศาสนิกชน และประชาชนจังหวัดสงขลา เข้าร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวอีกว่า นอกจากนี้ พระบาทสมเด็จพระเจ้าอยู่หัว ได้ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เพื่อให้พระสงฆ์และพุทธศาสนิกชนทั่วประเทศใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยในห้วงวันที่ 14-15 กุมภาพันธ์ 2566 ประชาชนทุกจังหวัดทั่วประเทศได้ร่วมประกอบพิธีเจริญพระพุทธมนต์และเจริญจิตตภาวนา รวมทั้งพิธีทางศาสนาและกิจกรรมบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลฯ ด้วยความจงรักภักดีและสำนึกในพระกรุณาธิคุณ อาทิ
1. กรุงเทพมหานคร ที่พระอุโบสถวัดราชบพิธสถิตมหาสีมารามราชวรวิหาร แขวงวัดราชบพิธ เขตพระนคร นายพงศ์รัตน์ ภิรมย์รัตน์ อธิบดีกรมโยธาธิการและผังเมือง มอบหมายให้ นายสมพร กาญจน์นิรันดร์ ผู้ตรวจราชการกรมโยธาธิการและผังเมือง และนายสักรินทร์ อินทรสถิตย์ ผู้อำนวยการสำนักสนับสนุนและพัฒนาตามผังเมือง พร้อมด้วยข้าราชการและพนักงานราชการ สำนักสนับสนุนและพัฒนาตามผังเมือง กองการเจ้าหน้าที่ สำนักงานเลขานุการกรม ร่วมประกอบพิธีเจริญพระพุทธมนต์บำเพ็ญกุศลถวายแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดสกลนคร ที่วัดพระธาตุเชิงชุมวรวิหาร ต.ธาตุเชิงชุม อ.เมืองสกลนคร พระครูกิตติธรรมนิวิฐ เจ้าคณะอำเภอโพนนาแก้ว เป็นประธานฝ่ายสงฆ์ นางจุรีรัตน์ เทพอาสน์ ผู้ว่าราชการจังหวัดสกลนคร เป็นประธานฝ่ายฆราวาส ร่วมประกอบพิธีเจริญพระพุทธมนต์ เจริญจิตตภาวนา และพิธีทำบุญตักบาตร เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ข้าราชการ และประชาชนในพื้นที่ ร่วมพิธี
3. จังหวัดระยอง ที่ ต.ทางเกวียน อ.แกลง นายไตรภพ วงศ์ไตรรัตน์ ผู้ว่าราชการจังหวัดระยอง เป็นประธานในพิธีมอบบ้าน “โครงการเหล่ากาชาดจังหวัดระยองสร้างบ้านและซ่อมแซมบ้านให้ผู้ยากไร้ ประจำปี 2565” เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้บริหารองค์กรปกครองส่วนท้องถิ่น และประชาชนในพื้นที่ ร่วมพิธี
4. จังหวัดยโสธร ที่ถนนคนเดินยโสธร เมืองเก่าบ้านสิงห์ท่า อ.เมืองยโสธร นายวิรุจ วิชัยบุญ ผู้ว่าราชการจังหวัดยโสธร พร้อมด้วย นางชลาทิพย์ วิชัยบุญ ประธานแม่บ้านมหาดไทยจังหวัดยโสธร หัวหน้าส่วนราชการ ข้าราชการ และพุทธศาสนิกชน ร่วมพิธีทำบุญตักบาตรย้อนยุค วิถีถิ่น วิถีไทย เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
5. จังหวัดลำปาง ที่หอประชุมที่ว่าการอำเภอเสริมงาม นางวรรณวิไล กันเพ็ชร์ รองนายกเหล่ากาชาดจังหวัดลำปาง คณะกรรมการและสมาชิกเหล่ากาชาดจังหวัดลำปาง พร้อมด้วย นายเชาว์ทวีพัฒน์ ดนัยนันท์ นายอำเภอเสริมงาม คณะกรรมการและสมาชิกกิ่งกาชาดอำเภอเสริมงาม ร่วมกับที่ว่าการอำเภอเสริมงาม และโรงพยาบาลลำปาง ออกหน่วยรับบริจาคโลหิต ดวงตา และอวัยวะ เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีประชาชนร่วมบริจาคโลหิตจำนวน 75 ราย ได้รับปริมาณโลหิต จำนวน 30,000 ซีซี และมีผู้บริจาคดวงตา จำนวน 5 ราย และผู้บริจาคอวัยวะ จำนวน 7 ราย
6. จังหวัดสุพรรณบุรี ที่วัดทุ่งตลิ่งชัน ต.หนองโอ่ง อ.อู่ทอง นายโกวิทย์ อุบลรัตน์ นายอำเภออู่ทอง เป็นประธานในพิธีเจริญพระพุทธมนต์ และเจริญจิตตภาวนา เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน และประชาชนในพื้นที่ ร่วมพิธี
7. จังหวัดร้อยเอ็ด ที่วัดสว่างอัมพวัน (วัดบ้านสะอาดนาดี) ต.พรสวรรค์ อ.เสลภูมิ นายขวัญราม สุขสาม ปลัดอำเภออำเภอเสลภูมิ พร้อมด้วย หัวหน้าส่วนราชการ พนักงานเทศบาล กำนัน ผู้ใหญ่บ้าน สมาชิกสภาเทศบาล ผู้อำนวยการโรงเรียน คณะครูและนักเรียนโรงเรียนบ้านสะอาดนาดี โรงเรียนบ้านนาแพง ผู้อำนวยการโรงพยาบาลส่งเสริมสุขภาพระดับตำบลบ้านสะอาดนาดี และประชาชนในพื้นที่ตำบลพรสวรรค์ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายเป็นพระราชกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/65106