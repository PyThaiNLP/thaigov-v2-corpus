รัฐบาลไทย-ข่าวทำเนียบรัฐบาล-บีโอไอ เข้าร่วมงาน Networking Luncheon จัดโดยสำนักข่าว JIJI PRESS สำนักข่าวชั้นนำจากประเทศญี่ปุ่น


วันศุกร์ที่ 17 กุมภาพันธ์ 2566
บีโอไอ เข้าร่วมงาน Networking Luncheon จัดโดยสำนักข่าว JIJI PRESS สำนักข่าวชั้นนำจากประเทศญี่ปุ่น
พร้อมทั้งบรรยายในหัวข้อ “New Investment Promotion Strategy for New Economy and New Opportunities”
บีโอไอ เข้าร่วมงาน Networking Luncheon จัดโดยสำนักข่าว JIJI PRESS สำนักข่าวชั้นนำจากประเทศญี่ปุ่น
เมื่อวันที่  15 กุมภาพันธ์ 2566 นายนฤตม์ เทอดสถีรศักดิ์ เลขาธิการบีโอไอ ได้เข้าร่วมงาน Networking Luncheon จัดขึ้นโดยสำนักข่าว JIJI PRESS ซึ่งเป็นหนึ่งในสำนักข่าวชั้นนำจากประเทศญี่ปุ่น พร้อมทั้งได้บรรยายในหัวข้อ “New Investment Promotion Strategy for New Economy and New Opportunities” ให้แก่นักลงทุนญี่ปุ่นกว่า 30 บริษัท ณ โรงแรมอนันตรา สยาม
ทั้งนี้ เลขาธิการบีโอไอ ได้บรรยายเกี่ยวกับบทบาทและสถานการณ์ปัจจุบันของการลงทุนจากญี่ปุ่นในประเทศไทย ยุทธศาสตร์ในการส่งเสริมการลงทุนชุดใหม่ที่จะช่วยสนับสนุนการเปลี่ยนแปลงเศรษฐกิจของประเทศไทยสู่การสร้าง “เศรษฐกิจใหม่” ที่มีศักยภาพสูง
นอกจากนี้ ยังได้อธิบายถึงมาตรการต่าง ๆ ที่จะช่วยส่งเสริมการลงทุนในประเทศไทยโดยอาศัยจุดแข็งของประเทศไทยในการดึงกลุ่มอุตสาหกรรมเป้าหมายแห่งอนาคต ภายใต้แผนการดึงดูดการย้ายฐานการวิจัยพัฒนาและกิจการสำนักงานภูมิภาค (Regional Headquarter) และการดึงดูดชาวต่างชาติที่มีศักยภาพสูงให้มาทำงานและอยู่อาศัยในประเทศไทยผ่านมาตรการ Long-term Resident (LTR) Visa อีกด้วย

ที่มา : https://www.thaigov.go.th/news/contents/details/65075