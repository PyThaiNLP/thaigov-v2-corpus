รัฐบาลไทย-ข่าวทำเนียบรัฐบาล-กรมทางหลวงชนบท สร้างสะพานข้ามแควหนุมาน อำเภอกบินทร์บุรี จังหวัดปราจีนบุรี เพื่อเพิ่มประสิทธิภาพการคมนาคมขนส่ง


วันพฤหัสบดีที่ 2 กุมภาพันธ์ 2566
กรมทางหลวงชนบท สร้างสะพานข้ามแควหนุมาน อำเภอกบินทร์บุรี จังหวัดปราจีนบุรี เพื่อเพิ่มประสิทธิภาพการคมนาคมขนส่ง
และเพิ่มคุณภาพชีวิตที่ดีให้กับประชาชน ตามนโยบายของรัฐมนตรีว่าการกระทรวงคมนาคม คาดแล้วเสร็จในเดือนพฤษภาคม 2566
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน ดำเนินโครงการก่อสร้างสะพานข้ามแควหนุมาน ตำบลเมืองเก่าและนาแขม อำเภอกบินทร์บุรี จังหวัดปราจีนบุรี เชื่อมระหว่าง หมู่ที่ 15 บ้านวังห้าง ตำบลเมืองเก่า กับ หมู่ที่ 2 บ้านวังห้าง ตำบลนาแขม ปัจจุบันการก่อสร้างมีความคืบหน้า ไปแล้วกว่าร้อยละ 80 คาดว่าจะก่อสร้างเสร็จสมบูรณ์ในเดือนพฤษภาคม 2566 เมื่อก่อสร้างแล้วเสร็จจะช่วยยกระดับคุณภาพชีวิตให้ประชาชนสามารถเดินทางได้อย่างสะดวกปลอดภัย ลดระยะเวลาในการขนส่งพืชผลทางการเกษตร ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดยสะพานมีความยาว 230 เมตร ผิวทางกว้าง 9 เมตร พร้อมถนนต่อเชื่อมผิวจราจรคอนกรีตเสริมเหล็ก ความยาวรวม 105 เมตร รวมทั้งมีการทำระบบระบายน้ำ ติดตั้งป้ายจราจร และไฟฟ้าแสงสว่าง ใช้งบประมาณในการก่อสร้างรวม 53.99 ล้านบาท

ที่มา : https://www.thaigov.go.th/news/contents/details/64469