รัฐบาลไทย-ข่าวทำเนียบรัฐบาล-เครือข่ายเกษตรกรช่วยชาติ ขอบคุณรัฐบาลผ่าน รมต.อนุชา ที่ช่วยเร่งรัดแก้ปัญหาที่ดินทำกินและหนี้สินครู แสดงให้เห็นถึงความจริงใจ พร้อมร่วมมือสนับสนุนการทำงานของรัฐบาล


วันพฤหัสบดีที่ 2 กุมภาพันธ์ 2566
02/02/2566
พิมพ์
เครือข่ายเกษตรกรช่วยชาติ ขอบคุณรัฐบาลผ่าน รมต.อนุชา ที่ช่วยเร่งรัดแก้ปัญหาที่ดินทำกินและหนี้สินครู แสดงให้เห็นถึงความจริงใจ พร้อมร่วมมือสนับสนุนการทำงานของรัฐบาล
เครือข่ายเกษตรกรช่วยชาติ ขอบคุณรัฐบาลผ่าน รมต.อนุชา ที่ช่วยเร่งรัดแก้ปัญหาที่ดินทำกินและหนี้สินครู แสดงให้เห็นถึงความจริงใจ พร้อมร่วมมือสนับสนุนการทำงานของรัฐบาล
วันนี้ (2 กุมภาพันธ์ 2566) เวลา 11.00 น. ณ ห้องประชุม 109 สำนักงานปลัดสำนักนายกรัฐมนตรี ทำเนียบรัฐบาล นายอนุชา นาคาศัย รัฐมนตรีประจำสำนักนายกรัฐมนตรี พร้อมด้วย นายมงคลชัย สมอุดร รองปลัดสำนักนายกรัฐมนตรี นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ นายสมใจ วิเศษทักษิณ ผู้ช่วยปลัดกระทรวงศึกษาธิการ ได้พบปะผู้แทนเครือข่ายเกษตรกรช่วยชาติ นำโดย นายสุเนตร แก้วคำหาญ พร้อมด้วยผู้แทนเครือข่ายฯ 5 คน เข้าพบเพื่อขอบคุณรัฐมนตรีประจำสำนักนายกรัฐมนตรีที่เร่งดำเนินการแก้ไขปัญหาที่ดินทำกินและปัญหาหนี้สินครู โดยได้ทางออกเป็นที่น่าพอใจจากการประชุมคณะอนุกรรมการแก้ไขปัญหาของเครือข่ายเกษตรกรช่วยชาติ ครั้งที่ 1/2566 เมื่อวันพุธที่ 1 กุมภาพันธ์ 2566 ที่ผ่านมา
นายสุเนตรฯ ผู้แทนเครือข่ายเกษตรกรช่วยชาติ กล่าวว่า การทำงานที่ผ่านมาหลายยุค หลายรัฐบาล ไม่สามารถทำได้ แต่รัฐบาลชุดนี้ สามารถแก้ปัญหาได้ลุล่วง ภายใต้การนำของ พลเอก ประยุทธ์ จันทร์โอชา นายกรัฐมนตรี จากผลการประชุมคณะอนุกรรมการแก้ไขปัญหาของเครือข่ายเกษตรกรช่วยชาติ ครั้งที่ 1/2566 ที่มีรัฐมนตรีประจำสำนักนายกรัฐมนตรรเป็นประธาน แสดงให้เห็นถึงความตั้งใจของรัฐบาลในการแก้ไขปัญหาและช่วยเหลือประชาชนให้พ้นจากความทุกข์ยาก วันนี้จึงอยากจะชื่นชมพร้อมขอขอบคุณรัฐบาล ผ่านทางท่านรัฐมนตรีประจำสำนักนายกรัฐมนตรี ในส่วนของเครือข่ายยินดีร่วมมือและสนับสนุนการดำเนินงานของรัฐบาล เพื่อให้บรรลุเป้าหมายตามที่ตั้งใจไว้
ทางด้าน รัฐมนตรีประจำสำนักนายกรัฐมนตรี กล่าวว่า  ตนได้รับมอบหมายจาก พลเอก ประยุทธ์ จันทร์โอชา นายกรัฐมนตรี และพลเอก ประวิตร วงษ์สุวรรณ รองนายกรัฐมนตรี ให้เร่งรัดแก้ไขปัญหาเรื่องที่ดินทำกินและปัญหาหนี้สินให้พี่น้องประชาชนโดยด่วน ซึ่งปัญหาที่เกิดขึ้นกับพี่น้องเครือข่ายเกษตรกรช่วยชาติมีมาเป็นระยะเวลายาวนาน ประชาชนได้รับความเดือดร้อน จึงต้องมีการบูรณาการหน่วยงานที่เกี่ยวข้อง ดำเนินการเร่งรัดหารือแนวทางการให้ความข่วยเหลือ อาทิ สำนักงานปลัดสำนักนายกรัฐมนตรี กระทรวงเกษตรและสหกรณ์ กระทรวงศึกษาธิการ เป็นต้น ทั้งนี้ เป็นความตั้งใจและจริงใจของรัฐบาลต่อการแก้ไขปัญหาทุกระดับ เป้าหมายเพื่อให้ประชาชนหลุดพ้นจากความยากจน มีที่ดินทำกินที่ถูกต้องตามกฎหมาย ลดความเหลื่อมล้ำ และสามารถมีรายได้สามารถหล่อเลี้ยงตัวเองได้ในระยะยาว ส่งผลดีสู่รุ่นลูกรุ่นหลานให้มีชีวิตความเป็นอยู่ที่ดีขึ้น ขอให้ประชาชนมั่นใจว่ารัฐบาลจะไม่ทอดทิ้งแน่นอน แต่การดำเนินงานต้องเป็นไปตามขั้นตอนและกระบวนการ ตามระเบียบ กฎหมาย และมติคณะรัฐมนตรีที่เกี่ยวข้อง อย่างเคร่งครัด ส่วนเรื่องที่ติดขัดในระเบียบข้อกฎหมาย ก็ขอให้หน่วยงานที่เกี่ยวข้องร่วมกันพิจารณาทบทวน ปรับปรุง เพื่อความถูกต้องและเป็นธรรมกับทุกฝ่าย

ที่มา : https://www.thaigov.go.th/news/contents/details/64466