รัฐบาลไทย-ข่าวทำเนียบรัฐบาล-รฟม. ยกระดับสร้างความปลอดภัย จัดอบรมหลักสูตร "ความปลอดภัยในงานก่อสร้าง โครงการระบบรถไฟฟ้าขนส่งมวลชน” ให้แก่ พนักงาน รฟม. ที่ปรึกษาและผู้รับจ้าง


วันอังคารที่ 14 กุมภาพันธ์ 2566
รฟม. ยกระดับสร้างความปลอดภัย จัดอบรมหลักสูตร "ความปลอดภัยในงานก่อสร้าง โครงการระบบรถไฟฟ้าขนส่งมวลชน” ให้แก่ พนักงาน รฟม. ที่ปรึกษาและผู้รับจ้าง
.....
การรถไฟฟ้าขนส่งมวลชนแห่งประเทศไทย (รฟม.) กระทรววงคมนาคม ร่วมกับศูนย์ความปลอดภัยในการทำงานเขต 12 กรมสวัสดิการและคุ้มครองแรงงาน จัดอบรมหลักสูตร “ความปลอดภัยในงานก่อสร้างโครงการระบบรถไฟฟ้าขนส่งมวลชน” ให้แก่พนักงาน รฟม. ที่ได้รับมอบหมายให้ปฏิบัติงานภาคสนามเกี่ยวกับงานก่อสร้าง กลุ่มบริษัทที่ปรึกษาผู้รับจ้าง/ผู้รับสัมปทาน โครงการระบบรถไฟฟ้าขนส่งมวลชน ตลอดจนประชาชนผู้ที่สนใจเข้าร่วมอบรม โดยมีวิทยากรรับเชิญจากศูนย์ความปลอดภัยในการทํางานเขต 12 กรมสวัสดิการและคุ้มครองแรงงาน และ บริษัท เพอร์เฟคเซฟตี้  เทรนนิ่ง แอนด์ คอนซัลติ้ง จำกัด ร่วมให้ความรู้และถ่ายทอดทักษะที่จำเป็นเกี่ยวกับความปลอดภัยในงานก่อสร้างตามที่กฎหมายกำหนด
ทั้งนี้ กิจกรรมดังกล่าวจะช่วยส่งเสริมให้บุคลากรของ รฟม. ที่ปรึกษา ผู้รับจ้าง/ผู้รับสัมปทาน รวมถึงผู้ที่เกี่ยวข้องในการทำงานก่อสร้าง มีความรู้ความเข้าใจและสามารถนำไปใช้ปฏิบัติได้อย่างถูกต้อง ตลอดจนเพื่อให้เกิดความตระหนักด้านอาชีวอนามัยและความปลอดภัยในงานก่อสร้าง รวมถึงกระตุ้นให้เกิดความร่วมมือร่วมใจในการบริหารจัดการความปลอดภัยในงานก่อสร้างอย่างเป็นรูปธรรม เพื่อลดความเสี่ยงและป้องกันอันตรายที่อาจก่อให้เกิดความเสียหายต่อชีวิตและทรัพย์สิน รวมถึงสร้างความเชื่อมั่นให้แก่ประชาชน พร้อมทั้งส่งเสริมภาพลักษณ์ที่ดีด้านอาชีวอนามัยและความปลอดภัยให้แก่ รฟม.
ติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร.0 2716 4044
“รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/64910