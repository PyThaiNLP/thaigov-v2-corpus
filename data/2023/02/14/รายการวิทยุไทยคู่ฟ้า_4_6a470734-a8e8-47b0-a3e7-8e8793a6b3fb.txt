รัฐบาลไทย-ข่าวทำเนียบรัฐบาล-รัฐบาลเพิ่มสิทธิประโยชน์ “บัตรทอง” ตรวจแล็บฟรี 24 รายการ 


วันอังคารที่ 14 กุมภาพันธ์ 2566
รัฐบาลเพิ่มสิทธิประโยชน์ “บัตรทอง” ตรวจแล็บฟรี 24 รายการ
วันอาทิตย์ที่ 12 กุมภาพันธ์ 2566
ต่อจากนี้ไป ขอเชิญรับฟังไทยคู่ฟ้า
รัฐบาลยกระดับคุณภาพชีวิตประชาชนด้านการสร้างเสริมสุขภาพและป้องกันโรค
โดยสำนักงานหลักประกันสุขภาพแห่งชาติ ร่วมกับ สภาเทคนิคการแพทย์
เปิดให้บริการตรวจทางห้องปฏิบัติการแก่ประชาชนในสิทธิบัตรทองฟรี 24 รายการ ประกอบด้วย
ตรวจการตั้งครรภ์ ตรวจคัดกรองมะเร็งลำไส้
และผู้ป่วยนอกโรคเรื้อรังที่มีใบส่งตรวจจากแพทย์เพื่อตรวจเลือดและปัสสาวะอีก 22 รายการ ที่
“คลินิกเทคนิคการแพทย์ในระบบหลักประกันสุขภาพแห่งชาติ” สังเกตจากสติ๊กเกอร์หรือโลโก้หน้าคลินิก
ปัจจุบันเปิดให้บริการนำร่องแล้ว 17 แห่ง เตรียมขยายให้ครอบคลุมทั่วประเทศเร็ว ๆ นี้
และในอนาคตจะเพิ่มบริการด้านป้องกัน เช่น ตรวจวัดไขมัน คลอเรสเตอรอล
จำนวนและความเข้มข้นของเม็ดเลือด ให้มากขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/64912