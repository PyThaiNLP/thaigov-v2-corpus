รัฐบาลไทย-ข่าวทำเนียบรัฐบาล-บีโอไอ ให้การต้อนรับคณะ Japan - Thailand Business Forum (JTBF) 


วันอังคารที่ 14 กุมภาพันธ์ 2566
บีโอไอ ให้การต้อนรับคณะ Japan - Thailand Business Forum (JTBF)
บีโอไอ ให้การต้อนรับคณะ Japan - Thailand Business Forum (JTBF)
นายนฤตม์ เทอดสถีรศักดิ์ เลขาธิการบีโอไอ พร้อมด้วยนางสาวซ่อนกลิ่น พลอยมี รองเลขาธิการบีโอไอ และนางสาวฐนิตา ศิริทรัพย์ ผู้อำนวยการกองส่งเสริมการลงทุนจากต่างประเทศ ให้การต้อนรับคณะ Japan - Thailand Business Forum (JTBF) โดยคณะได้รับฟังการนำเสนอยุทธศาสตร์และมาตรการการส่งเสริมการลงทุนใหม่ของบีโอไอ และแลกเปลี่ยนความคิดเห็นเกี่ยวกับแนวทางในการส่งเสริมการลงทุนระหว่างประเทศญี่ปุ่นและประเทศไทย
Japan - Thailand Business Forum (JTBF) ก่อตั้งขึ้นในปี พ.ศ. 2545 ภายใต้การอุปถัมภ์ของสถานเอกอัครราชทูต ณ กรุงโตเกียว ประเทศญี่ปุ่น มีวัตถุประสงค์เพื่อกระชับความสัมพันธ์ระหว่างประเทศญี่ปุ่นและประเทศไทย มีสมาชิกเป็นนักลงทุน นักธุรกิจชาวญี่ปุ่นผู้ทรงคุณวุฒิที่เคยดำรงตำแหน่งผู้บริหารประจำบริษัทที่ประเทศไทย ปัจจุบันมีสมาชิก 68 ราย โดยมี นายสิงห์ทอง ลาภพิเศษพันธุ์ เอกอัครราชทูต ณ กรุงโตเกียว ร่วมเป็นที่ปรึกษา ในการนี้ คณะ JTBF ได้แสดงความยินดีที่ นายนฤตม์ เทอดสถีรศักดิ์ ได้ขึ้นรับตำแหน่งเลขาธิการคณะกรรมการส่งเสริมการลงทุน พร้อมทั้งได้เชิญเข้าร่วมเป็นคณะที่ปรึกษาของคณะอย่างเป็นทางการอีกด้วย

ที่มา : https://www.thaigov.go.th/news/contents/details/64932