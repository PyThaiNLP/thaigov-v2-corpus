รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์เป็นหัวหน้าคณะผู้แทนไทยเข้าร่วมการประชุมเชิงปฏิบัติการกลุ่มผู้เชี่ยวชาญด้านการร่างโครงการกรอบแผนงานฯ


วันอังคารที่ 14 กุมภาพันธ์ 2566
รองปลัดกระทรวงเกษตรและสหกรณ์เป็นหัวหน้าคณะผู้แทนไทยเข้าร่วมการประชุมเชิงปฏิบัติการกลุ่มผู้เชี่ยวชาญด้านการร่างโครงการกรอบแผนงานฯ
รองปลัดกระทรวงเกษตรและสหกรณ์เป็นหัวหน้าคณะผู้แทนไทยเข้าร่วมการประชุมเชิงปฏิบัติการกลุ่มผู้เชี่ยวชาญด้านการร่างโครงการกรอบแผนงานความร่วมมือเชิงกลยุทธ์ของสภาไตรภาคียางระหว่างประเทศ และบริษัทร่วมทุนยางพาราระหว่างประเทศ จำกัด
วันที่ 13-14 กุมภาพันธ์ พ.ศ. 2566 ปลัดกระทรวงเกษตรและสหกรณ์มอบหมายรองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) เป็นหัวหน้าคณะผู้แทนไทย เข้าร่วมการประชุมเชิงปฏิบัติการกลุ่มผู้เชี่ยวชาญ (Expert Group Workshop) เพื่อหารือ แลกเปลี่ยนข้อมูลในการจัดทำกรอบแผนงานความร่วมมือเชิงกลยุทธ์ของสภาไตรภาคียางระหว่างประเทศ (International Tripartite Rubber Council: ITRC) ทั้งไทย อินโดนีเซีย และมาเลเซีย และบริษัทร่วมทุนยางพาราระหว่างประเทศ จำกัด พร้อมด้วยคณะผู้เชี่ยวชาญจากหน่วยงานที่เกี่ยวข้อง ประกอบด้วย การยางแห่งประเทศไทย สมาคมยางพาราไทย และสภาอุตสาหกรรมแห่งประเทศไทย ณ โรงแรม Impiana Hotel KLCC กรุงกัวลาลัมเปอร์ ประเทศมาเลเซีย โดยมีเป้าหมายในการพัฒนาและยกระดับให้ประเทศสมาชิกภายใต้ความร่วมมือ ITRC มีความเข้มแข็ง และกลยุทธ์ รวมทั้งแนวทางการพัฒนาอุตสาหกรรมยางพาราที่สอดรับกับความ ท้าทายและการเปลี่ยนแปลงที่ทุกประเทศทั้งผู้ผลิตและผู้ใช้ยางกำลังเผชิญซึ่งจะนำไปสู่การบริหารจัดการยางพาราที่มีศักยภาพและมีความยั่งยืนทั้งห่วงโซ่อุปทาน

ที่มา : https://www.thaigov.go.th/news/contents/details/64903