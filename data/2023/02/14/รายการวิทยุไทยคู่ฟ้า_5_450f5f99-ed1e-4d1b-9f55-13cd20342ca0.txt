รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.สุราษฎร์ธานี 


วันอังคารที่ 14 กุมภาพันธ์ 2566
นายกรัฐมนตรี ตรวจราชการ จ.สุราษฎร์ธานี
วันจันทร์ที่ 13 กุมภาพันธ์ 2566
ต่อจากนี้ไป ขอเชิญรับฟังไทยคู่ฟ้า
พลเอก ประยุทธ์ จันทร์โอชา นายกรัฐมนตรี ตรวจราชการ จ.สุราษฎร์ธานี ในวันนี้(13ก.พ.66)
โดยตรวจติดตามโครงการบรรเทาอุทกภัยและบริหารจัดการน้ำพื้นที่ อ.ไชยาทั้งระบบ
โครงการประตูระบายน้ำคลองหัววัว ต.เสม็ด อ.ไชยา และเดินทางไปเปิดงานมหกรรมว่าวสุราษฎร์ธานี
ประจำปี 2566 ซึ่งเป็นการส่งเสริมและอนุรักษ์การละเล่นพื้นบ้าน
ตลอดจนใช้ศิลปวัฒนธรรมและภูมิปัญญาท้องถิ่นประชาสัมพันธ์แหล่งท่องเที่ยว ผลิตภัณฑ์ท้องถิ่น
และของดีชุมชนให้เป็นที่รู้จักแก่นักท่องเที่ยว กระตุ้นเศรษฐกิจและการท่องเที่ยวของ จ.สุราษฎร์ธานี
งานมีตั้งแต่วันที่ 10 – 14 ก.พ.2566 เวลา 10.00 – 21.00 น. บริเวณหาดนายอำเภอ ต.ตะกรบ อ.ไชยา
จ.สุราษฎร์ธานี โดยวันพรุ่งนี้(14ก.พ.66)จะมีกิจกรรมจดทะเบียนสมรส Kite of love ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/64913