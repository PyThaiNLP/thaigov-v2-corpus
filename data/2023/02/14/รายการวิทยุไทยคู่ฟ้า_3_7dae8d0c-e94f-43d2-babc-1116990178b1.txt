รัฐบาลไทย-ข่าวทำเนียบรัฐบาล-สิ้นสุดโครงการมหกรรมร่วมใจแก้หนี้ มีผู้ร่วมโครงการกว่า 2.2 แสนคน


วันอังคารที่ 14 กุมภาพันธ์ 2566
14/02/2566
พิมพ์
สิ้นสุดโครงการมหกรรมร่วมใจแก้หนี้ มีผู้ร่วมโครงการกว่า 2.2 แสนคน
วันเสาร์ที่ 11 กุมภาพันธ์ 2566
ต่อจากนี้ไป ขอเชิญรับฟังไทยคู่ฟ้า
รัฐบาลรับทราบผลการดำเนินโครงการมหกรรมร่วมใจแก้หนี้ “มีหนี้ต้องแก้ไข เริ่มต้นใหม่อย่างยั่งยืน”
ช่วงวันที่ 26 ก.ย.2565 – 31 ม.ค.2566 โดยมีผู้ลงทะเบียนผ่านระบบออนไลน์ 188,739 ราย
ลงทะเบียนในงานมหกรรมสัญจรทั้งใน กทม. และ 4 ภูมิภาค รวม 33,859 ราย
ดำเนินการช่วยเหลือแล้วโดยปรับโครงสร้างหนี้ให้สอดคล้องกับรายได้ปัจจุบัน
เสริมทักษะอาชีพสร้างรายได้เสริม และให้ความรู้ในการบริหารจัดการเงินอย่างถูกต้อง สำหรับปี 2566 นี้
ประชาชนที่ประสบปัญหาการชำระหนี้ยังสามารถขอความช่วยเหลือได้ โดยผู้ต้องการปรับโครงสร้างหนี้ ติดต่อ
ทางด่วนแก้หนี้ โทร.1213 ผู้มีหนี้เสียจากบัตรเครดิต บัตรกดเงินสด ติดต่อคลินิกแก้หนี้ โทร.1443
ดูรายละเอียดเพิ่มเติมได้ที่เว็บไซต์ของธนาคารแห่งประเทศไทย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/64908