รัฐบาลไทย-ข่าวทำเนียบรัฐบาล-พี่น้องประชาชนทั่วประเทศประกอบพิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันจันทร์ที่ 13 กุมภาพันธ์ 2566
13/02/2566
พิมพ์
พี่น้องประชาชนทั่วประเทศประกอบพิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พี่น้องประชาชนทั่วประเทศประกอบพิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ให้ทรงหายจากพระอาการประชวรและทรงมีพลานามัยแข็งแรงในเร็ววัน
พี่น้องประชาชนทั่วประเทศประกอบพิธีเจริญพระพุทธมนต์และเจริญจิตตภาวนา พิธีทางศาสนา และบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (13 ก.พ. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เมื่อวันที่ 14 ธันวาคม 2565 ที่ผ่านมา เพื่อผู้ว่าราชการจังหวัดเชิญไปถวายวัดภายในจังหวัดเพื่อให้พระสงฆ์และพุทธศาสนิกชนทั่วประเทศใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 12-13 กุมภาพันธ์ 2566 พี่น้องประชาชนทั่วประเทศได้ร่วมประกอบพิธีเจริญพระพุทธมนต์และเจริญจิตตภาวนา รวมทั้งพิธีทางศาสนาและกิจกรรมบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดตาก ต.น้ำรึม อ.เมืองตาก นายสมชัย กิจเจริญรุ่งโรจน์ ผู้ว่าราชการจังหวัดตาก พร้อมด้วย นางวรรณฤดี กิจเจริญรุ่งโรจน์ ประธานแม่บ้านมหาดไทยจังหวัดตาก รองผู้ว่าราชการจังหวัดตาก หัวหน้าส่วนราชการ ผู้นำท้องถิ่นท้องที่ สมาชิกเหล่ากาชาดจังหวัดตาก และผู้ที่เกี่ยวข้อง ร่วมลงพื้นที่เยี่ยมเด็กนักเรียนยากจน ในพื้นที่อำเภอเมืองตาก ซึ่งเป็นครัวเรือน TPMAP พร้อมมอบถุงยังชีพ เครื่องอุปโภคบริโภค สิ่งของที่จำเป็น ให้แก่ผู้เปราะบางฯ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดร้อยเอ็ด ที่วัดอรัญศิริ ต.ดินดำ อ.จังหาร นายทินกร ขันแก้ว นายอำเภอจังหาร เป็นประธานในพิธีเจริญพระพุทธมนต์ และทำบุญตักบาตร ตามโครงการ "เข้าวัดทำบุญวันพระ" เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้บริหารสถานศึกษา นายกองค์กรปกครองส่วนท้องถิ่น กำนัน ผู้ใหญ่บ้าน และพุทธสาสนิกชนในพื้นที่ ร่วมพิธี
3. จังหวัดประจวบคีรีขันธ์ อ.ปราณบุรี นายปรีดา สุขใจ นายอำเภอปราณบุรี ร่วมกับ เหล่ากาชาดจังหวัดประจวบคีรีขันธ์ กิ่งกาชาดอำเภอปราณบุรี กองกำลังจิตอาสาศูนย์การกำลังสำรอง โรงพยาบาลค่ายธนะรัชต์ และโรงพยาบาลประจวบคีรีขันธ์ จัดกิจกรรมการรับบริจาคโลหิต ห้วงที่ 1 ประจำปี 2566 เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 31 ราย ได้รับปริมาณโลหิตจำนวนทั้งสิ้น 13,950 ซีซี
4. จังหวัดปทุมธานี ที่พระอุโบสถ วัดชินวราราม วรวิหาร ่ต.บางขะแยง อำเภอเมืองปทุมธานี พลเรือเอก ธีรกุล กาญจนะ รองปลัดกระทรวงกลาโหม พร้อมด้วย ข้าราชการในสังกัด และประชาชนทุกหมู่เหล่า ร่วมประกอบพิธีเจริญพระพุทธมนต์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
5. จังหวัดนครปฐม ที่ศาลากองอำนวยการ องค์พระปฐมเจดีย์ อ.เมืองจังหวัดนครปฐม นางวราภรณ์ เจริญศิริโชติ นายกเหล่ากาชาดจังหวัดนครปฐม มอบหมายให้ คณะกรรมการเหล่ากาชาดจังหวัดนครปฐม ออกหน่วยรับบริจาคโลหิต ดวงตาและอวัยวะ ร่วมกับภาคบริการโลหิตแห่งชาติที่ 4 ราชบุรี เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววันและช่วยเหลือเพื่อนมนุษย์ โดยมีผู้ร่วมบริจาคโลหิต จำนวน 24 ราย และมีผู้บริจาคดวงตา จำนวน 3 ราย และผู้บริจาคอวัยวะ จำนวน 3 ราย
6. กรุงเทพมหานคร ที่ศาลาการเปรียญ วัดสามัคคีสุทธาวาส เขตบางพลัด พระครูสุนทรภัทรโกศล เจ้าอาวาสวัดสามัคคีสุทธาวาส เป็นประธานฝ่ายสงฆ์ นางสาวสุกัลยา อินทรภักดี พนักงานเทศกิจอาวุโส และนางเรืองลอง จิรชีวีวงศ์ ผู้อำนวยการโรงเรียนวัดสามัคคีสุทธาวาส เป็นประธานฝ่ายฆราวาส พร้อมด้วย ข้าราชการ บุคลากรในสังกัดสำนักงานเขตบางพลัด คณะครู นักเรียน และประชาชนในพื้นที่ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดระยอง ที่ ต.ทุ่งควายกิน อ.แกลง นางวราลี กุมภะ รองนายกเทศมนตรีตำบลทุ่งควายกิน พร้อมด้วย ผู้บริหารและบุคลากรสังกัดองค์การบริหารส่วนตำบลทุ่งควายกิน และสมาชิกกลุ่มสตรีอาสาพัฒนาตำบลทุ่งควายกิน ร่วมบริจาคสิ่งของในพื้นที่ตำบลทุ่งควายกิน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
8. จังหวัดนครศรีธรรมราช ที่วัดไทรห้อง ต.ควนกรด อ.ทุ่งสง คณะครูโรงเรียนชุมชนบ้านไทรห้อง พร้อมด้วย นักเรียนในที่ปรึกษาและผู้ปกครอง ร่วมทำบุญตักบาตรในวันธรรมสวนะ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64899