รัฐบาลไทย-ข่าวทำเนียบรัฐบาล-พสกนิกรทั่วไทย ร่วมประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรในเร็ววัน


วันศุกร์ที่ 3 กุมภาพันธ์ 2566
03/02/2566
พิมพ์
พสกนิกรทั่วไทย ร่วมประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรในเร็ววัน
พสกนิกรทั่วไทย ร่วมประกอบกิจกรรมทางศาสนาและบำเพ็ญสาธารณประโยชน์ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 2 ก.พ. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เมื่อวันที่ 14 ธันวาคม 2565 ที่ผ่านมา เพื่อส่งมอบแก่ผู้ว่าราชการจังหวัดเชิญไปถวายวัดภายในจังหวัดเพื่อใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ หลายจังหวัด ได้แก่ จังหวัดขอนแก่น ชลบุรี ตราด ประจวบคีรีขันธ์ ปราจีนบุรี เพชรบุรี เพชรบูรณ์ สมุทรสาคร และจังหวัดอุตรดิตถ์ จัดพิธีรับมอบหนังสือบทเจริญพระพุทธมนต์ เพื่อสวดสาธยายเป็นพระราชกุศลถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้แก่หัวหน้าส่วนราชการ และนายอำเภอ เพื่อเชิญไปถวายวัดในพื้นที่จังหวัด สำหรับพระภิกษุสงฆ์และพุทธศาสนิกชนใช้ประกอบศาสนกิจถวายเป็นพระราชกุศลฯ ต่อไป
นายสุทธิพงษ์ จุลเจริญ ปลัดกระทรวงมหาดไทย กล่าวต่อว่า นอกจากนี้ ในห้วงวันที่ 1 - 2 กุมภาพันธ์ 2566 พสกนิกรทั่วประเทศได้จัดพิธีทางศาสนาและประกอบศาสนกิจอย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. กรุงเทพมหานคร ที่วัดราชบพิธสถิตมหาสีมาราม เขตพระนคร พระมหาคณิศร (อภิญญา อภิญฺโญ) ผู้ช่วยเจ้าอาวาสวัดราชบพิธสถิตมหาสีมาราม ประธานฝ่ายสงฆ์ นายสมคิด จันทมฤก รองปลัดกระทรวงมหาดไทย ประธานฝ่ายฆราวาส ประกอบพิธีเจริญพระพุทธมนต์ถวายพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากอาการประชวรและทรงมีพลานามัยสมบูรณ์แข็งแรงในเร็ววัน โดยมีคณะผู้บริหารกระทรวงมหาดไทย หัวหน้าส่วนราชการ หัวหน้าหน่วยงานรัฐวิสาหกิจ สมาชิกสมาคมแม่บ้านมหาดไทย และบุคลากรในสังกัดกระทรวงมหาดไทย เข้าร่วมพิธีโดยพร้อมเพรียง
2. จังหวัดตราด ที่วัดโยธานิมิต พระอารามหลวง ต.วังกระแจะ อ.เมืองตราด พระมหามงคล ยติโก รองเจ้าคณะจังหวัดตราด เป็นประธานฝ่ายสงฆ์ นายชำนาญวิทย์ เตรัตน์ ผู้ว่าราชการจังหวัดตราด เป็นประธานฝ่ายฆราวาส ร่วมประกอบพิธีเจริญพระพุทธมนต์ เจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ คณะผู้บริหารองค์กรปกครองส่วนท้องถิ่น กำนัน ผู้ใหญ่บ้าน และประชาชนจังหวดตราด ร่วมพิธี
3. จังหวัดอุตรดิตถ์ ที่ศาลาการเปรียญ วัดคลองโพธิ์ พระอารามหลวง อ.เมืองอุตรดิตถ์ พระศรีปริยัติวิมล รองเจ้าคณะจังหวัดอุตรดิตถ์ เจ้าอาวาสวัดคลองโพธิ์ พระอารามหลวง เป็นประธานสงฆ์ นายสมหวัง พ่วงบางโพ ผู้ว่าราชการจังหวัดอุตรดิตถ์ เป็นประธานฝ่ายฆราวาส พร้อมด้วย นางวันทนา พ่วงบางโพ นายกเหล่ากาชาดจังหวัดอุตรดิตถ์ หัวหน้าส่วนราชการ ประชาชนชาวจังหวัดอุตรดิตถ์ ประกอบพิธีเจริญพระพุทธมนต์ เจริญจิตตภาวนาถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
4. จังหวัดสกลนคร ที่วัดพระธาตุเชิงชุม วรวิหาร ต.ธาตุเชิงชุม อ.เมืองสกลนคร นายชยุต วงศ์วณิช รองผู้ว่าราชการจังหวัดสกลนคร เป็นประธานพิธีเจริญพระพุทธมนต์ เจริญจิตตภาวนาและทำบุญตักบาตร เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ว ให้กลับมามีสุขภาพพลานามัย แข็งแรงสมบูรณ์ โดยได้รับเมตตาจาก พระครูกิตติธรรมนิวิฐ เจ้าคณะอำเภอโพนนาแก้ว ผู้ช่วยเจ้าอาวาสวัดพระธาตุเชิงชุม วรวิหาร เป็นประธานสงฆ์ พร้อมนำพระสงฆ์ ออกรับบิณฑบาตจากประชาชน โดยมีหัวหน้าส่วนราชการ และประชาชนชาวจังหวัดสกลนคร ร่วมพิธี
5. จังหวัดศรีสะเกษ ที่ห้องประชุมสำนักงานวัฒนธรรมจังหวัดศรีสะเกษ นายสำรวย เกษกุล ผู้ว่าราชการจังหวัดศรีสะเกษ และนางมัลลิกา เกษกุล นายกเหล่ากาชาดจังหวัดศรีสะเกษ เป็นประธานมอบผ้าห่มกันหนาวให้กับผู้ประสบภัยหนาวในพื้นที่จังหวัดศรีสะเกษ จำนวน 400 ผืน หมวกไหมพรม จำนวน 400 ใบ ให้กับผู้ประสบภัยหนาวในพื้นที่จังหวัดศรีสะเกษ เพื่อถวายเป็นพระราชกุศลถวายพระพรชัยมงคลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เพื่อให้พระองค์ทรงหายจากอาการพระประชวรและทรงมีพลามัยสมบูรณ์แข็งแรงในเร็ววัน
6. จังหวัดยโสธร ที่ถนนคนเดินยโสธร เมืองเก่าบ้านสิงห์ท่า อ.เมืองยโสธร นายวิรุจ วิชัยบุญ ผู้ว่าราชการจังหวัดยโสธร พร้อมด้วย รองผู้ว่าราชการจังหวัด ปลัดจังหวัดยโสธร หัวหน้าส่วนราชการ และพุทธศาสนิกชน ร่วมทำบุญตักบาตรย้อนยุค วิถีถิ่น วิถีไทย ถนนคนเดินยโสธร และร่วมบำเพ็ญกุศลเพื่อถวายพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดร้อยเอ็ด ที่วัดบึงพระลานชัย พระอารามหลวง ต.ในเมือง อ.เมืองร้อยเอ็ด พระพรหมวชิรโสภณ ที่ปรึกษาเจ้าคณะภาค ๑๐ (ธ) เจ้าอาวาสวัดบึงพระลานชัย พระอารามหลวง ประธานฝ่ายสงฆ์ นายชูศักดิ์ ราชบุรี รองผู้ว่าราชการจังหวัดร้อยเอ็ด เป็นประธานฝ่ายฆราวาส ประกอบพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีหัวหน้าส่วนราชการ และประชาชนชาวจังหวัดร้อยเอ็ด ร่วมพิธี
8. จังหวัดนครนายก ที่วัดฝั่งคลอง ต.เกาะหวาย อ.ปากพลี พระราชพรหมคุณ เจ้าคณะจังหวัดนครนายก ประธานฝ่ายสงฆ์ นายบัญชา เชาวรินทร์ ผู้ว่าราชการจังหวัดนครนายก ประธานฝ่ายฆราวาส ประกอบพิธีเจริญพระพุทธมนต์ เจริญจิตตภาวนาถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวร และมีพระพลานามัยแข็งแรงโดยเร็ววัน โดยมีหัวหน้าส่วนราชการ ทหาร ตำรวจ กำนัน ผู้ใหญ่บ้าน และประชาชนจังหวัดนครนายก เข้าร่วมพิธีโดยพร้อมเพรียง
9. จังหวัดปราจีนบุรี ที่อำเภอศรีมหาโพธิ นายรณรงค์ นครจินดา ผู้ว่าราชการจังหวัดปราจีนบุรี พร้อมด้วยคณะกรรมการเหล่ากาชาดจังหวัดปราจีนบุรี ชมรมแม่บ้านมหาดไทยจังหวัดปราจีนบุรี ให้กำลังใจผู้พิการ ผู้ป่วยติดเตียง ผู้ยากไร้ และผู้ด้อยโอกาส เพื่อถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา จำนวน 5 ราย โดยในการลงพื้นที่ครั้งนี้ เหล่ากาชาดจังหวัดปราจีนบุรี ได้เข้าเยี่ยมให้กำลังใจทั้งผู้ที่ดูแลและผู้ป่วย พร้อมให้ความช่วยเหลือเบื้องต้น โดยได้มอบสิ่งของอุปโภค บริโภค ข้าวของเครื่องใช้ที่จำเป็น และสาธารณสุขอำเภอศรีมหาโพธิ นำ อสม.ในพื้นที่ ดูแล ให้คำแนะนำ อำนวยความสะดวกต่าง ๆ รวมทั้งการเดินทางของผู้ป่วยเพื่อไปพบแพทย์ตามที่นัดหมายอีกด้วย
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนทุกพื้นที่ร่วมกันทำกิจกรรมทางศาสนาและกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/64524