รัฐบาลไทย-ข่าวทำเนียบรัฐบาล-กรมทางหลวงชนบทซ่อมฟื้นฟูถนนสาย กพ.4034 จังหวัดกำแพงเพชร เนื่องมาจากเหตุภัยพิบัติ


วันศุกร์ที่ 3 กุมภาพันธ์ 2566
กรมทางหลวงชนบทซ่อมฟื้นฟูถนนสาย กพ.4034 จังหวัดกำแพงเพชร เนื่องมาจากเหตุภัยพิบัติ
ให้ประชาชนเดินทางสัญจรได้อย่างสะดวกปลอดภัย ตามนโยบายของรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 8 (นครสวรรค์) ดำเนินโครงการซ่อมแซมถนนทางหลวงชนบทสาย กพ.4034 แยก ทล.1072 - บ้านแปลงสี่ อำเภอปางศิลาทองและคลองลาน จังหวัดกำแพงเพชร เนื่องจากในช่วงที่ผ่านมาถนนเกิดการกัดเซาะของคันทางจากเหตุภัยพิบัติ ส่งผลให้ประชาชนได้รับความเดือดร้อนในการเดินทางสัญจร ทั้งนี้ เพื่อฟื้นฟูถนนทางหลวงชนบทและอำนวยความสะดวกปลอดภัยในการใช้เส้นทางให้กับประชาชน ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ตลอดจนป้องกันการเกิดเหตุซ้ำซ้อนในระยะยาว ทช. ได้ดำเนินการก่อสร้างผิวทางคอนกรีตเสริมเหล็ก หนา 0.20 เมตร ผิวทางกว้าง 6 เมตร ไหล่ทางกว้างข้างละ 1.5 เมตร พร้อมติดตั้งเครื่องหมายจราจรและอุปกรณ์อำนวยความปลอดภัย รวมถึงระบบไฟฟ้าและแสงสว่าง โดยดำเนินการ 2 ช่วง แบ่งเป็น ช่วงที่ 1 กม. ที่ 0+000 - 0+400 และช่วงที่ 2 กม. ที่ 4+400 - 5+490 รวมระยะทาง 1.490 กิโลเมตร ปัจจุบันได้เปิดการจราจรให้กับประชาชนใช้สัญจรไป - มา เรียบร้อยแล้ว

ที่มา : https://www.thaigov.go.th/news/contents/details/64513