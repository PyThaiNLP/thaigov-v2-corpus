รัฐบาลไทย-ข่าวทำเนียบรัฐบาล-ดีอีเอส ร่วมหารือ หัวหิน สมาร์ทซิตี้


วันศุกร์ที่ 3 กุมภาพันธ์ 2566
ดีอีเอส ร่วมหารือ หัวหิน สมาร์ทซิตี้
ดีอีเอส ร่วมหารือ หัวหิน สมาร์ทซิตี้
3 ก.พ. 2566 - นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วย ศ.พิเศษวิศิษฏ์ วิศิษฏ์สรอรรถ ปลัดกระทรวงฯ ดร. เวทางค์ พ่วงทรัพย์ รองปลัดกระทรวงฯ และคณะผู้บริหารหน่วยงานในสังกัด ประชุมหารือร่วมกับ นายเสถียร เจริญเหรียญ ผู้ว่าราชการจังหวัด นายนพพร วุฒิกุล นายกเทศมนตรีเทศบาลหัวหิน และทุกภาคส่วนที่เกี่ยวข้องในการเตรียมความพร้อมการพัฒนาหัวหินสู่เมืองอัจฉริยะ Smart City Hua Hin ในความรับผิดชอบของสำนักงานส่งเสริมเศรษฐกิจดิจิทัล (ดีป้า) หวังช่วยยกระดับคุณภาพชีวิตประชาชนในพื้นที่อย่างทั่วถึง เท่าเทียม พร้อมรองรับนักท่องเที่ยว ทั้งชาวไทยและชาวต่างชาติ
นอกจากนี้ ยังได้เยี่ยมชมศูนย์ CCTV และห้องควบคุม เพื่อติดตามการดำเนินงานด้านการส่งเสริมการประยุกต์ใช้เทคโนโลยีดิจิทัลเพื่อบริหารจัดการพื้นที่ ตรวจสอบเมืองให้มีประสิทธิภาพและเหมาะสมต่อการอยู่อาศัย สร้างคุณภาพชีวิตที่ดี ปลอดภัย ไร้อาชญากรรม ณ เทศบาลเมืองหัวหิน จังหวัดประจวบคีรีขันธ์
________________

ที่มา : https://www.thaigov.go.th/news/contents/details/64532