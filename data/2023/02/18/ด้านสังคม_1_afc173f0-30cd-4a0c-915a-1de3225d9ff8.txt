รัฐบาลไทย-ข่าวทำเนียบรัฐบาล-ดีอีเอสตรวจการดำเนินงานระบบสารบรรณอิเล็กทรอนิกส์ และ e-Document หน่วยงานในสังกัดจ.สงขลา-จ.พัทลุง


วันศุกร์ที่ 17 กุมภาพันธ์ 2566
ดีอีเอสตรวจการดำเนินงานระบบสารบรรณอิเล็กทรอนิกส์ และ e-Document หน่วยงานในสังกัดจ.สงขลา-จ.พัทลุง
ดีอีเอสตรวจการดำเนินงานระบบสารบรรณอิเล็กทรอนิกส์ และ e-Document หน่วยงานในสังกัดจ.สงขลา-จ.พัทลุง
(วันนี้) 17 ก.พ.66 - ศ.พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วยนางสาวสุกันยานี ยะวิญชาญ ผู้ตรวจราชการกระทรวงดีอีเอส และผู้แทนสำนักงานขับเคลื่อนการปฏิรูปประเทศยุทธศาสตร์ชาติ และการสร้างความสามัคคีปรองดอง (ป.ย.ป.)ลงพื้นที่ตรวจติดตามการดำเนินงานด้านระบบสารบรรณอิเล็กทรอนิกส์และระบบ  e-Document ของหน่วยงานภายใต้กระทรวงฯ ในพื้นที่จังหวัดสงขลา และจังหวัดพัทลุง โดยมีหัวหน้าหน่วยงานในพื้นที่ให้การต้อนรับและร่วมประชุมสรุปความคืบหน้าการดำเนินงานสำคัญ รวมถึงปัญหาและอุปสรรคในการดำเนินงานต่างๆ  ประกอบด้วย สำนักงานสถิติจังหวัด ศูนย์อุตุนิยมวิทยาภาคใต้ฝั่งตะวันออก สถานีอุตุนิยมวิทยาจังหวัด บมจ.โทรคมนาคมแห่งชาติจังหวัด บจ.ไปรษณีย์ไทยจังหวัด สำนักงานส่งเสริมเศรษฐกิจดิจิทัล สาขาภาคใต้ตอนล่าง ณ จังหวัดสงขลา และจังหวัดพัทลุง
_______________

ที่มา : https://www.thaigov.go.th/news/contents/details/65120