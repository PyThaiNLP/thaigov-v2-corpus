รัฐบาลไทย-ข่าวทำเนียบรัฐบาล-กรมเจ้าท่า ต้อนรับคณะกรรมาธิการการคมนาคม วุฒิสภา หารือการเตรียมพร้อมรับการตรวจประเมินจากองค์การทางทะเลระหว่างประเทศภาคบังคับ


วันศุกร์ที่ 10 กุมภาพันธ์ 2566
กรมเจ้าท่า ต้อนรับคณะกรรมาธิการการคมนาคม วุฒิสภา หารือการเตรียมพร้อมรับการตรวจประเมินจากองค์การทางทะเลระหว่างประเทศภาคบังคับ
...
กรมเจ้าท่า ต้อนรับคณะกรรมาธิการการคมนาคม วุฒิสภา หารือการเตรียมพร้อมรับการตรวจประเมินจากองค์การทางทะเลระหว่างประเทศภาคบังคับ (IMO Member State Audit Scheme, IMSAS)
วันที่ 10 กุมภาพันธ์ 2566 นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม มอบหมาย นายภูริพัฒน์​ ธีระกุลพิศุทธิ์​ รองอธิบดีกรมเจ้าท่า​ ด้านปลอดภัย พร้อมด้วย ข้าราชการ และเจ้าหน้าที่กรมเจ้าท่าที่เกี่ยวข้อง ให้การต้อนรับคณะกรรมาธิการการคมนาคม วุฒิสภา นำโดยพลเรือเอก พัลลภ ตมิศานนท์ ประธานคณะอนุกรรมาธิการ พร้อมคณะ ในการเข้าร่วมหารือด้านการเตรียมพร้อมรับการตรวจประเมินจากองค์การทางทะเลระหว่างประเทศ (International Maritime Organization, IMO) ณ ห้องประชุมวิสูตรสาครดิษฐ์ อาคาร 162 ชั้น 4 กรมเจ้าท่า
ประเทศไทยในฐานะสมาชิกมีพันธกรณีรับการตรวจประเมินจาก IMO ( IMO Member State Audit Scheme, IMSAS) ในอนุสัญญาที่ประเทศไทยเข้าเป็นภาคี ซึ่งมีกำหนดรับการตรวจประเมินระหว่างวันที่ 20 - 27 กุมภาพันธ์ 2566 โดยคณะกรรมาธิการคมนาคม วุฒิสภา ร่วมหารือกับผู้บริหารของกรมเจ้าท่า และเจ้าหน้าที่ที่เกี่ยวข้อง เพื่อรับทราบถึงการเตรียมความพร้อมรับการตรวจ IMSAS โดยเฉพาะบทบาทหน้าที่ของสำนักงานสืบสวนอุบัติเหตุทางน้ำ กระทรวงคมนาคม ซึ่งมีส่วนสำคัญในการรวบรวมข้อมูลและสืบสวนอุบัติเหตุทางน้ำในฐานะรัฐเจ้าของธง ตลอดจนแลกเปลี่ยนความคิดเห็นด้านต่างๆ ที่เกี่ยวข้อง ก่อนเดินทางจากกรมเจ้าท่า ไปยังบริเวณท่าเรืออาคารรัฐสภาต่อไป

ที่มา : https://www.thaigov.go.th/news/contents/details/64818