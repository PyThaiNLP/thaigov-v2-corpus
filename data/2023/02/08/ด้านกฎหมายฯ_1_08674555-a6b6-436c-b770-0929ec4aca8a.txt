รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ปลื้ม “ประธานวุฒิสภา” ยกให้กระทรวงยุติธรรม จากเกรดซี เป็นเกรดเอ หลังมีบทบาทช่วยประชาชน โดดเด่นในยุคนี้ ขอบคุณข้าราชการ ช่วยทำงานหนักตลอด 4 ปี


วันพุธที่ 8 กุมภาพันธ์ 2566
08/02/2566
พิมพ์
รัฐมนตรีว่าการกระทรวงยุติธรรม ปลื้ม “ประธานวุฒิสภา” ยกให้กระทรวงยุติธรรม จากเกรดซี เป็นเกรดเอ หลังมีบทบาทช่วยประชาชน โดดเด่นในยุคนี้ ขอบคุณข้าราชการ ช่วยทำงานหนักตลอด 4 ปี
รัฐมนตรีว่าการกระทรวงยุติธรรม ปลื้ม “ประธานวุฒิสภา” ยกให้กระทรวงยุติธรรม จากเกรดซี เป็นเกรดเอ หลังมีบทบาทช่วยประชาชน โดดเด่นในยุคนี้ ขอบคุณข้าราชการ ช่วยทำงานหนักตลอด 4 ปี จนสัมฤทธิ์ผล คนภายนอกมองเห็น ขอช่วยทำงานต่อเนื่องให้สมเป็นเกรดเอ
วันที่ 8 กุมภาพันธ์ 2566 นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวง โดยมี ว่าที่ร้อยตรี ธนกฤต จิตรอารีย์รัตน์ เลขานุการ รมว.ยุติธรรม น.ส.ณัฐธ์ภัสส์ ยงใจยุทธ ผู้ช่วย รมว.ยุติธรรม นายธนวัชร นิติกาญจนา ที่ปรึกษา รมว.ยุติธรรม นายวัลลภ นาคบัว รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม อธิบดีกรมต่างๆ และผู้บริหารกระทรวง เข้าร่วม ที่กระทรวงยุติธรรม
โดยที่ประชุมได้มีการเปิดวิดีโอ นายพรเพชร วิชิตชลชัย ประธานวุฒิสภา พูดถึงการทำงานของกระทรวงยุติธรรม ที่ได้ขับเคลื่อนกฎหมายป้องกันการกระทำความผิดซ้ำ พร้อมชื่นชมรัฐมนตรีว่าการกระทรวงยุติธรรม ที่ได้ทำให้กระทรวงยุติธรรม จากเกรดซี มาเป็นเกรดเอในปัจจุบัน หลังได้ยกระดับกระบวนการยุติธรรม จนมีบทบาทและประชาชนให้ความสำคัญ
ขณะที่ นายสมศักดิ์ กล่าวว่า การที่กระทรวงยุติธรรม ได้รับคำชื่นชมจากผู้หลักผู้ใหญ่ ที่ยกให้เป็นกระทรวงเกรดเอ ก็ต้องนับว่า ที่เราได้ร่วมมือกันทำงานทั้งฝ่ายการเมือง และข้าราชการ อย่างหนักมาต่อเนื่องเกือบ 4 ปี ได้สัมฤทธิ์ผลแล้ว จนคนภายนอกมองมาเห็น ดังนั้น ตนต้องขอขอบคุณทุกฝ่าย โดยเฉพาะข้าราชการ ที่ได้ขับเคลื่อนงานอย่างมีประสิทธิภาพ ซึ่งข้าราชการกระทรวงยุติธรรม จากที่ตนได้ร่วมทำงานมา ต้องยอมรับว่า เป็นบุคคลที่มีศักยภาพ แต่ที่ผ่านมา อาจจะไม่มีเวทีให้แสดงความสามารถ แต่ตนเป็นคนหนึ่ง ที่มักเปิดกว้างรับฟังความคิดเห็น และเปิดเวทีให้กับทุกคน จนมีผลงานเป็นที่ยอมรับของสังคม
“ผมอยากให้ทุกคน เก็บความรู้สึกที่ภาคภูมิใจนี้ไว้ ที่ถูกยกระดับให้เป็นกระทรวงเกรดเอ เพื่อที่ทุกคน จะได้มีแรงผลักดันและกำลังใจ ในการขับเคลื่อนงานช่วยเหลือประชาชนต่อไป ตามแนวนโยบายของกระทรวงยุติธรรม ที่ต้องการทำให้เป็นกระทรวงที่พึ่งของประชาชนอย่างแท้จริง ดังนั้น ถึงแม้ผมจะหมดวาระ แต่ก็ขอให้ข้าราชการทุกคน ช่วยกันเดินหน้าช่วยเหลือประชาชนอย่างต่อเนื่อง ให้สมกับที่เราถูกยกระดับเป็นกระทรวงเกรดเอ” รมว.ยุติธรรม

ที่มา : https://www.thaigov.go.th/news/contents/details/64686