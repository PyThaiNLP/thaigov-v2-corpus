รัฐบาลไทย-ข่าวทำเนียบรัฐบาล-อว. จัดเสวนาวิชาการธัชชาซีรีย์กรุงรัตนโกสินทร์ ครั้งที่ 4 ในหัวข้อ “Disruptive Time สมัยพระจอมเกล้าฯ”


วันพุธที่ 8 กุมภาพันธ์ 2566
อว. จัดเสวนาวิชาการธัชชาซีรีย์กรุงรัตนโกสินทร์ ครั้งที่ 4 ในหัวข้อ “Disruptive Time สมัยพระจอมเกล้าฯ”
อว. จัดเสวนาวิชาการธัชชาซีรีย์กรุงรัตนโกสินทร์ ครั้งที่ 4 ในหัวข้อ “Disruptive Time สมัยพระจอมเกล้าฯ”
วันที่ 23 มกราคม 2566 ณ ห้องแถลงข่าว ชั้น 1 อาคารพระจอมเกล้า สป.อว./ “ธัชชา” วิทยสถานสังคมศาสตร์ มนุษยศาสตร์และศิลปกรรมศาสตร์แห่งประเทศไทย จัดเสวนาวิชาการธัชชาซีรีย์กรุงรัตนโกสินทร์ ครั้งที่ 4 ในหัวข้อ “Disruptive Time สมัยพระจอมเกล้าฯ” โดยมี ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เป็นประธานเปิดงาน นอกจากนั้นยังมีการอภิปรายจากผู้ทรงคุณวุฒิในหัวข้อ “สังคมเปลี่ยน ความคิดเปลี่ยน สมัยรัชกาลที่ 4” โดย รองศาสตราจารย์ ดร.ปรีดี พิศภูมิวิถี คณะศิลปะศาสตร์ มหาวิทยาลัยมหิดล หัวข้อ “งานวิทยาศาสตร์พัฒนาประเทศไทย” โดย ศาสตราจารย์ ดร.ชูกิจ ลิมปิจำนงค์ ผู้อำนวยการสำนักงานพัฒนาวิทยาศาสตร์และเทคโนโลยีแห่งชาติ (สวทช.)
สำหรับเวทีเสวนาในแต่ละครั้ง ถือเป็นเวทีแลกเปลี่ยนความรู้และประสบการณ์ระหว่างผู้ที่สนใจ กับวิทยากรผู้ทรงคุณวุฒิที่มาร่วมอภิปรายในหัวข้อที่เกี่ยวกับประวัติศาสตร์ของไทย ซึ่งตรงกับเป้าหมายสำคัญของกระทรวง อว. ในฐานะที่เป็นกระทรวงแห่งความรู้ ศิลปะวิทยาการ ผสมผสานทั้งสังคมศาสตร์ มนุษยศาสตร์ ศิลปกรรมศาสตร์ ตลอดจนวิทยาศาสตร์และเทคโนโลยี เพื่อตอบโจทย์ความต้องการของประชาชนและเป็นประโยชน์ต่อประเทศชาติอย่างยั่งยืน

ที่มา : https://www.thaigov.go.th/news/contents/details/64697