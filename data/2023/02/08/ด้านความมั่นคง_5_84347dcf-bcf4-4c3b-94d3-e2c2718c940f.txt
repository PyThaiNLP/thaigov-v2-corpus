รัฐบาลไทย-ข่าวทำเนียบรัฐบาล-​ กห. โดย สป. นำกำลังพลสวดมนต์ถวายพระพรชัยมงคล “เจ้าฟ้าพัชรกิติยาภาฯ”


วันพุธที่ 8 กุมภาพันธ์ 2566
​ กห. โดย สป. นำกำลังพลสวดมนต์ถวายพระพรชัยมงคล “เจ้าฟ้าพัชรกิติยาภาฯ”
...
(5 ก.พ. 66 เวลา 18.00 น.) กระทรวงกลาโหม โดยสำนักงานปลัดกระทรวงกลาโหมจัดพิธีเจริญพระพุทธมนต์ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ พระอุโบสถ วัดชินวรารามวรวิหาร จังหวัดปทุมธานี
โดยมี พลอากาศเอก ธนศักดิ์ เมตะนันท์ รองปลัดกระทรวงกลาโหม เป็นประธานในพิธี พร้อมด้วย สมาคมภริยาข้าราชการสำนักงานปลัดกระทรวงกลาโหม ร่วมในพิธี โดยได้นำกำลังพลและครอบครัว พร้อมพุทธศาสนิกชนน้อมใจกันสวดมนต์บูชาธรรม อธิษฐานจิต ถวายพระพรชัยมงคล
ทั้งนี้ พสกนิกรทั่วไทยต่างพร้อมร่วมใจถวายพระพรด้วยความจงรักภักดี ขอให้พระองค์ทรงหายจากพระอาการประชวรโดยเร็ว

ที่มา : https://www.thaigov.go.th/news/contents/details/64694