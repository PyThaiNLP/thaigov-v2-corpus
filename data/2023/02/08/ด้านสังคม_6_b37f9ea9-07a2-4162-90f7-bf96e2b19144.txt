รัฐบาลไทย-ข่าวทำเนียบรัฐบาล-ศ.(พิเศษ) ดร.เอนก รมว.อว. เป็นประธานมอบเกียรติบัตรโครงการ “การอนุรักษ์เชิงป้องกันผลงานศิลปกรรมในประเทศไทย”


วันพุธที่ 8 กุมภาพันธ์ 2566
ศ.(พิเศษ) ดร.เอนก รมว.อว. เป็นประธานมอบเกียรติบัตรโครงการ “การอนุรักษ์เชิงป้องกันผลงานศิลปกรรมในประเทศไทย”
ศ.(พิเศษ) ดร.เอนก รมว.อว. เป็นประธานมอบเกียรติบัตรโครงการ “การอนุรักษ์เชิงป้องกันผลงานศิลปกรรมในประเทศไทย”
วันที่ 22 มกราคม 2566 ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เป็นประธานมอบเกียรติบัตรโครงการ “การอนุรักษ์เชิงป้องกันผลงานศิลปกรรมในประเทศไทย” โดย ผู้ช่วยศาสตราจารย์โอชนา พูลทองดีวัฒนา หัวหน้าภาควิชาทฤษฎีศิลป์ คณะจิตรกรรม ประติมากรรมและภาพพิมพ์ มหาวิทยาลัยศิลปากร ภายใต้แผนงานพิพิธภัณฑ์ศิลปกรรมแห่งชาติ ซึ่งได้รับทุนสนับสนุนจากกระทรวงการอุดมศึกษา วิทยาศาสตร์ วิจัยและนวัตกรรม โดย สำนักงานการวิจัยแห่งชาติ (วช.) และวิทยสถานด้านสังคมศาสตร์ มนุษยศาสตร์ และศิลปกรรมศาสตร์แห่งประเทศไทย (ธัชชา) ตามโครงการขับเคลื่อนการพัฒนาการวิจัยและพัฒนาบุคลากรการวิจัยด้านสังคมศาสตร์ มนุษยศาสตร์ และศิลปกรรมศาสตร์ ประจำปีงบประมาณ พ.ศ. 2565 เพื่อสำรวจสภาพปัญหาศิลปกรรม จากกลุ่มตัวอย่างเครือข่ายหอศิลป์ของภาครัฐและเอกชนในประเทศไทย โดยวิเคราะห์ถึงปัญหาที่จะเกิดขึ้น และเสนอแนะวิธีการในการแก้ไขปัญหาในการอนุรักษ์เชิงป้องกัน อย่างถูกต้องและเหมาะสม ณ ห้อง Friend of BACC หอศิลปวัฒนธรรมแห่งกรุงเทพมหานคร

ที่มา : https://www.thaigov.go.th/news/contents/details/64696