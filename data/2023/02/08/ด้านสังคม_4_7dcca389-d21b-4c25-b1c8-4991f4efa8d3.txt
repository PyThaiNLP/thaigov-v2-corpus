รัฐบาลไทย-ข่าวทำเนียบรัฐบาล-ประเทศไทยและอังกฤษจะร่วมกับผลักดันความร่วมมือด้านเทคโนโลยีการเกษตรและเทคโนโลยีอวกาศ


วันพุธที่ 8 กุมภาพันธ์ 2566
ประเทศไทยและอังกฤษจะร่วมกับผลักดันความร่วมมือด้านเทคโนโลยีการเกษตรและเทคโนโลยีอวกาศ
ประเทศไทยและอังกฤษจะร่วมกับผลักดันความร่วมมือด้านเทคโนโลยีการเกษตรและเทคโนโลยีอวกาศ
ศาสตราจารย์พิเศษเอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัย และนวัตกรรม (อว.) และศาสตราจารย์ นายแพทย์ สิริฤกษ์ ทรงศิวิไล ปลัดกระทรวง อว. พร้อมด้วยนายธานี ทองภักดี เอกอัครราชทูต ณ กรุงลอนดอน ประชุมหารือกับ Mr. George Freeman MP, Minister for Science, Research and Innovation ประเทศอังกฤษ เมื่อวันที่ 12 มกราคม 2566 ณ Department for Business, Energy and Industry Strategy กรุงลอนดอน ประเทศอังกฤษ โดยมี ประเด็นสาคัญ ได้แก่ การกำหนดแนวทางการดำเนินความร่วมมือด้านการอุดมศึกษา วิทยาศาสตร์ วิจัย และ นวัตกรรม การผลักดันให้ประเทศไทยเป็น focal point ความร่วมมือระหว่างประเทศอังกฤษกับอาเซียน เอเชียตะวันออกและเอเชียใต้ และประเทศคู่ความร่วมมืออื่นๆ ของประเทศไทย และการแลกเปลี่ยนข้อมูลเชิง นโยบายที่เกี่ยวข้องของทั้งสองประเทศ
รัฐมนตรีว่าการกระทรวง อว. และ Minister for Science, Research and Innovation เห็นชอบร่วมกันที่จะผลักดันความร่วมมือด้านการอุดมศึกษา วิทยาศาสตร์ วิจัย และนวัตกรรม โดยเฉพาะ อย่างยิ่งในด้านเทคโนโลยีการเกษตรและเทคโนโลยีอวกาศ โดยในสาขาเทคโนโลยีการเกษตรมีขอบเขต ครอบคลุมหัวข้อพันธุกรรม (genome) ความมั่นคงทางอาหาร (food security) และการพัฒนาผลผลิตทาง การเกษตร (agricultural productivity) ในด้านเทคโนโลยีอวกาศประกอบด้วยสาขาย่อย ได้แก่ พลังงาน อวกาศ การพัฒนาดาวเทียมและอวกาศยาน และเศรษฐกิจอวกาศ (space economy)
Minister for Science, Research and Innovation ได้แสดงความสนใจที่จะร่วมมือกับ ประเทศไทยในลักษณะทวิภาคี และการให้ประเทศไทยเป็น focal point ความร่วมมือระหว่างประเทศอังกฤษ กับอาเซียน ผ่านช่องทาง ASEAN Committee on Science, Technology, and Innovation และความ ร่วมมือไตรภาคีระหว่างประเทศอังกฤษ ประเทศไทย และประเทศคู่ความร่วมมือของไทย เช่น ซาอุดิอาระเบีย ญี่ปุ่น และสาธารณรัฐเกาหลี นอกจากนี้ ทั้งสองฝ่ายได้แลกเปลี่ยนข้อมูลเชิงนโยบายระหว่างกันทั้งในประเด็น งบประมาณสนับสนุนการวิจัย แนวปฏิบัติในการดาเนินความร่วมมือด้านการอุดมศึกษา วิทยาศาสตร์ วิจัย และนวัตกรรม สาขาการวิจัยที่ทั้งสองประเทศให้ความสาคัญ และตัวอย่างความร่วมมือที่ประสบความสาเร็จ เช่น ความร่วมมือระหว่าง Oxford University และมหาวิทยาลัยมหิดลในด้านเวชศาสตร์เขตร้อน เป็นต้น
รัฐมนตรีว่าการกระทรวง อว. ได้มอบหมายให้สานักงานปลัดกระทรวง อว. เป็นหน่วยงาน หลักในการขับเคลื่อนความร่วมมือกับประเทศอังกฤษ โดยจะดาเนินการร่วมกับ Department for Business, Energy and Industry Strategy และ United Kingdom Research and Innovation ของประเทศอังกฤษ ต่อไป

ที่มา : https://www.thaigov.go.th/news/contents/details/64691