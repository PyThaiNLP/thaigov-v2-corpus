รัฐบาลไทย-ข่าวทำเนียบรัฐบาล-ปรบมือรัวๆ!“จุรินทร์”เหินฟ้าสู่ดูไบ ถกรัฐ-เอกชน ดันตั้ง”สภาธุรกิจไทย-ยูเออี”สำเร็จ!หวังสร้างเงิน สร้างอนาคตการค้าไทยปี 66 เพิ่มอีก 30,000 ล้านบาท


วันพุธที่ 8 กุมภาพันธ์ 2566
ปรบมือรัวๆ!“จุรินทร์”เหินฟ้าสู่ดูไบ ถกรัฐ-เอกชน ดันตั้ง”สภาธุรกิจไทย-ยูเออี”สำเร็จ!หวังสร้างเงิน สร้างอนาคตการค้าไทยปี 66 เพิ่มอีก 30,000 ล้านบาท
วันที่ 7 กุมภาพันธ์ 2566 เวลา 11.00 น. ตามเวลาท้องถิ่น เมืองดูไบ สหรัฐอาหรับเอมิเรตส์ นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ ให้สัมภาษณ์ผู้สื่อข่าวภายหลังการนำคณะภาครัฐ-เอกชน
หารือกับ ดร.ธานี บิน อาเหม็ด อัล เซยูดี (H.E. Dr. Thani Al Zeyoudi) รัฐมนตรีแห่งรัฐประจํากระทรวงเศรษฐกิจสหรัฐอาหรับเอมิเรตส์ รับผิดชอบด้านการค้าต่างประเทศ (Minister of State for Foreign Trade) ที่ Sharjah Chamber of Commerce and Industry ว่า วันนี้ถือเป็นวันประวัติศาสตร์ระหว่างประเทศไทยกับสหรัฐอาหรับเอมิเรตส์ ตนมีโอกาสพบกับท่านรัฐมนตรีฯธานี เกิดกลไกสร้างความร่วมมือระหว่าง 2 ประเทศ ด้านเศรษฐกิจ 2 กลไก 1.ตนและท่านรัฐมนตรีฯธานี ตกลงนับหนึ่งจะทำความตกลงหุ้นส่วนทางเศรษฐกิจ (Comprehensive Economic Partnership Agreement ) หรือ CEPA กับยูเออี ตั้งเป้าให้เสร็จภายใน 6 เดือน 2. วันนี้ได้มีการเซ็น MOU ระหว่างภาคธุรกิจของ 2 ประเทศจัดตั้งสภาธุรกิจไทยยูเออี รัฐบาลทั้ง 2 ฝ่ายให้การรับรองธุรกิจ การค้า การลงทุนระหว่างกัน ตั้งเป้าภายในปีนี้ปีเดียวจะเพิ่มมูลค่าการค้าระหว่างกันไม่ต่ำกว่า 30,000 ล้านบาท และตนได้ชวนนักลงทุนจากยูเออี
ไปลงทุนในประเทศไทย นอกจากจะได้รับสิทธิประโยชน์จากบีโอไอของไทย 1)จะได้ประโยชน์จาก FTA ที่ไทยมี 14 ฉบับกับ 18 ประเทศด้วย และเราเริ่มนับหนึ่ง FTA ไทยกับสหภาพยุโรป 27 ประเทศแล้วถ้าสำเร็จนักลงทุนจากยูเออีที่ไปลงทุนไทยจะได้รับสิทธิประโยชน์ด้วย 2) เชิญชวนให้มาร่วมงานแสดงสินค้านานาชาติที่ไทยจัดขึ้น เช่น งาน Bangkok Gems & Jewelry Fair  งาน THAILOG ที่เกี่ยวกับโลจิสติกส์ งาน THAIFEX เกี่ยวกับอาหาร งาน STYLE Bangkok เกี่ยวกับสิ่งทอและงาน TAPA เกี่ยวข้องกับชิ้นส่วนอะไหล่ยานยนต์
“และได้ขอความสนับสนุนให้ภูเก็ตเป็นเจ้าภาพจัดงาน Specialised Expo ซึ่งยูเออีเป็นหนึ่งในสมาชิกที่สามารถลงคะแนนได้จาก 170 กว่าประเทศ ให้ช่วยโหวตจังหวัดภูเก็ตและประเทศไทยให้ได้จัดงานด้วย ซึ่งจะมีการพิจารณาในช่วงเดือนมิถุนายนปีนี้” รองนายกรัฐมนตรีและรัฐมนตรีว่าการกระทรวงพาณิชย์กล่าว

ที่มา : https://www.thaigov.go.th/news/contents/details/64676