รัฐบาลไทย-ข่าวทำเนียบรัฐบาล-โฆษกรัฐบาลเผยนายกฯ ปลื้มไทยชิงชัยรายการ 1st SEA Open Water Swimming Championships 2023 ณ กรุงปุตราจายา ได้ทั้งสิ้น 11 เหรียญทอง 2 เหรียญเงิน และ 4 เหรียญทองแดง 


วันพุธที่ 8 กุมภาพันธ์ 2566
08/02/2566
พิมพ์
โฆษกรัฐบาลเผยนายกฯ ปลื้มไทยชิงชัยรายการ 1st SEA Open Water Swimming Championships 2023 ณ กรุงปุตราจายา ได้ทั้งสิ้น 11 เหรียญทอง 2 เหรียญเงิน และ 4 เหรียญทองแดง
โฆษกรัฐบาลเผยนายกฯ ปลื้มไทยชิงชัยรายการ 1st SEA Open Water Swimming Championships 2023 ณ กรุงปุตราจายา ได้ทั้งสิ้น 11 เหรียญทอง 2 เหรียญเงิน และ 4 เหรียญทองแดง พร้อม 3 รางวัลนักกีฬายอดเยี่ยม
วันที่ 8 กุมภาพันธ์ 2566 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมและขอบคุณทัพนักกีฬาว่ายน้ำไทยที่ได้รับทั้งสิ้น 11 เหรียญทอง 2 เหรียญเงิน และ 4 เหรียญทองแดง พร้อม 3 รางวัลนักกีฬายอดเยี่ยม
โฆษกประจำสำนักนายกรัฐมนตรีระบุว่า การแข่งขันว่ายน้ำมาราธอน รายการ 1st SEA Open Water Swimming Championships 2023 ณ กรุงปุตราจายา ประเทศมาเลเซีย จัดขึ้นระหว่างวันที่ 31 มกราคม – 4 กุมภาพันธ์ 2566 ประเทศไทยส่งนักกีฬาว่ายน้ำชาย-หญิงเข้าร่วมทั้งสิ้น 16 คน ซึ่งผลปรากฎว่า ทำผลงานได้ 11 เหรียญทอง 2 เหรียญเงิน และ 4 เหรียญทองแดง พร้อมคว้า 3 รางวัลนักกีฬายอดเยี่ยมมาครอง
“นายกรัฐมนตรีชื่นชมความสำเร็จของนักกีฬาว่ายน้ำมาราธอนไทย ซึ่งเป็นกีฬาที่ต้องเตรียมความพร้อมทางร่างกายอย่างดีเยี่ยม มีวินัย ตั้งใจ และหมั่นฝึกซ้อม ความสำเร็จนี้จะเป็นผลตอบแทนความพยายามในช่วงเวลาที่ผ่านมา และขอเป็นกำลังใจให้นักกีฬาว่ายน้ำมาราธอนทุกคนต่อไป ทั้งนี้ขอขอบคุณผู้เกี่ยวข้องทุกคนที่ร่วมกันนำชื่อเสียงมาให้ประเทศได้สำเร็จ” นายอนุชาฯ กล่าว

ที่มา : https://www.thaigov.go.th/news/contents/details/64663