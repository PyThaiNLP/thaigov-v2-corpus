รัฐบาลไทย-ข่าวทำเนียบรัฐบาล-พสกนิกรทั่วประเทศร่วมบำเพ็ญสาธารณประโยชน์ ประกอบพิธีทางศาสนา เจริญพระพุทธมนต์และเจริญจิตตภาวนาอย่างพร้อมเพรียงกัน ถวายพระราชกุศลถวายพระพรชัยมงคลแด่ เจ้าฟ้าพัชรกิติยาภา ฯ


วันอาทิตย์ที่ 19 กุมภาพันธ์ 2566
19/02/2566
พิมพ์
พสกนิกรทั่วประเทศร่วมบำเพ็ญสาธารณประโยชน์ ประกอบพิธีทางศาสนา เจริญพระพุทธมนต์และเจริญจิตตภาวนาอย่างพร้อมเพรียงกัน ถวายพระราชกุศลถวายพระพรชัยมงคลแด่ เจ้าฟ้าพัชรกิติยาภา ฯ
พสกนิกรทั่วประเทศร่วมบำเพ็ญสาธารณประโยชน์ ประกอบพิธีทางศาสนา เจริญพระพุทธมนต์และเจริญจิตตภาวนาอย่างพร้อมเพรียงกัน ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพลานามัยแข็งแรงในเร็ววัน
เมื่อวันที่ 18 ก.พ. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เมื่อวันที่ 14 ธันวาคม 2565 ที่ผ่านมา เพื่อผู้ว่าราชการจังหวัดเชิญไปถวายวัดภายในจังหวัดเพื่อให้พระสงฆ์และพุทธศาสนิกชนทั่วประเทศใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 16-18 กุมภาพันธ์ 2566 พี่น้องประชาชนทั่วประเทศได้ร่วมกิจกรรมบำเพ็ญสาธารณประโยชน์ รวมทั้งประกอบพิธีทางศาสนา เจริญพระพุทธมนต์และเจริญจิตตภาวนาอย่างพร้อมเพรียงกัน เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดสกลนคร ที่อำเภอเมืองสกลนคร นางจุรีรัตน์ เทพอาสน์ ผู้ว่าราชการจังหวัดสกลนคร พร้อมด้วย นายโกมุท ทีฆธนานนท์ นายกเทศมนตรีนครสกลนคร สมาชิกเหล่ากาชาดจังหวัดสกลนคร สมาคมแม่บ้านมหาดไทยจังหวัดสกลนครร่วมลงพื้นที่ให้ความช่วยเหลือตามโครงการพัฒนาคุณภาพชีวิตแม่และเด็ก ประจำปีงบประมาณ พ.ศ.2566 เนื่องในโอกาสเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง สภานายิกาสภากาชาดไทย ในโอกาสเฉลิมพระชนมพรรษา 91 พรรษา 12 สิงหาคม 2566 และถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดฉะเชิงเทรา ที่อาคารอเนกประสงค์ โรงเรียนดัดดรุณี อำเภอเมืองฉะเชิงเทรา นายขจรเกียรติ รักพานิชมณี ผู้ว่าราชการจังหวัดฉะเชิงเทรา พร้อมด้วย นางปิติมา รักพานิชมณี นายกเหล่ากาชาดจังหวัดฉะเชิงเทรา คณะกรรมการสมาชิกเหล่ากาชาดจังหวัดฉะเชิงเทรา ออกหน่วยรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีคณะครูและนักเรียนโรงเรียนดัดดรุณี และประชาชนในพื้นที่ ร่วมบริจาคโลหิตรวมทั้งสิ้น จำนวน 101 ราย
3. จังหวัดนครสวรรค์ ณ ที่ว่าการอำเภอชุมแสง เหล่ากาชาดจังหวัดนครสวรรค์ ร่วมกับภาคบริการโลหิตแห่งชาติ ที่ 8 จังหวัดนครสวรรค์ จัดหน่วยรับบริจาคโลหิต อวัยวะ และดวงตา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน และเพื่อนำโลหิตที่ได้รับไปช่วยเหลือผู้ป่วย ณ โรงพยาบาลในพื้นที่จังหวัดนครสวรรค์และโรงพยาบาลในจังหวัดใกล้เคียง โดยมีผู้ร่วมบริจาคโลหิต จำนวน 165 คน
4. จังหวัดลำพูน วัดป่าพลู ตำบลป่าพลู อำเภอบ้านโฮ่ง นายประเชิญ สมองดี นายอำเภอบ้านโฮ่ง เป็นประธานในพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้บริหารสถานศึกษา ข้าราชการ กำนัน ผู้ใหญ่บ้าน นายกเทศมนตรี นายกองค์การบริหารส่วนตำบลในพื้นที่ และประชาชนในพื้นที่ ร่วมพิธี
5. จังหวัดสุพรรณบุรี ศาลาการเปรียญวัดสามจุ่น ตำบลดอนปรู อำเภอศรีประจันต์ พระศรีประจันตคณาภิบาล เจ้าคณะอำเภอศรีประจันต์ เป็นประธานฝ่ายสงฆ์ นายปริญ นิทัศน์เอก นายอำเภอศรีประจันต์ เป็นประธานฝ่ายฆราวาส พิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ข้าราชการ กำนัน ผู้ใหญ่บ้าน และประชาชนในพื้นที่ ร่วมพิธี
6. จังหวัดปทุมธานี ที่อาคารเอนกประสงค์วัดพืชอุดม ตำบลพืชอุดม อำเภอลำลูกกา นายประทีป ตาปนานนท์ เลขานุการนายกองค์การบริหารส่วนตำบลพืชอุดม พร้อมด้วย ผู้บริหารและบุคลากรในสังกัดองค์การบริหารส่วนตำบลพืชอุดม คณะครูและนักเรียนโรงเรียนวัดพืชอุดม และประชาชนจิตอาสาในพื้นที่ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
7. จังหวัดสระบุรี ที่พระอุโบสถวัดสมุหประดิษฐาราม พระอารามหลวง ตำบลสวนดอกไม้ อำเภอเสาไห้ พระครูสุธีปริยัติยาทร เจ้าอาวาสวัดสมุหประดิษฐาราม พร้อมด้วยคณะสงฆ์วัดสมุหประดิษฐารามและประชาชนในพื้นที่ ร่วมทำวัตรเย็น เจริญพระพุทธมนต์ บทโพชฌังคสูตร บำเพ็ญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
8. จังหวัดพระนครศรีอยุธยา ที่พระวิหารหลวงพ่อโต วัดพนัญเชิง วรวิหาร ตำบลคลองสวนพลู อำเภอพระนครศรีอยุธยา พระธรรมรัตนมงคล เจ้าคณะจังหวัดพระนครศรีอยุธยา เจ้าอาวาสวัดพนัญเชิง วรวิหาร พร้อมด้วยคณะสงฆ์วัดพนัญเชิง วรวิหาร และพุทธศาสนิกชนในพื้นที่ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
9. จังหวัดกาญจนบุรี พระอุโบสถวัดไชยชุมพลชนะสงคราม พระอารามหลวง ตำบลบ้านใต้ อำเภอเมืองกาญจนบุรี พระเทพปริยัติโสภณ เจ้าอาวาสวัดไชยชุมพลชนะสงคราม พระอารามหลวง พร้อมด้วยคณะสงฆ์วัดไชยชุมพลชนะสงคราม และพุทธศาสนิกชนในพื้นที่ ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/65155