รัฐบาลไทย-ข่าวทำเนียบรัฐบาล-พ่อเมืองนครศรีฯ เปิดอบรมชุดรักษาความปลอดภัยหมู่บ้าน (ชรบ.) ต้านยาเสพติด มุ่งส่งเสริมบทบาทผู้นำหมู่บ้าน/ชุมชน ผนึกกำลังป้องกันและแก้ปัญหายาเสพติดในพื้นที่อย่างยั่งยืน


วันอาทิตย์ที่ 19 กุมภาพันธ์ 2566
19/02/2566
พิมพ์
พ่อเมืองนครศรีฯ เปิดอบรมชุดรักษาความปลอดภัยหมู่บ้าน (ชรบ.) ต้านยาเสพติด มุ่งส่งเสริมบทบาทผู้นำหมู่บ้าน/ชุมชน ผนึกกำลังป้องกันและแก้ปัญหายาเสพติดในพื้นที่อย่างยั่งยืน
พ่อเมืองนครศรีฯ เปิดอบรมชุดรักษาความปลอดภัยหมู่บ้าน (ชรบ.) ต้านยาเสพติด มุ่งส่งเสริมบทบาทผู้นำหมู่บ้าน/ชุมชน ผนึกกำลังป้องกันและแก้ปัญหายาเสพติดในพื้นที่อย่างยั่งยืน
วันนี้ (19 ก.พ. 66) นายอภินันท์ เผือกผ่อง ผู้ว่าราชการจังหวัดนครศรีธรรมราช เปิดเผยว่า จังหวัดนครศรีธรรมราช ได้จัดโครงการฝึกอบรมชุดรักษาความปลอดภัยหมู่บ้าน (ชรบ.) หมู่บ้าน/ชุมชน ร่วมใจต้านภัยยาเสพติด จังหวัดนครศรีธรรมราช ประจำปีงบประมาณ พ.ศ. 2566 รุ่นที่ 4 โดยมี ชรบ. จากอำเภอสิชล, อ.ขนอม, อ.ถ้ำพรรณรา, อ.ร่อนพิบูลย์​ และอ.จุฬา​ภรณ์​ รวมจำนวน 150 คน ร่วมฝึกอบรม โดยมี พ.ต.ท.หญิง สำรวย ศรีทองฉิม ผู้แทนผู้บังคับการตำรวจภูธรจังหวัดนครศรีธรรมราช/ผู้บังคับกองร้อยปฏิบัติการจิตวิทยาที่ 4 ป้องกันจังหวัด และส่วนราชการที่เกี่ยวข้อง เข้าร่วมพิธีฯ ณ กองร้อยปฏิบัติการจิตวิทยาที่ 4 ค่ายวชิราวุธ อำเภอเมืองนครศรีธรรมราช จังหวัดนครศรีธรรมราช
นายอภินันท์ เผือกผ่อง ผู้ว่าราชการจังหวัดนครศรีธรรมราช กล่าวว่า การแก้ปัญหายาเสพติดเป็นวาระเร่งด่วนของรัฐบาล และนโยบายสำคัญของกระทรวงมหาดไทย ที่มุ่งขับเคลื่อนทำให้ทุกพื้นที่เร่งนำตัวผู้เสพและผู้ติดยาเสพติดเข้าสู่ระบบบำบัดฟื้นฟู พร้อมทั้งสร้างกลไกการป้องกันและปราบปรามยาเสพติดอย่างต่อเนื่อง โดยการ Re X-Ray สถานที่สุ่มเสี่ยง เช่น สถานบริการ สถานประกอบการที่มีลักษณะคล้ายสถานบริการ รวมถึงพื้นที่ชุมชนเป้าหมายที่มีการแพร่ระบาดของยาเสพติด และค้นหาผู้เสพ/ผู้ค้าเพื่อเป็นฐานข้อมูลในการพุ่งเป้าแก้ไขปัญหา ซึ่งในด้านการป้องกันและแก้ไขปัญหายาเสพติดนั้น จังหวัดนครศรีธรรมราช เล็งเห็นว่า "ชุดรักษาความปลอดภัยหมู่บ้าน (ชรบ.)" เป็นหนึ่งในกลไกที่ช่วยขับเคลื่อนและระวังป้องกันภัยจากยาเสพติดในพื้นที่อีกทางหนึ่ง โดยชรบ. จะเป็นผู้ช่วยและกองกำลังหลักของหมู่บ้านในการต่อต้านยาเสพติดและสร้างความเข้มแข็งให้กับหมู่บ้าน/ชุมชนหมู่บ้าน
.
"กระทรวงมหาดไทยได้ให้ความสำคัญกับนโยบายการทำสงครามกับยาเสพติดในทุกพื้นที่โดยกำหนดเป้าหมาย "ยาเสพติดต้องไม่มีที่ยืนในสังคมไทย" และในขณะเดียวกันทุกชุมชน/หมู่บ้านจะต้องมีภูมิคุ้มกันในการป้องกันภัยจากยาเสพติด รวมถึงมีกลไกที่คอยเฝ้าระวัง เเละเเจ้งให้เจ้าหน้าที่ฝ่ายความมั่นคง รับรู้รับทราบ เพื่อจะได้เร่งดำเนินการนำตัวผู้กระทำความผิดมาดำเนินคดี และนำผู้เสพเข้ารับการบำบัดตามหลักการสาธารณสุข ทั้งนี้ หากพี่น้องประชาชนมีเบาะเเสการกระทำผิด สามารถแจ้งได้ที่ศูนย์ดำรงธรรมจังหวัด ศูนย์ดำรงธรรมอำเภอ หรือสายด่วน 1567 โทรฟรีตลอด 24 ชั่วโมง โดยเจ้าหน้าที่จะมีกระบวนการเก็บข้อมูลของผู้เเจ้งเบาะเเสเป็นอย่างดีเเละเป็นความลับ เพื่อป้องกันไม่ให้แหล่งข่าวได้รับความเสียหาย อันเป็นการสร้างการมีส่วนร่วมในการดูแลชุมชนและสังคมคนนครศรีธรรมราช และสังคมไทยให้ปลอดจากยาเสพติดอย่างยั่งยืน" ผวจ.นครศรีธรรมราช กล่าวในช่วงท้าย

ที่มา : https://www.thaigov.go.th/news/contents/details/65160