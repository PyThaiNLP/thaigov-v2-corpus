รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ขอบคุณทัพนักกีฬาแบดมินตันไทย สู้สุดใจในการแข่งขันแบดมินตันทีมผสมชิงแชมป์เอเชีย 2023 ได้รับเหรียญทองแดงเป็นสมัยที่ 2 ต่อจากปี 2560


วันจันทร์ที่ 20 กุมภาพันธ์ 2566
20/02/2566
พิมพ์
โฆษกรัฐบาลเผย นายกฯ ขอบคุณทัพนักกีฬาแบดมินตันไทย สู้สุดใจในการแข่งขันแบดมินตันทีมผสมชิงแชมป์เอเชีย 2023 ได้รับเหรียญทองแดงเป็นสมัยที่ 2 ต่อจากปี 2560
โฆษกรัฐบาลเผย นายกฯ ขอบคุณทัพนักกีฬาแบดมินตันไทย สู้สุดใจในการแข่งขันแบดมินตันทีมผสมชิงแชมป์เอเชีย 2023 ได้รับเหรียญทองแดงเป็นสมัยที่ 2 ต่อจากปี 2560
วันนี้ (วันที่ 20 กุมภาพันธ์ 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอบคุณทีมแบดมินตันไทย ในการแข่งขันแบดมินตันทีมผสมชิงแชมป์เอเชีย 2023 (Badminton Asia Mixed Team Championship 2023) นครดูไบ สหรัฐอาหรับเอมิเรตส์ ชื่นชมทีมไทยได้เหรียญทองแดง
โฆษกประจำสำนักนายกรัฐมนตรีเปิดเผยว่า ทัพนักแบดมินตันทีมชาติไทยได้เดินทางไปนครดูไบ สหรัฐอาหรับเอมิเรตส์ เข้าร่วมการแข่งขัน Badminton Asia Mixed Team Championship 2023 ในรอบรองชนะเลิศ ไทย พบ เกาหลีใต้ ซึ่ง สิทธิคมน์ ธรรมศิลป์ มือ 33 ของโลก เอาชนะ โชว กอน ยอบ มือ 230 ของโลก จากเกาหลีใต้ 2-1 เกม
แต่หลังจากนั้น เกาหลีใต้ พลิกกลับมาชนะไทย 3 คู่รวด จากหญิงเดี่ยว ชายคู่ และ หญิงคู่ ทำให้ ไทย แพ้ เกาหลีใต้ ไป 1-3 คู่ ได้เหรียญทองแดงในศึกแบดมินตันทีมผสมชิงแชมป์เอเชีย เป็นสมัยที่ 2 ต่อจากปี 2017
“นายกรัฐมนตรีขอบคุณความตั้งใจ ทุ่มเท ของทีมนักกีฬาแบดมินตันไทย ที่สร้างชื่อคว้าเหรียญทองแดงในศึกแบดมินตันทีมผสมชิงแชมป์เอเชียอีกครั้ง เป็นสมัยที่ 2 ต่อจากปี 2560 โดยขอให้นำประสบการณ์ บทเรียน จากการแข่งขันไปพัฒนา เพื่อความสำเร็จของตนเอง และทีมในอนาคต ” นายอนุชาฯ กล่าว

ที่มา : https://www.thaigov.go.th/news/contents/details/65165