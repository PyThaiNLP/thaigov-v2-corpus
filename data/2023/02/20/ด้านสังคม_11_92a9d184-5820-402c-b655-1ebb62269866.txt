รัฐบาลไทย-ข่าวทำเนียบรัฐบาล-ปลัดดีอีเอส หารือคณะผู้จัดงาน Infocomm Asia 2023


วันจันทร์ที่ 20 กุมภาพันธ์ 2566
ปลัดดีอีเอส หารือคณะผู้จัดงาน Infocomm Asia 2023
ปลัดดีอีเอส หารือคณะผู้จัดงาน Infocomm Asia 2023
วันนี้ (20 ก.พ.66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) หารือความร่วมมือกับ Mr. Richard Tan ผู้บริหาร InfoComm Asia และนางสาวกนกวรรณ สุขชัยศรี กรรมการผู้จัดการบริษัท Expo Inter ในการจัดงาน Infocomm Asia 2023 ซึ่งเป็นงานแสดงนวัตกรรมด้านภาพและเสียงระดับมืออาชีพ (Pro-AV) ที่ล้ำที่สุดในภูมิภาคเอเชียตะวันออกเฉียงใต้ ที่จะมาพลิกโฉมทุกธุรกิจสู่ยุคดิจิทัล ทั้งนี้ภายในงานจะจัดให้มีการสัมมนาจากผู้เชี่ยวชาญ และนักวิชาการจากทั่วโลกมาให้ความรู้เรื่องมาตรฐานและเทคโนโลยี โซลูชั่น และเทรนด์ใหม่ล่าสุด อาทิ Next Integrated Xperience Technology (NIXT) Summit, AVIXA Seminar, Industry and Technology Forums และ Manufacturers’ Presentations เป็นต้น โดยงานดังกล่าวมีกำหนดจัดขึ้นระหว่างวันที่ 24-26 พฤษภาคม 2566 ณ ศูนย์การประชุมแห่งชาติสิริกิติ์
__________________

ที่มา : https://www.thaigov.go.th/news/contents/details/65201