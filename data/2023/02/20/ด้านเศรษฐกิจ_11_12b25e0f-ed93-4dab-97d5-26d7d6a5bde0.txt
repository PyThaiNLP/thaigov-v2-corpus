รัฐบาลไทย-ข่าวทำเนียบรัฐบาล-รองปลัด ก.เกษตรฯ ประชุมคณะอนุกรรมการบริหารจัดการโรคใบด่าง ครั้งที่ 1/2566


วันจันทร์ที่ 20 กุมภาพันธ์ 2566
รองปลัด ก.เกษตรฯ ประชุมคณะอนุกรรมการบริหารจัดการโรคใบด่าง ครั้งที่ 1/2566
รองปลัด ก.เกษตรฯ ประชุมคณะอนุกรรมการบริหารจัดการโรคใบด่าง ครั้งที่ 1/2566
วันจันทร์ที่ 20 กุมภาพันธ์ พ.ศ. 2566 เวลา 09.30 น. นายสุรเดช สมิเปรม รองปลัดกระทรวงเกษตรและสหกรณ์ เป็นประธานการประชุมคณะอนุกรรมการบริหารจัดการโรคใบด่าง ครั้งที่ 1/2566 เพื่อพิจารณาแนวทางการแก้ไขปัญหาโรคใบด่างมันสำปะหลังร่วมกันระหว่างภาครัฐและเอกชน ณ ห้องประชุม 1403 ชั้น 4 กระทรวงเกษตรและสหกรณ์  และผ่านระบบ Video Conference (Zoom Meeting) จากห้องประชุมฯ
โดยที่ประชุมได้รับทราบสถานการณ์การระบาดของโรคใบด่างมันสำปะหลัง และความคืบหน้าในการปรับคณะอนุกรรมการบริหารจัดการโรคใบด่างมันสำปะหลัง จากการประชุมคณะอนุกรรมการบริหารจัดการโรคใบด่างมันสำปะหลัง ครั้งที่ 1/2565 เมื่อวันที่ 31 กันยายน 2565 และร่วมกันพิจารณาในประเด็นแนวทางการแก้ไขปัญหาโรคใบด่างมันสำปะหลังร่วมกันระหว่างภาครัฐและเอกชน และแนวทางการแก้ไขปัญหาโรคไวรัสไวรัสใบด่างมันสำปะหลัง  ของสมาคมชาวไร่มันสำปะหลังแห่งประเทศไทย เพื่อนำเรื่องเสนอคณะกรรมการนโยบายและบริหารจัดการมันสำปะหลัง (นบมส.) ต่อไป

ที่มา : https://www.thaigov.go.th/news/contents/details/65202