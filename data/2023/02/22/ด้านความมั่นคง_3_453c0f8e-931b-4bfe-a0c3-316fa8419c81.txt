รัฐบาลไทย-ข่าวทำเนียบรัฐบาล-ทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันอังคารที่ 21 กุมภาพันธ์ 2566
21/02/2566
พิมพ์
ทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
ทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ห้ทรงหายจากพระอาการประชวรและทรงมีพลานามัยแข็งแรงในเร็ววัน
ทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา และบำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพลานามัยแข็งแรงในเร็ววัน
วันนี้ (21 ก.พ. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ พลอากาศตรี สุพิชัย สุนทรบุระ รองเลขาธิการพระราชวัง เป็นผู้อัญเชิญหนังสือบทเจริญพระพุทธมนต์ จำนวน 15,200 เล่ม มอบแก่กระทรวงมหาดไทย เมื่อวันที่ 14 ธันวาคม 2565 ที่ผ่านมา เพื่อผู้ว่าราชการจังหวัดเชิญไปถวายวัดภายในจังหวัดเพื่อให้พระสงฆ์และพุทธศาสนิกชนทั่วประเทศใช้เป็นบทเจริญพระพุทธมนต์ถวายเป็นพระราชกุศลเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 20-21 กุมภาพันธ์ 2566 ทั่วประเทศได้ร่วมประกอบพิธีทางศาสนา เจริญพระพุทธมนต์และเจริญจิตตภาวนารวมทั้งกิจกรรมบำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดสมุทรสงคราม ที่วัดศรีศรัทธาธรรม ตำบลคลองเขิน อำเภอเมืองสมุทรสงคราม พระครูปลัดกฤตพรต กิตฺติปญฺโญ เจ้าอาวาสวัดศรีศรัทธาธรรม เป็นประธานฝ่ายสงฆ์ นายสมนึก พรหมเขียว ผู้ว่าราชการจังหวัดสมุทรสงคราม เป็นประธานฝ่ายฆราวาส ร่วมกิจกรรมหิ้วปิ่นโตเข้าวัดตามโครงการ “ชูธรรมนำชีวิต จังหวัดสมุทรสงคราม” ประกอบพิธีเจริญพระพุทธมนต์เจริญ และเจริญจิตตภาวนา ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
2. จังหวัดอุดรธานี ที่วัดมัชฌิมาวาส พระอารามหลวง ตำบลหมากแข้ง อำเภอเมืองอุดรธานี พระครูธรรมสโมทาน ผู้ช่วยเจ้าอาวาสวัดมัชฌิมาวาส พระอารามหลวง เป็นประธานฝ่ายสงฆ์ นายวันชัย คงเกษม ผู้ว่าราชการจังหวัดอุดรธานี เป็นประธานฝ่ายฆราวาส ร่วมประกอบพิธีทางพระพุทธศาสนาเจริญพระพุทธมนต์เจริญ จิตตภาวนาถวายพระพรสมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน โดยมี รองผู้ว่าราชการจังหวัดอุดรธานี หัวหน้าส่วนราชการ ผู้บริหารองค์การปกครองส่วนท้องถิ่น พุทธศาสนิกชนในพื้นที่ ร่วมพิธี
3. จังหวัดเพชรบูรณ์ ที่ศาลาสมเด็จพระเจ้าศรีศรัทธาราชจุฬามุนีฯ วัดมหาธาตุ ตำบลในเมือง พระศรีพัชโรดม เจ้าคณะจังหวัดเพชรบูรณ์ ผู้รักษาการเจ้าอาวาสวัดมหาธาตุ พระอารามหลวง ประธานฝ่ายสงฆ์ นายชนก มากพันธุ์ รองผู้ว่าราชการจังหวัดเพชรบูรณ์ ประธานฝ่ายฆราวาส พิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้บริหารองค์การปกครองส่วนท้องถิ่น ผู้นำท้องที่ และประชาชนชาวจังหวัดเพชรบูรณ์ ร่วมพิธี
4. จังหวัดนครศรีธรรมราช ที่ห้องประชุมศูนย์บริหารจัดการน้ำลุ่มน้ำตรัง เทศบาลเมืองทุ่งสง อำเภอทุ่งสง นายถิรนาท เอสะนาชาตัง นายอำเภอทุ่งสง เป็นประธานในพิธีสวดเจริญพระพุทธมนต์ เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและมีพลานามัยแข็งแรงโดยเร็ววัน โดยมี นายทรงชัย วงษ์วัชรดำรง นายกเทศมนตรีเมืองทุ่งสง และคณะผู้บริหารข้าราชการ พนักงาน เจ้าหน้าที่เทศบาลเมืองทุ่งสง และพุทธศาสนิกชนในพื้นที่ ร่วมพิธี
5. จังหวัดอุบลราชธานี ที่หอประชุมที่ว่าการอำเภอเหล่าเสือโก้ก เหล่ากาชาดจังหวัดอุบลราชธานี และกิ่งกาชาดอำเภอเหล่าเสือโก้ก ร่วมกับโรงพยาบาลสรรพสิทธิประสงค์ อุบลราชธานี ออกหน่วยรับบริจาคโลหิต เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิตจำนวน 144 ราย ผู้บริจาคอวัยวะ จำนวน 3 ราย และผู้บริจาคดวงตา จำนวน 3 ราย
6. จังหวัดสกลนคร ที่ตำบลเจริญศิลป์และตำบลโคกศิลา อำเภอเจริญศิลป์ นายวัชรา ยวดทอง นายอำเภอเจริญศิลป์ พร้อมด้วย สมาชิกแม่บ้านมหาดไทยจังหวัดสกลนคร ผู้ช่วยสาธารณสุขอำเภอเจริญศิลป์ เจ้าหน้าที่องค์การบริหารส่วนตำบลโคกศิลา ผู้นำท้องถิ่นท้องที่ และอาสาสมัครสาธารณสุขประจำหมู่บ้าน (อสม.) ในพื้นที่ ร่วมกิจกรรมลงพื้นที่เยี่ยมให้กำลังใจ และมอบสิ่งของพร้อมเงินช่วยเหลือราษฎร ในเขตพื้นที่ จำนวน 28 ราย เพื่อเป็นการบรรเทาทุกข์เบื้องต้น และถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
7. จังหวัดอ่างทอง ที่องค์การบริหารส่วนตำบลอินทประมูล อำเภอโพธิ์ทอง นาวาเอกหญิง อินทิรา ตันเจริญ นายกเหล่ากาชาดจังหวัดอ่างทอง พร้อมด้วย นายกนกศักดิ์ สุนทรนันท์ นายกองค์การบริหารส่วนตำบลอินทประมูล คณะผู้บริหาร คณะกรรมการเหล่ากาชาดจังหวัดอ่างทอง สมาชิกชมรมแม่บ้านมหาดไทยอ่างทอง กำนัน ผู้ใหญ่บ้าน และแพทย์ประจำตำบล ร่วมลงพื้นที่เยี่ยมให้กำลังใจผู้สูงอายุ พร้อมมอบถุงยังชีพให้แก่ประชาชนตำบลอินทประมูล เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
8. กรุงเทพมหานคร ที่กองบัญชาการกองทัพไทย เขตหลักสี่ พลโท สุรสีห์ ดรุณสาสน์ เจ้ากรมกำลังพลทหาร พร้อมด้วย คณะผู้บังคับบัญชา และข้าราชการของ กองบัญชาการกองทัพไทย ร่วมพิธีเจริญพระพุทธมนต์ และเจริญจิตตภาวนา เพื่อถวายพระพรแด่สมเด็จพระเจ้าลูกเธอ เจ้าพัชรกิติยาภา นเรนทิราเทพยวดี กรมหลวงราชสาริณีพัชร มหาวัชรราชธิดา ให้ทรงหายจากพระอาการประชวรและทรงมีสุขภาพพลานามัยแข็งแรงในเร็ววัน
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันประกอบกิจกรรมทางศาสนาและทำกิจกรรมบำเพ็ญสาธารณประโยชน์ ณ ศาสนสถานและสถานที่ต่าง ๆ ในพื้นที่จังหวัด เพื่อร่วมกันแสดงความจงรักภักดีและน้อมถวายเป็นพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวร และทรงมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/65283