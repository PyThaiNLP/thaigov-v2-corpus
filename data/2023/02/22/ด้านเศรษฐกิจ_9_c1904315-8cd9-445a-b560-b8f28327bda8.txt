รัฐบาลไทย-ข่าวทำเนียบรัฐบาล-​กระทรวงเกษตรฯ มุ่งสร้างความมั่นคงอย่างยั่งยืนให้แก่เกษตรกรด้วยการผลิตไฟฟ้าและพลังงานความร้อนจากพืชพลังงาน เพื่อชุมชนและเศรษฐกิจฐานราก


วันพุธที่ 22 กุมภาพันธ์ 2566
​กระทรวงเกษตรฯ มุ่งสร้างความมั่นคงอย่างยั่งยืนให้แก่เกษตรกรด้วยการผลิตไฟฟ้าและพลังงานความร้อนจากพืชพลังงาน เพื่อชุมชนและเศรษฐกิจฐานราก
​กระทรวงเกษตรฯ มุ่งสร้างความมั่นคงอย่างยั่งยืนให้แก่เกษตรกรด้วยการผลิตไฟฟ้าและพลังงานความร้อนจากพืชพลังงาน เพื่อชุมชนและเศรษฐกิจฐานราก
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมกลุ่มย่อย คณะกรรมการร่วมการสร้างความมั่นคงอย่างยั่งยืนให้แก่เกษตรกรด้วยการผลิตไฟฟ้าและพลังงานความร้อนจากพืชพลังงาน เพื่อชุมชนและเศรษฐกิจฐานราก ณ ห้องประชุมกระทรวงเกษตรและสหกรณ์ 1403 โดยที่ประชุมได้หารือ ร่าง โครงการสร้างความมั่นคงอย่างยั่งยืนให้แก่เกษตรกรด้วยการผลิตไฟฟ้าและพลังงานความร้อนจากพืชพลังงาน เพื่อแก้ไขปัญหาการปลูกพืชที่ไม่เหมาะสมกับศักยภาพของพื้นที่ สร้างความมั่นคงทางด้านพลังงานของประเทศ เพิ่มรายได้ให้กับเกษตรกรด้วยการผลิตพืชพลังงานตามแนวคิดโมเดลเศรษฐกิจ BCG ซึ่งผลที่คาดว่าจะได้รับคือ เกิดธุรกิจต่อเนื่องของเกษตรกรในชุมชน เกิดการจ้างงานในท้องถิ่น ภาครัฐสามารถลดค่าใช้จ่ายในการช่วยเหลือเกษตรกร ด้วยการสนับสนุนให้เกษตรกรมีรายได้จากการปลูกพืชพลังงานเพื่อรองรับความต้องการสำหรับผลิตเป็นไฟฟ้าและพลังงานความร้อนตามหลักตลาดนำการผลิต เป็นต้น

ที่มา : https://www.thaigov.go.th/news/contents/details/65308