รัฐบาลไทย-ข่าวทำเนียบรัฐบาล-ผู้ตรวจฯ สมพล ลงพื้นที่ตรวจราชการ จันทบุรี


วันพุธที่ 22 กุมภาพันธ์ 2566
22/02/2566
พิมพ์
ผู้ตรวจฯ สมพล ลงพื้นที่ตรวจราชการ จันทบุรี
นายสมพล โนดไธสง ผู้ตรวจราชการกระทรวงอุตสาหกรรม ลงพื้นที่ตรวจราชการ จันทบุรี
เมื่อวันที่ 21 กุมภาพันธ์ 2566 เวลา 09.00 น. ผู้ตรวจราชการกระทรวงอุตสาหกรรม (นายสมพล โนดไธสง) ตรวจราชการกรณีปกติ รอบที่ 1 ประจำปีงบประมาณ พ.ศ. 2566 ณ สำนักงานอุตสาหกรรมจังหวัดจันทบุรี (สอจ.จันทบุรี) มีอุตสาหกรรมจังหวัดจันทบุรี (นางสาวกาญจนา ทัพป้อม) หัวหน้ากลุ่มต่างๆ และเจ้าหน้าที่ สอจ.จันทบุรี เข้าร่วมรับการตรวจราชการในครั้งนี้ ทั้งนี้ ผู้ตรวจฯ นายสมพล ได้เน้นย้ำให้ทุกคน ดำเนินการตาม MIND ใช้หัวและใจ ขับเคลื่อนแผนงานปี 2566 มุ่งยกระดับ “อุตสาหกรรมดีอยู่คู่กับชุมชนอย่างยั่งยืน” ทั้ง 4 มิติ ได้แก่ 1.ความสำเร็จของธุรกิจ 2.ชุมชน สังคม 3.สิ่งแวดล้อม และ 4.การกระจายรายได้
พร้อมให้ข้อเสนอแนะในการปฏิบัติงาน โดยเฉพาะเรื่องร้องเรียน ซึ่งเมื่อได้ตรวจสอบข้อเท็จจริง พบการกระทำผิดโดยได้สั่งการตามมาตรา 37 ตาม พ.ร.บ. โรงงาน แล้ว จะต้องลงพื้นที่ติดตามผลการสั่งการตามระยะเวลาที่กำหนด และรายงานหน่วยงานที่เกี่ยวข้อง ตลอดจนแจ้งผู้ร้องทราบ รวมทั้งรับฟังข้อเสนอแนะจากตัวแทนของภาคเอกชน ได้แก่ สภาอุตสาหกรรมจังหวัดจันทบุรี หอการค้าจังหวัดจันทบุรี
ทั้งนี้ ผตร.อก. (นายสมพล โนดไธสง) ได้มอบป้ายแก่สถานประกอบการที่ได้รับรองมาตรฐานอุตสาหกรรมเอส (มอก.เอส) จำนวน 2 ราย ให้แก่ 1. บริษัท เอสโฟร์ ซีเคียวริตี้ ซาวด์ซิสเต็มเซอร์วิส จำกัด ประกอบกิจการ ติดตั้งกล้องวงจรปิด ระบบเสียงห้องประชุม 2. วิสาหกิจชุมชนเกษตรเพื่อสุขภาพบ้านปัทวี ประกอบกิจการ ผลิตน้ำมังคุด

ที่มา : https://www.thaigov.go.th/news/contents/details/65302