รัฐบาลไทย-ข่าวทำเนียบรัฐบาล-หัวหน้าผู้ตรวจฯ ตรวจเยี่ยมโรงงานผลิตยางแท่งเมืองยโสธร


วันพุธที่ 22 กุมภาพันธ์ 2566
22/02/2566
พิมพ์
หัวหน้าผู้ตรวจฯ ตรวจเยี่ยมโรงงานผลิตยางแท่งเมืองยโสธร
หัวหน้าผู้ตรวจฯ เข้าเยี่ยมชม บริษัท ไทยฮั้วยางพารา จำกัด (มหาชน) โรงงานผลิตยางแท่ง สาขายโสธร
เมื่อวันที่ 21 กุมภาพันธ์ 2566 เวลา 17.30 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมคณะนำโดย นายชาติศักดิ์ จันทร์สุคนธ์ อุตสาหกรรมจังหวัดยโสธร หัวหน้ากลุ่มและเจ้าหน้าที่ฯ เข้าเยี่ยมชม บริษัท ไทยฮั้วยางพารา จำกัด (มหาชน) สาขายโสธร ซึ่งเป็นโรงงานผลิตยางแท่ง STR 20 ใช้เป็นวัตถุดิบตั้งต้นของยางรถยนต์ พื้นรองเท้า ยางวัสดุกันกระแทก ฯลฯ
บริษัทดังกล่าวมีการจ้างงานแรงงานประมาณ 200 คน เน้นการจ้างงานจากแรงงานในพื้นที่บริเวณโดยรอบ และได้ตรวจเยี่ยมระบบบำบัดอากาศ และระบบบำบัดน้ำเสียของโรงงานฯ ที่ตั้งอยู่ใน ต.ตาดทอง อ.เมือง จ.ยโสธร

ที่มา : https://www.thaigov.go.th/news/contents/details/65299