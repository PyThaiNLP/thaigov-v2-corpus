รัฐบาลไทย-ข่าวทำเนียบรัฐบาล-ดีอีเอส ถกร่วม JETRO Bangkok ผลักดันความร่วมมือด้านเศรษฐกิจดิจิทัลไทย – ญี่ปุ่น


วันพุธที่ 22 กุมภาพันธ์ 2566
ดีอีเอส ถกร่วม JETRO Bangkok ผลักดันความร่วมมือด้านเศรษฐกิจดิจิทัลไทย – ญี่ปุ่น
ดีอีเอส ถกร่วม JETRO Bangkok ผลักดันความร่วมมือด้านเศรษฐกิจดิจิทัลไทย – ญี่ปุ่น
วันนี้ (22 ก.พ 66) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ให้การต้อนรับ Mr. Kuroda Jun ประธานองค์การส่งเสริมการค้าต่างประเทศของญี่ปุ่น (Japan External Trade Organization: JETRO Bangkok) และหอการค้าญี่ปุ่น – กรุงเทพมหานคร (Japanese Chamber of Commerce, Bangkok: JCCB) เพื่อหารือและรายงานผลการสำรวจแนวโน้มทางเศรษฐกิจของบริษัทร่วมทุนญี่ปุ่นในประเทศไทยประจำครึ่งปีหลัง พ.ศ. 2565
ในโอกาสนี้ Mr. KURODA Jun ได้รายงานว่า ในช่วงที่ผ่านมาไทยมีการพัฒนาโครงสร้างพื้นฐานด้านการสื่อสารดีขึ้น และได้ขอรับการสนับสนุนจากดีอีเอส ในเรื่องรัฐบาลดิจิทัล โดยเฉพาะการให้บริการของหน่วยงานรัฐผ่านระบบออนไลน์ การลดการใช้กระดาษ การใช้ลายมือชื่ออิเล็กทรอนิกส์ สอดรับนโยบายของรัฐบาลไทยในปัจจุบันที่มุ่งส่งเสริมและพัฒนาให้เป็นรัฐบาลอิเล็กทรอนิกส์ และ Digital ID เพื่อเป็นการอำนวยความสะดวกให้กับประชาชนไทย และชาวต่างชาติที่อาศัยอยู่ในไทย ณ ห้องประชุม MDES 1 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม
___________________

ที่มา : https://www.thaigov.go.th/news/contents/details/65320