รัฐบาลไทย-ข่าวทำเนียบรัฐบาล-กรุงไทยยกระดับบริการดิจิทัลแพลตฟอร์ม “Krungthai Business” ตอกย้ำให้บริการจัดการทางการเงินสำหรับธุรกิจ เพิ่มฟีเจอร์ใหม่ ติดปีกให้ธุรกิจไม่สะดุด ง่าย จบ ครบกว่าเดิมในแอปเดียว


วันพุธที่ 22 กุมภาพันธ์ 2566
22/02/2566
พิมพ์
กรุงไทยยกระดับบริการดิจิทัลแพลตฟอร์ม “Krungthai Business” ตอกย้ำให้บริการจัดการทางการเงินสำหรับธุรกิจ เพิ่มฟีเจอร์ใหม่ ติดปีกให้ธุรกิจไม่สะดุด ง่าย จบ ครบกว่าเดิมในแอปเดียว
ธ.กรุงไทยเดินหน้ายกระดับบริการดิจิทัลแพลตฟอร์ม “Krungthai Business” ตอบโจทย์ลูกค้าธุรกิจครบวงจรให้บริหารจัดการทางการเงินครบทุกฟังก์ชันในที่เดียว
ธนาคารกรุงไทยเดินหน้ายกระดับบริการดิจิทัลแพลตฟอร์ม “Krungthai Business” ตอบโจทย์ลูกค้าธุรกิจครบวงจรให้บริหารจัดการทางการเงินครบทุกฟังก์ชันในที่เดียว ทั้ง โอน รับ จ่าย พร้อมบริการด้านสินเชื่อ บริการหนังสือค้ำประกัน และบริการธุรกรรมการค้าต่างประเทศ ด้วยมาตรฐานความปลอดภัยระดับสากล ง่าย จบ ครบกว่าเดิมในแอปเดียว
นายธวัชชัย ชีวานนท์ รองกรรมการผู้จัดการใหญ่ สายงานบริหารจัดการทางการเงินเพื่อธุรกิจ ธนาคารกรุงไทย เปิดเผยว่า ธนาคารได้รับผลตอบรับที่ดีจากลูกค้าจากการเปิดตัวบริการ “Krungthai Business” ดิจิทัลแพลตฟอร์มในการบริหารจัดการด้านการเงินสำหรับลูกค้าธุรกิจ ที่ตอบโจทย์ทุกธุรกิจแบบครบวงจร ทำธุรกรรมได้หลากหลายทั้งในประเทศและต่างประเทศ ครอบคลุมทุกธุรกรรมการเงิน ช่วยให้การบริหารธุรกิจและการจัดการเงินเป็นเรื่องง่าย สะดวก มีประสิทธิภาพ ไม่ว่าจะเป็น การทำรายการโอนเงินหลายรายการพร้อมกันในครั้งเดียว พร้อมระบบตัวช่วยแนะนำบริการโอนเงินที่เหมาะสมกับวงเงินและความคุ้มค่าของต้นทุนธุรกิจให้อัตโนมัติ การจ่ายเงินเดือนพนักงานบัญชีกรุงไทยพร้อมความคุ้มครองประกันอุบัติเหตุกลุ่ม อีกทั้งสามารถสร้าง QR บัญชีนิติบุคคล ได้ผ่านบริการ My QR เพื่อรับหรือจ่ายเงินผ่านบัญชีธุรกิจ การสั่งซื้อสมุดเช็ค และการจัดการเช็ค รวมถึงทำรายการโอนเงินไปต่างประเทศครอบคลุม 16 สกุลเงินสำคัญทั่วโลก สร้างและอนุมัติรายการได้รวดเร็วผ่านแอปพลิเคชันบนโทรศัพท์มือถือ พร้อมฟังก์ชัน Self Admin บริหารจัดการข้อมูลผู้ใช้งานผ่านระบบด้วยตนเอง มั่นใจด้วยระบบรักษาความปลอดภัยมาตรฐานสากล ผ่านฟังก์ชันการยืนยันการทำธุรกรรมการเงินแบบ Two-Factor Authentication (2FA) หรือการยืนยันการทำธุรกรรมแบบ 2 ชั้น โดยใช้รหัส OTP, PIN หรืออุปกรณ์ Token รองรับการยืนยันตัวตนด้วยใบหน้าหรือลายนิ้วมือในการเข้าระบบ นอกจากนี้ยังเพิ่มความคล่องตัวให้ธุรกิจ ด้วยบริการหักและนำส่งภาษีหัก ณ ที่จ่ายอิเล็กทรอนิกส์ e-Withholding Tax Plus
ล่าสุดเพื่อตอบโจทย์ลูกค้าธุรกิจให้ดียิ่งขึ้น ธนาคารได้ยกระดับบริการดิจิทัลแพลตฟอร์ม “Krungthai Business ให้ง่าย จบ ครบกว่าเดิมในแอปเดียว ติดปีกให้ธุรกิจทะยานไกลไม่สะดุด เพิ่มฟีเจอร์ใหม่ดูแลธุรกิจ ครบทุกฟังก์ชัน อาทิ บริการด้านสินเชื่อ บริการหนังสือค้ำประกัน และบริการธุรกรรมการค้าต่างประเทศ รวมไว้ในที่เดียว ให้ดำเนินธุรกิจสะดวกยิ่งขึ้น ด้วยบริการใหม่ ดังนี้
เช็ควงเงินและจัดการสินเชื่อง่าย แค่ปลายนิ้ว
• บริหารสินเชื่อได้คล่องตัว เรียกดูวงเงินสินเชื่อระยะยาวได้ทุกรายการ
• ชำระบัญชีสินเชื่อได้ทุกรูปแบบ ทั้งแบบปกติ แบบมียอดคงค้าง หรือชำระเพื่อปิดบัญชี
• ดาวน์โหลดใบเสร็จได้ทันที
ขอออกหนังสือค้ำประกันสะดวก ง่าย ประหยัดเวลา
• ขอออกหนังสือค้ำประกันได้ด้วยตัวเอง ตลอด 24 ชั่วโมง ทั้งหนังสือค้ำประกันแบบกระดาษ (LG) และหนังสือค้ำประกันอิเล็กทรอนิกส์ (e-LG)
• เลือกใช้แบบฟอร์ม LG มาตรฐานของธนาคาร หรือ Upload แบบฟอร์มที่ลูกค้าต้องการได้เอง
• หนังสือค้ำประกันอิเล็กทรอนิกส์ (e-LG) รับได้ภายใน 4 ชั่วโมง หนังสือค้ำประกัน (LG) รับได้ที่สาขาภายในได้ใน 1 วัน
• ตรวจสอบข้อมูลวงเงินค้ำประกัน และติดตามสถานะรายการออกหนังสือค้ำประกันได้ครบจบในที่เดียว
ได้เปรียบทุกธุรกรรมการค้าต่างประเทศ
• บริการธุรกรรมการค้าต่างประเทศ ส่งคำสั่งได้ 24 ชั่วโมง ครอบคลุมทุกธุรกรรมหลัก ไม่ต้องส่งเอกสารตัวจริง
• แสดงรายงานธุรกรรมการค้าต่างประเทศจากทุกช่องทาง ทันทุกความเคลื่อนไหว
• เพิ่มความสะดวก ปลอดภัย ในการโอนเงินต่างประเทศสำหรับลูกค้าธุรกิจผ่านเครือข่ายพันธมิตรของธนาคาร ให้ถึงปลายทางอย่างรวดเร็ว ด้วยระบบอัจฉริยะแนะนำแพลตฟอร์มการโอนเงินระหว่างประเทศที่เหมาะสมกับรายการของลูกค้า และระบบตรวจสอบเลขที่บัญชีผู้รับเงินปลายทาง
Krungthai Business ใช้งานง่ายได้ทุกอุปกรณ์เชื่อมโยงข้อมูลแบบ Real-Time อยู่ที่ไหนก็ทำรายการได้ผ่านมือถือ คอมพิวเตอร์ โน้ตบุ๊ก และแท็บเล็ต ตลอด 24 ชั่วโมง 7 วัน เพิ่มความคล่องตัวในการทำธุรกรรมได้ทุกที่ ทุกเวลา แบบไร้รอยต่อ พิเศษ สำหรับลูกค้าที่สมัครใช้บริการ Krungthai Business ภายในวันที่ 31 มีนาคม 2566 ธนาคารจัดโปรโมชั่นให้โอน รับ และจ่ายบิลต่างๆ ด้วยค่าธรรมเนียมเหมาจ่ายเพียงหลักร้อย มีให้เลือก 2 แพ็คเกจ คือ แพ็คเกจ SME Smart Lite โอนรับจ่าย ฟรี ไม่อั้น เหมาจ่ายเพียง 111 บาทต่อปี และแพ็คเกจ SME Smart Solution ราคาเหมาจ่ายเพียง 555 บาทต่อปี กับสิทธิประโยชน์ที่เพิ่มมากขึ้น อาทิ ฟรีค่าธรรมเนียม โอนเงินบัญชีกรุงไทย โอนเงินต่างธนาคารแบบทันที โอนเงินต่างธนาคารแบบวันถัดไป โอนเงินพร้อมเพย์ ชำระบิล ที่มาพร้อมกับPayroll Solution การจ่ายเงินเดือนพนักงานบัญชีกรุงไทย ฟรีความคุ้มครองประกันอุบัติเหตุกลุ่มแบบหายห่วง ซึ่งจะช่วยเพิ่มความคุ้มค่าให้กับบริษัท อีกทั้งยังเป็นการเพิ่มความอุ่นใจให้กับพนักงานที่ใช้บัญชีเงินเดือนกรุงไทย และสิทธิประโยชน์พิเศษอื่นๆ เช่น ฟรี เปิดบัญชีพนักงาน ไม่มีขั้นต่ำ ฟรีค่าธรรมเนียมแรกเข้าและรายปี ปีแรก สำหรับบัตรเดบิตเงินเดือนพนักงาน และบัตร Travel Card สำหรับผู้บริหาร โอนเงินต่างประเทศด้วยค่าธรรมเนียมอัตราพิเศษ และสิทธิพิเศษอีกมากมาย
สำหรับ ลูกค้าผู้ประกอบการ SME และลูกค้าธุรกิจที่สนใจสามารถสมัครใช้บริการได้ที่ ธนาคารกรุงไทยทุกสาขา สำนักงานธุรกิจทั่วประเทศ หรือลงทะเบียนขอใช้บริการได้ที่ https://krungthai.com/link/krungthai-business-pr สอบถามข้อมูลเพิ่มเติม Krungthai Corporate Contact Center 02-111-9999
#กรุงไทยติดปีกให้ธุรกิจคุณ #KrungthaiBusiness #ง่ายจบครบกว่าเดิมในแอปเดียว

ที่มา : https://www.thaigov.go.th/news/contents/details/65304