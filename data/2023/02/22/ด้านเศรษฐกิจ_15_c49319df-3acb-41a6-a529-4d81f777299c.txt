รัฐบาลไทย-ข่าวทำเนียบรัฐบาล-ศูนย์ฝึกพาณิชย์นาวี กรมเจ้าท่า เร่งผลิตบุคลากรคุณภาพ รองรับตลาดแรงงานโลจิสติกส์  เพื่อแข่งขันกับนานาประเทศได้อย่างยั่งยืน


วันพุธที่ 22 กุมภาพันธ์ 2566
ศูนย์ฝึกพาณิชย์นาวี กรมเจ้าท่า เร่งผลิตบุคลากรคุณภาพ รองรับตลาดแรงงานโลจิสติกส์  เพื่อแข่งขันกับนานาประเทศได้อย่างยั่งยืน
...
ศูนย์ฝึกพาณิชย์นาวี กรมเจ้าท่า เร่งผลิตบุคลากรคุณภาพ รองรับตลาดแรงงานโลจิสติกส์  เพื่อแข่งขันกับนานาประเทศได้อย่างยั่งยืน
ตามนโยบายของรัฐบาลและกระทรวงคมนาคม นายศักดิ์สยาม ชิดชอบ รัฐมนตรีว่าการกระทรวงคมนาคม และ ดร.อธิรัฐ รัตนเศรษฐ รัฐมนตรีช่วยว่าการกระทรวงคมนาคม มอบหมายให้กรมเจ้าท่าเตรียมความพร้อมที่จะผลิตบุคลากร ด้านพาณิชยนาวีที่มีคุณภาพในด้านโลจิสติกส์เพื่อให้สามารถแข่งขันกับนานาประเทศได้อย่างยั่งยืน
นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม ได้มอบหมายให้ศูนย์ฝึกพาณิชย์นาวี กรมเจ้าท่า เปิดรับสมัครผู้ที่กำลังศึกษาอยู่ในระดับมัธยมศึกษาตอนปลาย (ม.6) สายวิทย์ - คณิต ปริญญาตรี อายุไม่เกิน 21 ปี (นับจากปี พ.ศ.เกิด) เข้าเป็นนักเรียนเดินเรือพาณิชย์ ในรอบปกติ ระหว่างวันที่ 1 กุมภาพันธ์ - 9 เมษายน 2566 จำนวน 2 สาขา ได้แก่ 1) วิทยาการเดินเรือ และ 2) วิศวกรรมเครื่องกลเรือ
ซึ่งการคัดเลือกของคณะกรรมการจะพิจารณา โดยมีรายละเอียด ดังนี้
- กลุ่มวิชาคณิตศาสตร์ ไม่น้อยกว่า 12 หน่วยกิต
- กลุ่มวิชาวิทยาศาสตร์ ไม่น้อยกว่า 22 หน่วยกิต
- กลุ่มวิชาภาษาต่างประเทศ ไม่น้อยกว่า 9 หน่วยกิต
สำหรับผู้สนใจทั่วไป สามารถติดตามข่าวสารได้ทาง Facebook Thaimmtc  https://www.facebook.com/ThaiMMTC สอบถามเพิ่มเติมได้ที่ Line : @mmtc Tel : 02 756 4971- 80 ต่อ 0,107 หรือ 08 0107 2495 (วัน - เวลาราชการ)

ที่มา : https://www.thaigov.go.th/news/contents/details/65316