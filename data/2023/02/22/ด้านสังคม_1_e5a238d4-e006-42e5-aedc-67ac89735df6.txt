รัฐบาลไทย-ข่าวทำเนียบรัฐบาล-ดีอีเอสร่วมประชุมความมั่นคงปลอดภัยไซเบอร์ ภายใต้การประชุม TELWG ครั้งที่ 66


วันพุธที่ 22 กุมภาพันธ์ 2566
ดีอีเอสร่วมประชุมความมั่นคงปลอดภัยไซเบอร์ ภายใต้การประชุม TELWG ครั้งที่ 66
ดีอีเอสร่วมประชุมความมั่นคงปลอดภัยไซเบอร์ ภายใต้การประชุม TELWG ครั้งที่ 66
วันที่ 20 ก.พ. 66 - นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ได้เข้าร่วมการประชุมกลุ่มกำกับด้านความมั่นคงปลอดภัยไซเบอร์ (Security and Trust Steering Group - STSG) ภายใต้การประชุมคณะทำงานเอเปคด้านโทรคมนาคมและสารสนเทศ ครั้งที่ 66 (APEC TELWG 66) โดยที่ประชุมกลุ่มกำกับ STG ได้มีการพิจารณารายละเอียดกิจกรรมและผลลัพธ์ที่คาดหวังของโครงการ ซึ่งข้อเสนอโครงการดังกล่าวของไทย ได้รับการตอบรับและสนับสนุนจากที่ประชุมกลุ่มกำกับ STG เป็นอย่างดี โดยได้มีการนำเสนอร่างข้อเสนอโครงการดังกล่าวต่อที่ประชุม APEC TELWG ครั้งที่ 66 เมื่อวานนี้ (21 ก.พ. 2566) และที่ประชุมได้ให้ความเห็นชอบและรับรองข้อเสนอโครงการ APEC Online Scams Exchange Forum ของไทยด้วย
อย่างไรก็ตาม การประชุมกลุ่มกำกับ STSG เป็นการประชุมที่มุ่งเน้นด้านการสร้างความเชื่อมั่นและความมั่นคงปลอดภัยไซเบอร์ เพื่อส่งเสริมความมั่งคั่งทางเศรษฐกิจดิจิทัลในภูมิภาคเอเชีย – แปซิฟิก โดยรองปลัดกระทรวงฯ ในฐานะหัวหน้าคณะผู้แทนไทย TELWG ได้นำเสนอร่างข้อเสนอโครงการ APEC Online Scams Exchange Forum ซึ่งโครงการดังกล่าว มีวัตถุประสงค์หลักเพื่อจัดเวทีเสวนาแลกเปลี่ยนข้อมูล ความรู้ และประสบการณ์ด้านนโยบายและกฎระเบียบข้อบังคับ เกี่ยวกับการป้องกันและการรับมือกับปัญหาการหลอกลวงผ่านสื่อออนไลน์ เพื่อส่งเสริมความร่วมมือและการทำงานร่วมกันระหว่างเขตเศรษฐกิจสมาชิกเอเปค ณ เมืองปาล์มสปริงส์ มลรัฐแคลิฟอร์เนีย สหรัฐอเมริกา
____________________

ที่มา : https://www.thaigov.go.th/news/contents/details/65307