รัฐบาลไทย-ข่าวทำเนียบรัฐบาล-รฟม. จัดการประชุมกลุ่มย่อย (การประชุมเพื่อพิจารณารูปแบบโครงการ) งานจ้างที่ปรึกษาเพื่อศึกษาทบทวนรายละเอียดความเหมาะสม ปรับปรุงแบบ โครงการระบบขนส่งมวลชนจังหวัดภูเก็ต ระยะที่ 1


วันพุธที่ 22 กุมภาพันธ์ 2566
รฟม. จัดการประชุมกลุ่มย่อย (การประชุมเพื่อพิจารณารูปแบบโครงการ) งานจ้างที่ปรึกษาเพื่อศึกษาทบทวนรายละเอียดความเหมาะสม ปรับปรุงแบบ โครงการระบบขนส่งมวลชนจังหวัดภูเก็ต ระยะที่ 1
ช่วงท่าอากาศยานนานาชาติภูเก็ต - ห้าแยกฉลอง และส่วนต่อขยายไปท่าฉัตรไชย
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมกับกลุ่มบริษัทที่ปรึกษา FSPKT2 จัดการประชุมกลุ่มย่อย (การประชุมเพื่อพิจารณารูปแบบโครงการ) งานจ้างที่ปรึกษาเพื่อศึกษาทบทวนรายละเอียดความเหมาะสม ปรับปรุงแบบ โครงการระบบขนส่งมวลชนจังหวัดภูเก็ต ระยะที่ 1 ช่วงท่าอากาศยานนานาชาติภูเก็ต - ห้าแยกฉลอง และส่วนต่อขยายไปท่าฉัตรไชย ระหว่างวันที่ 20 - 21 กุมภาพันธ์ 2566 ณ จังหวัดภูเก็ต
ทั้งนี้ การประชุมดังกล่าวแบ่งออกเป็น 3 กลุ่มย่อย ตามกลุ่มของผู้มีส่วนได้เสียในพื้นที่ตามแนวเส้นทางของโครงการฯ และบริเวณใกล้เคียง เพื่อให้ผู้มีส่วนได้เสียได้รับทราบข้อมูลอย่างทั่วถึง อาทิ แนวเส้นทาง รูปแบบโครงสร้าง ทางเลือกระบบเทคโนโลยีรถไฟฟ้า การดำเนินงานด้านการมีส่วนร่วมของประชาชน และแผนการดำเนินงานในขั้นต่อไป เป็นต้น พร้อมทั้งเปิดโอกาสให้ผู้เข้าร่วมประชุมได้ร่วมแสดงความคิดเห็น ข้อเสนอแนะอันเป็นประโยชน์ต่อโครงการฯ เพื่อรวบรวมข้อคิดเห็นดังกล่าวนำไปพิจารณาปรับปรุงผลการศึกษา ให้มีความครบถ้วนสมบูรณ์ สอดคล้องตามระบบเทคโนโลยีรถไฟฟ้าที่เหมาะสมต่อไป

ที่มา : https://www.thaigov.go.th/news/contents/details/65310