รัฐบาลไทย-ข่าวทำเนียบรัฐบาล-​รองโฆษกรัฐบาลเตือน “ข่าวปลอม” พายุลูกใหญ่หลงฤดูเข้าไทยแน่นอน 47 จังหวัด เป็นข้อมูลเท็จ...อย่าเชื่อ อย่าแชร์ สร้างความสับสนและตื่นตระหนก


วันจันทร์ที่ 6 กุมภาพันธ์ 2566
06/02/2566
พิมพ์
​รองโฆษกรัฐบาลเตือน “ข่าวปลอม” พายุลูกใหญ่หลงฤดูเข้าไทยแน่นอน 47 จังหวัด เป็นข้อมูลเท็จ...อย่าเชื่อ อย่าแชร์ สร้างความสับสนและตื่นตระหนก
​รองโฆษกรัฐบาลเตือน “ข่าวปลอม” พายุลูกใหญ่หลงฤดูเข้าไทยแน่นอน 47 จังหวัด เป็นข้อมูลเท็จ...อย่าเชื่อ อย่าแชร์ สร้างความสับสนและตื่นตระหนก
วันที่ 6 กุมภาพันธ์ 2566 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ตามที่มีการส่งต่อข้อมูลเตือนภัยเกี่ยวกับพายุลูกใหญ่หลงฤดูเข้าไทยแน่นอน 47 จังหวัด ให้เตรียมตัวย้ายของนั้น กรมอุตุนิยมวิทยา กระทรวงดิจิทัลเพื่อเศรษฐกิจและสังคม ยืนยันว่าเป็น “ข่าวปลอม” ไม่ได้มีพายุเข้าประเทศไทยแต่อย่างใด และข้อมูลที่ส่งต่อกันไม่ได้มาจากข้อมูลของกรมอุตุนิยมวิทยา
นางสาวรัชดา กล่าว่า จากรายงานสภาพอากาศคาดการณ์ 7 วันข้างหน้า (7 - 13 ก.พ. 66) ลมฝ่ายตะวันตกในระดับบนจะเคลื่อนเข้าปกคลุมภาคเหนือและภาคตะวันออกเฉียงเหนือตอนบน ทำให้บริเวณดังกล่าวมีอุณหภูมิลดลง  ในขณะที่ลมตะวันออกเฉียงใต้ยังคงพัดปกคลมประเทศไทยตอนบน ทำให้ประเทศไทยตอนบนมีหมอกในตอนเช้า โดยมีฝนฟ้าคะนองบางแห่ง บริเวณภาคตะวันออกเฉียงเหนือตอนล่าง ภาคกลางตอนล่าง กรุงเทพมหานครและปริมณฑล และภาคตะวันออก สำหรับมรสุมตะวันออกเฉียงเหนือและลมตะวันออกที่พัดปกคลุมอ่าวไทย ภาคใต้และทะเลนดามันมีกำลังอ่อนลง ทำให้บริเวณภาคใต้มีฝนลดลง
“ขอให้ประชาชนอย่าหลงเชื่อและไม่ส่งหรือแชร์ข้อมูลดังกล่าวต่อ เพื่อไม่ให้เกิดความสับสนและตื่นตระหนก ทั้งนี้ หากมีสงสัยหรือต้องการสอบถามข้อมูลเกี่ยวกับสภาพอากาศ โทรสายด่วน 1182 หรือติดตามได้ที่เว็บไซต์ www.tmd.go.th” นางสาวรัชดา ย้ำ

ที่มา : https://www.thaigov.go.th/news/contents/details/64582