รัฐบาลไทย-ข่าวทำเนียบรัฐบาล-“กรุงไทย” ต่อยอด NEXT INVEST ผนึกพันธมิตร “9 บลจ.-บล.” เสิร์ฟสินทรัพย์ลงทุน สร้างผลตอบแทนมั่นคง บน Krungthai NEXT


วันจันทร์ที่ 6 กุมภาพันธ์ 2566
06/02/2566
พิมพ์
“กรุงไทย” ต่อยอด NEXT INVEST ผนึกพันธมิตร “9 บลจ.-บล.” เสิร์ฟสินทรัพย์ลงทุน สร้างผลตอบแทนมั่นคง บน Krungthai NEXT
ธ.กรุงไทยต่อยอดบริการลงทุนดิจิทัล “NEXT INVEST” จับมือพันธมิตรผู้นำการลงทุน บลจ.และบล. 9 แห่ง เสิร์ฟการลงทุนครอบคลุมทุกสินทรัพย์ทั่วโลก เพิ่มทางเลือกสร้างผลตอบแทนที่มั่นคง บนแอปฯ Krungthai NEXT
ธนาคารกรุงไทย ต่อยอดบริการลงทุนดิจิทัล “NEXT INVEST” จับมือพันธมิตรผู้นำการลงทุน บลจ.และบล. 9 แห่ง เสิร์ฟการลงทุนครอบคลุมทุกสินทรัพย์ทั่วโลก เพิ่มทางเลือกสร้างผลตอบแทนที่มั่นคง บนแอปฯ Krungthai NEXT ที่พัฒนาโดย บริษัท อินฟินิธัส บาย กรุงไทย พร้อมจัดเต็มโปรโมชั่นช่วงเปิดตัวเดือน ก.พ.-มี.ค.นี้
นายรุ่งเรือง สุขเกิดกิจพิบูลย์ ที่ปรึกษากรรมการผู้จัดการใหญ่ รักษาการผู้บริหารสายงานกลยุทธ์และผลิตภัณฑ์รายย่อย ธนาคารกรุงไทย เปิดเผยว่า ธนาคารกรุงไทยในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการการลงทุนดิจิทัลครบวงจร เพื่อตอบโจทย์ผู้ลงทุนทุกกลุ่มทุกมิติ ผ่านแพลตฟอร์มดิจิทัลที่ทันสมัย ใช้งานง่าย สะดวก และปลอดภัย ทั้งแอปพลิเคชัน Krungthai NEXT และ เป๋าตัง ที่พัฒนาโดย บริษัท อินฟินิธัส บาย กรุงไทย ล่าสุดร่วมกับพันธมิตร คือ บล.กรุงไทย เอ็กซ์สปริง บลจ.กรุงไทย บลจ.ยูโอบี (ประเทศไทย) บลจ.วรรณ บลจ.กรุงศรี บลจ.เอ็มเอฟซี บลจ.แอสเซท พลัส บลจ.พรินซิเพิล และบลจ.อีสท์สปริง (ประเทศไทย) ต่อยอดบริการ NEXT INVEST แอปลงทุนของคนตัวเล็ก นำเสนอผลิตภัณฑ์ครบทุกการลงทุน ทั้งประเภทกองทุน ครอบคลุมทั้งหุ้นไทย หุ้นต่างประเทศ ตราสารหนี้ พันธบัตรออมทรัพย์ หุ้นกู้ ทองคำ บนแอปฯ Krungthai NEXT เพื่อเพิ่มโอกาสสร้างผลตอบแทนการลงทุนจากสินทรัพย์ที่หลากหลาย โดยผู้เชี่ยวชาญในธุรกิจการลงทุนทั้งในและต่างประเทศ
ความร่วมมือในครั้งนี้ ตอบโจทย์การลงทุนยุคใหม่ ที่เปิดกว้างในรูปแบบ Open Architecture อำนวยความสะดวกให้ผู้ลงทุนสามารถเลือกลงทุนในกองทุนรวมที่ให้ผลตอบแทนดีจากบลจ.ที่หลากหลายซึ่งรวบรวมไว้ในที่เดียว โดยไม่ต้องเปิดบัญชีกองทุนหลายบัญชี สามารถซื้อขายสับเปลี่ยนกองทุนได้สะดวก เพียง 100 บาท ก็เริ่มลงทุนได้ โดยธนาคารจัดโปรโมชั่นในช่วงเดือนกุมภาพันธ์ถึงมีนาคม 2566 เพื่อส่งเสริมการออมและการลงทุน สร้างความมั่นคงทางการเงินในระยะยาว ซึ่งลูกค้าจะได้รับบัตรของขวัญของห้างสรรพสินค้าเซ็นทรัล มูลค่าสูงสุด 2,000 บาท เมื่อมียอดซื้อ/สับเปลี่ยนเข้ากองทุน 50,000 บาทขึ้นไป (สงวนสิทธิ์รางวัล 1 ท่าน/สิทธิ์ ตลอดรายการ) ตั้งแต่ 13 ก.พ. 66 – 28 ก.พ. 66 และ 13 มี.ค. 66 – 31 มี.ค. 66
นอกจากนี้ ผู้ลงทุนยังสามารถเปิดบัญชีหลักทรัพย์ออนไลน์ สะดวก ง่าย ไม่ต้องส่งเอกสารเพิ่มเติม ผ่าน NEXT INVEST ลูกค้าสามารถเข้าถึงการลงทุนง่าย เปิดบัญชีครั้งเดียว สามารถได้รับสูงสุดถึง 4 ประเภทบัญชี ครอบคลุมทั้งหุ้นไทย และหุ้นต่างประเทศ โดยช่วงเดือนกุมภาพันธ์ถึงมีนาคม 2566 ลูกค้าที่เปิดบัญชีซื้อขายหลักทรัพย์ใหม่ และมีการซื้อขายหลักทรัพย์ตามที่กำหนด มีสิทธิ์รับ Starbucks e-Coupon มูลค่าสูงสุด 200 บาท ตั้งแต่ 15 ก.พ. 66 – 31 มี.ค. 66 รวมถึงการยกเว้นค่าธรรมเนียม W-8BEN สำหรับการเทรดหุ้นอเมริกา (ปกติ 2,000 บาทต่อ 3 ปี)
ทั้งนี้ NEXT INVEST ยังพร้อมเสิร์ฟความรู้จากกูรูด้านการลงทุนจากทีม Krungthai CIO Office ช่วยแนะนำการลงทุน สร้างโอกาสรับผลตอบแทนอย่างมืออาชีพอีกด้วย
ผู้ที่สนใจสามารถเปิดใช้บริการ NEXT INVEST ผ่านแอปฯ Krungthai NEXT โดยเลือกบริการ เลือก กองทุนรวม / หุ้น หรือสอบถามรายละเอียดเพิ่มเติมได้ที่ ธนาคารกรุงไทยทุกสาขาหรือ Krungthai Contact Center โทร. 02-111-1111 หรือ www.krungthai.com

ที่มา : https://www.thaigov.go.th/news/contents/details/64591