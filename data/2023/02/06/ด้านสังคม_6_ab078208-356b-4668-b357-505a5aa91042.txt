รัฐบาลไทย-ข่าวทำเนียบรัฐบาล-“ชัยวุฒิ” เปิดช่องทางพลเมืองดี แจ้งเบาะแสพนันออนไลน์ได้ที่ 1212 ตลอด 24 ชั่วโมง


วันจันทร์ที่ 6 กุมภาพันธ์ 2566
“ชัยวุฒิ” เปิดช่องทางพลเมืองดี แจ้งเบาะแสพนันออนไลน์ได้ที่ 1212 ตลอด 24 ชั่วโมง
“ชัยวุฒิ” เปิดช่องทางพลเมืองดี แจ้งเบาะแสพนันออนไลน์ได้ที่ 1212 ตลอด 24 ชั่วโมง
นายชัยวุฒิ ธนาคมานุสรณ์ รัฐมนตรีว่าการ กระทรวงดิจิทัลเพื่อเศรษฐกิจและสังคม(ดีอีเอส) เปิดเผยว่า ตามที่ท่านนายกรัฐมนตรี พลเอกประยุทธ์ จันทร์โอชา ได้ให้นโยบายเร่งปราบปรามอาชญากรรมออนไลน์ รวมถึงการพนันออนไลน์ ก็ต้องขอบคุณทางสํานักงานตํารวจแห่งชาติ ท่าน พล.ต.อ. ดำรงศักดิ์ กิตติประภัสร์ ผบ.ตร. ท่านพล.ต.ท ต่อศักดิ์ สุขวิมล รองผบ.ตร.พล.ต.ท วรวัฒน์วัฒน์ นครบัญชา เเละทีมตำรวจไซเบอร์ท่าน ที่เปิดปฏิบัติทลายขบวนการ “มาเก๊า888” ซึ่งเป็นบ่อนพนันออนไลน์รายใหญ่ ที่และที่สําคัญต้องขอบคุณ น้องดิว อริสรา ทองบริสุทธิ์ ดาราชื่อดัง ช่วยแจ้งเบาะแสร้องเรียนจนเป็นที่มาของการทลายบ่อนออนไลน์ มาเก๊า888 “น้องดิว” ถือว่าเป็นพลเมืองดี และเป็นบุคลตัวอย่าง น่ายกย่อง เสียสละ และกล้าที่จะให้ข้อมูลที่เป็นประโยชน์ต่อเจ้าหน้าที่ในการดำเนินคดีครั้งนี้ ผมขอฝากเจ้าหน้าที่ตำรวจไปดูแลความปลอดภัยให้กับน้องดิวด้วย เพราะว่าพลเมืองดีที่ไม่ค่อยกล้าแจ้งเบาะแสเพราะกลัว ขบวนการเหล่านี้ เพราะว่าการไปบอกอะไรเกี่ยวกับพวกบ่อน เหมือนมาเฟียก็เป็นผู้มีอิทธิพลมันก็อาจจะมาทำร้าย ทำลายครอบครัว
ดังนั้น ผมขอฝากตำรวจช่วยดูแลความปลอดภัยของน้องดิว และครอบครัวด้วยครับ และที่สำคัญการพนันออนไลน์ก็เป็นนโยบายสำคัญของรัฐบาล ที่จะต้องเร่งปราบปรามและแก้ปัญหานี้ให้ได้ เพราะว่าเรามีกฎหมายที่บังคับใช้อยู่ จึงอยากขอความร่วมมือจากพี่น้องประชาชนทุกคน ให้ช่วยกันแจ้งเบาะแสเข้ามา เพื่อจะได้ดำเนินการเรื่องต่าง ๆ ในโลกออนไลน์ให้เร็วที่สุด เพราะกระทรวงดิจิทัลเพื่อเศรษฐกิจและสังคม ประสานความร่วมมือและสนับสนุนการทำงานร่วมกับเจ้าหน้าที่ตำรวจอยู่ตลอดเวลา
ทั้งนี้ หากประชาชนพบเห็นการกระทำความผิด เบาะแส เว็บไซต์ หรืออะไรที่ผิดกฎหมาย สามารถแจ้งเข้ามาที่ศูนย์รับเรื่องร้องเรียนของกระทรวง DES ได้ที่สายด่วน 1212 ตลอด 24 ชั่วโมง หรือ https://facebook.com/DESMonitor เพจอาสาจับตาออนไลน์ หรือ บช.สอท. โทร.1441 หรือ 191 ผู้เสียหายสามารถแจ้งความผ่านระบบออนไลน์ได้ที่ www.thaipoliceonline.com
______________________

ที่มา : https://www.thaigov.go.th/news/contents/details/64601