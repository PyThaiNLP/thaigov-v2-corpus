รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย นม.4035 จังหวัดนครราชสีมา เสร็จสมบูรณ์ 


วันอังคารที่ 26 กันยายน 2566
กรมทางหลวงชนบท ยกระดับถนนสาย นม.4035 จังหวัดนครราชสีมา เสร็จสมบูรณ์
เพิ่มประสิทธิภาพความปลอดภัยในการเดินทางระหว่างจังหวัด พัฒนาโครงข่ายทางถนน สนับสนุนการขนส่งผลผลิตทางการเกษตรให้สะดวกรวดเร็วปลอดภัย
กรมทางหลวงชนบท กระทรวงคมนาคม โดยสำนักงานทางหลวงชนบทที่ 5 (นครราชสีมา) ดำเนินโครงการยกระดับถนนทางหลวงชนบทสาย นม.4035 แยก ทล.2166 - อำเภอจักราช จังหวัดนครราชสีมา เสร็จสมบูรณ์ โดยขยายความกว้างผิวจราจรจาก 8 เมตร เป็น 12 เมตร ผิวจราจรแอสฟัลท์ติกคอนกรีต ด้วยวิธี Pavement In - Place Recycling พร้อมติดตั้งไฟฟ้าแสงสว่าง งานอำนวยความปลอดภัยหน้าโรงเรียน และปรับปรุงบริเวณจุดเสี่ยงโดยเพิ่มป้ายจราจรบนบริเวณทางแยกช่วง กม. ที่ 8+000 - 13+600 ระยะทาง 5.6 กิโลเมตร ใช้งบประมาณ 59.960 ล้านบาท เพื่อพัฒนาโครงข่ายทางถนนให้ประชาชนสามารถสัญจรไป - มา สนับสนุนการขนส่งพืชผลทางการเกษตร เช่น มันสำปะหลัง ข้าว อ้อย ฯลฯ ได้อย่างสะดวกปลอดภัยมากยิ่งขึ้น ตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม รวมทั้งเพิ่มประสิทธิภาพในการเดินทางระหว่างอำเภอจักราช หนองบุญมาก และเฉลิมพระเกียรติ จังหวัดนครราชสีมา ไปยังอำเภอหนองหงส์ จังหวัดบุรีรัมย์ และใช้เป็นเส้นทางไปสู่สถานที่ราชการและโรงเรียน

ที่มา : https://www.thaigov.go.th/news/contents/details/72612