รัฐบาลไทย-ข่าวทำเนียบรัฐบาล-ปลัดฯ ณัฐพล รุดให้กำลังใจเจ้าหน้าที่ สอจ.ชุมพร ยกเป็นตัวอย่างของความเสียสละ ความทุ่มเท และการทำงานเป็นทีม


วันอังคารที่ 26 กันยายน 2566
26/09/2566
พิมพ์
ปลัดฯ ณัฐพล รุดให้กำลังใจเจ้าหน้าที่ สอจ.ชุมพร ยกเป็นตัวอย่างของความเสียสละ ความทุ่มเท และการทำงานเป็นทีม
ปลัดฯ ณัฐพล รุดให้กำลังใจเจ้าหน้าที่ สอจ.ชุมพร ยกเป็นตัวอย่างของความเสียสละ ความทุ่มเท และการทำงานเป็นทีม
ชุมพร : วันที่ 23 กันยายน 2566 ดร.ณัฐพล รังสิตพล ปลัดกระทรวงอุตสาหกรรม นำคณะผู้บริหารกระทรวงอุตสาหกรรม ลงพื้นที่ จ.ชุมพร เยี่ยมชมการดำเนินงานสำนักงานอุตสาหกรรมจังหวัดชุมพร และธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สาขาชุมพร โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายภาสกร ชัยรัตน์ ผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายอดิทัต วะสีนนท์ รองอธิบดีกรมอุตสาหกรรมพื้นฐานและการเหมืองแร่ นายวิฤทธิ์ วิเศษสินธุ์ รองเลขาธิการสํานักงานมาตรฐานผลิตภัณฑ์อุตสาหกรรม นายวาที พีระวรานุพงศ์ รองอธิบดีกรมส่งเสริมอุตสาหกรรม นายคณิต กายสอน อุตสาหกรรมจังหวัดชุมพร พร้อมด้ย ผู้บริหารจากส่วนกลางและส่วนภูมิภาค เข้าร่วมด้วย
โดยปลัดกระทรวงอุตสาหกรรม ได้กล่าวชื่นชม สอจ.ชุมพร ว่าดำเนินการจัดงานต้อนรับนางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมคณะ ลงพื้นที่ จ.ชุมพร เพื่อเยี่ยมชมการดำเนินกิจการของห้างหุ้นส่วน จำกัด ฟาร์มอินทร์แปลง และบริษัท สวนทวีทรัพย์ ฟู้ด จำกัด รวมถึงการจัดการประชุมขับเคลื่อนนโยบายและแนวทางการพัฒนาอุตสาหกรรมในพื้นที่จังหวัดและกลุ่มจังหวัดภาคใต้ฝั่งอ่าวไทย รวมทั้งการตรวจเยี่ยมผู้ประกอบการเหมืองแร่หินสำหรับการก่อสร้างของ บริษัท สมบูรณ์ศิลาทอง จำกัด โดยตลอด 2 วันที่ผ่านมา ดำเนินการได้อย่างเรียบร้อยสำเร็จลุล่วงตามวัตถุประสงค์ แม้จะมีระยะเวลาการเตรียมการเพียงไม่กี่วัน ซึ่งสะท้อนให้เห็นถึงความร่วมแรงร่วมใจและประสิทธิภาพของ อสจ.ชุมพร และเจ้าหน้าที่ทุกคน เป็นอย่างดี นอกจากนี้ ได้ฝากถึง สอจ.นครศรีธรรมราช ให้เตรียมการต้อนรับรัฐมนตรีว่าการกระทรวงอุตสาหกรรม ที่กำหนดจะลงพื้นที่ จ.นครศรีธรรมราช ในช่วงกลางเดือนตุลาคมนี้ โดยยกชุมพรโมเดลเป็นต้นแบบของการจัดกิจกรรมต่าง ๆ ด้วย
ต่อมาในช่วงบ่าย ปลัดกระทรวงอุตสาหกรรม พร้อมคณะ เข้าตรวจเยี่ยมการดำเนินงานของธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สาขาชุมพร โดยได้นำเสนอผลการดำเนินงานของจังหวัดชุมพร ประกอบด้วย การให้สินเชื่อในปีที่ผ่านมา การดำเนินการปล่อยสินเชื่อภายใต้กองทุนพัฒนาเอสเอ็มอีตามแนวประชารัฐ ผลการเบิกจ่าย ยอดหนี้คงค้างของธนาคาร และจำนวน NPL ในพื้นที่ โดยส่วนใหญ่เป็นธุรกิจประเภทรับเหมาก่อสร้าง ธุรกิจอาหารและเครื่องดื่ม ธุรกิจท่องเที่ยว เป็นต้น โดยมีนางสาวนารถนารี รัฐปัตย์ กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย และนายธานินทร์ เวียงวีระชาติ ผู้จัดการอาวุโส SME D Bank สาขาชุมพร ให้การต้อนรับ

ที่มา : https://www.thaigov.go.th/news/contents/details/72602