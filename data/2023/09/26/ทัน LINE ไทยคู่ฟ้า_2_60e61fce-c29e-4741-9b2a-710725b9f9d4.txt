รัฐบาลไทย-ข่าวทำเนียบรัฐบาล-สธ. วางแผนเร่งรัด “ฉีดวัคซีน HPV” 1 ล้านโดสในหญิงอายุ 11 - 20 ปี ป้องกันมะเร็งปากมดลูก


วันอังคารที่ 26 กันยายน 2566
สธ. วางแผนเร่งรัด “ฉีดวัคซีน HPV” 1 ล้านโดสในหญิงอายุ 11 - 20 ปี ป้องกันมะเร็งปากมดลูก
.....
กระทรวงสาธารณสุข เผยคณะกรรมการโรคติดต่อแห่งชาติ เห็นชอบแผนเร่งรัดการฉีดวัคซีน HPV ป้องกันมะเร็งปากมดลูก ในหญิงอายุ 11 - 20 ปี
.
โดยมีเป้าหมายฉีดวัคซีน 1 ล้านโดส ในระยะ 100 วัน เนื่องจากโรคมะเร็งปากมดลูก เป็นมะเร็งที่พบในผู้หญิงไทยสูงเป็น “อันดับ 2” รองจากมะเร็งเต้านม
.
ช่วง 5 ปีที่ผ่านมา มีผู้ป่วยรายใหม่ประมาณ 6,500 รายต่อปี และมีผู้เสียชีวิต 2,000 รายต่อปี สาเหตุเกิดจากการติดเชื้อไวรัส HPV ผ่านการสัมผัสโดยตรง หรือการมีเพศสัมพันธ์
.
ซึ่งสายพันธุ์ที่พบบ่อย คือ สายพันธุ์ที่ 16 และ 18 ที่เป็นต้นเหตุของมะเร็งปากมดลูกมากถึง 70%
.
ทั้งนี้ วัคซีน HPV สามารถป้องกันได้ดี “หากฉีดตั้งแต่ยังไม่มีเพศสัมพันธ์” พบว่ามีประสิทธิผลในการป้องกันการติดเชื้อได้ถึง 90% ส่งผลให้ลดความเสี่ยงการเกิดมะเร็งปากมดลูกใน 10 - 20 ปีข้างหน้าได้
.
สำหรับแผนการฉีดวัคซีน HPV ในระยะ 100 วันแรกนั้น:
• สำรวจจำนวนกลุ่มเป้าหมาย เพื่อจัดเตรียมวัคซีน
• พัฒนาระบบฐานข้อมูล MOPH IC
• ประสานและลงนามความร่วมมือกับหน่วยงานต่าง ๆ เพื่อเตรียมความพร้อม:
- กระทรวงศึกษาธิการ
- กระทรวงการอุดมศึกษา วิทยาศาสตร์ วิจัยและนวัตกรรม
- กระทรวงแรงงาน
- กรมส่งเสริมการปกครองท้องถิ่น
- กรุงเทพมหานคร
• จัดแคมเปญรณรงค์คิกออฟ
• จัดบริการฉีดนำร่องเขตละ 1 จังหวัดพร้อมกันทั่วประเทศ
• ช่วงเดือน พ.ย. – ธ.ค. 66 เร่งรัดให้บริการฉีดวัคซีน ในโรงพยาบาลรัฐ โรงพยาบาลเอกชนคู่สัญญา และหน่วยบริการที่สำนักงานสาธารณสุขจังหวัด หรือกรุงเทพฯ กำหนดไว้
• แบ่งการฉีดเป็น 2 รูปแบบ:
- กลุ่มนักเรียน > ฉีดที่สถานศึกษาหลังเปิดเทอม
- กลุ่มที่อยู่นอกระบบการศึกษา รวมถึงอายุ 18-20 ปี > ฉีดที่หน่วยบริการใกล้บ้าน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72628