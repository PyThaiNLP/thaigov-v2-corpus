รัฐบาลไทย-ข่าวทำเนียบรัฐบาล-ครม. มีมติมอบหมายรองนายกฯ นายสมศักดิ์ เทพสุทิน เป็นผู้แทน ครม. เป็นกรรมาธิการในคณะกรรมาธิการกิจการวุฒิสภา-อนุมัติเป็นหลักการมอบหมาย รมช.คลัง รักษาราชการแทน รมว.คลัง


วันอังคารที่ 26 กันยายน 2566
26/09/2566
พิมพ์
ครม. มีมติมอบหมายรองนายกฯ นายสมศักดิ์ เทพสุทิน เป็นผู้แทน ครม. เป็นกรรมาธิการในคณะกรรมาธิการกิจการวุฒิสภา-อนุมัติเป็นหลักการมอบหมาย รมช.คลัง รักษาราชการแทน รมว.คลัง
ครม. มีมติมอบหมายรองนายกฯ นายสมศักดิ์ เทพสุทิน เป็นผู้แทน ครม. เป็นกรรมาธิการในคณะกรรมาธิการกิจการวุฒิสภา-อนุมัติเป็นหลักการมอบหมาย รมช.คลัง รักษาราชการแทน รมว.คลัง
วันนี้ (26 กันยายน 2566) นายชัย วัชรงศ์ โฆษกประจำสำนักนายกรัฐมนตรี เปิดเผยผลการประชุมคณะรัฐมนตรี (ครม.) ว่า คณะรัฐมนตรีมีมติมอบหมายให้รองนายกรัฐมนตรี (นายสมศักดิ์ เทพสุทิน) เป็นผู้แทนคณะรัฐมนตรี เป็นกรรมาธิการในคณะกรรมาธิการกิจการวุฒิสภา และให้สำนักเลขาธิการคณะรัฐมนตรีแจ้งรายชื่อให้สำนักงานเลขาธิการวุฒิสภาทราบต่อไป
“การมอบหมายรัฐมนตรีเป็นผู้แทนคณะรัฐมนตรีในคณะกรรมาธิการวิสามัญกิจการวุฒิสภา เป็นการดำเนินการตามข้อบังคับการประชุมวุฒิสภา พ.ศ. 2562 ซึ่งกำหนดให้มีผู้แทนคณะรัฐมนตรีจำนวนหนึ่งคนเป็นกรรมาธิการในคณะกรรมาธิการวิสามัญกิจการวุฒิสภา เพื่อทำหน้าที่ในเรื่องเกี่ยวกับกิจการของวุฒิสภาในการพิจารณาร่างพระราชบัญญัติและประสานงานระหว่างวุฒิสภากับสภาผู้แทนราษฎร คณะรัฐมนตรี องค์กรอิสระ องค์กรอัยการ และหน่วยงานอื่นที่เกี่ยวข้องในกิจการของวุฒิสภา” โฆษกประจำสำนักนายกรัฐมนตรีกล่าว
โฆษกประจำสำนักนายกรัฐมนตรีกล่าวด้วยว่า นอกจากนี้ ครม. มีมติอนุมัติเป็นหลักการมอบหมายให้รัฐมนตรีช่วยว่าการกระทรวงการคลังเป็นผู้รักษาราชการแทนรัฐมนตรีว่าการกระทรวงการคลัง ในกรณีที่รัฐมนตรีว่าการกระทรวงการคลังไม่อาจปฏิบัติราชการได้ ตามความในมาตรา 42 แห่งพระราชบัญญัติระเบียบบริหารราชการแผ่นดิน พ.ศ. 2534 จำนวน 2 ราย ตามลำดับ ตามที่กระทรวงการคลังเสนอ ดังนี้ 1. นายกฤษฎา จีนะวิจารณะ รัฐมนตรีช่วยว่าการกระทรวงการคลัง 2. นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง

ที่มา : https://www.thaigov.go.th/news/contents/details/72634