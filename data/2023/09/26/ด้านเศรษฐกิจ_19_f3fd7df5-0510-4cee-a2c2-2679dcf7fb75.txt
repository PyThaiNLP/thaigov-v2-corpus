รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เตรียมการขับเคลื่อนงานตามนโยบายของรัฐมนตรีว่าการกระทรวงเกษตรและสหกรณ์


วันอังคารที่ 26 กันยายน 2566
รองปลัดกระทรวงเกษตรและสหกรณ์ เตรียมการขับเคลื่อนงานตามนโยบายของรัฐมนตรีว่าการกระทรวงเกษตรและสหกรณ์
เตรียมการขับเคลื่อนงานตามนโยบายของรัฐมนตรีว่าการกระทรวงเกษตรและสหกรณ์
วันอังคารที่ 26 กันยายน 2566 เวลา 16.00 น. นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมเตรียมการขับเคลื่อนงานตามนโยบายของรัฐมนตรีว่าการกระทรวงเกษตรและสหกรณ์ (ร้อยเอกธรรมนัส พรหมเผ่า) ตามที่ได้ลงพื้นที่ติดตามงานและพบปะประชาชนในพื้นที่จังหวัดนราธิวาส เมื่อวันที่ 17 กันยายน 2566 ร่วมกับหน่วยงานในสังกัดกระทรวงเกษตรและสหกรณ์ จังหวัดนราธิวาส ผ่านระบบ Zoom Meeting มีเรื่องที่สำคัญในการประชุมดังนี้
1) การสนับสนุนการขยายห้องเย็นบูกิต อำเภอเจาะไอร้อง โดยให้กลุ่มวิสาหกิจชุมชนฯกู้เงินกองทุนสงเคราะห์เกษตรกร วงเงิน 16 ล้าบาท อัตราดอกเบี้ยร้อยละ 1 บาท ประกอบด้วย ค่าซื้อที่ดินเอกชน โครงสร้างอาคารพร้อมห้องเย็น ห้องทำงาน และวัสดุอุปกรณ์ต่างๆ
2) การสนับสนุนเครื่องมือ เครื่องจักรแก่กลุ่มวิสาหกิจชุมชนแม่บ้านเกษตรกรบ้านโคกมะม่วง อำเภอตากใบ จังหวัดนราธิวาส
3) ความก้าวหน้าการขับเคลื่อนโครงการโคบาลชายแดนใต้
4) โครงการเพิ่มผลิตภาพฟาร์มแพะเนื้อ กลุ่มวิสาหกิจชุมชนเกษตรพอเพียงประชารัฐตำบลสุวารี

ที่มา : https://www.thaigov.go.th/news/contents/details/72644