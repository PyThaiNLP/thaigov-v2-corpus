รัฐบาลไทย-ข่าวทำเนียบรัฐบาล-ครม. เห็นชอบร่างแถลงการณ์ร่วมของการประชุมระดับรัฐมนตรี ครั้งที่ 29 แผนงานการพัฒนาเขตเศรษฐกิจสามฝ่าย อินโดนีเซีย-มาเลเซีย-ไทย (IMT-GT)


วันอังคารที่ 26 กันยายน 2566
26/09/2566
พิมพ์
ครม. เห็นชอบร่างแถลงการณ์ร่วมของการประชุมระดับรัฐมนตรี ครั้งที่ 29 แผนงานการพัฒนาเขตเศรษฐกิจสามฝ่าย อินโดนีเซีย-มาเลเซีย-ไทย (IMT-GT)
ครม. เห็นชอบร่างแถลงการณ์ร่วมของการประชุมระดับรัฐมนตรี ครั้งที่ 29 แผนงานการพัฒนาเขตเศรษฐกิจสามฝ่าย อินโดนีเซีย-มาเลเซีย-ไทย (IMT-GT)
วันนี้ (26 กันยายน 2566) นายชัย วัชรงค์ โฆษกประจำสำนักนายกรัฐมนตรี เปิดเผย การประชุมคณะรัฐมนตรีที่ประชุมเห็นชอบ ร่างแถลงการณ์ร่วมของการประชุมระดับรัฐมนตรี ครั้งที่ 29 แผนงานการพัฒนาเขตเศรษฐกิจสามฝ่าย อินโดนีเซีย-มาเลเซีย-ไทย (IMT-GT) และให้ สศช. สามารถปรับถ้อยคำได้ ในกรณ๊ที่มีใช่การเปลี่ยนแปลงสาระสำคัญ โดยไม่ต้องนำเสนอ ครม. เพื่อให้เห็นชอบอีก โดยให้รัฐมนตรีช่วยว่าการกระทรวงการคลัง (นายจุลพันธ์ อมรวิวัฒน์) ปฏิบัติหน้าที่เป็นรัฐมนตรีประจำแผนงาน IMT-GT และเป็นหัวหน้าคณะผู้แทนไทยเข้าร่วมการประชุมระดับรัฐมนตรี ครั้งที่ 29 แผนงาน IMT-GT และการประชุมอื่นๆ ที่เกี่ยวข้อง ระหว่างวันที่ 27-29 กันยายน 2566
โฆษกประจำสำนักนายกฯ กล่าวว่า ที่ประชุม ครม. ยังเห็นชอบให้รัฐมนตรีช่วยว่าการกระทรวงการคลัง (นายจุลพันธ์ อมรวิวัฒน์) ได้ร่วมกับรัฐมนตรีประจำแผนงาน IMT-GT ของประเทศสมาชิก ให้การรับรองแถลงการณ์ร่วมฯ ในวันที่ 29 กันยายน 2566 โดยไม่มีการลงนาม โดยแถลงการณ์ร่วมฯ มีสาระสำคัญดังนี้ 1. การพัฒนาที่ยั่งยืนของอนุภูมิภาค 2. การพัฒนาภาคเกษตรกรรม 3. การพัฒนาภาคบริการฮาลาล 4. การพัฒนาภาคการท่องเที่ยว 5. การพัฒนาโครงการการเชื่อมต่อทางกายภาพในอนุภูมิภาค 6. การเปลี่ยนแปลงทางดิจิทัลในระดับอนุภูมิภาค 7. การลดก๊าซเรือนกระจก และ 8. ความร่วมมือและบทบาทที่สำคัญของภาคส่วนต่างๆ ในอนุภูมิภาค
การเข้าร่วมการประชุมระดับรัฐมนตรีฯ จะช่วยส่งเสริมบทบาทของไทยในเวทีระหว่างประเทศ สร้างความเชื่อมั่นแก่นักลงทุนต่างประเทศ และเป็นการสร้างความร่วมมือในระดับอนุภูมิภาคเพื่อแลกเปลี่ยนข้อมูลเกี่ยวกับการพัฒนาเศรษฐกิจในระดับอนุภูมิภาคร่วมกัน

ที่มา : https://www.thaigov.go.th/news/contents/details/72635