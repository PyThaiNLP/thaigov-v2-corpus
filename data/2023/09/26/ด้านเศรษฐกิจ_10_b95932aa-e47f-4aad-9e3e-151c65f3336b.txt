รัฐบาลไทย-ข่าวทำเนียบรัฐบาล-กรุงไทย ตอกย้ำผู้นำลงทุนดิจิทัล ชู “Gold Wallet” เทรดทองออนไลน์ ซื้อง่าย ขายเร็ว ผ่านแอปฯ เป๋าตัง


วันอังคารที่ 26 กันยายน 2566
26/09/2566
พิมพ์
กรุงไทย ตอกย้ำผู้นำลงทุนดิจิทัล ชู “Gold Wallet” เทรดทองออนไลน์ ซื้อง่าย ขายเร็ว ผ่านแอปฯ เป๋าตัง
ธนาคารกรุงไทย ตอกย้ำผู้นำการลงทุนดิจิทัล ชู “Gold Wallet” ตอบโจทย์ผู้ลงทุนทองออนไลน์  ซื้อง่าย ขายเร็ว ผ่านแอปฯ เป๋าตัง เผยผู้ใช้งานเพิ่มขึ้นกว่า 2 แสนบัญชี  ชี้ “ทองคำ” เป็นสินทรัพย์ทางเลือกสำหรับนักลงทุน ท่ามกลางความผันผวนของตลาดเงินตลาดทุนทั่วโลก
ธนาคารกรุงไทย ตอกย้ำผู้นำการลงทุนดิจิทัล ชู “Gold Wallet” ตอบโจทย์ผู้ลงทุนทองออนไลน์  ซื้อง่าย ขายเร็ว ผ่านแอปฯ เป๋าตัง เผยผู้ใช้งานเพิ่มขึ้นกว่า 2 แสนบัญชี  ชี้ “ทองคำ” เป็นสินทรัพย์ทางเลือกสำหรับนักลงทุน ท่ามกลางความผันผวนของตลาดเงินตลาดทุนทั่วโลก
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า ภาพรวมการลงทุนในปี 2566 ยังมีความผันผวน โดยผู้ลงทุนคาดการณ์ว่า อัตราดอกเบี้ยนโยบายของสหรัฐมีโอกาสปรับลดลงในอนาคตอันใกล้ ส่งผลให้สินทรัพย์อื่น ๆ ที่ไม่ใช่ดอลลาร์สหรัฐ มีความน่าสนใจมากขึ้น โดยเฉพาะสินทรัพย์ประเภททองคำ ที่ถูกจัดเป็นสินทรัพย์ปลอดภัยและให้ผลตอบแทนที่เหมาะสม ในช่วงที่ตลาดผันผวนจากความเสี่ยงของภาวะเศรษฐกิจขาลง ปัญหาฟองสบู่ในภาคอสังหาริมทรัพย์ของจีน และความยืดเยื้อของสงครามระหว่างรัสเซียกับยูเครน
ธนาคารกรุงไทย ในฐานะผู้นำการลงทุนบนช่องทางดิจิทัล พัฒนาบริการ Gold Wallet บนแอปพลิเคชันเป๋าตัง เพื่อตอบโจทย์การลงทุนทองออนไลน์แบบครบวงจร ซื้อขายทองออนไลน์ 99.99% ได้ง่าย แบบเรียลไทม์  ด้วยสกุลเงินบาทและดอลลาร์สหรัฐ  อ้างอิงราคาตลาดโลก ลงทุนขั้นต่ำเพียง 0.1 ออนซ์ หรือ 6,000 บาท  (ขึ้นอยู่กับอัตราแลกเปลี่ยน ณ วันซื้อขาย) เปิดบัญชีออนไลน์ได้ทุกที่  โดยเปิดบัญชี Gold Wallet เพียงบัญชีเดียว สามารถซื้อขายกับพันธมิตรร้านค้าทองชั้นนำ 3 แห่งได้ทันที ได้แก่  MTS Gold   YLG Corporation และ Aurora Gold Trading ซึ่งได้รับการตอบรับจากผู้ลงทุนอย่างต่อเนื่อง ปัจจุบันมีผู้ใช้บริการมากกว่า 200,000 บัญชี
ทั้งนี้ ธนาคารเดินหน้าพัฒนาบริการ Gold Wallet อย่างต่อเนื่อง เพื่อยกระดับการลงทุนทองออนไลน์  และสร้างประสบการณ์การลงทุนทองที่ดีขึ้น ตอบโจทย์ผู้ลงทุนในทุกมิติ  สำหรับผู้สนใจสามารถดาวน์โหลดแอปฯเป๋าตัง สมัครใช้บริการ Gold Wallet โดยตั้งค่าบัญชีหลักในการซื้อขายทองและส่งคำสั่งซื้อขายกับร้านค้าพันธมิตรได้ทันที สอบถามรายละเอียดเพิ่มเติมได้ที่  Krungthai Contact Center โทร. 02-111-1111

ที่มา : https://www.thaigov.go.th/news/contents/details/72615