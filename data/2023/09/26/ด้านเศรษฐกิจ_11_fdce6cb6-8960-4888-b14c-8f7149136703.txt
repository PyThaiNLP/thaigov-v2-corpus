รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย นศ.4037 จังหวัดนครศรีธรรมราช เสร็จสมบูรณ์ 


วันอังคารที่ 26 กันยายน 2566
กรมทางหลวงชนบท ซ่อมบำรุงถนนสาย นศ.4037 จังหวัดนครศรีธรรมราช เสร็จสมบูรณ์
ยกระดับมาตรฐานทาง ประชาชนเดินทางได้อย่างสะดวกปลอดภัย
กรมทางหลวงชนบท กระทรวงคมนาคม โดยสำนักบำรุงทาง ดำเนินโครงการงานบำรุงถนนทางหลวงชนบทสาย นศ.4037 แยก ทล.4013 - บ้านศาลาบางปู อำเภอเมือง จังหวัดนครศรีธรรมราช โดยซ่อมสร้างผิวทางแอสฟัลท์ติกคอนกรีต ด้วยวิธี Hot Mix In - Plant Recycling แบ่งออกเป็น 2 ช่วง คือ ช่วงที่ 1 กม. ที่ 1+760 - 2+465 และ ช่วงที่ 2 กม. ที่ 3+815 - 5+250 รวมระยะทาง 2.140 กิโลเมตร ใช้งบประมาณ 36.812 ล้านบาท เพื่อยกระดับมาตรฐานทาง ประชาชนเดินทางได้อย่างปลอดภัยมากยิ่งขึ้น ตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม รวมทั้งเพิ่มประสิทธิภาพการคมนาคมขนส่ง และใช้เป็นเส้นทางลัดทางเลี่ยงรองรับการเดินทางของประชาชนได้อย่างสะดวกรวดเร็ว

ที่มา : https://www.thaigov.go.th/news/contents/details/72623