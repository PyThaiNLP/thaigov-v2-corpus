รัฐบาลไทย-ข่าวทำเนียบรัฐบาล-รัฐบาลอนุมัติลดอัตราราคาพลังงานบรรเทาค่าใช้จ่ายประชาชน


วันอังคารที่ 26 กันยายน 2566
26/09/2566
พิมพ์
รัฐบาลอนุมัติลดอัตราราคาพลังงานบรรเทาค่าใช้จ่ายประชาชน
วันเสาร์ที่ 16 กันยายน 2566
ต่อจากนี้ไป ขอเชิญรับฟังไทยคู่ฟ้า
รัฐบาลเร่งบรรเทาภาระค่าใช้จ่ายด้านพลังงานแก่ประชาชน
โดยอนุมัติหลักการร่างกฎกระทรวงกำหนดพิกัดอัตราภาษีสรรพสามิต
ซึ่งมีสาระสำคัญเป็นการปรับลดอัตราภาษีสรรพสามิตน้ำมันดีเซลและน้ำมันอื่น ๆ ที่คล้ายกัน ประมาณ 2.50
บาทต่อลิตร ตามชนิดของน้ำมันดีเซล
โดยให้อนุพันธ์ของน้ำมันดังกล่าวมีการปรับลดอัตราภาษีตามสัดส่วนเนื้อน้ำมันที่ผสมอยู่
เพื่อตรึงราคาน้ำมันดีเซลไม่ให้เกิน 30 บาทต่อลิตร มีผลตั้งแต่วันที่ 20 ก.ย. – 31 ธ.ค.2566 พร้อมทั้ง
ตรึงราคาขายปลีกก๊าซหุงต้ม LPG ที่ระดับ 423 บาทต่อถังขนาด 15 กก. ตั้งแต่วันที่ 1 ต.ค. – 31 ธ.ค. 2566
และปรับลดอัตราค่าไฟฟ้าที่ประกาศเรียกเก็บกับผู้ใช้ไฟฟ้ารอบเดือน ก.ย. – ธ.ค. 2566 จาก 4.45
บาทต่อหน่วย เหลือ 4.10 บาทต่อหน่วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/72621