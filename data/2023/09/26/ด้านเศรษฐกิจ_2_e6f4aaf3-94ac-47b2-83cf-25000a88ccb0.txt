รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงอุตสาหกรรม ฤกษ์ดีเข้ากระทรวงอุตสาหกรรมวันแรก


วันอังคารที่ 26 กันยายน 2566
26/09/2566
พิมพ์
เลขานุการรัฐมนตรีว่าการกระทรวงอุตสาหกรรม ฤกษ์ดีเข้ากระทรวงอุตสาหกรรมวันแรก
เลขานุการรัฐมนตรีว่าการกระทรวงอุตสาหกรรม ฤกษ์ดีเข้ากระทรวงอุตสาหกรรมวันแรก
วันนี้ (25 กันยายน 2566) เวลา 08.30 น. ดร.ไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม ฤกษ์ดีเข้ากระทรวงอุตสาหกรรมเป็นวันแรก ภายหลังที่คณะรัฐมนตรีได้มีมติเมื่อวันที่ 18 กันยายน 2566 เห็นชอบตามที่รัฐมนตรีว่าการกระทรวงอุตสาหกรรม เสนอแต่งตั้งข้าราชการการเมืองให้ดำรงตำแหน่งเลขานุการรัฐมนตรีว่าการกระทรวงอุตสาหกรรม  ในการนี้ได้เข้าสักการะองค์พระนารายณ์ พระภูมิ สิ่งศักดิ์สิทธิ์ และกราบพระพุทธรูปที่ประดิษฐานประจำกระทรวงอุตสาหกรรม โดยมีนายอนุพงศ์ กำปนาค หัวหน้าสำนักงานรัฐมนตรี ข้าราชการ และเจ้าหน้าที่สำนักงานรัฐมนตรี ร่วมให้การต้อนรับ ณ อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/72604