รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เดินหน้า นัดหารืออนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน


วันอังคารที่ 26 กันยายน 2566
รองปลัดเศรษฐเกียรติฯ เดินหน้า นัดหารืออนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน
หารืออนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน
เมื่อวันอังคารที่ 26 กันยายน 2566 เวลา 13.30 น. รองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 3/2566 ตามคำสั่งคณะกรรมการปฏิรูปที่ดินเพื่อเกษตรกรรม (คปก.) ที่ 5/2561 สั่ง ณ วันที่ 20 เมษายน พ.ศ. 2561 และมีรองเลขาธิการสำนักงานการปฏิรูปที่ดินเพื่อเกษตรกรรม (นายสุรชัย ยุทธชนะ) เป็นรองประธานการประชุม ณ ห้องประชุมสุทธิพร จีระพันธุ์ สำนักงานการปฏิรูปที่ดินเพื่อเกษตรกรรม โดยสรุปผลการประชุมได้ ดังนี้
1. ที่ประชุมพิจารณาเรื่องสืบเนื่อง เรื่อง การพิจารณากำหนดหลักเกณฑ์การอนุญาตให้ใช้ที่ดินในเขตปฏิรูปที่ดินเพื่อสร้างสถานที่กำจัดขยะ โดยที่ประชุมเห็นว่าควรนำหลักเกณฑ์ดังกล่าวกลับไปทบทวน และกำหนดหลักเกณฑ์ให้เข้มงวดเพราะเกษตรกรในพื้นที่อาจได้รับผลกระทบ ซึ่งควรกำหนดหลักเกณฑ์ให้สูงกว่าหลักเกณฑ์ซึ่งเป็นมาตรฐานกลาง อีกทั้ง เพื่อให้เกิดการพิจารณาที่รอบคอบ เห็นควรแต่งตั้งคณะทำงานในส่วนของผู้แทนจากหน่วยงานที่เกี่ยวข้องเพิ่มเติม เช่น ผู้แทนกรมควบคุมมลพิษ ผู้แทนกรมอนามัย เป็นต้น
2. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดขุนด่าน ในเขตปฏิรูปที่ดินจังหวัดกาญจนบุรี สำหรับใช้เป็นสถานที่ประกอบศาสนกิจ เนื้อที่ประมาณ ๑๖-๒-๔๔ ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
3. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดห้วยเจริญศรัทธาราม ในเขตปฏิรูปที่ดินจังหวัดกาญจนบุรี สำหรับใช้เป็นสถานที่ประกอบศาสนกิจ เนื้อที่ประมาณ ๑๙-๓-๓๐ ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
4. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดวังยวนราษฎร์อุทิศ ในเขตปฏิรูปที่ดินจังหวัดนครศรีธรรมราช สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 25-3-86 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
5. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดเขาเจริญธรรม ในเขตปฏิรูปที่ดินจังหวัดเพชรบูรณ์ สำหรับใช้เป็นสถานที่ประกอบพิธีกรรมทางพระพุทธศาสนา ปรากฏตามแผนผังว่าเป็นเขตพุทธาวาส เขตสังฆาวาส และเขตพุทธอุทยาน
เนื้อที่ประมาณ 182-0-57 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
6. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดสุทธิยาวนาราม ในเขตปฏิรูปที่ดินจังหวัดสุรินทร์ สำหรับใช้เป็นสถานที่ประกอบศาสนกิจ เนื้อที่ประมาณ 16-0-65 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน

ที่มา : https://www.thaigov.go.th/news/contents/details/72645