รัฐบาลไทย-ข่าวทำเนียบรัฐบาล-นายกรัฐมนตรีย้ำการมอบหมายงานรองนายกรัฐมนตรีเป็นไปอย่างเหมาะสม ยึดผลประโยชน์ของประชาชนเป็นหลัก 


วันพฤหัสบดีที่ 14 กันยายน 2566
14/09/2566
พิมพ์
นายกรัฐมนตรีย้ำการมอบหมายงานรองนายกรัฐมนตรีเป็นไปอย่างเหมาะสม ยึดผลประโยชน์ของประชาชนเป็นหลัก
นายกรัฐมนตรีย้ำการมอบหมายงานรองนายกรัฐมนตรีเป็นไปอย่างเหมาะสม ยึดผลประโยชน์ของประชาชนเป็นหลัก
วันนี้ (14 กันยายน 2566) เวลา 10.30 น. ณ บริเวณหน้าตึกภักดีบดินทร์ ทำเนียบรัฐบาล นายเศรษฐา ทวีสินนายกรัฐมนตรีและรัฐมนตรีว่าการกระทรวงการคลัง กล่าวถึงกรณีคำสั่งมอบหมายงานของรองนายกรัฐมนตรี ที่กระทรวงเกษตรและสหกรณ์อยู่ในกำกับดูแลของนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ แทนที่จะอยู่ในกำกับดูแลของ พล.ต.อ.พัชรวาท วงษ์สุวรรณ รองนายกรัฐมนตรีและรัฐมนตรีว่าการกระทรวงทรัพยากรธรรมชาติและสิ่งแวดล้อม ว่า อย่าไปโฟกัสว่าใครอยู่พรรคไหนอย่างไร ซึ่งตนเองพูดตั้งแต่วันแรกว่ารัฐบาลชุดนี้แม้จะมีพรรคร่วมรัฐบาลทั้ง 11 พรรค แต่เราก็เป็นรัฐบาลของประชาชน ขออย่าดูว่าเป็นรัฐบาลฝั่งไหน กลุ่มไหน ซึ่งตนเองคิดว่าเป็นการดูแลที่เหมาะสม เพราะนายภูมิธรรม ก็ดูแลเรื่องการเกษตรและพาณิชย์ควบคู่กันไป เราเอาผลประโยชน์ของประชาชนเป็นที่ตั้ง และเชื่อว่าเรื่องนี้เราไม่มีความขัดแย้งกัน

ที่มา : https://www.thaigov.go.th/news/contents/details/72197