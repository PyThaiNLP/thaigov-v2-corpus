รัฐบาลไทย-ข่าวทำเนียบรัฐบาล-ผู้ตรวจทาวันฯ นำทีม MIND สตูล ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน” 


วันพฤหัสบดีที่ 14 กันยายน 2566
14/09/2566
พิมพ์
ผู้ตรวจทาวันฯ นำทีม MIND สตูล ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
ผู้ตรวจทาวันฯ นำทีม MIND สตูล ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
วันที่ 11 กันยายน 2566 เวลา 13.30 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม พร้อมคณะเข้าตรวจเยี่ยมให้คำปรึกษาวิสาหกิจชุมชนกลุ่มเลี้ยงผึ้งชันโรงบ้านหัวกาหมิง ตั้งอยู่ตำบลทุ่งนุ้ย อำเภอควนกาหลง จังหวัดสตูล ซึ่งได้รับสนับสนุนงบประมาณจากกองทุนพัฒนาหมู่บ้านรอบพื้นที่เหมืองแร่ของห้างหุ้นส่วนจำกัด ทุ่งนุ้ยศิลาทอง สนับสนุนวัสดุและอุปกรณ์ที่เกี่ยวข้องต่อการเลี้ยงผึ้งชันโรง  เป็นการดูแลชุมชนรอบเหมืองแร่  การดูแลรักษาสิ่งแวดล้อม รวมถึงการกระจายรายได้ให้กับชุมชน โดยเป็นศูนย์การเรียนรู้การเลี้ยงผึ้งชันโรง ให้คนในชุมชนเข้ามาเรียนรู้ และในปี 2566 ได้เข้าร่วมโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ซึ่งได้ดำเนินการส่งเสริมพัฒนาผลิตภัณฑ์และบรรจุภัณฑ์ต้นแบบ อาทิ สบู่จากชันโรง ขนาดเล็กและขนาดใหญ่ หลังเสร็จสิ้นโครงการฯ ได้รับการสนับสนุนการผลิต บรรจุภัณฑ์เพื่อการจำหน่ายจาก ห้างหุ้นส่วนจำกัด ทุ่งนุ้ยศิลาทอง คาดว่าจะสามารถสร้างรายได้ให้แก่ชุมชนไม่น้อยกว่า 3 แสนบาท
ทั้งนี้ผู้ตรวจราชการฯ ได้มอบหมายให้สำนักงานอุตสาหกรรมจังหวัดสตูล ผลักดันให้เกิดมาตรฐานผลิตภัณฑ์ชุมชน น้ำผึ้งชันโรง การควบคุมรักษาคุณภาพของน้ำผึ้งชันโรงตลอดกระบวนการผลิต และส่งเสริมประชาสัมพันธ์หาช่องการจัดจำหน่ายผลิตภัณฑ์ให้เป็นที่รู้จักมากยิ่งขึ้นต่อไป
วันที่ 12 กันยายน 2566 เวลา 09.30 น. ผู้ตรวจฯ ทาวัน เข้ารับฟังสรุปผลการดำเนินงานโครงการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดีคู่ชุมชน” ณ สำนักงานอุตสาหกรรมจังหวัดสตูล (สอจ.สตูล)โดยมีนายอำนาจ ศรีอินทร์เกื้อ อุตสาหกรรมจังหวัดสตูล และเจ้าหน้าที่ เข้าร่วมและรายงานผลการดำเนินโครงการฯ
ผู้ตรวจราชการฯ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ 1. การจัดทำแผนการปฏิบัติงานประจำปีของทุกกลุ่มงานให้รวมกันเป็นแผนเดียวของสำนักงานฯ เพื่อบูรณาการการทำงานร่วมกัน และขอให้เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม.โดยดำเนินงานเกี่ยวกับโครงการต่างๆ  ที่ได้รับงบประมาณให้เป็นไปตามเป้าหมายที่กำหนดไว้  2. การติดตามการสมัครเข้าระบบและการแจ้งข้อมูลการประกอบกิจการโรงงานรายเดือน ตามกฎหมาย  ของผู้ประกอบการฯ ขอให้ดำเนินการโดยเคร่งครัด และ พร้อมให้คำปรึกษาทุกเมื่อหากผู้ประกอบการพบปัญหาอุปสรรค 3. การส่งเสริมโรงงานให้ได้รับการยกระดับการรับรองอุตสาหกรรมสีเขียวจากระดับที่ 1 เป็นระดับที่ 2 จากระดับที่ 2 เป็นระดับที่ 3 ให้เพิ่มมากขึ้น และให้ตรวจกำกับดูแลสถานประกอบกิจการเหมืองแร่และอุตสาหกรรมพื้นฐาน ให้ดำเนินกิจการโดยมี Work Instructionsในแต่ละขั้นตอนของการปฏิบัติงานเพื่อให้มีขั้นตอนการทำงานอย่างถูกต้อง ให้เกิดความปลอดภัยและเพิ่มประสิทธิภาพในการทำงาน
ผู้ตรวจราชการฯ  ได้เน้นย้ำให้เจ้าหน้าที่ ดำเนินงานตามนโยบาย MIND ของปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรมต่อไป
และเวลา 14.00 น. ผู้ตรวจราชการ พร้อมคณะตรวจเยี่ยมผู้ประกอบการชุมชน  ร้านสตูล อันดามัน เพิร์ล  โดยมีนางวิภาดา  สายันต์  เจ้าของกิจการ  พร้อมส่งมอบใบรับรอง มอก.เอส  147-2565  ผลิตภัณฑ์ประดับมุก  ซึ่ง ร้านสตูล อันดามัน เพิร์ล ได้รับการส่งเสริมให้ขอมาตรฐานผลิตภัณฑ์ชุมชน ในช่วงระยะแรกของการประกอบกิจกา ซึ่งขณะนี้ผ่านการรับรองมาตรฐาน มผช. 623/2547  ผลิตภัณฑ์ประดับมุก เรียบร้อยแล้ว

ที่มา : https://www.thaigov.go.th/news/contents/details/72187