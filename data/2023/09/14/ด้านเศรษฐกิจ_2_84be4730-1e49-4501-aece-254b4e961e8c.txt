รัฐบาลไทย-ข่าวทำเนียบรัฐบาล-ผู้ตรวจภาสกรฯ ลงพื้นที่สุราษฎร์ธานี ตรวจราชการรอบ 2 เน้นย้ำให้เจ้าหน้าที่มุ่งเน้นการใช้ "หัว และ "ใจ" ในการทำงาน พร้อมผลักดันนโยบาย MIND ให้โรงงานในพื้นที่นำไปปฏิบัติ


วันพฤหัสบดีที่ 14 กันยายน 2566
14/09/2566
พิมพ์
ผู้ตรวจภาสกรฯ ลงพื้นที่สุราษฎร์ธานี ตรวจราชการรอบ 2 เน้นย้ำให้เจ้าหน้าที่มุ่งเน้นการใช้ "หัว และ "ใจ" ในการทำงาน พร้อมผลักดันนโยบาย MIND ให้โรงงานในพื้นที่นำไปปฏิบัติ
ผู้ตรวจภาสกรฯ ลงพื้นที่สุราษฎร์ธานี ตรวจราชการรอบ 2 เน้นย้ำให้เจ้าหน้าที่มุ่งเน้นการใช้ "หัว และ "ใจ" ในการทำงาน พร้อมผลักดันนโยบาย MIND ให้โรงงานในพื้นที่นำไปปฏิบัติอย่างเป็นรูปธรรม
วันที่ 5 กันยายน 2566 นายภาสกร ชัยรัตน์ ผู้ตรวจราชการกระทรวงอุตสาหกรรม ตรวจราชการกรณีปกติ 2/2566 สำนักงานอุตสาหกรรมจังหวัดสุราษฎร์ธานี โดยมีนางทัศนีย์ ภักดีประพันธ์ อุตสาหกรรมจังหวัดสุราษฎร์ธานี และเจ้าหน้าที่ให้การต้อนรับและรายงานผลการดำเนินงาน โดยผู้ตรวจภาสกรฯ ได้ถ่ายทอดนโยบายของท่านปลัดกระทรวงอุตสาหกรรม ให้เจ้าหน้าที่มุ่งเน้นการใช้ "หัว และ "ใจ" ในการทำงาน และนำนโยบาย MIND ถ่ายทอดให้แก่โรงงานในพื้นที่เพื่อนำไปปฏิบัติอย่างเป็นรูปธรรม พร้อมทั้งกำชับให้มีการติดตามโรงงานอุตสาหกรรมที่ยังไม่เข้ารายงานข้อมูลกลางของกระทรวงอุตสาหกรรม iSingleForm ให้ทำรายงานให้ครบถ้วน และหากพบปัญหาอุปสรรคให้เจ้าหน้าที่ประสานหน่วยงานที่รับผิดชอบเพื่ออำนวยความสะดวกให้ผู้ประกอบการ
ทั้งนี้ ผู้ตรวจภาสกรฯ และคณะลงพื้นที่ตรวจติดตามผลการดำเนินงานของ บริษัท อโลฮา รีสอร์ท จำกัด ประกอบกิจการโรงแรมที่พัก และบริษัท พาวิลเลียน สมุยบูทิค รีสอร์ท จำกัด ประกอบกิจการโรงแรมที่พัก ซึ่งได้รับสินเชื่อจากกองทุนพัฒนาเอสเอ็มอีตามแนวประชารัฐ พร้อมให้ให้ข้อแนะนำในการส่งเสริม พัฒนาอุตสาหกรรม รวมไปถึงการประกอบกิจการโดยตระหนักถึงการอยู่ร่วมกันอย่างยั่งยืนระหว่างชุมชน สังคม และสิ่งแวดล้อมต่อไป

ที่มา : https://www.thaigov.go.th/news/contents/details/72186