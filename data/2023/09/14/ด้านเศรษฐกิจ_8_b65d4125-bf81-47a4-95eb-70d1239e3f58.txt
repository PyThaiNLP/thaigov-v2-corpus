รัฐบาลไทย-ข่าวทำเนียบรัฐบาล-ปลัดเกษตรฯ เป็นประธานการประชุมคณะอนุกรรมการพัฒนาระบบโลจิสติกส์การเกษตร


วันพฤหัสบดีที่ 14 กันยายน 2566
ปลัดเกษตรฯ เป็นประธานการประชุมคณะอนุกรรมการพัฒนาระบบโลจิสติกส์การเกษตร
ปลัดเกษตรฯ เป็นประธานการประชุมคณะอนุกรรมการพัฒนาระบบโลจิสติกส์การเกษตร
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะอนุกรรมการพัฒนาระบบโลจิสติกส์การเกษตร ครั้งที่ 1/2566 พร้อมด้วยนายอภัย สุทธิสังข์ รองปลัดกระทรวงเกษตรและสหกรณ์ และหน่วยงานที่เกี่ยวข้องเข้าร่วม ณ ห้องประชุม 134 กระทรวงเกษตรและสหกรณ์ และผ่านระบบการประชุมทางไกลออนไลน์ Zoom Meetingsว่า ที่ประชุมฯมีมติเห็นชอบการขับเคลื่อนการดำเนินงานตามแผนปฏิบัติการด้านการพัฒนาระบบโลจิสติกส์ภาคการเกษตร (พ.ศ.2566 – 2570) โดยมอบหมายสำนักงานเศรษฐกิจการเกษตร กรมส่งเสริมสหกรณ์กรมส่งเสริมการเกษตรกรมวิชาการเกษตร กรมประมง และกรมปศุสัตว์จัดเก็บตัวชี้วัดประจำปีงบประมาณ พ.ศ. 2566 และส่งให้ฝ่ายเลขานุการฯ ภายในไตรมาส 1 ประจำปีงบประมาณ พ.ศ. 2567 เพื่อใช้ประเมินการบรรลุผลสำเร็จตามเป้าหมายของแผนปฏิบัติการฯ รวมทั้ง มอบหมายหน่วยงานพิจารณาเสนอโครงการ/กิจกรรมที่สนับสนุนการพัฒนาระบบโลจิสติกส์การเกษตร ประจำปีงบประมาณ พ.ศ. 2567 เพิ่มเติม และรายงานผลการดำเนินงานเป็นรายไตรมาสโดยเริ่มรายงานเมื่อสิ้นสุดไตรมาส 1 ประจำปีงบประมาณ พ.ศ. 2567 เป็นต้นไป นอกจากนี้ยัง มอบหมายหน่วยงานจัดทำข้อเสนอโครงการเพื่อขอรับการจัดสรรงบประมาณรายจ่ายประจำปีงบประมาณ พ.ศ. 2568 โดยพิจารณาจากโครงการที่บรรจุในแผนปฏิบัติการด้านการพัฒนาระบบโลจิสติกส์ภาคการเกษตร (พ.ศ. 2566 – 2570) หรือเสนอโครงการใหม่/โครงการตามข้อเสนอของฝ่ายเลขานุการฯที่จะส่งผลกระทบต่อการบรรลุเป้าหมายของแผนปฏิบัติการฯ

ที่มา : https://www.thaigov.go.th/news/contents/details/72204