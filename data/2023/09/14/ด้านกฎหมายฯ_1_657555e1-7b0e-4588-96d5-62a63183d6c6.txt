รัฐบาลไทย-ข่าวทำเนียบรัฐบาล-กระทรวงยุติธรรมไทย แลกเปลี่ยนความรู้ การยึดอายัดทรัพย์สิน และการบริหารจัดการทรัพย์สินของกลาง กับเกาหลีใต้ 


วันพฤหัสบดีที่ 14 กันยายน 2566
13/09/2566
พิมพ์
กระทรวงยุติธรรมไทย แลกเปลี่ยนความรู้ การยึดอายัดทรัพย์สิน และการบริหารจัดการทรัพย์สินของกลาง กับเกาหลีใต้
กระทรวงยุติธรรมไทย แลกเปลี่ยนความรู้ การยึดอายัดทรัพย์สิน และการบริหารจัดการทรัพย์สินของกลาง กับเกาหลีใต้
วันที่ ๑๓ กันยายน ๒๕๖๖ นางพงษ์สวาท นีละโยธิน ปลัดกระทรวงยุติธรรม ในฐานะหัวหน้าคณะผู้แทนไทย พร้อมด้วย นายธนากร คัยนันท์ รองเลขาธิการ ป.ป.ส. และนายปิยะศิริ วัฒนวรางกูร รองเลขาธิการ ป.ป.ส. นำคณะกรรมการตรวจสอบทรัพย์สิน ประธานอนุกรรมการตรวจสอบทรัพย์สิน ปปส. ภาค ๑-๙ และ กทม. (อธิบดีอัยการภาค) ของประเทศไทย หารือแลกเปลี่ยนกระบวนการยึดทรัพย์ และบริหารจัดการทรัพย์สิน กับหน่วยงานผู้บังคับใช้กฎหมายของสาธารณรัฐเกาหลีใต้ ระหว่างวันที่ ๑๑ - ๑๖ กันยายน ๒๕๖๖ โดยวัตถุประสงค์เป็นการหารือของหน่วยงานผู้บังคับใช้กฎหมายของไทย และหน่วยงานของเกาหลีใต้ ได้แก่ สำนักงานอัยการสูงสุด สำนักงานตำรวจแห่งชาติเกาหลี เป็นต้น เพื่อที่จะได้นำการหารือ แลกเปลี่ยนดังกล่าว มาพัฒนาแนวทางการทำงานการเพิ่มประสิทธิภาพด้านการตรวจสอบทรัพย์และการบังคับคดีก่อนปรับใช้ให้สอดคล้องกับประเทศไทย ซึ่งในวันนี้ทางคณะผู้แทนได้เข้าร่วมหารือกับผู้แทนสำนักงานอัยการสูงสุด (SPO) ในเรื่องกระบวนการยึดอายัดทรัพย์สิน การตรวจสอบทรัพย์ และการบริหารจัดการทรัพย์สินของกลาง รวมทั้งมาตรการป้องกันและแก้ปัญหาการลำเลียงยาเสพติดระหว่างประเทศ

ที่มา : https://www.thaigov.go.th/news/contents/details/72185