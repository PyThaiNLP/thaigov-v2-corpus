รัฐบาลไทย-ข่าวทำเนียบรัฐบาล-รปอ.เอกภัทร เปิดงาน CBA Expo 2023 งานแสดงสินค้าและเทคโนโลยีด้านการก่อสร้างอาคารและเหมือง


วันพฤหัสบดีที่ 14 กันยายน 2566
14/09/2566
พิมพ์
รปอ.เอกภัทร เปิดงาน CBA Expo 2023 งานแสดงสินค้าและเทคโนโลยีด้านการก่อสร้างอาคารและเหมือง
รองปลัดกระทรวงอุตสาหกรรม เอกภัทร เปิดงาน CBA Expo 2023 งานแสดงสินค้าและเทคโนโลยีด้านการก่อสร้างอาคารและเหมือง
วันที่ 13 กันยายน 2566 นายเอกภัทร วังสุวรรณ รองปลัดกระทรวงอุตสาหกรรม เป็นประธานพิธีเปิดงาน CBA Expo 2023 หรืองาน ConsBuild ASIA 2023 งานแสดงสินค้าและเทคโนโลยีด้านการก่อสร้างอาคารและเหมือง โดยมี นางสาวฐิติรัตน์ ปฐวีวรรกิตติ์ ประธานกรรมการบริหาร บริษัท เอ็มบี โกลบอล มาร์เก็ตติ้งส์ จำกัด และนายสิรภพ ตันติธรรม กรรมการผู้จัดการ บริษัท โอซีอาร์ จำกัด กล่าวต้อนรับและกล่าวรายงาน พร้อมได้รับเกียรติจาก นายนาเคศ สิงห์ (H.E. Mr. Nagesh Singh) เอกอัครราชทูตวิสามัญผู้มีอำนาจเต็มแห่งสาธารณรัฐอินเดียประจำประเทศไทย เข้าร่วม ณ ฮอลล์ EH 100 ศูนย์นิทรรศการและการประชุมไบเทค บางนา
สำหรับการจัดงาน CBA Expo 2023 หรือ ConsBuild ASIA 2023 งานแสดงสินค้าเครื่องจักรและเทคโนโลยี ด้านการก่อสร้าง อาคารและเหมืองแร่ เป็นงานที่แสดงเครื่องจักร เครื่องมือ อุปกรณ์ เทคโนโลยีและนวัตกรรมด้านการก่อสร้าง อาคารและเหมืองแร่ เพื่อตอบโจทย์การทำงานให้มีประสิทธิภาพยิ่งขึ้น และเข้ามาช่วยในการเพิ่มผลิตภาพ (Productivity) โดยงาน CBA Expo 2023 จัดขึ้นระหว่างวันที่ 13-15 กันยายน 2566 ณ ฮอลล์ EH 100 ศูนย์นิทรรศการและการประชุมไบเทค บางนา

ที่มา : https://www.thaigov.go.th/news/contents/details/72190