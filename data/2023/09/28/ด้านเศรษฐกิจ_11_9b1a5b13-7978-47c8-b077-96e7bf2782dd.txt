รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา นำคณะข้าราชการ ก.อุตสาหกรรม เคารพธงชาติและร้องเพลงชาติไทยในกิจกรรมเนื่องในวันพระราชทาน ธงชาติไทย (Thai National Flag Day) 28 กันยายน ประจำปี 2566


วันพฤหัสบดีที่ 28 กันยายน 2566
28/09/2566
พิมพ์
รัฐมนตรีฯ พิมพ์ภัทรา นำคณะข้าราชการ ก.อุตสาหกรรม เคารพธงชาติและร้องเพลงชาติไทยในกิจกรรมเนื่องในวันพระราชทาน ธงชาติไทย (Thai National Flag Day) 28 กันยายน ประจำปี 2566
รัฐมนตรีฯ พิมพ์ภัทรา นำคณะข้าราชการ ก.อุตสาหกรรม เคารพธงชาติและร้องเพลงชาติไทยในกิจกรรมเนื่องในวันพระราชทาน ธงชาติไทย (Thai National Flag Day) 28 กันยายน ประจำปี 2566
วันนี้ (28 กันยายน 2566) นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานนำเคารพธงชาติและร้องเพลงชาติไทยในกิจกรรมเนื่องในวันพระราชทาน ธงชาติไทย (Thai National Flag Day) 28 กันยายน ประจำปี 2566 โดยมีนายณัฐพล รังสิตพล ปลัดกระทรวงอุตสาหกรรม นายสุรพล ชามาตย์ นายเอกภัทร วังสุวรรณ นายวันชัย พนมชัย นางสาวณัฏฐิญา เนตยสุภา รองปลัดกระทรวงอุตสาหกรรม นายเดชา จาตุธนานันท์ นายภาสกร ชัยรัตน์ ผู้ตรวจราชการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม และคณะผู้บริหารกระทรวงอุตสาหกรรม ข้าราชการ และพนักงานร่วมกิจกรรม ณ ห้องโถง ชั้น 1 อาคารสำนักงานปลัดกระทรวงอุตสาหกรรม
การจัดกิจกรรมในวันนี้จัดขึ้นเพื่อรำลึกถึงพระมหากรุณาธิคุณของพระบาทสมเด็จพระมงกุฎเกล้าเจ้าอยู่หัว รัชกาลที่ 6 ที่ทรงพระราชทานธงไตรรงค์ให้เป็นธงชาติของประเทศไทย และเพื่อให้เห็นถึงความสำคัญในฐานะที่ธงชาติไทยเป็นสัญลักษณ์แห่งการร่วมแรงร่วมใจเป็นหนึ่งเดียวของคนไทย รัฐบาลได้ประกาศให้วันที่ 28 กันยายนของทุกปี เป็นวันพระราชทานธงชาติไทย และจัดให้มีพิธีการเชิญธงชาติขึ้นสู่ยอดเสาในเวลา 08.00 น. หรือ 8 โมงเช้าในวันนี้

ที่มา : https://www.thaigov.go.th/news/contents/details/72713