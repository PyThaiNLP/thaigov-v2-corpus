รัฐบาลไทย-ข่าวทำเนียบรัฐบาล-กรมทางหลวงชนบท เตรียมความพร้อมรับมือสถานการณ์อุทกภัย ระดมกำลังเจ้าหน้าที่และเครื่องมือเครื่องจักร 


วันพฤหัสบดีที่ 28 กันยายน 2566
กรมทางหลวงชนบท เตรียมความพร้อมรับมือสถานการณ์อุทกภัย ระดมกำลังเจ้าหน้าที่และเครื่องมือเครื่องจักร
เพื่อบรรเทาความเดือดร้อนให้ประชาชนทันที ตามข้อคำสั่งการของรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม โดยแขวงทางหลวงชนบทประจวบคีรีขันธ์ เตรียมพร้อมเฝ้าระวังรับมือสถานการณ์อุทกภัยในพื้นที่ ทั้งด้านบุคลากร เครื่องมือ เครื่องจักร วัสดุอุปกรณ์ ยานพาหนะ ป้ายเตือน ป้ายแนะนำเส้นทาง รวมถึงจัดชุดลาดตระเวนเฝ้าติดตามสถานการณ์อย่างใกล้ชิด เพื่อบรรเทาความเดือดร้อนให้ประชาชนเดินทางได้อย่างปลอดภัย พร้อมให้ความช่วยเหลือประชาชนอย่างทันท่วงที ตามข้อสั่งการของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ทั้งนี้ ทช. ได้จัดเจ้าหน้าที่ให้ความช่วยเหลืออย่างเต็มกำลัง ประชาชนโปรดขับขี่ยานพาหนะด้วยความระมัดระวังและสังเกตป้ายเตือน สามารถแจ้งเหตุอุทกภัยได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/72711