รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา รุดเยี่ยมชมห้องปฏิบัติการและผลงานวิจัยอุตสาหกรรม นวัตกรรมของ ม.เทคโนโลยีพระจอมเกล้าพระนครเหนือ พร้อมแนะรุ่นน้องสร้างแรงบันดาลใจสู่เส้นชัยแห่งอนาคต


วันพฤหัสบดีที่ 28 กันยายน 2566
28/09/2566
พิมพ์
รัฐมนตรีฯ พิมพ์ภัทรา รุดเยี่ยมชมห้องปฏิบัติการและผลงานวิจัยอุตสาหกรรม นวัตกรรมของ ม.เทคโนโลยีพระจอมเกล้าพระนครเหนือ พร้อมแนะรุ่นน้องสร้างแรงบันดาลใจสู่เส้นชัยแห่งอนาคต
รัฐมนตรีฯ พิมพ์ภัทรา รุดเยี่ยมชมห้องปฏิบัติการและผลงานวิจัยอุตสาหกรรม นวัตกรรมของ ม.เทคโนโลยีพระจอมเกล้าพระนครเหนือ พร้อมแนะรุ่นน้องสร้างแรงบันดาลใจสู่เส้นชัยแห่งอนาคต
วันที่ 27 กันยายน 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เยี่ยมชมห้องปฏิบัติการและผลงานวิจัยอุตสาหกรรม และนวัตกรรมของมหาวิทยาลัยเทคโนโลยีพระจอมเกล้าพระนครเหนือ (มจพ.) พร้อมสักการะพระบรมราชานุสาวรีย์พระบาทสมเด็จพระจอมเกล้าเจ้าอยู่หัว รัชกาลที่ 4 โดยมี นายสุรพล ชามาตย์ รองปลัดกระทรวงอุตสาหกรรม ร่วมเยี่ยมชม และมี ศ.ดร.ธีรวุฒิ บุณยโสภณ นายกสภามหาวิทยาลัย และกรรมการสภามหาวิทยาลัย ศ.ดร. สุชาติ เชี่ยงฉิน อธิการบดี และคณะผู้บริหาร มจพ. ร่วมให้การต้อนรับ
โดยรัฐมนตรีว่าการกระทรวงอุตสาหกรรม และคณะ ได้เยี่ยมชมห้องปฏิบัติการและผลงานวิจัยด้านวิทยาศาสตร์และเทคโนโลยีของอาจารย์และนักศึกษาคณะวิทยาศาสตร์ประยุกต์ มจพ. ณ อาคารคณะวิทยาศาสตร์ประยุกต์ พร้อมบรรยายแรงบันดาลใจสู่โอกาส (Inspiration on the Chance) เพื่อสร้างแรงบันดาลใจให้นักศึกษา มจพ. สู่ความสำเร็จในอนาคต ณ ห้องประชุมเบญจรัตน์ อาคารนวมินทรราชินี หลังจากนั้น ยังได้รับชมการแสดงสมรรถะของหุ่นยนต์กู้ภัย รางวัลชนะเลิศ แชมป์โลกสมัยที่ 9 ประจำปี พ.ศ. 2566 จากการแข่งขัน World RoboCup Rescue 2023 ณ ประเทศสาธารณรัฐฝรั่งเศส ณ หอประชุมประดู่แดง อาคารอเนกประสงค์

ที่มา : https://www.thaigov.go.th/news/contents/details/72712