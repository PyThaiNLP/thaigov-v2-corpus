รัฐบาลไทย-ข่าวทำเนียบรัฐบาล-​เมื่อวันพุธที่ ๒๗ กันยายน ๒๕๖๖ นายสุทิน คลังแสง รัฐมนตรีว่าการกระทรวงกลาโหม ได้ตรวจเยี่ยมสำนักงานปลัดกระทรวงกลาโหมโดยมี พลเอก สนิธชนก สังขจันทร์ ปลัดกระทรวงกลาโหม ให้การต้อนรับ แล


วันพฤหัสบดีที่ 28 กันยายน 2566
​เมื่อวันพุธที่ ๒๗ กันยายน ๒๕๖๖ นายสุทิน คลังแสง รัฐมนตรีว่าการกระทรวงกลาโหม ได้ตรวจเยี่ยมสำนักงานปลัดกระทรวงกลาโหมโดยมี พลเอก สนิธชนก สังขจันทร์ ปลัดกระทรวงกลาโหม ให้การต้อนรับ แล
โดยผู้เข้ารับฟังการบรรยายสรุปฯ ประกอบด้วย รองปลัดกระทรวงกลาโหม
หัวหน้านายทหารฝ่ายเสนาธิการประจำรัฐมนตรีว่าการกระทรวงกลาโหม หัวหน้านายทหารฝ่ายเสนาธิการประจำปลัดกระทรวงกลาโหม และ หัวหน้าหน่วยขึ้นตรงสำนักงานปลัดกระทรวงกลาโหม
หลังฟังการบรรยายสรุป
รมว.กห. รู้สึก อบอุ่นใจ สบายใจ ที่ได้รับทราบ การปฏิบัติหน้าที่ของแต่ละหน่วยขึ้นตรง ที่ได้ชี้แจงมา และสิ่งที่อยากเห็น คืออยากเห็นกองทัพเป็นกองทัพที่ ทันสมัยคือ
-ศักยภาพสูง สามารถป้องกันอธิปไตยได้
-ขนาดพอเหมาะ เหมาะสมกับภารกิจ กระทัดรัด
-พร้อมรับ กับภัยคุกคามในรูปแบบใหม่
-ให้ประชาชน กลับมารักทหาร ได้ใจประชาชน ที่รักอยู่แล้วให้รักมากขึ้น
โดยได้มอบนโยบายแนวทางในการปฏิบัติงานดังนี้
1.การลดอัตรากำลังพล อาจ จัดให้มีการเกษียณอายุราชการก่อนกำหนด โดยเพิ่มแรงจูงใจ พร้อม การลดการผลิต หรือรับเข้ากำลังพล
2.การสมัครใจเป็นทหารกองประจำการ(ลดการเกณฑ์ทหาร) โดยกองทัพ พิจารณาลดความต้องการ เท่าที่จำเป็นในแต่ละสภาวการณ์  และ เพิ่มแรงจูงใจในการสมัครเข้าเป็นทหารกองประจำการ อาทิ  สามารถรับราชการต่อ หรือ มีอาชีพที่เหมาะสมรองรับ ,การเพิ่มเบี้ยเลี้ยงเงินเดือน ฯลฯ
3.การพิจารณาเข้าใช้ที่ดินทหาร ที่มิได้ใช้งานให้เกิดประโยชน์สูงสุด โดยหน่วยงานที่เกี่ยวข้องพิจารณาให้เกิดประโยชน์สูงสุด
4.การใช้ยุทโธปกรณ์ ช่วยเหลือ ประชาชน ขุดลอก คูคลอง หนอง ฝาย
5.ปัญหายาเสพติด ประชาชนมีความเชื่อมั่นในทหาร ที่มีขีดความสามารถในการดำเนินการ สกัดกั้นแนวชายแดน จับกุม (ผู้ช่วย จนท.) บำบัด (รร.ค่ายทหาร)
6.อาชญากรรมทางไซเบอร์ ใช้เครื่องมือที่มีอยู่ สนับสนุนภาครัฐ เพิ่มศักยภาพ
7.กำลังพลชั้นผู้น้อย ต้องอยู่ดีกินดี เพื่อขวัญกำลังใจในการปฏิบัติงาน
จากนั้น รมว.กห.ได้ลงนามในสมุดตรวจเยี่ยม และถ่ายภาพร่วมกับคณะผู้บังคับหน่วยขึ้นตรงสำนักงานปลัดกระทรวงกลาโหมเป็นที่ระลึก

ที่มา : https://www.thaigov.go.th/news/contents/details/72705