รัฐบาลไทย-ข่าวทำเนียบรัฐบาล-กระทรวงเกษตรฯ จัดกิจกรรมเนื่องในวันพระราชทานธงชาติไทย


วันพฤหัสบดีที่ 28 กันยายน 2566
กระทรวงเกษตรฯ จัดกิจกรรมเนื่องในวันพระราชทานธงชาติไทย
กระทรวงเกษตรฯ จัดกิจกรรมเนื่องในวันพระราชทานธงชาติไทย เพื่อน้อมรำลึกในพระมหากรุณาธิคุณพระบาทสมเด็จพระมงกุฎเกล้าเจ้าอยู่หัว และสร้างความภาคภูมิใจแก่คนในชาติ
นายประยูร อินสกุล ปลัดกระทรวงเกษตรและสหกรณ์ เป็นประธานการจัดกิจกรรมเนื่องในวันพระราชทาน ธงชาติไทย (Thai National Flag Day) ตามมติคณะรัฐมนตรีที่กำหนดให้วันที่ 28 กันยายนของทุกปี เป็นวันพระราชทานธงชาติไทยเริ่มตั้งแต่เมื่อวันที่ 28 กันยายน 2560 เป็นต้นมา โดยมีวัตถุประสงค์เพื่อน้อมรำลึกในพระมหากรุณาธิคุณพระบาทสมเด็จพระมงกุฎเกล้าเจ้าอยู่หัว ที่ทรงพระราชทานธงไตรรงค์เป็นธงชาติไทย และเพื่อเป็นการสร้างความภาคภูมิใจแก่คนในชาติซึ่งกระทรวงเกษตรและสหกรณ์ได้จัดกิจกรรมเคารพธงชาติและร้องเพลงชาติไทย ในเวลา 8.00 น. โดยมีผู้บริหาร ข้าราชการ และเจ้าหน้าที่เข้าร่วมกิจกรรมอย่างพร้อมเพรียง

ที่มา : https://www.thaigov.go.th/news/contents/details/72701