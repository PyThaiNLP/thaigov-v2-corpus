รัฐบาลไทย-ข่าวทำเนียบรัฐบาล-บีโอไอเร่งผลักดันการลงทุน “ภาคใต้” หนุนเป็น “ประตูการค้าสำคัญ” เชื่อมระหว่างภูมิภาค


วันอังคารที่ 12 กันยายน 2566
บีโอไอเร่งผลักดันการลงทุน “ภาคใต้” หนุนเป็น “ประตูการค้าสำคัญ” เชื่อมระหว่างภูมิภาค
.....
คณะกรรมการส่งเสริมการลงทุน (บีโอไอ) เผยว่าภาคใต้เป็นพื้นที่ยุทธศาสตร์สำคัญของประเทศ ทั้งในด้านการเกษตร การท่องเที่ยว การค้าและโลจิสติกส์ระหว่างประเทศ
.
สำหรับความโดดเด่นด้าน “การค้าและโลจิสติกส์” ชายแดนภาคใต้ ถือเป็นประตูการค้าสำคัญไปสู่ประเทศมาเลเซียและสิงคโปร์ อีกทั้งกำลังจะมีโครงการ Land Bridge เชื่อมฝั่งอ่าวไทยและอันดามันที่จะเป็นประตูเชื่อมระหว่างภูมิภาคเอเชียตะวันออกไปสู่เอเชียใต้ ตะวันออกกลาง และแอฟริกา
.
ทิศทางการพัฒนาภาคใต้ตอนบน:
• ผลักดันให้เป็นศูนย์กลางโลจิสติกส์ที่ใหญ่ที่สุดของภูมิภาค
• ประกาศ “ระเบียงเศรษฐกิจภาคใต้ (Southern Economic Corridor: SEC)” จะครอบคลุมพื้นที่ จ.ระนอง จชุมพร และ จ.นครศรีธรรมราช
• เดินหน้าโครงการสะพานเศรษฐกิจเชื่อมทะเลอ่าวไทย - อันดามัน (Land Bridge) เงินลงทุนกว่า 1 ล้านล้านบาท
.
ทิศทางการพัฒนาภาคใต้ตอนล่าง:
• ประกอบด้วย จ.ตรัง จ.พัทลุง จ.สตูล จ.สงขลา จ.ปัตตานี จ.ยะลา และ จ.นราธิวาส
• พัฒนาให้เป็น “พื้นที่รองรับการลงทุน” ผ่านการพัฒนาโครงสร้างพื้นฐานและนิคมอุตสาหกรรมเฉพาะทาง เช่น นิคมอุตสาหกรรมยางพารา (Rubber City) เป็นต้น
• ผลักดันให้เป็นประตูเศรษฐกิจการค้าแห่งภูมิภาค ที่เชื่อมโยงกับประเทศมาเลเซียและสิงคโปร์
.
สำหรับยอดการขอรับการส่งเสริมการลงทุนในพื้นที่ภาคใต้ ช่วงครึ่งปีแรก (ม.ค.- มิ.ย. 66) พบว่า
• มีจำนวน 53 โครงการ
• มูลค่าเงินลงทุนกว่า 9,600 ล้านบาท
• ส่วนใหญ่อยู่ในอุตสาหกรรมเกษตรและอาหารแปรรูป ถุงมือยางทางการแพทย์ กิจการท่องเที่ยว และดิจิทัล
อ่านเพิ่มเติม คลิก https://www.thaigov.go.th/news/contents/details/71921
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72121