รัฐบาลไทย-ข่าวทำเนียบรัฐบาล-นายกฯ ชี้แจงแนวทางบริหารจัดการผู้ประกอบการ rider ยกระดับให้สามารถแข่งขันกับการเปลี่ยนแปลงทางเทคโนโลยี พร้อมศึกษาจัดทำ application อย่างครบวงจร ครอบคลุมและทั่วถึงด้วย


วันอังคารที่ 12 กันยายน 2566
12/09/2566
พิมพ์
นายกฯ ชี้แจงแนวทางบริหารจัดการผู้ประกอบการ rider ยกระดับให้สามารถแข่งขันกับการเปลี่ยนแปลงทางเทคโนโลยี พร้อมศึกษาจัดทำ application อย่างครบวงจร ครอบคลุมและทั่วถึงด้วย
นายกฯ ชี้แจงแนวทางบริหารจัดการผู้ประกอบการ rider ยกระดับให้สามารถแข่งขันกับการเปลี่ยนแปลงทางเทคโนโลยี พร้อมศึกษาจัดทำ application อย่างครบวงจร ครอบคลุมและทั่วถึงด้วย
วันนี้ (วันที่ 12 กันยายน 2566) เวลา 11.23 น. ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรีเข้าร่วมการประชุมร่วมกันของรัฐสภา ครั้งที่ 5 (สมัยสามัญประจำปีครั้งที่หนึ่ง) เป็นพิเศษ เพื่อให้คณะรัฐมนตรีแถลงนโยบายต่อรัฐสภา โดยนายกรัฐมนตรีชี้แจง ดังนี้
นายกรัฐมนตรีย้ำว่า รัฐบาลมาจากประชาชน และตั้งใจอย่างยิ่ง และจริงจังที่จะทำงาน โดยได้ชี้แจงในประเด็นผู้ประกอบการ Rider จากการลงพื้นที่ได้รับฟังปัญหาต่างๆ ทั้งในด้านค่ารอบที่ไม่เป็นธรรม ค่าใช้จ่ายพื้นฐานที่ไม่ได้มีการปรับเปลี่ยนมานาน การบังคับรับงานพ่วง การแบกรับต้นทุนความเสี่ยงเอง กฎหมายที่ไม่คุ้มครองและล้าสมัยในหลายๆมิติ  โดยนายกรัฐมนตรีได้ให้แนวทางกระทรวงแรงงาน เพื่อเจรจากับภาคเอกชน เพื่อยกระดับ สวัสดิการ และค่าแรงให้เป็นธรรมมากยิ่งขึ้น ให้สามารถแข่งขันกับการเปลี่ยนแปลงทางเทคโนโลยีอย่างรุนแรง นอกจากนี้ ยังมีแนวทางที่จะจัดระเบียบค่าโดยสารให้มีความยุติธรรม โดยคำนึงถึงความปลอดภัยของผู้โดยสาร และ Rider ด้วย และยังจะมีแนวทางให้กระทรวงคมนาคมศึกษาการทำ application ของรัฐเอง เพื่อช่วยเหลือผู้ให้บริการอย่างครบวงจร ครอบคลุมและทั่วถึงด้วย

ที่มา : https://www.thaigov.go.th/news/contents/details/72127