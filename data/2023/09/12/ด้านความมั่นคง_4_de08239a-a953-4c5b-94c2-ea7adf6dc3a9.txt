รัฐบาลไทย-ข่าวทำเนียบรัฐบาล-ปลัดแรงงาน เยี่ยมให้กำลังใจ ให้ข้อคิดเตือนใจแรงงานไทย ด้านการทำงาน การใช้ชีวิตได้อย่างปลอดภัยในไต้หวัน


วันอังคารที่ 12 กันยายน 2566
12/09/2566
พิมพ์
ปลัดแรงงาน เยี่ยมให้กำลังใจ ให้ข้อคิดเตือนใจแรงงานไทย ด้านการทำงาน การใช้ชีวิตได้อย่างปลอดภัยในไต้หวัน
ปลัดแรงงาน เยี่ยมให้กำลังใจ ให้ข้อคิดเตือนใจแรงงานไทย ด้านการทำงาน การใช้ชีวิตได้อย่างปลอดภัยในไต้หวัน
วันที่ 11 กันยายน 2566 เวลา 11.15 น. นายบุญชอบ สุทธมนัสวงษ์ ปลัดกระทรวงแรงงาน  พร้อมคณะผู้บริหารและเจ้าหน้าที่ เข้าตรวจเยี่ยมและมอบของให้กำลังใจแรงงานไทย ที่ไซต์งานก่อสร้างสะพานข้ามแม่น้ำ ตั้นเจียง นครนิวไทเป ซึ่งบริษัทก่อสร้าง KUNG ENGINEERING CORPORATION ซึ่งว่าจ้างแรงงานไทย จำนวนประมาณ 300 คน  โดยในวันนี้ ปลัดกระทรวงแรงงาน ได้ให้กำลังใจแรงงาน พร้อมให้ข้อคิดเตือนใจแรงงานในการปฏิบัติตามกฎระเบียบไต้หวันทั้งการป้องกันยาเสพติด การขับขี่รถจักรยานไฟฟ้า สุรา เพื่อให้แรงงานไทยสามารถปรับตัวด้านการทำงานและการใช้ชีวิตได้อย่างปลอดภัย พร้อมนี้ สนร. ไทเปได้แนะนำช่องทางการติดต่อ สนร.ไทเป พร้อมสิทธิประโยชน์จากกองทุนประกันภัยแรงงานไต้หวัน ซึ่งนายจ้างและแรงงานได้แสดงความชื่มชมและขอบคุณในการเข้าเยี่ยมแรงงานในครั้งนี้ นอกจากนี้บริษัทยังแสดงความต้องการจ้างแรงงานไทยเพื่อมาทำงานในโครงการอื่นๆ ซึ่งเฉพาะปี ที่ผ่านมา ได้ยื่นขอนำเข้าแรงงานไทยเพิ่ม จำนวน กว่า 700 คน โดยบริษัทยินดีให้ความร่วมมือในการขยายตลาดแรงงานไทยในไต้หวันร่วมกันต่อไป
ทั้งนี้ ปลัดกระทรวงแรงงาน ได้เน้นย้ำให้ น.ส.ประภาวดี แก้วศิริพงษ์ อัครราชทูตที่ปรึกษา (ฝ่ายแรงงาน) สนร.ไทเป และ นายณัฐชยวัศ สงวนไชยกฤษณ์  อัครราชทูตที่ปรึกษา (ฝ่ายแรงงาน) สนร.เกาสง ปฏิบัตืหน้าที่อย่างเข้มแข็ง ทั้งภารกิจเชิงรุกในการขยายตลาดแรงงาน และการคุ้มครองดูแลแรงงานไทย  โดยประชาสัมพันธ์สร้างการรับรู้และความเข้าใจเกี่ยวกับสิทธิประโยชน์ ตามกฎหมายไทยและไต้หวัน รวมทั้งตระหนักถึงระเบียบวินัยในการทำงาน
+++++++++++++++++++
กองเผยแพร่และประชาสัมพันธ์

ที่มา : https://www.thaigov.go.th/news/contents/details/72136