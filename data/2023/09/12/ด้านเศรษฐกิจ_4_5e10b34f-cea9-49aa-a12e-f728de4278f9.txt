รัฐบาลไทย-ข่าวทำเนียบรัฐบาล-ติวเข้ม สอจ. ระดมความคิดข้าราชการ MIND ปรับแนวทางเพิ่มประสิทธิภาพโครงการโอปอย-ซี 


วันอังคารที่ 12 กันยายน 2566
12/09/2566
พิมพ์
ติวเข้ม สอจ. ระดมความคิดข้าราชการ MIND ปรับแนวทางเพิ่มประสิทธิภาพโครงการโอปอย-ซี
ติวเข้ม สอจ. ระดมความคิดข้าราชการ MIND ปรับแนวทางเพิ่มประสิทธิภาพโครงการโอปอย-ซี
เพชรบุรี : วันที่ 9-10 กันยายน 2566 กองตรวจราชการ สำนักงานปลัดกระทรวงอุตสาหกรรม (สปอ.) จัดสัมมนาเชิงปฏิบัติการ เรื่อง "แนวทางการบริหารงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน (One Province Agro-Industrial Community: OPOAI-C) หรือโอปอย-ซี " โดยมี นายโชคชัย น้อยกลิ่น นักวิเคราะห์นโยบายและแผนชำนาญการพิเศษ เป็นวิทยากร และมีข้าราชการและเจ้าหน้าที่ สำนักงานอุตสาหกรรมจังหวัด (สอจ.) ทั้ง 76 จังหวัด เข้าร่วมสัมมนา ประมาณ 200 คน ณ ห้องประชุมชะอำ 1-4 โรงแรม เดอะ รีเจ้นท์ ชะอำ บีช รีสอร์ท จ.เพชรบุรี
โดย ดร.ณัฐพล รังสิตพล ปลัดกระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม และนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เข้าร่วมสังเกตุการณ์ และให้คำแนะนำแก่ผู้เข้าสัมมนาเกี่ยวกับการดำเนินการโครงการที่มีทรัพยากรและงบประมาณจำกัดให้เกิดประโยชน์สูงสุด หลังจากนั้นให้ผู้เข้าสัมมนาแบ่งกลุ่มตามกลุ่มตรวจราชการเพื่อร่วมระดมความคิดเห็นพูดคุยถึงปัญหา อุปสรรค และแนวทางการแก้ไขปัญหาโครงการโอปอย-ซี ให้มีประสิทธิภาพและสร้างความสำเร็จให้กับผู้ประกอบการต่อไป

ที่มา : https://www.thaigov.go.th/news/contents/details/72120