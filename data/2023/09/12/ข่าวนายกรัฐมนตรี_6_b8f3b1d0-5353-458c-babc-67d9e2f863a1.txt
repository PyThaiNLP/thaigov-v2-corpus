รัฐบาลไทย-ข่าวทำเนียบรัฐบาล-นายกรัฐมนตรีสั่งการตำรวจ – ตำรวจท่องเที่ยว – ตม. วางแผนการทำงานรับมือทัวร์จีน หลังเปิดฟรีวีซ่า เชื่อมั่นการท่องเที่ยวไทยเป็นที่นิยม คาดนักท่องเที่ยวจีนเดินทางเข้าประเทศไทยจำนวนมาก 


วันอังคารที่ 12 กันยายน 2566
12/09/2566
พิมพ์
นายกรัฐมนตรีสั่งการตำรวจ – ตำรวจท่องเที่ยว – ตม. วางแผนการทำงานรับมือทัวร์จีน หลังเปิดฟรีวีซ่า เชื่อมั่นการท่องเที่ยวไทยเป็นที่นิยม คาดนักท่องเที่ยวจีนเดินทางเข้าประเทศไทยจำนวนมาก
นายกรัฐมนตรีสั่งการตำรวจ – ตำรวจท่องเที่ยว – ตม. วางแผนการทำงานรับมือทัวร์จีน หลังเปิดฟรีวีซ่า เชื่อมั่นการท่องเที่ยวไทยเป็นที่นิยม คาดนักท่องเที่ยวจีนเดินทางเข้าประเทศไทยจำนวนมาก
วันนี้ (12 กันยายน 2566) เวลา 15.30 น. ณ ห้องรับรองพิเศษ 205 ชั้น 2 อาคารรัฐสภา นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้เป็นประธานการประชุมกับรัฐมนตรีว่าการกระทรวงการท่องเที่ยวและกีฬา พร้อมหน่วยงานที่เกี่ยวข้องโดยเฉพาะอย่างยิ่งด้านความมั่นคง ผู้ช่วยผู้บัญชาการตำรวจแห่งชาติ ตำรวจท่องเที่ยว ตำรวจตรวจคนเข้าเมือง (ตม.)
นายกรัฐมนตรีได้สั่งการให้หน่วยงานด้านความมั่นคงทำงานเชิงรุก เพิ่มความเชื่อมั่นให้นักท่องเที่ยวต่างชาติ รวมทั้งคนไทย เพื่อรองรับการบริหารสถานการณ์ด้านการท่องเที่ยวตามที่คาดการณ์ว่าภายหลังจากการอนุญาตชั่วคราวให้ชาวจีนเดินทางเข้าประเทศไทยแบบไม่ต้องขอวีซ่า ไม่ต้องเสียค่าธรรมเนียมจะเป็นการกระตุ้นการท่องเที่ยวไทยในตลาดจีน จนมีนักท่องเที่ยวชาวจีนเดินทางเข้าไทยจำนวนมาก
โดยนายกรัฐมนตรีย้ำว่าขอให้ทุกหน่วยงานสนับสนุนนโยบายกระตุ้นเศรษฐกิจที่รัฐบาลให้ความสำคัญ โดยเห็นแก่ความเดือดร้อน ปากท้องประชาชนเป็นสำคัญ เพื่อให้เกิดการหมุนเวียนของเม็ดเงิน พัฒนาเศรษฐกิจประเทศ กระจายรายได้

ที่มา : https://www.thaigov.go.th/news/contents/details/72147