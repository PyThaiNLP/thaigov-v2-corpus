รัฐบาลไทย-ข่าวทำเนียบรัฐบาล-ป้้นทีมยุทธศาสตร์ อก. สู่การจัดทำคำของบประมาณ มุ่งผลสัมฤทธิ์ตามแนวทางนโยบาย MIND 


วันอังคารที่ 12 กันยายน 2566
12/09/2566
พิมพ์
ป้้นทีมยุทธศาสตร์ อก. สู่การจัดทำคำของบประมาณ มุ่งผลสัมฤทธิ์ตามแนวทางนโยบาย MIND
ป้้นทีมยุทธศาสตร์ อก. สู่การจัดทำคำของบประมาณ มุ่งผลสัมฤทธิ์ตามแนวทางนโยบาย MIND
เพชรบุรี : วันที่ 9 - 10 กันยายน 2566 กองยุทธศาสตร์และแผนงาน สำนักงานปลัดกระทรวงอุตสาหกรรม (สปอ.) จัดสัมมนาเชิงปฏิบัติการ เรื่อง "ชี้แจงแนวทางการบริหารงบประมาณรายจ่ายประจำปีงบประมาณ พ.ศ.2567 และการจัดทำคำของบประมาณประจำปี พ.ศ.2568" โดยมีนายวิสูตร ปรีชาธรรมรัช สำนักงบประมาณ เป็นวิทยากรในกิจกรรม Workshop "ความรู้ด้านการจัดทำคำของบประมาณเพื่อส่งเสริมเศรษฐกิจฐานราก" และมีข้าราชการและเจ้าหน้าที่ จาก สปอ. เข้าร่วมสัมมนา ประมาณ 100 คน ทั้งนี้ดร.ณัฐพล รังสิตพล ปลัดกระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม และนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เข้าร่วมสังเกตุการณ์ ณ โรงแรม เดอะ รีเจ้นท์ ชะอำ บีช รีสอร์ท จ.เพชรบุรี
งบประมาณ มีความสำคัญในการนำไปพัฒนาและขับเคลื่อนเศรษฐกิจของประเทศ ดังนั้นจึงต้องมีการจัดทำคำของบประมาณอย่างเหมาะสมและมีประสิทธิภาพ โดยมีแนวทางผ่านกระบวนการการจัดทำคำของบประมาณ ประกอบด้วย 1) การทบทวนการวางแผน จากหน่วยงาน อาทิ รัฐสภา สภาพัฒน์ฯ 2) การเตรียมจัดทำงบประมาณ ผ่านการกำหนดวัตถุประสงค์ และแผนงาน 3) การอนุมัติ 4) การบริหาร 5) การติดตามประเมินผล จากสำนักงบประมาณ นอกจากนี้การเขียนโครงการเพื่อของบประมาณ สิ่งสำคัญคือ การออกแบบวัตถุประสงค์ของโครงการต้องสอดคล้องกับแผนแม่บทภายใต้ยุทธศาสตร์ชาติ ใครจะได้ประโยชน์อะไร การใช้ทรัพยากรได้อย่างคุ้มค่า มีการตั้งเป้าหมายที่ชัดเจนและครอบคลุมกลุ่มเป้าหมาย สามารถตอบโจทย์สู่เศรษฐกิจของประเทศ และเพื่อมุ่งสู่ผลสัมฤทธิ์ตามแนวทางนโยบาย MIND ของกระทรวงอุตสาหกรรม

ที่มา : https://www.thaigov.go.th/news/contents/details/72119