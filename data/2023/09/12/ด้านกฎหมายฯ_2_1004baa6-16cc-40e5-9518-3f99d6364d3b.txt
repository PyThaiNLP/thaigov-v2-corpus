รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เข้าร่วมแถลงนโยบายของคณะรัฐมนตรีต่อรัฐสภา


วันอังคารที่ 12 กันยายน 2566
12/09/2566
พิมพ์
รัฐมนตรีว่าการกระทรวงยุติธรรม เข้าร่วมแถลงนโยบายของคณะรัฐมนตรีต่อรัฐสภา
รัฐมนตรีว่าการกระทรวงยุติธรรม เข้าร่วมแถลงนโยบายของคณะรัฐมนตรีต่อรัฐสภา
ในวันที่ ๑๑-๑๒ กันยายน ๒๕๖๖ พันตำรวจเอก ทวี สอดส่อง รัฐมนตรีว่าการกระทรวงยุติธรรม เข้าร่วมแถลงนโยบายของคณะรัฐมนตรีต่อรัฐสภา ตามมาตรา ๑๖๒ ของรัฐธรรมนูญแห่งราชอาณาจักรไทย โดยมีผู้บริหารกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม รวมถึงผู้บริหารและเจ้าหน้าที่ของส่วนราชการในสังกัดกระทรวงยุติธรรมเข้าร่วมสนับสนุนและเตรียมข้อมูลเพื่อประกอบการแถลงนโยบาย ณ อาคารรัฐสภา
ทั้งนี้ รัฐมนตรีว่าการกระทรวงยุติธรรม ขอให้ส่วนราชการฯ ขับเคลื่อนนโยบายที่สำคัญ อาทิ การใช้หลักนิติธรรม การแก้ไขปัญหายาเสพติด การส่งเสริมให้ประชาชนเข้าถึงกระบวนการยุติธรรมอย่างเสมอภาคและเป็นธรรม การเข้าถึงกฎหมายและสิทธิขั้นพื้นฐาน การยกระดับสิทธิมนุษยชน รวมถึงการแก้ไขปัญหาชายแดนภาคใต้

ที่มา : https://www.thaigov.go.th/news/contents/details/72148