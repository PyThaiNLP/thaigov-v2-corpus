รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย ตง.3026 จังหวัดตรัง เสร็จสมบูรณ์ 


วันอังคารที่ 12 กันยายน 2566
กรมทางหลวงชนบท ซ่อมบำรุงถนนสาย ตง.3026 จังหวัดตรัง เสร็จสมบูรณ์
เพิ่มประสิทธิภาพการคมนาคม ยกระดับคุณภาพชีวิตที่ดีให้กับประชาชน ส่งเสริมเศรษฐกิจการท่องเที่ยวภายในจังหวัด
กรมทางหลวงชนบท กระทรวงคมนาคม โดยสำนักงานทางหลวงชนบทที่ 14 (กระบี่) ดำเนินโครงการซ่อมบำรุงถนนทางหลวงชนบทสาย ตง.3026 แยก ทล. 404 - บ้านท่ามะม่วง อำเภอเมือง และกันตัง จังหวัดตรัง เสร็จสมบูรณ์ โดยก่อสร้างถนนผิวจราจรแอสฟัลท์ติกคอนกรีต ขนาด 2 - 4 ช่องจราจร กว้าง 9 - 17.6 เมตร รวมไหล่ทาง พร้อมเกาะกลาง รางระบายน้ำ ระบบไฟฟ้าแสงสว่าง เครื่องหมายจราจร และอุปกรณ์อำนวยความปลอดภัย ตั้งแต่บริเวณ ช่วง กม. ที่ 3+850 - 4+750 ระยะทาง 900 เมตร ใช้งบประมาณ 15.435 ล้านบาท เพื่อยกระดับมาตรฐานการคมนาคมในพื้นที่ ประชาชนสามารถเดินทางไปยังสถานที่สำคัญ เช่น ท่าอากาศยานตรัง สถานที่ราชการ สถานศึกษา ได้อย่างสะดวกรวดเร็วปลอดภัยมากขึ้น สนับสนุนการขนส่งโลจิสติกส์และพืชผลทางการเกษตร ตลอดจนส่งเสริมเศรษฐกิจการท่องเที่ยวภายในจังหวัดตรัง

ที่มา : https://www.thaigov.go.th/news/contents/details/72137