รัฐบาลไทย-ข่าวทำเนียบรัฐบาล-นายกรัฐมนตรีชี้แจงการทำงานที่เกี่ยวข้องกับการจัดการแรงงานไทย พร้อมบริหารจัดการ แรงงานข้ามชาติ One Stop Service ตั้งเป้าขึ้นค่าแรงขั้นต่ำเป็น 400 บาท


วันอังคารที่ 12 กันยายน 2566
12/09/2566
พิมพ์
นายกรัฐมนตรีชี้แจงการทำงานที่เกี่ยวข้องกับการจัดการแรงงานไทย พร้อมบริหารจัดการ แรงงานข้ามชาติ One Stop Service ตั้งเป้าขึ้นค่าแรงขั้นต่ำเป็น 400 บาท
นายกรัฐมนตรีชี้แจงการทำงานที่เกี่ยวข้องกับการจัดการแรงงานไทย พร้อมบริหารจัดการ แรงงานข้ามชาติ One Stop Service ตั้งเป้าขึ้นค่าแรงขั้นต่ำเป็น 400 บาทรวมทั้งกำหนดให้มีมาตรการลดค่าครองชีพโดยเร็ว
วันนี้ (วันที่ 12 กันยายน 2566) เวลา 10.40 น. ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรีเข้าร่วมการประชุมร่วมกันของรัฐสภา ครั้งที่ 5 (สมัยสามัญประจำปีครั้งที่หนึ่ง) เป็นพิเศษ เพื่อให้คณะรัฐมนตรีแถลงนโยบายต่อรัฐสภา โดยนายกรัฐมนตรีชี้แจงเกี่ยวกับเรื่องแรงงาน ดังนี้
ประเทศไทยเป็นที่สนใจของแรงงาน อัตราว่างงานร้อยละ 1 ประชาชนไทยมีงานทำ และยังมีความต้องการคนงาน จนต้องนำเข้าแรงงานต่างชาติ โดยที่ไทยต้องดูแล สิทธิมนุษยชน ความเป็นอยู่ ศักดิ์ศรี ความปลอดภัย มั่นคงที่พึงจะได้ ซึ่งปัญหาที่ท่านสมาชิกได้กล่าวถึง อาทิ One Stop Service รัฐบาลตั้งมั่นว่าจะมีการจัดการให้ดีขึ้น ได้รับฟังข้อมูลเบื้องต้นทั้งปัญหาการประมงที่เกิดขึ้น พร้อมที่จะบริหารจัดการ One Stop Service ให้ดีขึ้น โดยคำนึงถึงผู้จ้างงาน ผู้ใช้แรงงาน และ แรงงานข้ามชาติ
รัฐบาลมีมาตรการกระตุ้นเศรษฐกิจระยะสั้น การท่องเที่ยว เพื่อดึงเงินเข้าภาคบริการ ทำให้ค่าแรงจะถูกปรับขึ้นตามความต้องการของแรงงาน นอกจากกระตุ้นเศรษฐกิจภาคบริการ เราจะลดค่าใช้จ่ายด้านพลังงาน และ logistics หลังแถลงนโยบายจะเดินหน้าโดยเร่งด่วน รัฐบาลมีเป้าหมายจะปรับค่าแรงขั้นต่ำให้เหมาะสมพึงพอใจในการใช้จ่าย รัฐบาลจะจัดให้มีการเจรจา 3 ฝ่าย ระหว่างแรงงาน ผู้ว่าจ้าง และรัฐบาล เพื่อหาข้อตกลงร่วมกัน โดยตั้งเป้าขึ้นค่าแรงขั้นต่ำเป็น 400 บาท โดยเร็วที่สุด

ที่มา : https://www.thaigov.go.th/news/contents/details/72126