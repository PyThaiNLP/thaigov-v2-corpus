รัฐบาลไทย-ข่าวทำเนียบรัฐบาล-ธอส. ฉลองครบรอบ 70 ปี จัดโปรโมชันสินเชื่อบ้านอัตราดอกเบี้ย 0.70% นาน 6 เดือน


วันอังคารที่ 12 กันยายน 2566
12/09/2566
พิมพ์
ธอส. ฉลองครบรอบ 70 ปี จัดโปรโมชันสินเชื่อบ้านอัตราดอกเบี้ย 0.70% นาน 6 เดือน
ธอส. ฉลองครบรอบ 70 ปี มอบโปรโมชันสินเชื่ออัตราดอกเบี้ยต่ำ เอาใจคนอยากมีบ้าน กับ “สินเชื่อบ้าน 70 ปี ธอส.” กรอบวงเงินรวม 10,000 ล้านบาท ยื่นคำขอกู้และทำนิติกรรมภายในวันที่ 15 พฤศจิกายน 2566
ธนาคารอาคารสงเคราะห์ (ธอส.) ฉลองครบรอบ 70 ปี มอบโปรโมชันสินเชื่ออัตราดอกเบี้ยต่ำ เอาใจคนอยากมีบ้าน กับ “สินเชื่อบ้าน 70 ปี ธอส.” กรอบวงเงินรวม 10,000 ล้านบาท สำหรับลูกค้าที่ต้องการสินเชื่อ เพื่อซื้อ ปลูกสร้าง ต่อเติม ซ่อมแซม หรือไถ่ถอนจำนองจากสถาบันการเงินอื่น อัตราดอกเบี้ยต่ำคงที่นาน 3 ปีแรก เดือนที่ 1 - 6 เท่ากับ 0.70% ต่อปี เดือนที่ 7 - 24 เท่ากับ 2.70% ต่อปี ปีที่ 3 เท่ากับ 3.70% ต่อปี หรือเฉลี่ย 3 ปีแรกเพียง 2.70% ต่อปี ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระต่อเดือนเพียง 3,500 บาท นานถึง 2 ปี!! ยื่นคำขอกู้และทำนิติกรรมภายในวันที่ 15 พฤศจิกายน 2566
นอกจากนี้ ธอส. ยังช่วยรับภาระค่าธรรมเนียมแทนลูกค้าที่ขอสินเชื่อเพื่อซื้อที่อยู่อาศัย ทั้งบ้านมือหนึ่งและบ้านมือสอง วงเงินขอกู้ไม่เกิน 3 ล้านบาท ทุกผลิตภัณฑ์สินเชื่อ ประกอบด้วย ค่าธรรมเนียมจดทะเบียนการจำนอง ในอัตรา 0.01% ของวงเงินจำนองและไม่เกินตามที่จ่ายจริง สำหรับลูกค้าที่ทำนิติกรรมแล้วเสร็จตั้งแต่วันนี้ถึง 30 พฤศจิกายน 2566 และค่าธรรมเนียมจดทะเบียนการโอนกรรมสิทธิ์อสังหาริมทรัพย์ หรือห้องชุด ไม่เกิน 25% ของค่าธรรมเนียมจดทะเบียนการโอนกรรมสิทธิ์อสังหาริมทรัพย์ หรือห้องชุด ทั้งนี้ ต้องไม่เกิน 0.25% ของวงเงินจำนอง สำหรับลูกค้าที่ทำนิติกรรมแล้วเสร็จตั้งแต่วันนี้ถึง 29 กันยายน 2566 (เงื่อนไขเป็นไปตามที่ธนาคารกำหนด) สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/72146