รัฐบาลไทย-ข่าวทำเนียบรัฐบาล-นายกสมาคมแม่บ้านมหาดไทย และประธานชมรมแม่บ้านมหาดไทย 76 จังหวัดทั่วประเทศ ร่วมแสดงความยินดีแด่รัฐมนตรีว่าการกระทรวงมหาดไทยและรัฐมนตรีช่วยว่าการกระทรวงมหาดไทย 


วันศุกร์ที่ 8 กันยายน 2566
08/09/2566
พิมพ์
นายกสมาคมแม่บ้านมหาดไทย และประธานชมรมแม่บ้านมหาดไทย 76 จังหวัดทั่วประเทศ ร่วมแสดงความยินดีแด่รัฐมนตรีว่าการกระทรวงมหาดไทยและรัฐมนตรีช่วยว่าการกระทรวงมหาดไทย
นายกสมาคมแม่บ้านมหาดไทย และประธานชมรมแม่บ้านมหาดไทย 76 จังหวัดทั่วประเทศ ร่วมแสดงความยินดีแด่รัฐมนตรีว่าการกระทรวงมหาดไทยและรัฐมนตรีช่วยว่าการกระทรวงมหาดไทย รวมผนึกกำลัง "ทันสมัย ทันท่วงที ทันเวลา" บำบัดทุกข์ บำรุงสุข ทำให้ประชาชนมีความสมบูรณ์พูนสุข
นายกสมาคมแม่บ้านมหาดไทย และประธานชมรมแม่บ้านมหาดไทย 76 จังหวัดทั่วประเทศ ร่วมแสดงความยินดีแด่รัฐมนตรีว่าการกระทรวงมหาดไทยและรัฐมนตรีช่วยว่าการกระทรวงมหาดไทย รวมผนึกกำลัง "ทันสมัย ทันท่วงที ทันเวลา" บำบัดทุกข์ บำรุงสุข ทำให้ประชาชนมีความสมบูรณ์พูนสุขกันถ้วนหน้า เพื่อเป้าหมายเดียวกันคือ "ประชาชน"
วันนี้ (8 ก.ย. 66) เวลา 08.30 น. ที่ห้อง Ballroom C โรงแรมเซ็นทารา แกรนด์ แอท เซ็นทรัล ลาดพร้าว กรุงเทพฯ สมาคมแม่บ้านมหาดไทย นำโดย ดร.วันดี กุญชรยาคง จุลเจริญ นายกสมาคมแม่บ้านมหาดไทย มอบช่อดอกไม้แสดงความยินดีแด่ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย พร้อมด้วย นายทรงศักดิ์ ทองศรี รัฐมนตรีช่วยว่าการกระทรวงมหาดไทย และนายชาดา ไทยเศรษฐ์ รัฐมนตรีช่วยว่าการกระทรวงมหาดไทย
โอกาสนี้ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ได้กล่าวพบปะและแนะนำตัวกับคณะกรรมการสมาคมแม่บ้านมหาดไทยและประธานแม่บ้านมหาดไทยจังหวัดทุกจังหวัดทั่วประเทศ "ที่ห้องนี้เป็นการประชุมผู้บังคับบัญชาของผู้ว่าราชการจังหวัด วันนี้เป็นโอกาสที่ดีที่ตนและรัฐมนตรีช่วยว่าการกระทรวงมหาดไทยได้มาพบกับท่านประธานแม่บ้านมหาดไทยจังหวัดทุกจังหวัด และเราจะได้ทำความรู้จักกันมากขึ้นหลังจากคณะรัฐมนตรีแถลงนโยบายต่อรัฐสภา แต่ทั้งนี้ "ทุกท่านไม่ใช่คนอื่นคนไกล" เพราะขณะที่ผมทำงานที่กระทรวงสาธารณสุข เมื่อมีโอกาสรับเสด็จในงานต่าง ๆ จะได้พบทุกท่านในฐานะนายกเหล่ากาชาดจังหวัด "ทุกท่านคือนางงามทั้งหมด ทั้งเป็นนางงามจิตใจและนางงามของท่านผู้ว่าฯ"
ผมมั่นใจว่ากลไกของแม่บ้านมหาดไทยในฐานะช้างเท้าหน้า ช้างเท้าหลัง คู่สมรสผู้เป็นเบื้องหลังความสำเร็จของคนทุกคน "ภรรยาต้องมีสามีเดินไปด้วยกัน" และสิ่งที่น่าชื่นชมยินดี คือ แม่บ้านมหาดไทยทุกท่านปฏิบัติหน้าที่โดยไม่มีเงินเดือน ผลตอบแทน และมุ่งมั่นในการเป็นกำลังใจทำให้ท่านผู้ว่าราชการจังหวัดปฏิบัตหน้าที่เต็มกำลัง เพราะภารกิจของกระทรวงมหาดไทยกว้างใหญ่ไพศาลมาก
พวกเราทุกคนมีความสัมพันธ์ ความผูกพันมาแต่ดั้งเดิม และวันนี้ เรามีความสัมพันธ์ใกล้ชิดกันมากขึ้น เราอยู่ในบ้านเดียวกัน ขอให้มีความปรารถนาดีต่อกัน สนับสนุนในทุกสิ่งเพื่อบ้านเมือง เพราะสิ่งที่เราทำงานด้วยกันนี้ ทำด้วยความ "ทันสมัย ทันท่วงที ทันเวลา" บำบัดทุกข์ บำรุงสุข ทำให้ประชาชนมีความสมบูรณ์พูนสุขกันถ้วนหน้า เพราะเป้าหมายคือ "ประชาชน"
#กระทรวงมหาดไทย  #บำบัดทุกข์บำรุงสุข

ที่มา : https://www.thaigov.go.th/news/contents/details/72042