รัฐบาลไทย-ข่าวทำเนียบรัฐบาล-สำนักงานปลัดกระทรวงยุติธรรม คว้า ๓ รางวัลเลิศรัฐ ประจำปี ๒๕๖๖ มุ่งเน้นให้ประชาชนเข้าถึงกระบวนการยุติธรรม


วันศุกร์ที่ 8 กันยายน 2566
08/09/2566
พิมพ์
สำนักงานปลัดกระทรวงยุติธรรม คว้า ๓ รางวัลเลิศรัฐ ประจำปี ๒๕๖๖ มุ่งเน้นให้ประชาชนเข้าถึงกระบวนการยุติธรรม
สำนักงานปลัดกระทรวงยุติธรรม คว้า ๓ รางวัลเลิศรัฐ ประจำปี ๒๕๖๖ มุ่งเน้นให้ประชาชนเข้าถึงกระบวนการยุติธรรม
ในวันพฤหัสบดีที่ ๗ กันยายน ๒๕๖๖ เวลา ๑๓.๐๐ น. นางพงษ์สวาท นีละโยธิน ปลัดกระทรวงยุติธรรม รับรางวัลเลิศรัฐ ประจำปี ๒๕๖๖ รวม ๓ รางวัล จากนายวิษณุ เครืองาม ประธานในพิธี โดยมี นางสาวอ้อนฟ้า เวชชาชีวะ เลขาธิการ ก.พ.ร. ผู้บริหาร ผู้แทนหน่วยงานภาครัฐและบุคลากรจากหน่วยงานต่างๆ เข้าร่วมฯ ณ ห้อง Grand Diamond Ballroom ชั้น ๒ อาคารอิมแพคฟอรั่ม เมืองทองธานี
สำหรับรางวัลเลิศรัฐ ประจำปี ๒๕๖๖ คณะกรรมการพัฒนาระบบราชการ (ก.พ.ร.) ได้มีมติมอบรางวัลให้กับหน่วยงานที่มีผลการดำเนินการที่เป็นเลิศทั้งในด้านการเพิ่มประสิทธิภาพการให้บริการภาครัฐ การพัฒนาคุณภาพการบริหารจัดการภาครัฐ และเปิดระบบราชการให้ภาคส่วนอื่นเข้ามามีส่วนรวม ซึ่งปีนี้ สำนักงานปลัดกระทรวงยุติธรรม ได้รับรางวัลฯ จำนวน ๓ รางวัล ได้แก่ ๑) รางวัลคุณภาพการบริหารจัดการภาครัฐ ๔.๐ ระดับก้าวหน้า ๒) รางวัลคุณภาพการบริหาร จัดการภาครัฐ หมวด ๓ ด้านการมุ่งเน้นผู้รับบริการและผู้มีส่วนได้ส่วนเสีย ๓) รางวัลการบริหารราชการ แบบมีส่วนร่วม ประเภทเลื่องลือขยายผล ระดับดี ผลงาน : ยกระดับบริการงานยุติธรรม มุ่งมั่นพัฒนาทั่วถึง เป็นธรรม เท่าเทียม ทั้งนี้ มุ่งเน้นให้ประชาชนได้เข้าถึงกระบวนการยุติธรรม ด้วยความเสมอภาค ทั่วถึง และเท่าเทียม ตลอดจน เพื่อบรรลุเป้าหมาย ความเป็นธรรมที่เกิดขึ้นกับคนทุกคนในสังคม และสังคมมีความสงบสุข

ที่มา : https://www.thaigov.go.th/news/contents/details/72024