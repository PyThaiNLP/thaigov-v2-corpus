รัฐบาลไทย-ข่าวทำเนียบรัฐบาล-กระทรวง อว. เปิดเวทีเสวนา ถกปัญหาประชากรของประเทศกับความเปลี่ยนแปลงของโลก


วันศุกร์ที่ 8 กันยายน 2566
กระทรวง อว. เปิดเวทีเสวนา ถกปัญหาประชากรของประเทศกับความเปลี่ยนแปลงของโลก
กระทรวง อว. เปิดเวทีเสวนา ถกปัญหาประชากรของประเทศกับความเปลี่ยนแปลงของโลก
เมื่อวันที่ 27 ก.ค. ศ.(พิเศษ) ดร.เอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม (อว.) เป็นประธานเปิดเสวนาวิชาการซีรีส์ไทยกับโลกและประเทศเพื่อนบ้าน เรื่อง "ประชากรกับการหาทางออกของประเทศ" โดย สถาบันโลกคดีศึกษา วิทยสถานสังคมศาสตร์ มนุษยศาสตร์และศิลปกรรมศาสตร์แห่งประเทศไทย (ธัชชา) โดยมี ศ.ดร.นพ.สิริฤกษ์ ทรงศิวิไล ปลัดกระทรวง อว. เข้าร่วม ณ ห้องแถลงข่าว ชั้น 1 สำนักงานปลัดกระทรวง อว. (โยธี)
ศ.(พิเศษ) ดร.เอนก กล่าวว่า  ธัชชา จัดงานเสวนานี้ขึ้นเนื่องจากเห็นถึงปัญหาประชากรของประเทศเป็นสิ่งที่มีการเปลี่ยนแปลงอย่างรวดเร็วและไม่แน่นอน ความผันผวนนี้ทวีความรุนแรงมากขึ้นเรื่อย ๆ ทางด้านโครงสร้างประชากรจึงควรมีวิธีการที่จะเตรียมความพร้อมในการรับมือกับการเปลี่ยนแปลง เพื่อให้ประเทศไทยเป็นสังคมที่มีคุณภาพและเท่าทันต่อการเปลี่ยนแปลงของโลก เนื่องจากประชากรเป็นกำลังสำคัญของการพัฒนาและความก้าวหน้าของประเทศ คุณภาพของประชากรจึงเป็นปัจจัยหนึ่งที่สำคัญ และจากที่มีการศึกษาของนักประชากรศาสตร์ พบข้อมูลที่น่าสนใจ ซึ่งในงานนี้จะมี ศ.ดร.เกื้อ วงศ์บุญสิน และ นายสมปอง สงวนบรรพ์ ผู้อำนวยการสถาบันโลกคดีศึกษา จะมาร่วมเสวนาเผยแพร่ข้อมูลที่แสดงให้เห็นถึงความสำคัญและปัญหาเรื่องของประชากรในประเทศไทย เพื่อการเตรียมความพร้อมในการรับมือและร่วมกันหาทางออกต่อไป

ที่มา : https://www.thaigov.go.th/news/contents/details/72026