รัฐบาลไทย-ข่าวทำเนียบรัฐบาล-กรมทางหลวงชนบท สร้างสะพานข้ามห้วยทับทัน จังหวัดศรีสะเกษ เสร็จสมบูรณ์ 


วันศุกร์ที่ 8 กันยายน 2566
กรมทางหลวงชนบท สร้างสะพานข้ามห้วยทับทัน จังหวัดศรีสะเกษ เสร็จสมบูรณ์
เพิ่มประสิทธิภาพการคมนาคมขนส่งระหว่างจังหวัด ช่วยบรรเทาความเดือดร้อนให้ประชาชนอย่างเป็นรูปธรรม
กรมทางหลวงชนบท กระทรวงคมนาคม โดยสำนักงานทางหลวงชนบทที่ 7 (อุบลราชธานี) ดำเนินโครงการก่อสร้างสะพานข้ามห้วยทับทัน อำเภอเมืองจันทร์ จังหวัดศรีสะเกษ เสร็จสมบูรณ์ ก่อสร้างเป็นสะพานคอนกรีตเสริมเหล็ก ความยาว 140 เมตร ผิวทางกว้าง 9 เมตร ขนาด 2 ช่องจราจร (ไป - กลับ) พร้อมถนนต่อเชื่อมความยาว 2,333 เมตร ใช้งบประมาณ 48.760 ล้านบาท สะพานแห่งนี้จะช่วยยกระดับคุณภาพชีวิตของประชาชนที่อยู่ในพื้นที่โดยรอบให้สามารถเดินทางระหว่างตำบลเมืองจันทร์ อำเภอเมืองจันทร์ จังหวัดศรีสะเกษ ไปยังตำบลกระออม อำเภอสำโรงทาบ จังหวัดสุรินทร์ ได้อย่างสะดวกรวดเร็วปลอดภัยมากขึ้น พร้อมทั้งช่วยสนับสนุนการขนส่งสินค้าทางการเกษตรลดระยะเวลาและค่าใช้จ่ายในการเดินทาง สามารถร่นระยะทางได้ประมาณ 20 กิโลเมตร

ที่มา : https://www.thaigov.go.th/news/contents/details/72027