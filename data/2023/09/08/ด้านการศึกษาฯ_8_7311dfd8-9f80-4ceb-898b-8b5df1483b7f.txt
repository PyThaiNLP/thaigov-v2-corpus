รัฐบาลไทย-ข่าวทำเนียบรัฐบาล-พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มรภ.เทพสตรี มรภ.ราชนครินทร์ และ มรภ.กาญจนบุรี” ประจำปี 2563 - 2564


วันศุกร์ที่ 8 กันยายน 2566
พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มรภ.เทพสตรี มรภ.ราชนครินทร์ และ มรภ.กาญจนบุรี” ประจำปี 2563 - 2564
พระบาทสมเด็จพระเจ้าอยู่หัวโปรดเกล้าฯ ผู้แทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มรภ.เทพสตรี มรภ.ราชนครินทร์ และ มรภ.กาญจนบุรี” ประจำปี 2563 - 2564
วันที่ 21 สิงหาคม 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ พล.อ.สุรยุทธ์ จุลานนท์ ประธานองคมนตรี เป็นผู้แทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง มหาวิทยาลัยราชภัฏเทพสตรี มหาวิทยาลัยราชภัฏราชนครินทร์ และมหาวิทยาลัยราชภัฏกาญจนบุรี ประจำปีการศึกษา 2563 - 2564 รอบที่ 1 เวลา 10.00 น. มหาวิทยาลัยราชภัฏเทพสตรี มีผู้เข้ารับพระราชทานปริญญาบัตร ระดับปริญญาตรี จำนวน 1,126 คนและระดับปริญญาโท 7 คน รอบที่ 2 เวลา 13.00 น. มหาวิทยาลัยราชภัฏราชนครินทร์ มีผู้เข้ารับพระราชทานปริญญาบัตร ระดับปริญญาตรี จำนวน 1,252  คน ระดับปริญญาโท 14 คน ระดับปริญญาเอก 4 คนและบัณฑิตกิตติมศักดิ์ 7 คน มหาวิทยาลัยราชภัฏกาญจนบุรี มีผู้เข้ารับพระราชทานปริญญาบัตร ระดับปริญญาตรี จำนวน 900 คน ระดับปริญญาโท 22 คน และบัณฑิตกิตติมศักดิ์ 1 คน รวมทั้งสิ้น 3,333 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย รศ.ดร.พาสิทธิ์ หล่อธีรพงศ์ รองปลัดกระทรวงการอุดมศึกษา วิทยาศาสตร์ วิจัยและนวัตกรรม นายสัมพันธ์ เย็นสำราญ ที่ปรึกษารัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ดร.จันทร์เพ็ญ เมฆาอภิรักษ์ ผู้ตรวจราชการกระทรวงการอุดมศึกษา วิทยาศาสตร์ วิจัยและนวัตกรรม และผู้บริหารกระทรวงการอุดมศึกษาฯ เฝ้ารับเสด็จ ณ มหาวิทยาลัยราชภัฏนครปฐม จ.นครปฐม

ที่มา : https://www.thaigov.go.th/news/contents/details/72034