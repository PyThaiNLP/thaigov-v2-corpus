รัฐบาลไทย-ข่าวทำเนียบรัฐบาล-ตั้งคณะแพทยศาสตร์ในสถาบันพระบรมราชชนก ผลิตบุคลากรการแพทย์ที่ขาดแคลน


วันศุกร์ที่ 8 กันยายน 2566
08/09/2566
พิมพ์
ตั้งคณะแพทยศาสตร์ในสถาบันพระบรมราชชนก ผลิตบุคลากรการแพทย์ที่ขาดแคลน
วันศุกร์ที่ 1 กันยายน 2566
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรี รับทราบร่างกฎกระทรวงจัดตั้งส่วนราชการ
โดยเป็นการจัดตั้งคณะแพทยศาสตร์ ภายในสถาบันพระบรมราชชนก กระทรวงสาธารณสุข
เพื่อรองรับการผลิตบุคลากรทางการแพทย์ที่ขาดแคลน รวมทั้งเป็นการสนับสนุนโครงการผลิตแพทย์เพิ่มเพื่อชาวชนบท
ซึ่งคณะรัฐมนตรีได้เห็นชอบโครงการผลิตแพทย์เพิ่มแห่งประเทศไทย ปี พ.ศ.2561-2570 ไปเมื่อวันที่ 5
เม.ย.2565 คณะแพทยศาสตร์แห่งนี้ จะช่วยแก้ไขปัญหาให้กับศูนย์การแพทยศาสตร์ศึกษาชั้นคลินิกของ 3
โรงพยาบาล โดยแบ่งโครงสร้างภายในออกเป็น 4 ส่วน ได้แก่ สำนักงานคณบดี วิทยาลัยแพทยศาสตร์
รพ.สวรรค์ประชารักษ์ วิทยาลัยแพทยศาสตร์ รพ.มหาราชนครศรีธรรมราช และวิทยาลัยแพทยศาสตร์
รพ.ราชบุรี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/72021