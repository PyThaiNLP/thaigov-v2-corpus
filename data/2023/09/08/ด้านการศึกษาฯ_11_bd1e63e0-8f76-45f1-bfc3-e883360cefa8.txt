รัฐบาลไทย-ข่าวทำเนียบรัฐบาล-พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มรภ.เพชรบุรี และ มรภ.พระนครศรีอยุธยา” ประจำปี 2563 - 2564


วันศุกร์ที่ 8 กันยายน 2566
พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มรภ.เพชรบุรี และ มรภ.พระนครศรีอยุธยา” ประจำปี 2563 - 2564
พระบาทสมเด็จพระเจ้าอยู่หัวโปรดเกล้าฯ ผู้แทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มรภ.เพชรบุรี และ มรภ.พระนครศรีอยุธยา” ประจำปี 2563 - 2564
วันที่ 24 สิงหาคม 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ พล.อ.สุรยุทธ์ จุลานนท์ ประธานองคมนตรี เป็นผู้แทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง มหาวิทยาลัยราชภัฏเพชรบุรี และ มหาวิทยาลัยราชภัฏพระนครศรีอยุธยา ประจำปีการศึกษา 2563 - 2564 รอบที่ 1 เวลา 10.00 น. มหาวิทยาลัยราชภัฏเพชรบุรี มีผู้เข้ารับพระราชทานปริญญาบัตร ระดับปริญญาตรี จำนวน 1,614 คน ระดับปริญญาโท 30 คน และบัณฑิตกิตติมศักดิ์ 3 คน รอบที่ 2 เวลา 13.00 น. มหาวิทยาลัยราชภัฏพระนครศรีอยุธยา มีผู้เข้ารับพระราชทานปริญญาบัตร ระดับปริญญาตรี จำนวน 1,105 คน ระดับปริญญาโท 18 คน และบัณฑิตกิตติมศักดิ์ 9 คน รวมทั้งสิ้น 2,779 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย ดร.ดนุช ตันเทอดทิตย์ เลขานุการรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ศ.ดร.ศุภชัย ปทุมนากุล รองปลัดกระทรวงการอุดมศึกษา วิทยาศาสตร์ วิจัยและนวัตกรรม ดร.จันทร์เพ็ญ เมฆาอภิรักษ์ ผู้ตรวจราชการกระทรวงการอุดมศึกษา วิทยาศาสตร์ วิจัยและนวัตกรรม นายวันนี นนศิริ ผู้ช่วยปลัดกระทรวงการอุดมศึกษา วิทยาศาสตร์ วิจัยและนวัตกรรม  และผู้บริหารกระทรวงการอุดมศึกษาฯ เฝ้ารับเสด็จ ณ มหาวิทยาลัยราชภัฏนครปฐม จ.นครปฐม

ที่มา : https://www.thaigov.go.th/news/contents/details/72037