รัฐบาลไทย-ข่าวทำเนียบรัฐบาล-พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มหาวิทยาลัยราชภัฏสวนดุสิต” ประจำปี 2563 - 2564


วันศุกร์ที่ 8 กันยายน 2566
พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มหาวิทยาลัยราชภัฏสวนดุสิต” ประจำปี 2563 - 2564
พระบาทสมเด็จพระเจ้าอยู่หัวโปรดเกล้าฯ ผู้แทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง “มหาวิทยาลัยราชภัฏสวนดุสิต” ประจำปี 2563 - 2564
วันที่ 25 สิงหาคม 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ พล.อ.สุรยุทธ์ จุลานนท์ ประธานองคมนตรี เป็นผู้แทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคกลาง มหาวิทยาลัยราชภัฏสวนดุสิต ประจำปีการศึกษา 2563 - 2564 เวลา 10.00 น. มีผู้เข้ารับพระราชทานปริญญาบัตร ระดับปริญญาตรี จำนวน 1,570 คน ระดับปริญญาโท 7 คน และระดับปริญญาเอก 4 คน รวมทั้งสิ้น 1,581 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อม ดร.บุญเกียรติ การะเวกพันธุ์ ผู้ช่วยรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม นายสัมพันธ์ เย็นสำราญ ที่ปรึกษารัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ดร.ดนุช ตันเทอดทิตย์ เลขานุการรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ศ.ดร.ศุภชัย ปทุมนากุล รองปลัดกระทรวงการอุดมศึกษา วิทยาศาสตร์ วิจัยและนวัตกรรม ดร.จันทร์เพ็ญ เมฆาอภิรักษ์ ผู้ตรวจราชการกระทรวงการอุดมศึกษา วิทยาศาสตร์ วิจัยและนวัตกรรม และผู้บริหารกระทรวงการอุดมศึกษาฯ เฝ้ารับเสด็จ ณ มหาวิทยาลัยราชภัฏนครปฐม จ.นครปฐม

ที่มา : https://www.thaigov.go.th/news/contents/details/72038