รัฐบาลไทย-ข่าวทำเนียบรัฐบาล-รองปลัดฯ เสนอ วิธีขับเคลื่อน DATA Economy ต่อ นายกรัฐมนตรี ในงานแถลงผลวิจัย วปอ. 


วันศุกร์ที่ 15 กันยายน 2566
รองปลัดฯ เสนอ วิธีขับเคลื่อน DATA Economy ต่อ นายกรัฐมนตรี ในงานแถลงผลวิจัย วปอ.
รองปลัดฯ เสนอ วิธีขับเคลื่อน DATA Economy ต่อ นายกรัฐมนตรี ในงานแถลงผลวิจัย วปอ.
ในวันที่ 14 กันยายน 2566 นายกรัฐมนตรี นายเศรษฐา ทวีสิน เป็นประธานการแถลงผลการศึกษาเพื่อสนับสนุนยุทธศาสตร์ชาติ ของนักศึกษาวิทยาลัยป้องกันราชอาณาจักร หรือ วปอ. รุ่นที่ 65 โดยมีนายสุทิน คลังแสงรมว.กลาโหม พ.ต.อ.ทวี สอดส่อง รมว.ยุติธรรม นางพวงเพ็ชร ชุนละเอียด รมต.ประจำสำนักนายกรัฐมนตรี ผู้บัญชาการทหารสูงสุด  รวมทั้งผู้แทนจากส่วนราชการต่างๆ ทั้งภาครัฐและเอกชน ร่วมรับฟัง  โดยในงาน นายเวทางค์พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) ได้นำเสนอวิธีขับเคลื่อน DATA Economy ซึ่งเป็นส่วนหนึ่งของ digital economy และเป็นพื้นฐานสำคัญของการใช้ Advanced Technologies เช่น technology AI
รองปลัดฯ เวทางค์ เป็นผู้แทนรุ่น เสนอ 4 เรื่องเพื่อขับเคลื่อน Data Economy ดังนี้ 1. การพัฒนาตลาดข้อมูลและกลไกสนับสนุนให้มีประสิทธิภาพ 2. การจัดทำกฎหมายกฎระเบียบ ลดปัญหาอุปสรรค ลดความเสี่ยงโดยเฉพาะทางกฎหมาย สำหรับการเข้าถึง การใช้และแลกเปลี่ยนข้อมูล สนับสนุนการเกิดของอุตสาหกรรมข้อมูล 3. การจัดทำมาตรการการจูงใจ และหน่วยงานรัฐต้องทำ open data ใช้ cloud และ 4. การพัฒนาบุคคลากรสำหรับอุตสาหกรรมข้อมูล และ  ให้ความรู้ที่เหมาะสมกับประชาชน ท้ายสุด เสนอให้จัดทำ ฐานข้อมูลกลางภาครัฐ เชื่อมโยง พร้อมใช้งาน
_______________

ที่มา : https://www.thaigov.go.th/news/contents/details/72218