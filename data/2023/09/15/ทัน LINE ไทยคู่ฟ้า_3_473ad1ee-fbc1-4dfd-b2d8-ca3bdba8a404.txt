รัฐบาลไทย-ข่าวทำเนียบรัฐบาล-เร่งขับเคลื่อนนโยบาย "เรียนดี มีความสุข" คำนึงถึงผลประโยชน์สูงสุดของผู้เรียนและประชาชน


วันศุกร์ที่ 15 กันยายน 2566
เร่งขับเคลื่อนนโยบาย "เรียนดี มีความสุข" คำนึงถึงผลประโยชน์สูงสุดของผู้เรียนและประชาชน
.....
รัฐบาล โดยกระทรวงศึกษาธิการเร่งขับเคลื่อนนโยบาย "เรียนดี มีความสุข" เพื่อให้การศึกษาไทยเป็นไปอย่างมีประสิทธิภาพและประสิทธิผล เกิดผลประโยชน์สูงสุดแก่ผู้เรียนและประชาชน ดังนี้
.
• ลดภาระครูและบุคลากรทางการศึกษา:
- ปรับวิธีการประเมินวิทยฐานะครู – บุคลากรทางการศึกษา ลดขั้นตอนมุ่งผลสัมฤทธิ์ของผู้เรียน
- ครู-บุคลากรทางการศึกษา “คืนถิ่น” (โยกย้ายกลับภูมิลำเนา ด้วยความโปร่งใส ไม่มีการซื้อขายตำแหน่ง)
- แก้ไขปัญหาหนี้สิน ครู-บุคลากรทางการศึกษา
- จัดหาอุปกรณ์การสอนและสวัสดิการ (1 ครู 1 Tablet)
.
• ลดภาระนักเรียนและผู้ปกครอง:
- เรียนได้ทุกที่ ทุกเวลา (Anywhere Anytime) เรียนฟรี มีงานทํา “ยึดผู้เรียนเป็นศูนย์กลาง” มีระบบหรือแพลตฟอร์มการเรียนรู้ โดยผู้เรียนไม่ต้องเสียค่าใช้จ่าย เพื่อลดความเหลื่อมล้ำทางการศึกษา (1 นักเรียน 1 Tablet)
- 1 อําเภอ 1 โรงเรียนคุณภาพ
- ระบบแนะแนวการเรียน (Coaching) และเป้าหมายชีวิต
- การจัดทําระบบวัดผลรับรองมาตรฐานวิชาชีพ (Skill Certificate)
ผู้เรียนสามารถเรียนเพิ่ม เพื่อรับประกาศนียบัตรในการประกอบอาชีพ
- การจัดทําระบบวัดผลเทียบระดับการศึกษา และประเมินผลการศึกษา เพื่อให้ผู้เรียนที่มีความสามารถเป็นเลิศ ไม่ต้องเสียเวลาเรียนในระบบ ประหยัดเวลาประหยัดค่าใช้จ่าย
- มีรายได้ระหว่างเรียน จบแล้วมีงานทํา (Learn to Earn)
Cr. กระทรวงศึกษาธิการ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72222