รัฐบาลไทย-ข่าวทำเนียบรัฐบาล-บสย. ร่วมงานระดับนานาชาติ “BOT Digital Finance Conference 2023” 


วันศุกร์ที่ 15 กันยายน 2566
15/09/2566
พิมพ์
บสย. ร่วมงานระดับนานาชาติ “BOT Digital Finance Conference 2023”
บสย. ร่วมงานระดับนานาชาติ “BOT Digital Finance Conference 2023” การพัฒนาระบบนิเวศการเงินดิจิทัลอย่างรับผิดชอบ
บสย. ร่วมงานระดับนานาชาติ “BOT Digital Finance Conference 2023” การพัฒนาระบบนิเวศการเงินดิจิทัลอย่างรับผิดชอบ พร้อมเข้าโครงการ TrustBiz Connext  แพลตฟอร์มดิจิทัล Digital ID และ  e-Signature เพื่อนิติบุคคล ยุคใหม่แห่งการเชื่อมต่อยกระดับการทำธุรกรรมอิเล็กทรอนิกส์โครงสร้างพื้นฐานกลาง Digital ID และ e-Signature สำหรับนิติบุคคล
บรรษัทประกันสินเชื่ออุตสาหกรรมขนาดย่อม (บสย.) ร่วมงาน “BOT Digital Finance Conference 2023” (BDFC 2023) ระหว่างวันที่ 14-15 กันยายน 2566 งานระดับนานาชาติ ภายใต้ธีม "Building Ecosystem for Responsible Innovation" การพัฒนาระบบนิเวศการเงินดิจิทัลอย่างรับผิดชอบ โดยธนาคารแห่งประเทศไทย เพื่อสื่อสารนโยบายและทิศทางการขับเคลื่อนการพัฒนา Digital finance ecosystem และนวัตกรรมด้านการเงิน ส่งเสริมการใช้ประโยชน์จากโครงการสร้างพื้นฐานทางการเงินและเทคโนโลยีสมัยใหม่ สู่การสร้าง Networking ณ อาคารศูนย์การเรียนรู้ ธนาคารแห่งประเทศไทย โดยนายวุฒิพันธุ์ ปริดิพันธ์ รองผู้จัดการทั่วไป สายงานปฎิบัติการ พร้อมทีมงาน เป็นตัวแทนต้อนรับ  นายเศรษฐพุฒิ สุทธิวาทนฤพุฒิ ผู้ว่าการธนาคารแห่งประเทศไทย ประธานในพิธีเปิดงาน ในโอกาสเยี่ยมชมบูธนวัตกรรม บสย. ซึ่งภายในบูธได้จัดแสดงบริการต่างๆ บนช่องทาง LINE @ tcgfirst ที่จะเปิดให้ลูกค้าใช้บริการภายในปีนี้ ไม่ว่าจะเป็นบริการยืนยันตัวตนผ่าน NDID บริการแสดงข้อมูลการค้ำประกัน แสดงรายละเอียดชำระเงิน และบริการนัดหมายหมอหนี้
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) กล่าวว่า ในปีนี้ บสย. ได้นำเสนอความก้าวหน้าในการพัฒนาระบบยืนยันตัวตน หรือ NDID บนแพลตฟอร์ม Line @tcgfirst เพื่อรองรับธุรกรรมทางการเงินเพื่อตอบโจทย์การทำธุรกรรมด้านสินเชื่อและค้ำประกันสินเชื่อผ่านแพลตฟอร์มออนไลน์ เชื่อมโยงผู้ประกอบการ SMEs ที่ต้องการเข้าถึงแหล่งทุน และการค้ำประกันสินเชื่อจาก บสย. การยกระดับพัฒนาการยืนยันตัวตน รองรับความต้องการของ SME ที่ บสย. ค้ำประกันอยู่มากกว่า 8 แสนราย รวม ทั้ง SME ที่อยู่นอกระบบอีก 3 ล้านราย ให้เข้าถึงแหล่งทุนพร้อมบริการค้ำประกันสินเชื่อของ บสย. ผ่านระบบ Digital ได้ง่ายขึ้น
ภายใต้วิสัยทัศน์ บสย. เป็นศูนย์กลางเชื่อมโยงเงินทุนและโอกาสให้แก่ SMEs เพื่อการเติบโตอย่างยั่งยืน  บสย. ได้เข้าร่วมโครงการนำร่องการให้บริการ TrustBiz  Connext แพลตฟอร์มเพื่อการลงนามดิจิทัลสำหรับนิติบุคคล ง่าย สะดวก รวดเร็ว และปลอดภัยตามมาตรฐานการทำธุรกรรมอิเล็กทรอนิกส์  ผ่านทาง Use case Digital SME Loan  ที่จะเข้ามาช่วยการขอสินเชื่อ SMEs สะดวกรวดเร็วปลอดภัย และการค้ำประกันสินเชื่อในรูปแบบดิจิทัล โดย บสย. จะร่วมเวทีเสวนา ในหัวข้อ “Collaboration on Digital Services for Business’s Development” ในวันที่ 15 กันยายน 2566 นี้ เวลา 12.15-12.45 น. ณ ศูนย์การเรียนรู้ ธปท.

ที่มา : https://www.thaigov.go.th/news/contents/details/72219