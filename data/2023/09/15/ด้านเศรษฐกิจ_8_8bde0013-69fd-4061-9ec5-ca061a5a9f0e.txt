รัฐบาลไทย-ข่าวทำเนียบรัฐบาล-กรมทางหลวงชนบท เผยถนนที่ได้รับผลกระทบจากอุทกภัยใน 2 จังหวัด สามารถสัญจรผ่านได้ 


วันศุกร์ที่ 15 กันยายน 2566
กรมทางหลวงชนบท เผยถนนที่ได้รับผลกระทบจากอุทกภัยใน 2 จังหวัด สามารถสัญจรผ่านได้
พร้อมระดมกำลังเจ้าหน้าที่ติดตามสถานการณ์อุทกภัยและเข้าซ่อมแซมเบื้องต้น เพื่อบรรเทาความเดือดร้อนให้กับประชาชน
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานสถานการณ์อุทกภัยว่ามีถนนทางหลวงชนบทได้รับผลกระทบจากอุทกภัยใน 2 จังหวัด คือ จังหวัดเชียงใหม่ และกาฬสินธุ์ รวม 4 สายทาง สามารถสัญจรผ่านได้ ดังนี้
- ถนนสาย กส.4027 - บ้านโพนสว่าง อำเภอเขาวง และนาคู จังหวัดกาฬสินธุ์ ช่วง กม. ที่ 5+600 - 5+612 น้ำไหลกัดเซาะคอสะพานชำรุดเสียหาย
- ถนนสาย กส.4066 - บ้านนาไคร้ อำเภอกุฉินารายณ์ จังหวัดกาฬสินธุ์ ช่วง กม. ที่ 2+425 - 2+455 น้ำไหลกัดเซาะคอสะพานชำรุดเสียหาย
- ถนนสาย กส.4001 - บ้านโคกกลาง อำเภอนาคู และเต่างอย จังหวัดกาฬสินธุ์ ช่วง กม. ที่ 5+600 - 5+700 น้ำกัดเซาะคันทางทรุดตัว ปิดช่องจราจร 1 ช่องทาง
- ถนนสาย ชม.3052 - บ้านสบเปิง อำเภอแม่แตง จังหวัดเชียงใหม่ ช่วง กม. ที่ 25+150 - 25+300 น้ำไหลกัดเซาะไหล่ทางชำรุดเสียหายและคันทางบริเวณท่อลอดเดิม
ทั้งนี้ แขวงทางหลวงชนบทกาฬสินธุ์ และแขวงทางหลวงชนบทเชียงใหม่ ได้ติดตั้งป้ายเตือนเพื่อความปลอดภัย พร้อมระดมกำลังเจ้าหน้าที่ซ่อมแซมเบื้องต้นเพื่อให้ประชาชนสัญจรผ่านได้ชั่วคราวเรียบร้อยแล้ว และ ทช. จะติดตามสถานการณ์อุทกภัยอย่างใกล้ชิดและเข้าช่วยเหลือประชาชนอย่างเต็มที่ โดยสามารถแจ้งเหตุอุทกภัยได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/72244