รัฐบาลไทย-ข่าวทำเนียบรัฐบาล-“ไทย” ติดอันดับ 2 ของโลก ประเทศที่ดีที่สุดในการเริ่มต้นธุรกิจ ปี 2023


วันศุกร์ที่ 15 กันยายน 2566
“ไทย” ติดอันดับ 2 ของโลก ประเทศที่ดีที่สุดในการเริ่มต้นธุรกิจ ปี 2023
.....
U.S. News and World Report สำนักข่าวที่เผยแพร่ข่าวความเห็น และการจัดอันดับต่าง ๆ ที่ได้รับความนิยม และมีอิทธิพลต่อชาวอเมริกัน เผยผลการจัดอันดับประเทศที่ดีที่สุดในการเริ่มต้นทำธุรกิจประจำปี 2023 หรือ Best Countries for Starting a Business ซึ่งไทยติดอันดับ 2 ประเทศที่ดีที่สุดในการเริ่มต้นทำธุรกิจประจำปี 2023 จากทั้งหมด 85 ประเทศ
.
โดยรวบรวมผลสำรวจประชาชนทั่วโลกกว่า 17,000 ราย และการประเมินประเทศต่าง ๆ โดยผู้ตอบแบบสอบถามประมาณ 4,600 ราย ที่เป็นกลุ่มผู้ตัดสินใจด้านธุรกิจ เช่น ผู้นำระดับอาวุโสในองค์กรหรือเจ้าของธุรกิจขนาดเล็กที่มีการว่าจ้างพนักงาน
การจัดอันดับดังกล่าวอิงตามคุณลักษณะเฉพาะ 5 ด้าน ได้แก่ การบริหารจัดการมีราคาเหมาะสม ระบบราชการที่เอื้อต่อการประกอบธุรกิจ ต้นทุนการผลิตต่ำ สามารถเชื่อมโยงกับพื้นที่อื่น ๆ ของโลกได้ รวมถึงการสนับสนุนให้เข้าถึงแหล่งเงินทุนได้ง่าย
สำหรับ 10 อันดับแรก ประเทศที่ดีที่สุดในการเริ่มต้นทำธุรกิจประจำปี 2566
1. อินเดีย
2 ไทย
3. จีน
4. เม็กซิโก
5. สหรัฐ
6. ฟิลิปปินส์
7. เวียดนาม
8. บราซิล
9. มาเลเซีย
10. สเปน
.
อ้างอิงจาก https://www.usnews.com/.../best-countries-to-start-a...
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72220