รัฐบาลไทย-ข่าวทำเนียบรัฐบาล-พ่อเมืองนครพนม ดำเนินการขับเคลื่อน "หมู่บ้านยั่งยืน (Sustainable Village)" อย่างต่อเนื่อง พร้อมชื่นชมกิจกรรม "นายอำเภอพาทำบุญตักบาตร" อ.นาหว้า สอดคล้องกับเป้าหมายการพัฒนาที่ยังยืน


วันศุกร์ที่ 15 กันยายน 2566
15/09/2566
พิมพ์
พ่อเมืองนครพนม ดำเนินการขับเคลื่อน "หมู่บ้านยั่งยืน (Sustainable Village)" อย่างต่อเนื่อง พร้อมชื่นชมกิจกรรม "นายอำเภอพาทำบุญตักบาตร" อ.นาหว้า สอดคล้องกับเป้าหมายการพัฒนาที่ยังยืน
พ่อเมืองนครพนม ดำเนินการขับเคลื่อน "หมู่บ้านยั่งยืน (Sustainable Village)" อย่างต่อเนื่อง พร้อมชื่นชมกิจกรรม "นายอำเภอพาทำบุญตักบาตร" อำเภอนาหว้า สอดคล้องกับเป้าหมายการพัฒนาที่ยังยืน (SDGs) เพื่อพัฒนาคุณภาพชีวิตของประชาชน
พ่อเมืองนครพนม ดำเนินการขับเคลื่อน "หมู่บ้านยั่งยืน (Sustainable Village)" อย่างต่อเนื่อง พร้อมชื่นชมกิจกรรม "นายอำเภอพาทำบุญตักบาตร" อำเภอนาหว้า สอดคล้องกับเป้าหมายการพัฒนาที่ยังยืน (SDGs) เพื่อพัฒนาคุณภาพชีวิตของประชาชน ให้มีความสุขมากยิ่งขึ้นอย่างยั่งยืน
วันนี้ (15 ก.ย. 66) นายวันชัย จันทร์พร ผู้ว่าราชการจังหวัดนครพนม เปิดเผยว่า จังหวัดนครพนม ได้ดำเนินการขับเคลื่อนโครงการหนึ่งตำบล หนึ่งหมู่บ้านยั่งยืน (Sustainable Village) เพื่อเฉลิมพระเกียรติสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา มาอย่างต่อเนื่อง เพื่อขับเคลื่อน ส่งเสริม และสนับสนุนการพัฒนาคุณภาพชีวิตของประชาชนในหมู่บ้านเป้าหมายให้มีความเป็นอยู่ที่ดีขึ้น ด้วยการน้อมนำหลักปรัชญาของเศรษฐกิจพอเพียง โดยประสานกับพลัง "บวร" (บ้าน วัด ราชการ) พร้อมทั้งบูรณาการภาคีเครือข่ายเชื่อมประสานให้เกิดการพัฒนาในทุกมิติ เสริมสร้างสุขภาวะสังคมให้มีความมั่นคงปลอดภัยในด้านที่อยู่อาศัยและความมั่นคงทางอาหาร ด้วยการปลูกผักสวนครัวไว้กินเอง ดำเนินกิจกรรม "ทางนี้มีผล ผู้คนรักกัน" และ "บ้านนี้มีรัก ปลูกผักกินเอง" และน้อมนำหลักการพึ่งพาตนเองตามหลักปรัชญาของเศรษฐกิจพอเพียงในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร มาปรับใช้ในการดำรงชีวิต เพื่อการพัฒนาสู่หมู่บ้านยั่งยืน
นายวันชัย จันทร์พร ผู้ว่าราชการจังหวัดนครพนม กล่าวต่อว่า การร่วมมือกันของทุกภาคีเครือข่ายอย่างเข้มแข็งจริงจัง ทำให้การดำเนินการขับเคลื่อนนโยบายในพื้นที่มีผลสัมฤทธิ์อย่างเป็นรูปธรรม ยกตัวอย่างเช่นอำเภอนาหว้า ที่ดำเนินกิจกรรม "นายอำเภอพาทำบุญตักบาตร" ณ หมู่ที่ 5 ตำบลเหล่าพัฒนา อำเภอนาหว้า ซึ่งต้องขอชื่นชมท่านนายอำเภอนาหว้า นายนพดล พลซื่อ พร้อมด้วยภาคีเครือข่ายทั้ง 7 ภาคีเครือข่าย ที่สามารถบูรณาการการทำงานร่วมกันเพื่อให้เกิดสิ่งที่ดีขึ้น Change for Good ได้อย่างเป็นรูปธรรม โดยนอกจากการทำบุญตักบาตรร่วมกันแล้ว ยังร่วมกันลงพื้นที่ตรวจเยี่ยมครัวเรือนกลุ่มเปราะบางฐานะยากจน ผู้สุงอายุ ผู้มีรายได้น้อย จำนวน 2 ราย ตามโครงการอำเภอบำบัดทุกข์ บำรุงสุข แบบบูรณาการอย่างยั่งยืน โดยใช้ฐานข้อมูลจากระบบ TPMAP และ ThaiQM ซึ่งได้มีการมอบสิ่งของ ถุงยังชีพให้กำลังใจ พร้อมหารือหน่วยงานที่เกี่ยวข้องและภาคีเครือข่าย สำรวจและหาแนวทางปรับปรุงที่อยู่อาศัยให้กับครัวเรือนกลุ่มเปราะบาง อันจะเป็นการส่งเสริมความมั่นคงทางด้านที่อยู่อาศัยให้กับประชาชน และในทุกกิจกรรรมของทีมของท่านนายอำเภอนาหว้าได้ประชาสัมพันธ์การใช้และสวมใส่ผ้าไทย "ผ้าไทยใส่ให้สนุก" ตามพระดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา และมีการประชาสัมพันธ์เชิญชวนประชาชนในหมู่บ้าน ให้ใช้แอปพลิเคชั่น "ThaiD" บนโทรศัพท์มือถือ โดยสามารถลงทะเบียนได้ด้วยตนเอง เพื่อความสะดวก รวดเร็วในการติดต่องานราชการ และท้ายสุดได้มีการบูรณาการความร่วมมือในการดำเนินโครงการรณรงค์และแก้ไขปัญหายาเสพติด TO BE NUMBER ONE (ศูนย์เพื่อนใจวัยรุ่นในชุมชน/หมู่บ้าน) เพื่อสร้างกระแสค่านิยมและเสริมสร้างภูมิคุ้มกันทางจิตใจในกลุ่มเด็ก นักเรียน เยาวชน และประชาชนในพื้นที่ ไม่ให้ยุ่งเกี่ยวกับยาเสพติด มีภูมิคุ้มกันในชีวิตเพิ่มมากขึ้น ซึ่งทั้งหมดคือกิจกรรมดี ๆ ที่ได้ร่วมกันคิด ร่วมกันทำ และท้ายที่สุด คือ การร่วมรับผลประโยชน์ ของพี่น้องประชาชนในหมู่บ้าน
นายวันชัย จันทร์พร ผู้ว่าราชการจังหวัดนครพนม กล่าวต่ออีกว่า กิจกรรม "นายอำเภอพาทำบุญตักบาตร" มีวัตถุประสงค์ เพื่อทำนุบำรุงพระพุทธศาสนา ส่งเสริมความรักความสามัคคี สร้างความผูกพันระหว่างวัดและชุมชน พร้อมดำเนินการตรวจสุขภาพพระสงฆ์ และประชาชนผู้ร่วมทำบุญตักบาตร ตามแนวนโยบายของจังหวัดนครพนม "สุขภาพดี ชีวีมีสุข" ที่ให้ทุกคนในชุมชนได้เข้าถึงการให้บริการภาครัฐโดยได้รับการตรวจสุขภาพอย่างทั่วถึง ลดความเหลื่อมล้ำในชุมชน ซึ่งเป็นสิ่งที่กระทรวงมหาดไทย พร้อมด้วยผู้ว่าราชการจังหวัดทั้ง 76 จังหวัดได้ลงนามประกาศเจตนารมณ์เพื่อประเทศไทยที่ยั่งยืน "76 จังหวัด 76 คำมั่นสัญญา เพื่อการพัฒนาที่ยั่งยืน" ด้วยการขับเคลื่อนเป้าหมายการพัฒนาที่ยั่งยืน (Sustainable Development Goals : SDGs) ทั้ง 17 ข้อของสหประชาชาติ
"จังหวัดนครพนม และภาคีเครือข่ายทุกภาคส่วน โดยเฉพาะนายอำเภอทั้ง 12 อำเภอ ของจังหวัดนครพนม มีความมุ่งมั่นที่จะขับเคลื่อนโครงการหนึ่งตำบล หนึ่งหมู่บ้านยั่งยืน (Sustainable Village) ให้เกิดผลอย่างเป็นรูปธรรม รวมถึงร่วมกันสร้างสรรค์กิจกรรมเพื่อร่วมเฉลิมพระเกียรติในโอกาสมหามงคลที่พระบาทสมเด็จพระเจ้าอยู่หัว ทรงเจริญพระชนมายุครบรอบ 6 รอบ 72 พรรษา ในวันที่ 28 กรกฎาคม 2567 พร้อมทั้งสื่อสารกับสังคม เพื่อบอกเล่าสิ่งที่ดีให้ผู้คนได้รับรู้ เกิดความรัก ความศรัทธา เกิดพลัง และความร่วมมือ ในการขับเคลื่อนงาน "บำบัดทุกข์ บำรุงสุข" ก่อเกิดเป็นสิ่งที่ดีกับประเทศชาติ และทำให้พี่น้องประชาชนมีความสุขมากยิ่งขึ้นอย่างยั่งยืน” นายวันชัย ฯ กล่าวในช่วงท้าย

ที่มา : https://www.thaigov.go.th/news/contents/details/72250