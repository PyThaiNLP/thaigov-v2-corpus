รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงของ นายสุบิน เมห์ทา (Mr. Zubin Mehta) และวงดุริยางค์ “มาจโจ มูสิกาเล ฟิออเรนติโน” 


วันศุกร์ที่ 15 กันยายน 2566
พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงของ นายสุบิน เมห์ทา (Mr. Zubin Mehta) และวงดุริยางค์ “มาจโจ มูสิกาเล ฟิออเรนติโน”
พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงของ นายสุบิน เมห์ทา (Mr. Zubin Mehta) และวงดุริยางค์ “มาจโจ มูสิกาเล ฟิออเรนติโน” (Maggio Musicale Fiorentino) ในงานมหกรรมศิลปะการแสดงและดนตรีนานาชาติ
พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงของ นายสุบิน เมห์ทา (Mr. Zubin Mehta) และวงดุริยางค์ “มาจโจ มูสิกาเล ฟิออเรนติโน” (Maggio Musicale Fiorentino) ในงานมหกรรมศิลปะการแสดงและดนตรีนานาชาติ กรุงเทพ ฯ ครั้งที่ 25 ณ หอประชุมใหญ่ ศูนย์วัฒนธรรมแห่งประเทศไทย เขตห้วยขวาง กรุงเทพมหานคร
วันที่ 2 กันยายน 2566 พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงของ นายสุบิน เมห์ทา (Mr. Zubin Mehta) และวงดุริยางค์ “มาจโจ มูสิกาเล ฟิออเรนติโน” (Maggio Musicale Fiorentino) ในงานมหกรรมศิลปะการแสดงและดนตรีนานาชาติ กรุงเทพ ฯ ครั้งที่ 25 โดยมี นางยุพา ทวีวัฒนะกิจบวร ปลัดกระทรวงวัฒนธรรม นางยุถิกา อิศรางกูร ณ อยุธยา รองปลัดกระทรวงวัฒนธรรม  นายโกวิท ผกามาศ อธิบดีกรมส่งเสริมวัฒนธรรม นายจาสปาล ซิงห์ อูเบรอย ประธานบริษัทฯ  นางสาวราซีน่าร์ อูเบรอย บาจาจ กรรมการผู้จัดการ บริษัท อินเตอร์เนชั่นแนล คัลเจอรัล โปรโมชั่น จำกัด ผู้บริหารกระทรวงวัฒนธรรม และคณะผู้จัดงานมหกรรมศิลปะการแสดงและดนตรีนานาชาติ กรุงเทพฯ เฝ้าฯ รับเสด็จ ณ หอประชุมใหญ่ ศูนย์วัฒนธรรมแห่งประเทศไทย เขตห้วยขวาง กรุงเทพมหานคร
ทั้งนี้ มหกรรมศิลปะการแสดงและดนตรีนานาชาติ กรุงเทพฯ ได้เริ่มขึ้นเมื่อปี 2542 เพื่อเฉลิมฉลองในโอกาสมหามงคลเฉลิมพระชนมพรรษาพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ครบ 6 รอบ ซึ่งพระบาทสมเด็จพระเจ้าอยู่หัว ทรงสืบสาน รักษา และต่อยอด พระราชกรณียกิจของสมเด็จพระบรมชนกนาถ และสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ที่ทรงก่อตั้งมูลนิธิกองทุนส่วนพระองค์เพื่อมอบทุนการศึกษาดนตรีคลาสสิคในต่างประเทศแก่นักศึกษา เพื่อให้เยาวชนที่มีความสามารถได้ศึกษาต่อ และเปิดโอกาสให้คนไทยได้เข้าใจและสัมผัสประสบการณ์ของศิลปะตะวันตก โดยงานมหกรรมศิลปะการแสดงและดนตรีนานาชาติกรุงเทพ ฯ จัดขึ้นเป็นประจำทุกปีระหว่างเดือนกันยายนถึงตุลาคม ซึ่งครั้งนี้เป็นครั้งที่ 25 เป็นการแสดงของวงดุริยางค์ “มาจโจ มูสิกาเล ฟิออเรนติโน” ควบคุมวงโดยนายสุบิน เมห์ทา เป็นวาทยกรชาวอินเดีย ที่มีความรู้ความสามารถและมีชื่อเสียงระดับโลก เป็นที่ยอมรับของวงออร์เคสตรามีความโดดเด่น ทั้งอำนวยการเพลงให้กับการบรรเลงของวงออร์เคสตรา และการบรรเลงเพื่อการแสดงโอเปรา และเคยแสดงเพื่อร่วมเฉลิมฉลองในโอกาสที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงเจริญพระชนมพรรษา 80 พรรษา 12 สิงหาคม 2566 เมื่อวันที่ 8 มกราคม 2556 ณ ท้องสนามหลวง
สำหรับวงดุริยางค์ “มาจโจ มูสิกาเล ฟิออเรนติโน” เป็นวงดุริยางค์จากเมืองฟลอเรนซ์ ประเทศอิตาลี ก่อตั้งเมื่อปี 2471 โดยนักประพันธ์เพลงและวาทยกรชื่อดังชาวอิตาลี ปัจจุบันวงดุริยางค์ ฯ ได้รับการยอมรับอย่างกว้างขวางจากทั้งผู้ชมและวาทยกรว่าเป็นหนึ่งในวงดุริยางค์ที่ดีที่สุดวงหนึ่งของโลก ทั้งนี้ การจัดงานมหกรรมศิลปะการแสดงและดนตรีนานาชาติ กรุงเทพ ฯ ในครั้งนี้ มีจุดมุ่งหมายที่จะให้เป็นการสร้างสรรค์งานด้านศิลปะการแสดงและดนตรีที่มีคุณภาพ ครบวงจร ที่เปี่ยมด้วยคุณภาพ ทั้งอุปรากร การเต้นร่วมสมัย บัลเลต์ ดนตรีคลาสสิค ดนตรีแจ๊สและการแสดงสำหรับครอบครัว รวมถึงวิสัยทัศน์ของการสร้างและปลูกฝังจิตสำนึก “สุนทรียศาสตร์ด้านศิลปะการแสดง” ต่อประชาชนคนไทยในการพัฒนาตนเองสู่เวทีโลก

ที่มา : https://www.thaigov.go.th/news/contents/details/72230