รัฐบาลไทย-ข่าวทำเนียบรัฐบาล-ธอส. ตอบแทนลูกค้าฉลองครบรอบ 70 ปี กับเงินฝากดอกเบี้ยสูงถึง 7.70% ต่อปี


วันศุกร์ที่ 15 กันยายน 2566
15/09/2566
พิมพ์
ธอส. ตอบแทนลูกค้าฉลองครบรอบ 70 ปี กับเงินฝากดอกเบี้ยสูงถึง 7.70% ต่อปี
ธอส. จัดทำผลิตภัณฑ์เงินฝากออมทรัพย์ครบรอบ 70 ปี ธอส. รับผลตอบแทนอัตราดอกเบี้ยแบบขั้นบันไดสูงสุดถึง 7.70% ต่อปี เพียงเปิดบัญชีเงินฝากขั้นต่ำ 10,000 บาทขึ้นไป ตั้งแต่วันที่ 21 กันยายน - 31 ตุลาคม 2566 ที่สาขาธนาคารทั่วประเทศ
ธนาคารอาคารสงเคราะห์ (ธอส.) ตอบแทนลูกค้าเนื่องในโอกาสครบรอบ 70 ปี ด้วยการจัดทำผลิตภัณฑ์เงินฝากออมทรัพย์ครบรอบ 70 ปี ธอส. รับผลตอบแทนอัตราดอกเบี้ยแบบขั้นบันไดสูงสุดถึง 7.70% ต่อปี เพียงเปิดบัญชีเงินฝากขั้นต่ำ 10,000 บาทขึ้นไป ตั้งแต่วันที่ 21 กันยายน - 31 ตุลาคม 2566 ที่สาขาธนาคารทั่วประเทศ โดยตั้งแต่วันที่เปิดบัญชีถึงวันที่ 31 มีนาคม 2568 จะได้รับอัตราดอกเบี้ย 0.70% ต่อปี และตั้งแต่วันที่ 1 เมษายน – 30 กันยายน 2568 จะได้รับอัตราดอกเบี้ย 7.70% ต่อปี ทั้งนี้ ลูกค้าจะได้รับอัตราดอกเบี้ยเฉลี่ยรวมสูงถึง 2.43 - 2.53% ต่อปี (เงื่อนไขเป็นไปตามที่ธนาคารกำหนด) พิเศษ!! รับดอกเบี้ยรายเดือนและไม่เสียภาษีดอกเบี้ยเงินฝาก สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/72229