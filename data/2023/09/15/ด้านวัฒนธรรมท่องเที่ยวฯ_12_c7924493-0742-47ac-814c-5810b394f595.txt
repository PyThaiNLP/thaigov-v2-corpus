รัฐบาลไทย-ข่าวทำเนียบรัฐบาล-​วธ. ร่วมเปิดตัวภาพยนตร์ เรื่อง "A Time To Fly บินล่าฝัน" รอบปฐมทัศน์  ภาพยนตร์แห่งความภาคภูมิใจ ผลงานผู้รับทุนกองทุนพัฒนาสื่อปลอดภัยและสร้างสรรค์ พร้อมฉาย 14 ก.ย. นี้ 


วันศุกร์ที่ 15 กันยายน 2566
​วธ. ร่วมเปิดตัวภาพยนตร์ เรื่อง "A Time To Fly บินล่าฝัน" รอบปฐมทัศน์  ภาพยนตร์แห่งความภาคภูมิใจ ผลงานผู้รับทุนกองทุนพัฒนาสื่อปลอดภัยและสร้างสรรค์ พร้อมฉาย 14 ก.ย. นี้
​วธ. ร่วมเปิดตัวภาพยนตร์ เรื่อง "A Time To Fly บินล่าฝัน" รอบปฐมทัศน์  ภาพยนตร์แห่งความภาคภูมิใจ ผลงานผู้รับทุนกองทุนพัฒนาสื่อปลอดภัยและสร้างสรรค์ พร้อมฉาย 14 ก.ย. นี้
วธ. ร่วมเปิดตัวภาพยนตร์ เรื่อง "A Time To Fly บินล่าฝัน" รอบปฐมทัศน์  ภาพยนตร์แห่งความภาคภูมิใจ ผลงานผู้รับทุนกองทุนพัฒนาสื่อปลอดภัยและสร้างสรรค์ พร้อมฉาย 14 ก.ย. นี้
เมื่อวันที่ 12 กันยายน 2566 ดร.ยุพา ทวีวัฒนะกิจบวร ปลัดกระทรวงวัฒนธรรม (วธ.) ร่วมเป็นเกียรติในงานเปิดฉายภาพยนตร์เเละร่วมชมภาพยนตร์ เรื่อง "A Time To Fly บินล่าฝัน" รอบปฐมทัศน์  โดยมี ดร.ธนกร ศรีสุขใส ผู้จัดการกองทุนพัฒนาสื่อปลอดภัยและสร้างสรรค์ ผู้ทรงคุณวุฒิด้านภาพยนตร์ ผู้บริหารกองทุนพัฒนาสื่อปลอดภัยและสร้างสรรค์  นักแสดง สื่อมวลชน และแขกผู้มีเกียรติ เข้าร่วม ณ โรงภาพยนตร์พารากอนซีนิเพล็กซ์ ศูนย์การค้าสยามพารากอน กรุงเทพฯ
ทั้งนี้ ภาพยนตร์ เรื่อง A Time To Fly บินล่าฝัน เป็นภาพยนตร์ผลงานของ นายศักดิ์ศิริ คชพัชรินทร์ ผู้รับทุนประเภทเชิงยุทธศาสตร์ ปี 2562 จากกองทุนพัฒนาสื่อปลอดภัยและสร้างสรรค์ ภาพยนตร์เรื่องนี้ได้รับแรงบันดาลใจจากเรื่องจริงของ หม่อง ทองดี เด็กชายไร้สัญชาติชาวไทใหญ่ วัย 11 ปี ที่ชนะเลิศการแข่งขันเครื่องบินพับกระดาษที่ประเทศญี่ปุ่น นำแสดงโดย โบกี้ - ด.ช.ศุภัช ท้าวสกุล, นักแสดงสาวมากฝีมือ เอ๋-มณีรัตน์ คำอ้วน,  แมน-ธฤษณุ สรนันท์ และ มารินดา แฮปลิน ผนึกกำลังร่วมถ่ายทอดเรื่องราวของคนตัวเล็ก ๆ แต่ใจสู้เกินร้อย “หม่อง ทองดี” อดีตเด็กไร้สัญชาติที่ใช้เวลา 19 วินาที สร้างชื่อเสียงให้ประเทศไทย แต่ใช้เวลาถึง 20 ปีกว่าจะบรรลุความฝันของเขา
ภาพยนตร์เรื่องนี้ได้เล่าถึงเส้นทางบินล่าฝันของ “เด็กชายหม่อง ทองดี” ในช่วงวัย 7-8 ขวบที่ได้เป็น ตัวแทนโรงเรียนบ้านห้วยทราย จ.เชียงใหม่ ไปร่วมแข่งขันเครื่องบินกระดาษพับ ระดับภูมิภาค จนชนะได้ไปแข่งระดับประเทศ และได้แชมป์ประเทศไทยไปแข่งระดับนานาชาติที่ประเทศญี่ปุ่น แต่มาติดปัญหาตรงที่เขาเป็นเด็กไร้สัญชาติ ทางการออกพาสปอร์ตให้ไม่ได้ จึงเกิดการรวมตัวของอาจารย์ นักวิชาการ นักกฎหมาย และสื่อมวลชน ที่พยายามช่วยผลักดันให้น้องหม่อง ได้ไปแข่งขันภายใต้เวลาอันจํากัดที่กําลังจะหมดลง
ไฮไลท์สำคัญของการจัดกิจกรรมฉายภาพยนตร์รอบปฐมทัศน์ คือการเชิญ ‘หม่อง ทองดี’ คนต้นเรื่อง ที่นอกจากชีวิตของเขาจะถูกนำมาสร้างเป็นภาพยนตร์ “A Time To Fly บินล่าฝัน” แล้ว ยังเป็นแรงบันดาลใจให้ทุกคนสู้เพื่อฝัน ในงานนี้ หม่อง ทองดี มาพร้อมกับ น้ำผึ้ง-กานต์ธีรา เตชะภัทรธนากุล มิสยูนิเวิร์ส ไทยแลนด์เชียงใหม่ 2566 และ พลอย-ยลฤดี ปิยะทัต รองประธานสมาพันธ์สมาคมนิสิตนักศึกษาแพทย์ นานาชาติ Director at SCOPH Thailand and Community Outreach at AMSA-Thailand ซึ่งทั้ง 3 คนเป็นอดีตเด็กไร้สัญชาติที่สร้างโอกาสให้ตัวเองจนต่อยอดความฝันสำเร็จ และขณะเดียวกันก็ได้รับโอกาสที่ดีและความช่วยเหลือจากหน่วยงานต่าง ๆ ของรัฐบาลด้วย
A Time to fly บินล่าฝัน มีกำหนดเข้าฉายพร้อมกันทุกโรงภาพยนตร์ ในเครือเอสเอฟ ซีเนม่า และเมเจอร์ ซีนีเพล็กซ์   ตั้งแต่วันที่ 14 กันยายน 2566 เป็นต้นไป

ที่มา : https://www.thaigov.go.th/news/contents/details/72240