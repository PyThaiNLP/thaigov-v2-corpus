รัฐบาลไทย-ข่าวทำเนียบรัฐบาล-ดีอี เตือนหยุดปล่อยข่าวปลอม!นายกฯ เตรียมอนุมัติบ่อนกาสิโน เปิดเว็บพนันถูกกฎหมาย เพิ่มรายได้เข้าประเทศ 


วันพุธที่ 20 กันยายน 2566
ดีอี เตือนหยุดปล่อยข่าวปลอม!นายกฯ เตรียมอนุมัติบ่อนกาสิโน เปิดเว็บพนันถูกกฎหมาย เพิ่มรายได้เข้าประเทศ
ดีอี เตือนหยุดปล่อยข่าวปลอม!นายกฯ เตรียมอนุมัติบ่อนกาสิโน เปิดเว็บพนันถูกกฎหมาย เพิ่มรายได้เข้าประเทศ
ดีอี เตือน หยุดปล่อยข่าวปลอม นายกฯ เตรียมอนุมัติบ่อนกาสิโน เปิดเว็บพนัน ถูกกฎหมาย เสียภาษี 30% เพิ่มรายได้เข้าประเทศ ย้ำไม่จริง อย่าแชร์อาจเป็นการสร้างเรื่องเท็จหวังให้เกิดความวุ่นวายในสังคม ทำลายชื่อเสียงรัฐบาล
นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอี) ในฐานะโฆษกกระทรวงฯ กล่าวถึง ตามที่มีการส่งต่อข้อมูลในประเด็นนายกรัฐมนตรี เตรียมแผนอนุมัติบ่อนกาสิโนเว็บพนันถูกกฎหมาย เสียภาษีให้รัฐบาล 30% เพื่อสร้างอาชีพ เพิ่มรายได้เข้าประเทศนั้น ทางกระทรวงดีอี  โดยศูนย์ต่อต้านข่าวปลอม ได้ดำเนินการตรวจสอบข้อเท็จจริง ไปยังกรมประชาสัมพันธ์ สำนักนายกรัฐมนตรี พบว่าประเด็นดังกล่าวไม่เป็นความจริง เป็นข้อมูลเท็จ ปัจจุบันรัฐบาลยังไม่ได้มีการเตรียมแผนอนุมัติ หรือการดำเนินนโยบายเปิดบ่อนกาสิโน/เว็บพนันถูกกฎหมาย เสียภาษี 30% ตามที่ถูกกล่าวอ้างแต่อย่างใด
นอกจากนี้ หากพี่น้องประชาชนพบเบาะแสการกระทําความผิด สามารถแจ้งผ่าน 4 ช่องทาง ได้แก่ เว็บไซต์ https://www.antifakenewscenter.com ,เฟซบุ๊ก ANTI-FAKE NEWS CENTER, ทวิตเตอร์ @AFNCThailand, ไลน์ @antifakenewscenter และช่องทางโทรศัพท์ โทรสายด่วน GCC 1111 ต่อ 87 ได้ ตลอด 24 ชั่วโมง
____________________

ที่มา : https://www.thaigov.go.th/news/contents/details/72399