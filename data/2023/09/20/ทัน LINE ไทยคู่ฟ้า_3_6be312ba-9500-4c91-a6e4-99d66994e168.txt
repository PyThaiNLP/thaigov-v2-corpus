รัฐบาลไทย-ข่าวทำเนียบรัฐบาล-เคาะงบ! 2.3 พันล้านบาท สนับสนุน “ค่าอาหารกลางวัน- นมโรงเรียน” สำหรับหน่วยงานท้องถิ่น


วันพุธที่ 20 กันยายน 2566
เคาะงบ! 2.3 พันล้านบาท สนับสนุน “ค่าอาหารกลางวัน- นมโรงเรียน” สำหรับหน่วยงานท้องถิ่น
.....
ที่ประชุม ครม. (18 ก.ย. 66) อนุมัติงบกลางฯ ปี 2566 รวม 2,310,262,300 ล้านบาท เพื่อเป็นค่าใช้จ่าย สำหรับรายการเงินอุดหนุนในการสนับสนุนอาหารกลางวันและเงินอุดหนุนสำหรับสนับสนุนอาหารเสริม (นม) ให้กับหน่วยงานตามที่กระทรวงมหาดไทย (มท.) เสนอ ได้แก่:
- องค์การบริหารส่วนจังหวัด (อบจ.)
- เทศบาลนคร (ทน.)
- เทศบาลเมือง (ทม.)
- กรมส่งเสริมการปกครองท้องถิ่น (สถ.)
.
โดย มท. จะนำเงินงบกลางฯ นี้ ไปชำระเป็นค่าอาหารกลางวันและจัดซื้ออาหารเสริม (นม) ให้แก่โรงเรียน สำหรับไตรมาสที่ 4 (ห้วงเดือน ก.ย. 66) ดำเนินการตามที่ สำนักงบประมาณได้ “แจ้งผล” การพิจารณาฯ จำแนกได้ ดังนี้
1. อบจ. 4 แห่ง จำนวน 980,000 บาท
2. ทน. 20 แห่ง จำนวน 21,603,600 บาท
3. ทม. จำนวน 24,209,500 บาท
4. สถ. (ซึ่งมีจำนวนศูนย์พัฒนาเด็กเล็ก โรงเรียนสังกัดองค์การบริหารส่วนตำบลและเทศบาลตำบล และโรงเรียนสังกัดสำนักงานคณะกรรมการการศึกษาขั้นพื้นฐานที่ขอรับจัดสรรงบประมาณฯ) จำนวน 2,263,469,200 บาท
.
ส่วนการคำนวณค่าใช้จ่ายจากจำนวนนักเรียนจริงในภาคเรียนที่ 1/66 ในวงเงินงบฯ ดังกล่าว จำแนกเป็น:
1.อาหารกลางวัน เด็กปฐมวัย 773,502,400 บาท
2.อาหารกลางวัน ระดับประถมศึกษา 1,222,062,400 บาท
3.อาหารเสริม (นม) ระดับประถมศึกษา 314,697,500 บาท
.
สำหรับค่าใช้จ่ายอาหารเสริม (นม) เด็กปฐมวัย มท. ได้ปรับแผนการปฏิบัติงาน และแผนการใช้จ่ายงบประมาณเพื่อรองรับค่าใช้จ่ายไว้แล้ว
.
อ่านเพิ่มเติม คลิก https://www.thaigov.go.th/news/contents/details/72324
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72413