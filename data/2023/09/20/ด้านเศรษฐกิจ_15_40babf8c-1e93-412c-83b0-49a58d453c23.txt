รัฐบาลไทย-ข่าวทำเนียบรัฐบาล-พนักงาน รฟม. รับรางวัลเชิดชูเกียรติ “เพชรพัสดุ” ประจำปี 2566


วันพุธที่ 20 กันยายน 2566
พนักงาน รฟม. รับรางวัลเชิดชูเกียรติ “เพชรพัสดุ” ประจำปี 2566
....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ขอแสดงความยินดีแก่ นางพัชนี แสนภักดี พนักงานบริหารพัสดุ 7 แผนกจัดหาพัสดุโครงการ กองจัดหาพัสดุโครงการ ฝ่ายจัดซื้อและบริการ รฟม. เนื่องในโอกาสเข้ารับรางวัลเข็มเชิดชูเกียรติ “เพชรพัสดุ” และประกาศเกียรติคุณ ประจำปี 2566 ซึ่งสมาคมนักบริหารพัสดุแห่งประเทศไทย ได้มอบให้เพื่อเชิดชูเกียรติและเผยแพร่เกียรติคุณของนักบริหาร และผู้ปฏิบัติงานด้านการพัสดุดีเด่น ตลอดจนเป็นแบบอย่างที่ดีให้แก่เพื่อนร่วมงาน ในการพัฒนาการดำเนินงานจัดซื้อจัดจ้าง การบริหารงานพัสดุ และการปฏิบัติงานสำเร็จลุล่วงได้อย่างมีประสิทธิภาพ โปร่งใสและสามารถตรวจสอบได้ โดยได้รับเกียรติจาก นางสาวกุลยา ตันติเตมิท อธิบดีกรมบัญชีกลาง เป็นผู้มอบรางวัล ณ แหล่งสมาคมฯ กองพลทหารม้าที่ 2 รักษาพระองค์ ถนนพหลโยธิน เขตพญาไท กรุงเทพมหานคร ติดตามข้อมูลข่าวสารของ รฟม. ได้ที่ เว็บไซต์ รฟม. www.mrta.co.th หรือ Call Center รฟม. โทร. 0 2716 4044 “รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/72416