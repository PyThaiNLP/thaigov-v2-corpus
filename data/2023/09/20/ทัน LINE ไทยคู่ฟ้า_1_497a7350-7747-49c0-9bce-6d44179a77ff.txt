รัฐบาลไทย-ข่าวทำเนียบรัฐบาล-ยืนหนึ่ง! ‘เมนูผัดกะเพรา’ คว้าแชมป์ อาหารจานผัดที่ดีที่สุดในโลก


วันพุธที่ 20 กันยายน 2566
ยืนหนึ่ง! ‘เมนูผัดกะเพรา’ คว้าแชมป์ อาหารจานผัดที่ดีที่สุดในโลก
.....
อีกหนึ่งข่าวดีและเป็นความภาคภูมิใจของชาวไทย เมื่อ TasteAtlas เว็บไซต์รวบรวมสูตรอาหารและรีวิวจากนักวิจารณ์อาหารทั่วโลก ประกาศผลการจัดอันดับ “Best Stir-Fries in the World 2023” หรือ อาหารจานผัดที่ดีที่สุดในโลก ประจำเดือนก.ย. 66
.
ผลปรากฏว่า “ผัดกะเพรา” คว้าเมนูชนะเลิศอันดับ 1 อาหารจานผัดที่ดีที่สุดในโลก ไปครอง โดยได้คะแนนสูงสุด 4.8 คะแนน จากการคัดเลือกจาก 50 อาหารจานผัดที่ดีที่สุดในโลก
.
TasteAtlas ระบุว่า ผัดกะเพราเป็นอาหารจานเดียวที่ชาวต่างชาติสั่งมากที่สุดในประเทศไทย สำหรับผัดกะเพราแบบดั้งเดิมนี้ประกอบด้วย เนื้อสับหรืออาหารทะเล กับใบกะเพรา และส่วนผสมอื่น ๆ เช่น หอมแดง กระเทียม และพริก ปรุงรสด้วยซีอิ๊ว น้ำตาล และน้ำปลา เสิร์ฟพร้อมข้าว ไข่ดาว และน้ำปลาพริกเป็นเครื่องเคียง
.
นอกจากนี้ ยังมีเมนูอาหารไทย ติดอันดับอาหารจานผัดที่ดีที่สุดในโลก เช่น ผัดไทย (อันดับ 8) ,ผัดซีอิ๊ว (อันดับ 19) ,คั่วกลิ้ง (อันดับ 23) และไก่ผัดเม็ดมะม่วง (อันดับ 44)
.
การจัดอันดับครั้งนี้รวบรวมคะแนนจากรีวิวของผู้ใช้เกือบ 2,400 รีวิว จนถึงวันที่ 13 ก.ย. ที่ผ่านมา ซึ่งไม่ได้เป็นข้อสรุปชี้ขาดจากทั่วโลก แต่มีจุดประสงค์เพื่อส่งเสริมอาหารท้องถิ่นที่ยอดเยี่ยม สร้างความภาคภูมิใจในอาหารพื้นบ้าน และสร้างสนใจเกี่ยวกับอาหารที่หลาย ๆ คนอาจไม่เคยทาน
.
อ้างอิงจาก : https://www.tasteatlas.com/best-rated-stir-fry-dishes-in...
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72383