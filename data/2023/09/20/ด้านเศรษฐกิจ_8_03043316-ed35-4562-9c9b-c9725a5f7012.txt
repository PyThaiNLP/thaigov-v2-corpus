รัฐบาลไทย-ข่าวทำเนียบรัฐบาล-​รองปลัดเศรษฐเกียรติฯ ประชุมเตรียมความพร้อมการประชุมรัฐมนตรีอาเซียนด้านการเกษตรและป่าไม้ ครั้งที่ 45


วันพุธที่ 20 กันยายน 2566
​รองปลัดเศรษฐเกียรติฯ ประชุมเตรียมความพร้อมการประชุมรัฐมนตรีอาเซียนด้านการเกษตรและป่าไม้ ครั้งที่ 45
​รองปลัดเศรษฐเกียรติฯ ประชุมเตรียมความพร้อมการประชุมรัฐมนตรีอาเซียนด้านการเกษตรและป่าไม้ ครั้งที่ 45
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมเตรียมการฝ่ายไทยสำหรับการประชุมรัฐมนตรีอาเซียนด้านการเกษตรและป่าไม้ (ASEAN Ministers on Agriculture and Forestry: AMAF) ครั้งที่ 45 และการประชุมอื่น ๆ ที่เกี่ยวข้อง พร้อมด้วยเจ้าหน้าที่ที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ (1403)
ทั้งนี้ กระทรวงเกษตรและสหกรณ์เตรียมความพร้อมสำหรับการประชุมรัฐมนตรีอาเซียนด้านการเกษตรและป่าไม้ (ASEAN Ministers on Agriculture and Forestry: AMAF) ครั้งที่ 45 และการประชุมที่เกี่ยวข้อง รวมถึงการดูงานซึ่งเป็นส่วนหนึ่งของการประชุม ระหว่างวันที่ 2-6 ตุลาคม 2566 ณ กรุงกัวลาลัมเปอร์ ประเทศมาเลเซีย โดยมี นายไชยา พรหมา รัฐมนตรีช่วยว่าการกระทรวงเกษตรและสหกรณ์ เป็นหัวหน้าคณะผู้แทนไทยระดับรัฐมนตรี (AMAF Leader) และนายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นหัวหน้าคณะผู้แทนไทยระดับเจ้าหน้าที่อาวุโส (SOM-AMAF Leader)

ที่มา : https://www.thaigov.go.th/news/contents/details/72400