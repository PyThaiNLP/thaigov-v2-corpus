รัฐบาลไทย-ข่าวทำเนียบรัฐบาล-กรมทางหลวงชนบท ซ่อมฟื้นฟูถนนที่ได้รับผลกระทบจากเหตุภัยพิบัติ สาย อย.4044 เสร็จสมบูรณ์ 


วันพุธที่ 20 กันยายน 2566
กรมทางหลวงชนบท ซ่อมฟื้นฟูถนนที่ได้รับผลกระทบจากเหตุภัยพิบัติ สาย อย.4044 เสร็จสมบูรณ์
บรรเทาความเดือดร้อนให้กับประชาชนอย่างเป็นรูปธรรม ยกระดับการเดินทางระหว่างอำเภอให้เชื่อมโยงอย่างเป็นระบบ ตามนโยบายของรัฐมนตรีว่าการกระทรวงคมนาคม
กรมทางหลวงชนบท กระทรวงคมนาคม โดยสำนักงานทางหลวงชนบทที่ 1 (ปทุมธานี) ดำเนินโครงการซ่อมฟื้นฟูทางหลวงชนบทอันเนื่องมาจากเหตุภัยพิบัติ สาย อย.4044 แยก ทล.3454 - บ้านเจ้าเจ็ด อำเภอเสนา จังหวัดพระนครศรีอยุธยา เสร็จสมบูรณ์ โดยซ่อมสร้างผิวทางแอสฟัลท์คอนกรีต ขนาด 2 ช่องจราจร ผิวจราจรกว้าง 7 เมตร ไหล่ทางกว้างข้างละ 1.5 เมตร พร้อมแก้ไขปัญหาการทรุดตัวของคันทาง และติดตั้งอุปกรณ์อำนวยความปลอดภัย เครื่องหมายจราจร แบ่งการดำเนินงานเป็น 2 ช่วง คือ ช่วงที่ 1 กม. ที่ 1+041 - 1+285 ช่วงที่ 2 กม. ที่ 4+900 - 5+355 ระยะทาง 699 เมตร เนื่องจากถนนสายดังกล่าวเป็นเส้นทางหลักเชื่อมระหว่างอำเภอเสนาเข้าสู่อำเภอผักไห่ มีปริมาณการจราจรเฉลี่ย 2,185 คัน/วัน ใช้งบประมาณ 44.970 ล้านบาท ทั้งนี้ จะช่วยบรรเทาความเดือดร้อนให้กับประชาชนในพื้นที่ช่วยยืดอายุการใช้งานของถนนให้สามารถเดินทางได้อย่างสะดวกปลอดภัยมากยิ่งขึ้น ตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ในการพัฒนาระบบโครงข่ายทางถนนให้ครอบคลุมความต้องการเดินทางของประชาชน

ที่มา : https://www.thaigov.go.th/news/contents/details/72407