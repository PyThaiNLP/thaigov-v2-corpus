รัฐบาลไทย-ข่าวทำเนียบรัฐบาล-“ศุภมาส” รมว.อว. ปฏิบัติภารกิจแรกในฐานะรัฐมนตรีโดยการรับองคมนตรีผู้แทนพระองค์ ในพิธีพระราชทานปริญญาบัตร มหาวิทยาลัยราชภัฏเขตภาคตะวันออกเฉียงเหนือ จ.สกลนคร


วันพุธที่ 20 กันยายน 2566
“ศุภมาส” รมว.อว. ปฏิบัติภารกิจแรกในฐานะรัฐมนตรีโดยการรับองคมนตรีผู้แทนพระองค์ ในพิธีพระราชทานปริญญาบัตร มหาวิทยาลัยราชภัฏเขตภาคตะวันออกเฉียงเหนือ จ.สกลนคร
“ศุภมาส” รมว.อว. ปฏิบัติภารกิจแรกในฐานะรัฐมนตรีโดยการรับองคมนตรีผู้แทนพระองค์ ในพิธีพระราชทานปริญญาบัตร มหาวิทยาลัยราชภัฏเขตภาคตะวันออกเฉียงเหนือ จ.สกลนคร
เมื่อวันที่ 13 ก.ย. นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.)  เปิดเผยว่า ตนพร้อมด้วย ศ.ดร.นพ.สิริฤกษ์ ทรงศิวิไล ปลัดกระทรวง อว. เข้าร่วมปฏิบัติภารกิจในการรับนายพลากร สุวรรณรัฐ องคมนตรีผู้แทนพระองค์พระบาทสมเด็จพระเจ้าอยู่หัว ในพิธีพระราชทานปริญญาบัตร ประจําปีการศึกษา 2563-2564 ของมหาวิทยาลัยราชภัฏเขตภาคตะวันออกเฉียงเหนือ ที่จังหวัดสกลนคร ระหว่างวันที่ 13-14 กันยายน 2566 ซึ่งเป็นภารกิจแรกอย่างเป็นทางการในฐานะรัฐมนตรี อว. หลังรัฐบาลได้แถลงนโยบายต่อรัฐสภาแล้ว
โดยในวันนี้มีผู้สำเร็จการศึกษาจากมหาวิทยาลัยราชภัฏมหาสารคาม ประจำปีการศึกษา 2563-2564 เข้ารับพระราชทานปริญญาบัตร ระดับปริญญาตรี จำนวน 1,288 คน ระดับปริญญาโท 72 คน และระดับปริญญาเอก 45 คน รวมทั้งสิ้น 1,405 คน
“มหาวิทยาลัยราชภัฏถือเป็นสถาบันการศึกษาที่สามารถผลิตบัณฑิตที่มีความรู้ ความสามารถให้กับประเทศในแต่ละปีเป็นจำนวนมาก ตนในฐานะ รมว.อว. ตระหนักถึงความสำคัญของมหาวิทยาลัยราชภัฏเป็นอย่างยิ่ง เพราะเป็นมหาวิทยาลัยที่เป็นกลไกหลักในการพัฒนาท้องถิ่น ที่จะเป็นหัวใจสำคัญของการพัฒนาประเทศชาติและสังคมไทยต่อไป” นางสาวศุภมาส กล่าว

ที่มา : https://www.thaigov.go.th/news/contents/details/72382