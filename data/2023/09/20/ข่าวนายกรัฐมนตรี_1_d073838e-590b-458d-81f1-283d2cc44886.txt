รัฐบาลไทย-ข่าวทำเนียบรัฐบาล-นายกฯ เศรษฐา พบผู้นำการเงินรายใหญ่ของสหรัฐฯ


วันพุธที่ 20 กันยายน 2566
20/09/2566
พิมพ์
นายกฯ เศรษฐา พบผู้นำการเงินรายใหญ่ของสหรัฐฯ
นายกฯ เศรษฐา พบผู้นำการเงินรายใหญ่ของสหรัฐฯ
เช้านี้ (วันที่ 19 กันยายน 2566) เวลา 11.30 น. ตามเวลาท้องถิ่น ณ นครนิวยอร์ก สหรัฐอเมริกา นายชัย วัชรงค์ โฆษกประจำสำนักนายกรัฐมนตรี เปิดเผยว่า นายกรัฐมนตรีพบกับ Mr. Larry Fink CEO กลุ่มบริษัท BlackRock ซึ่งเป็นบริษัทผู้นำในการบริหารการเงิน และการลงทุนของโลก เพื่อศึกษาแนวทางในการลงทุนในประเทศไทย ทั้งในภาคการลงทุนขนาดเล็ก ขนาดกลาง และขนาดใหญ่ โดยเฉพาะการสนับสนุนธุรกิจที่เกี่ยวกับ Clean Energy เพื่อขยายฐานการลงทุน และการผลิตในประเทศไทย นอกจากนี้ ยังให้ความสนใจที่จะลงทุนใน Sustainability Linked Bond ที่จะออกโดยรัฐบาลไทย ซึ่งบริษัทฯ มีแนวโน้มในการลุงทุนในบริษัทในประเทศไทยเร็ว ๆ นี้
ทั้งนี้ BlackRock เป็นบริษัทจัดการลงทุนที่ใหญ่เป็นอันดับ 1 ของโลก มีสินทรัพย์ภายใต้การจัดการ ณ สิ้นไตรมาส 2 ปี 2023 9.43 ล้านล้านเหรียญดอลลาร์สหรัฐโดยมีหลาย ๆ กองทุนใหญ่ ๆ ของไทย เช่น ประกันสังคม และ กบข. มีการลงทุนผ่านการซื้อหน่วย Exchange Traded Fund (ETF) ของ BlackRock อย่างต่อเนื่อง
นอกจากนี้ BlackRock เป็นบริษัทที่ให้ความสำคัญในการลงทุนด้านความยั่งยืน (Sustainability) โดยมีแผนที่จะมีการลงทุนในหลายๆ ประเทศทั่วโลก และได้แสดงความสนใจที่จะลงทุนใน Sustainability Linked Bond ที่จะออกโดยรัฐบาลไทยในปีหน้า
ในโอกาสนี้ ทาง BlackRock กล่าวว่า SEA รวมถึงประเทศไทยเป็น ภูมิภาคที่มีศักยภาพสูงและจะมีการลงทุนในภูมิภาคนี้อย่างต่อเนื่อง
ทั้งนี้ ผลของการพบปะจะนำไปสู่การลงทุนของ BlackRock ใน Sustainability Linked Bond และ การลงทุน ด้านการเงินในประเทศไทยที่เป็นรูปธรรมและยั่งยืน ต่อไป

ที่มา : https://www.thaigov.go.th/news/contents/details/72375