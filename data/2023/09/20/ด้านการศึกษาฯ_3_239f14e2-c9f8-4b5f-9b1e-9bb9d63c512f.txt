รัฐบาลไทย-ข่าวทำเนียบรัฐบาล-“ศุภมาส” ปฏิบัติภารกิจรับองคมนตรีผู้แทนพระองค์ ในพิธีพระราชทานปริญญาบัตร มหาวิทยาลัยราชภัฏเขตภาคตะวันออกเฉียงเหนือ จ.สกลนคร วันสุดท้าย


วันพุธที่ 20 กันยายน 2566
“ศุภมาส” ปฏิบัติภารกิจรับองคมนตรีผู้แทนพระองค์ ในพิธีพระราชทานปริญญาบัตร มหาวิทยาลัยราชภัฏเขตภาคตะวันออกเฉียงเหนือ จ.สกลนคร วันสุดท้าย
“ศุภมาส” ปฏิบัติภารกิจรับองคมนตรีผู้แทนพระองค์ ในพิธีพระราชทานปริญญาบัตร มหาวิทยาลัยราชภัฏเขตภาคตะวันออกเฉียงเหนือ จ.สกลนคร วันสุดท้าย
“ศุภมาส” ปฏิบัติภารกิจรับองคมนตรีผู้แทนพระองค์ ในพิธีพระราชทานปริญญาบัตร มหาวิทยาลัยราชภัฏเขตภาคตะวันออกเฉียงเหนือ จ.สกลนคร วันสุดท้าย พร้อมร่วมยินดีกับบัณฑิตจากรั้วมหาวิทยาลัยราชภัฏท้้ง 11 แห่ง ชี้ให้นำความรู้ร่วมพัฒนาท้องถิ่น
เมื่อวันที่ 14 ก.ย. นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.)  เปิดเผยว่า ตนพร้อมด้วยศ.ดร.นพ.สิริฤกษ์ ทรงศิวิไล ปลัดกระทรวง อว. เข้าร่วมปฏิบัติภารกิจในการรับ นายพลากร สุวรรณรัฐ องคมนตรีผู้แทนพระองค์ ในพิธีพระราชทานปริญญาบัตร ประจําปีการศึกษา 2563-2564 ของมหาวิทยาลัยราชภัฏเขตภาคตะวันออกเฉียงเหนือ ที่จังหวัดสกลนคร โดยวันนี้เป็นวันสุดท้ายของภารกิจดังกล่าว ซึ่งมีผู้สำเร็จการศึกษาจากมหาวิทยาลัยราชภัฏชัยภูมิ ประจำปีการศึกษา 2563 - 2564 เข้ารับพระราชทานปริญญาบัตร ระดับปริญญาตรี จำนวน 457 คน ระดับปริญญาโท 12 คน และระดับปริญญาเอก 2 คน รวมทั้งสิ้น 471 คน
“ขอแสดงความยินดีกับบัณฑิตและผู้ปกครองของบัณฑิตทุกคนที่สำเร็จการศึกษาจากรั้วมหาวิทยาลัยราชภัฏเขตภาคตะวันออกเฉียงเหนือ รวมกว่า 11 แห่ง ขอให้นำความรู้ที่สั่งสมมาไปร่วมกันเป็นกำลังสำคัญในการพัฒนาประเทศชาติ พัฒนาท้องถิ่นของตน และขอขอบคุณมหาวิทยาลัยราชภัฏสกลนคร หน่วยงานที่เกี่ยวข้อง บุคลากร ตลอดจนนักศึกษาที่ร่วมกันจัดงานพิธีสำคัญครั้งนี้ จนสำเร็จลุล่วงด้วยดี ขอให้ภาคภูมิใจที่ได้เป็นส่วนหนึ่งในการร่วมสร้างประวัติศาสตร์และเกียรติภูมิของมหาวิทยาลัยราชภัฏอีกครั้งหนึ่ง” นางสาวศุภมาส กล่าว
ทั้งนี้ พิธีพระราชทานปริญญาบัตรของมหาวิทยาลัยราชภัฏครั้งต่อไป จะจัดขึ้นระหว่างวันที่ 25 - 28 ก.ย. ที่มหาวิทยาลัยราชภัฏสุราษฎร์ธานี จ.สุราษฎร์ธานี โดยมีผู้สำเร็จการศึกษาจากมหาวิทยาลัยราชภัฎเขตภาคใต้ จำนวน 5 แห่ง เข้ารับพระราชทานปริญญาบัตร

ที่มา : https://www.thaigov.go.th/news/contents/details/72384