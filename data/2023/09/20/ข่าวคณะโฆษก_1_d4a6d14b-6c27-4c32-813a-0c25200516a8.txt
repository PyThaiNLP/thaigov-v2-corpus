รัฐบาลไทย-ข่าวทำเนียบรัฐบาล-โฆษกประจำสำนักนายกรัฐมนตรีชี้แจงกรณีบิลค่าไฟบางส่วนออกไปก่อนมีมติ ครม.ลดค่าไฟฟ้า


วันอังคารที่ 19 กันยายน 2566
19/09/2566
พิมพ์
โฆษกประจำสำนักนายกรัฐมนตรีชี้แจงกรณีบิลค่าไฟบางส่วนออกไปก่อนมีมติ ครม.ลดค่าไฟฟ้า
โฆษกประจำสำนักนายกรัฐมนตรีชี้แจงกรณีบิลค่าไฟบางส่วนออกไปก่อนมีมติครม.ลดค่าไฟฟ้า
วันที่ 19 กันยายน 2566 นายชัย วัชรงค์ โฆษกประจำสำนักนายกรัฐมนตรีกล่าวชี้แจงเกี่ยวกับกรณีที่ ครม. มีมติลดค่าไฟฟ้า
เนื่องจากการไฟฟ้าส่วนภูมิภาคมีการพิมพ์และส่งบิลค่าไฟของรอบเดือนกันยายน 2566 ออกไปบางส่วนแล้วประมาณ 8 ล้านฉบับ หรือประมาน 30% ก่อนที่จะมีมติครม.ลดค่าไฟฟ้าออกมา ดังนั้น
ถ้ามติออกมาก่อน ทำใบแจ้งหนี้ที่ยังไม่ได้ออกให้ผู้ใช้ไฟฟ้าจะเป็นบิลตามมติ
แต่ถ้าวางใบแจ้งไปแล้วแต่ผู้ใช้ไฟฟ้ายังไม่ได้ชำระเงิน จะปรับปรุงบิล เวลาผู้ใช้ไฟฟ้าชำระเงินจะเป็นยอดใหม่ที่ลดแล้ว
ส่วนกรณีสุดท้าย ถ้าผู้ใช้ไฟฟ้าจ่ายเงินไปแล้ว ตามใบแจ้งหนี้ที่ยังไม่ได้ลดราคา ขอให้ผู้ใช้ไฟฟ้าไม่ต้องกังวล จะไปคืนให้โดยนำไปลดกับบิลค่าไฟเดือนถัดไป

ที่มา : https://www.thaigov.go.th/news/contents/details/72372