รัฐบาลไทย-ข่าวทำเนียบรัฐบาล-กรมทางหลวงชนบท สร้างสะพานคอนกรีตเสริมเหล็กข้ามแม่น้ำปิง จังหวัดเชียงใหม่ เพิ่มประสิทธิภาพการคมนาคมขนส่งระหว่างตำบลและอำเภอ บรรเทาความเดือดร้อนให้กับประชาชนในพื้นที่


วันพุธที่ 20 กันยายน 2566
กรมทางหลวงชนบท สร้างสะพานคอนกรีตเสริมเหล็กข้ามแม่น้ำปิง จังหวัดเชียงใหม่ เพิ่มประสิทธิภาพการคมนาคมขนส่งระหว่างตำบลและอำเภอ บรรเทาความเดือดร้อนให้กับประชาชนในพื้นที่
คาดว่าจะแล้วเสร็จในเดือนมิถุนายน 2567
กรมทางหลวงชนบท กระทรวงคมนาคม โดยสำนักก่อสร้างสะพาน ดำเนินโครงการก่อสร้างสะพานคอนกรีตเสริมเหล็กข้ามแม่น้ำปิง เชื่อมหมู่ที่ 6 บ้านหนองกอก ตำบลสันมหาพน อำเภอแม่แตง กับ หมู่ที่ 7 บ้านสหกรณ์นิคมหัวงาน ตำบลแม่แฝก อำเภอสันทราย จังหวัดเชียงใหม่ โดยก่อสร้างสะพานมีความยาว 120 เมตร ผิวจราจรกว้าง 8 เมตร ขนาด 2 ช่องจราจร ไป - กลับ มีทางเท้ากว้าง 1 - 1.5 เมตร พร้อมถนนต่อเชื่อม ใช้งบประมาณ 42.416 ล้านบาท คืบหน้าแล้วกว่า 64% เร็วกว่าแผนที่กำหนดไว้ คาดว่าจะแล้วเสร็จในเดือนมิถุนายน 2567 เพื่อยกระดับคุณภาพชีวิตของประชาชนทั้งสองตำบลและอำเภอให้สามารถขนส่งสินค้าพืชผลทางการเกษตรไปสู่จุดหมายปลายทางได้อย่างสะดวก รวดเร็ว ปลอดภัย ลดค่าใช้จ่ายในการเดินทาง อำนวยความสะดวกในการทำงานให้กับหน่วยงานอื่น ๆ เช่น ส่วนราชการท้องถิ่น เรือนจำกลางเชียงใหม่ หน่วยงานชลประทานในพื้นที่ และเป็นทางเลี่ยงหรือทางลัดให้แก่ผู้สัญจร ซึ่งเป็นไปตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม

ที่มา : https://www.thaigov.go.th/news/contents/details/72397