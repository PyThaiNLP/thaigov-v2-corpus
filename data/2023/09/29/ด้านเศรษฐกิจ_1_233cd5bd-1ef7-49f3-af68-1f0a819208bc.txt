รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ ร่วมเข้าเฝ้ารับเสด็จศาสตราจารย์ ดร. สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี


วันพฤหัสบดีที่ 28 กันยายน 2566
รองปลัดกระทรวงเกษตรและสหกรณ์ ร่วมเข้าเฝ้ารับเสด็จศาสตราจารย์ ดร. สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี
รองปลัดกระทรวงเกษตรและสหกรณ์ ร่วมเข้าเฝ้ารับเสด็จศาสตราจารย์ ดร. สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี
เมื่อวันที่ 28 กันยายน 2566 ปลัดกระทรวงเกษตรและสหกรณ์มอบหมายให้รองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) ร่วมเข้าเฝ้ารับเสด็จศาสตราจารย์ ดร. สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี เนื่องในการเสด็จพระดำเนินทรงปฏิบัติพระราชกรณียกิจเปิดงาน “วันป้องกันโรคพิษสุนัขบ้าโลก” ประจำปี 2566 (World Rabies Day 2023) ในวันที่ 28 กันยายน 2566 ณ อาคารจักรพันธ์เพ็ญศิริ มหาวิทยาลัยเกษตรศาสตร์ เขตจตุจักร กรุงเทพฯ
สำหรับกิจกรรมวันป้องกันโรคพิษสุนัขบ้าโลก ประจำปี 2566 (World Rabies Day 2023) จัดขึ้นภายใต้แนวคิด “โรคพิษสุนัขบ้า: รวมใจเป็นหนึ่ง สุขภาพหนึ่งเดียว เพื่อทุกชีวิต (Rabies: All for 1 One Health fot All)” โดยกิจกรรมภายในงานประกอบด้วย
1.การเสวนาหัวข้อต่าง ๆ ที่เกี่ยวข้องกับการป้องกันโรคพิษสุนัขบ้า เช่น พื้นที่ปลอดโรคพิษสุนัขบ้า: ความร่วมมือเพื่อความสำเร็จและความท้าทาย, สถานการณ์โรคและนวัตกรรมเพื่อการจัดการโรค เป็นต้น
2.พิธีมอบโล่รางวัล Thailand Rabies Awards
3.พิธีมอบธงสัญลักษณ์งานวันพิษสุนัขบ้าโลกให้แก่สถานเสาวภา สภากาชาดไทย (เจ้าภาพการจัดงานวันพิษสุนัขบ้าโลกในปีต่อไป)
4.การจัดซุ้มนิทรรศการโรคพิษสุนัขบ้าโดยภาคีเครือข่ายการจัดงานวันป้องกันโรคพิษสุนัขบ้าโลก ซึ่งประกอบด้วย คณะแพทยศาสตร์ จุฬาลงกรณ์มหาวิทยาลัย กรมควบคุมโรค กรมปศุสัตว์ สำนักอนามัย กรุงเทพมหานคร คณะสัตวแพทยศาสตร์ มหาวิทยาลัยมหิดล คณะสัตวแพทยศาสตร์ มหาวิทยาลัยเกษตรศาสตร์ และสถานเสาวภา สภากาชาดไทย และผู้สนับสนุนกิจกรรมจากผู้แทนบริษัทต่าง ๆ

ที่มา : https://www.thaigov.go.th/news/contents/details/72717