รัฐบาลไทย-ข่าวทำเนียบรัฐบาล-รองปลัดฯ เกษตร ประชุมคณะอนุกรรมการด้านเกษตรโครงการศูนย์ภูฟ้าพัฒนาอันเนื่องมาจากพระราชดำริ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2566


วันศุกร์ที่ 29 กันยายน 2566
รองปลัดฯ เกษตร ประชุมคณะอนุกรรมการด้านเกษตรโครงการศูนย์ภูฟ้าพัฒนาอันเนื่องมาจากพระราชดำริ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2566
รองปลัดฯ เกษตร ประชุมคณะอนุกรรมการด้านเกษตรโครงการศูนย์ภูฟ้าพัฒนาอันเนื่องมาจากพระราชดำริ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2566
วันพฤหัสบดีที่ 28 กันยายน 2566 เวลา 13.30 น. นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมคณะอนุกรรมการด้านเกษตรโครงการศูนย์ภูฟ้าพัฒนาอันเนื่องมาจากพระราชดำริ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2566 ณ ห้องประชุมกระทรวงเกษตรและสหกรณ์ ห้อง 135 และผ่านระบบประชุมออนไลน์ (Zoom Meeting) โดยมีผู้แทนหน่วยงานในสังกัดกระทรวงเกษตรและสหกรณ์ที่เป็นคณะอนุกรรมการด้านเกษตรโครงการศูนย์ภูฟ้า ฯ และหน่วยงานร่วมบูรณาการ เข้าร่วมประชุม  มีประเด็นสำคัญในที่ประชุม ดังนี้
1. เพื่อรับทราบผลการดำเนินงานโครงการศูนย์ภูฟ้า ฯ ปีงบประมาณ พ.ศ.2566 (ไตรมาสที่ 4) ของหน่วยงานในสังกัดกระทรวงเกษตรและสหกรณ์ที่ร่วมบูรณาการขับเคลื่อนการดำเนินงานโครงการฯ จำแนกรายด้าน ได้แก่ ด้านการศึกษา สาธิต และแหล่งเรียนรู้ (แปลงต้นแบบ/แปลงสาธิต) ด้านการถ่ายทอดเทคโนโลยี/การขยายผล/การส่งเสริมพัฒนาอาชีพ ด้านสิ่งแวดล้อม ด้านการพัฒนาทรัพยากร และโครงสร้างพื้นฐาน และด้านอื่นๆ
2. เพื่อพิจารณาแนวทางการขับเคลื่อนการดำเนินงานโครงการศูนย์ภูฟ้าพัฒนา ฯ ปีงบประมาณ พ.ศ.2567 ภายใต้แผนแม่บทโครงการศูนย์ภูฟ้าพัฒนาฯ ระยะ 5 ปี (พ.ศ. 2566 - 2570) ซึ่งกำหนดกรอบระยะเวลาพื้นที่เป้าหมายและจุดเน้นแบ่งเป็น 3 ระยะ ได้แก่
ระยะที่ 1 (พ.ศ. 2566 - 2567) เน้นการปรับปรุงบำรุงรักษาแหล่งเรียนรู้ จุดสาธิต ระบบโครงสร้างพื้นฐาน การถ่ายทอดองค์ความรู้ เพื่อให้เกษตรกรมีคุณภาพชีวิตที่ดีขึ้น ควบคู่ไปกับการอนุรักษ์ทรัพยากรธรรมชาติและสิ่งแวดล้อม
ระยะที่ 2 (พ.ศ. 2568 - 2569) เน้นการพัฒนาอย่างต่อเนื่องในการส่งเสริมการเกษตรในพื้นที่ขยายผล และพื้นที่ที่มีพระราชดำริดำเนินการเพิ่มเติม พร้อมทั้งขยายผลไปในพื้นที่ต่อยอดความสำเร็จ
ระยะที่ 3 (พ.ศ. 2570) ขยายผลองค์ความรู้ไปสู่เกษตรกรพื้นที่อื่นโดยรอบศูนย์ เพิ่มช่องทางการจัดจำหน่ายผลิตภัณฑ์ของราษฎรในโครงการและพื้นที่ขยายผล โดยเพิ่มช่องทางการตลาด เพื่อให้โครงการเป็นศูนย์ต้นแบบการพัฒนาและถ่ายทอดความรู้อย่างครบวงจรแบบเบ็ดเสร็จในลักษณะเดียวกับศูนย์์ศึกษาการพัฒนาอันเนื่องมาจากพระราชดำริ
ทั้งนี้ ผู้แทนหน่วยงานในสังกัดกระทรวงเกษตรและสหกรณ์ได้นำเสนอแผนงาน/โครงการ/กิจกรรมที่จะร่วมบูรณาการขับเคลื่อนในปีงบประมาณ พ.ศ. 2567 โดยประธานได้เน้นย้ำให้การดำเนินโครงการ/กิจกรรม มีการจัดเก็บข้อมูลผลผลิต ประสิทธิภาพการผลิต และข้อมูลทางเศรษฐกิจ เพื่อใช้ในการวิเคราะห์/ทบทวนการดำเนินการให้เกิดประสิทธิภาพมากยิ่งขึ้น และแสดงให้เห็นถึงผลลัพธ์ที่เป็นรูปธรรม อันนำไปสู่การพัฒนาคุณภาพชีวิตของเกษตรกรต่อไป

ที่มา : https://www.thaigov.go.th/news/contents/details/72720