รัฐบาลไทย-ข่าวทำเนียบรัฐบาล-บสย. เตือนประชาชน!!! อย่าหลงเชื่อ “มิจฉาชีพ” แอบอ้างเป็น บสย. หลอกให้กู้เงิน ผ่านออนไลน์


วันศุกร์ที่ 29 กันยายน 2566
29/09/2566
พิมพ์
บสย. เตือนประชาชน!!! อย่าหลงเชื่อ “มิจฉาชีพ” แอบอ้างเป็น บสย. หลอกให้กู้เงิน ผ่านออนไลน์
บสย. เตือนประชาชนและผู้ประกอบการ SMEs อย่าหลงเชื่อ มิจฉาชีพ หลอกกู้เงิน โดยใช้สื่อโซเชียลมีเดียใดๆ  แอบอ้างว่าเป็น บสย. ให้กู้เงินด่วน
บรรษัทประกันสินเชื่ออุตสาหกรรมขนาดย่อม (บสย.) ขอเตือนประชาชนและผู้ประกอบการ SMEs อย่าหลงเชื่อ มิจฉาชีพ หลอกกู้เงิน โดยใช้สื่อโซเชียลมีเดียใดๆ  แอบอ้างว่าเป็น บสย. ให้กู้เงินด่วน โดยใช้ข้อความเชิญชวน “กู้เงินด่วน อนุมัติไว รวดเร็วทันใจ สามารถผ่อนได้ 6 เดือน 12 เดือน และ 24 เดือน สูงสุด 700,000 บาท ผ่าน LINE ID @289wttyd” เป็นต้น
บสย. ขอเตือนว่าอย่าหลงเชื่อเพจปลอมตามสื่อโซเชียลมีเดียใดๆ รวมถึงการแอบอ้างชื่อ โลโก้ บสย. หรือภาพผู้บริหาร และพนักงาน บสย. ชักชวนให้กู้ยืมเงิน เป็นอันขาด
บสย. ขอยืนยัน ไม่มีนโยบายปล่อยเงินกู้ด่วนหรือสินเชื่อบุคคลผ่านสื่อโซเชียลมีเดียใดๆ บนแพลตฟอร์มออนไลน์ Facebook, LINE Official Account, Instagram และ TikTok จึงขอแจ้งเตือนภัยจากกลุ่มมิจฉาชีพที่อาจก่อให้เกิดความเสียหายแก่ประชาชนและผู้ประกอบการ SMEs หากพบข้อความเชิญชวนที่น่าสงสัยผ่านช่องทางโซเชียลมีเดียใดๆ สามารถแจ้งเบาะแสหรือสอบถามรายละเอียดเพิ่มเติมได้ที่ บสย. Call Center 02-890-9999 หรือสามารถติดตามข้อมูลข่าวสารได้ที่ Facebook Fanpage “บรรษัทประกันสินเชื่ออุตสาหกรรมขนาดย่อม” และเว็บไซต์ บรรษัทประกันสินเชื่ออุตสาหกรรมขนาดย่อม (www.tcg.or.th)

ที่มา : https://www.thaigov.go.th/news/contents/details/72742