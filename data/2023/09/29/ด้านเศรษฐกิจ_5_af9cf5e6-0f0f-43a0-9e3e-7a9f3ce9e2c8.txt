รัฐบาลไทย-ข่าวทำเนียบรัฐบาล-ผู้ตรวจฯ ภาสกร ลงพื้นที่ภาคอีสาน ตรวจราชการกรณีปกติรอบที่ 2 ติดตามผลการดำเนินงานตามนโยบายรัฐบาล และนโยบาย MIND ใช้หัวและใจ ปั้นอุตสาหกรรมคู่ชุมชน ของ สอจ.กาฬสินธุ์


วันศุกร์ที่ 29 กันยายน 2566
29/09/2566
พิมพ์
ผู้ตรวจฯ ภาสกร ลงพื้นที่ภาคอีสาน ตรวจราชการกรณีปกติรอบที่ 2 ติดตามผลการดำเนินงานตามนโยบายรัฐบาล และนโยบาย MIND ใช้หัวและใจ ปั้นอุตสาหกรรมคู่ชุมชน ของ สอจ.กาฬสินธุ์
ผู้ตรวจฯ ภาสกร ลงพื้นที่ภาคอีสาน ตรวจราชการกรณีปกติรอบที่ 2 ติดตามผลการดำเนินงานตามนโยบายรัฐบาล และนโยบาย MIND ใช้หัวและใจ ปั้นอุตสาหกรรมคู่ชุมชน ของ สอจ.กาฬสินธุ์
วันที่ 14 กันยายน 2566 เวลา 16.00 น. ณ ห้องประชุม สำนักงานอุตสาหกรรมจังหวัดมหาสารคาม นายภาสกร ชัยรัตน์ ผู้ตรวจราชการกระทรวงอุตสาหกรรม กลุ่มตรวจราชการที่ 6 ได้ประชุมตรวจราชการกรณีปกติ รอบที่ 2 ประจำปีงบประมาณ พ.ศ. 2566 โดยมี นายวศิน ศุภพิสุทธิ์ อุตสาหกรรมจังหวัดกาฬสินธุ์ พร้อมคณะเจ้าหน้าที่ หัวหน้ากลุ่มให้การต้อนรับ และรายงานผลการขับเคลื่อนงานตามนโยบาย MIND 4 มิติ ของกระทรวงอุตสาหกรรม ให้บรรลุเป้าหมาย “อุตสาหกรรมเศรษฐกิจ” ที่ “เติบโตอย่างยั่งยืนคู่ชุมชน” โดยได้รายงานผลการดำเนินงานตามประเด็นการตรวจราชการ ประกอบด้วย การตรวจกำกับ ดูแล สถานประกอบการให้เป็นไปตามกฎหมายโดยไม่สร้างผลกระทบต่อพื้นที่ การบริหารจัดการกากอุตสาหกรรม การดูแลรักษาสิ่งแวดล้อมให้เป็นไปตามกติกาสากล ตลอดจนการต่อยอดอาชีพดีพร้อมกระจายรายได้สู่ชุมชน
กรณีบริษัท น้ำตาลมิตรกาฬสินธุ์ จำกัด โดยการสร้างอาชีพปลูกผักปลอดภัยเพื่อจำหน่ายและแปรรูปน้ำอ้อยก้อน ทำให้ชุมชนรอบโรงงานมีรายได้ และบริษัท เอเชียโมดิไฟด์สตาร์ช จำกัด ได้มีกิจกรรมปลูกพืชทดแทนในฤดูแล้งโดยใช้น้ำทิ้งจากโรงงานแป้งมันสำปะหลัง หลังจากที่ได้รับทราบผลการดำเนินงานแล้ว ผู้ตรวจฯ ภาสกร ได้มีข้อสั่งการ/แนะนำให้ สอจ.กาฬสินธุ์ ขับเคลื่อนงานให้มีประสิทธิผลมากยิ่งขึ้น ดังนี้
1. การขับเคลื่อนนโยบายกระทรวงอุตสาหกรรม MIND 4 มิติ
2. การตรวจกำกับโรงงานในรายที่ยังไม่แจ้งเริ่มประกอบกิจการหรือโรงงานร้าง ให้ประสานงานกองกฎหมายเพื่อหาแนวทางในการดำเนินการต่อไป
3. ขอชื่นชมการประชาสัมพันธ์ให้ผู้ประกอบการเข้าสู่ระบบ i-Industry และการรายงานข้อมูลกลางอุตสาหกรรม iSingleForm ที่มีโรงงานเข้าสู่ระบบและการรายงานข้อมูลครบ 100%
4. การส่งเสริมให้สถานประกอบการสมัครเข้ารับการรับรองอุตสาหกรรมสีเขียว Green Industry ขณะนี้ดำเนินการได้ถึงร้อยละ 81.08 แล้ว โดยขอให้ สอจ. ดำเนินการให้ครบ 100% ภายในสิ้นปี 2566
5. การดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน (One Province One Agro-Industrial Community) นอกจากการคัดเลือกกลุ่มเป้าหมายที่เป็นกลุ่มวิสาหกิจชุมชนรอบโรงงานแล้ว ขอให้กลุ่มโรงงานฯ เข้ามาร่วมกันในการคัดเลือกกลุ่มเป้าหมายที่มีศักยภาพ เช่น สถานประกอบการที่เป็นโรงงานแปรรูปเกษตร/อาหารเข้ามาร่วมด้วย เพื่อให้การพัฒนาต่อยอดหลังได้รับการให้คำปรึกษาจากผู้เชี่ยวชาญสามารถพัฒนาเข้าสู่ตลาดต่อไปได้มากยิ่งขึ้น
6. การดำเนินงานกองทุนพัฒนาเอสเอ็มอีตามแนวประชารัฐ โครงการสินเชื่อลดโลกร้อน จะสามารถให้บริการได้ในไตรมาสที่ 1 ปีงบประมาณ 2567 ขอให้ สอจ. โดยกลุ่มส่งเสริมฯและกลุ่มโรงงานฯ ร่วมกันประชาสัมพันธ์และเชิญชวนผู้ประกอบการที่สนใจเข้ามาใช้บริการ ซึ่งเป็นเงินทุนประเภทลงทุน ดอกเบี้ยร้อยละ 3.3 ใน 3 ปีแรก โดยจะแบ่งงบประมาณไปตามรายภูมิภาค 4 ภาค เพื่อให้ผู้ประกอบการได้รับสินเชื่ออย่างทั่วถึง
7. การดำเนินงานกิจกรรมการคัดเลือกผลงานที่มีความโดดเด่นด้านการขับเคลื่อนนโยบาย MIND สู่ความสำเร็จ 4 มิติ (MIND Show case MIND Best Practice) โดยกลุ่มพัฒนาระบบบริหาร (กพบ.) ขอให้ สอจ. ประสานงานกับ กพบ. และจัดเตรียมข้อมูลเสนอผลงานเข้ารับการคัดเลือกต่อไป
หลังจากได้ประชุมตรวจราชการเสร็จเรียบร้อยแล้ว ผู้ตรวจฯ ภาสกร ได้ขอบคุณอุตสาหกรรมจังหวัดกาฬสินธุ์ พร้อมหัวหน้ากลุ่มฯ ต่าง ๆ ที่ได้เดินทางมานำเสนอข้อมูล ณ สำนักงานอุตสาหกรรมจังหวัดมหาสารคาม และได้ฝากให้กำลังใจไปยังเจ้าหน้าที่ทุกระดับในการช่วยกันขับเคลื่อนนโยบาย MIND ให้บรรลุเป้าหมายต่อไป

ที่มา : https://www.thaigov.go.th/news/contents/details/72723