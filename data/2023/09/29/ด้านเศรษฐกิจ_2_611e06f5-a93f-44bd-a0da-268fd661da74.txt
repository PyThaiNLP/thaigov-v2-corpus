รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ ติดตามงานโคบาลชายแดนใต้


วันพฤหัสบดีที่ 28 กันยายน 2566
รองปลัดกระทรวงเกษตรและสหกรณ์ ติดตามงานโคบาลชายแดนใต้
รองปลัดกระทรวงเกษตรและสหกรณ์ ติดตามงานโคบาลชายแดนใต้
วันพฤหัสบดีที่ 28 กันยายน 2566 เวลา 14.00 น. นายอภัย สุทธิสังข์ รองปลัดกระทรวงเกษตรและสหกรณ์ ประชุมติดตามขับคเลื่อนงานโคบาลชายแดนใต้ ร่วมกับหัวหน้าส่วนราชการในสังกัดกระทรวงเกษตรและสหกรณ์กลุ่มจังหวัดภาคใต้ชายแดน ผ่านระบบ Zoom Meeting โดยติดตามผลการดำเนินงานฯดังนี้
1) ผลการดำเนินงานโครงการโคบาลชายแดนใต้ ระยะนำร่อง ของกลุ่มวิสาหกิจชุมชนในจังหวัดปัตตานี และจังหวัดนราธิวาส ที่เข้าร่วมโครงการฯ ระยะนำร่อง แบ่งการดำเนินงานเป็น 3 ด้าน คือ ด้านแปลงพืชอาหารสัตว์ ด้านโรงเรือน และด้านแม่พันธุ์โค
2) ความก้าวหน้าการเบิกจ่ายเงิน (เงินกู้ยืม) ค่าจัดทำแปลงพืชอาหารสัตว์ และวัสดุอุปรกรณ์ ของกลุ่มวิสาหกิจชุมชนในจังหวัดปัตตานี และจังหวัดนราธิวาส ที่เข้าร่วมโครงการฯ ระยะนำร่อง
ทั้งนี้ รองปลัดกระทรวงเกษตรและสหกรณ์ ได้ให้ข้อเสนอแนะในการดำเนินงานคือ ควรมีการออกแบบการประเมินผลโครงการและเสนอคณะกรรมการฯ การจัดตั้งคณะประเมินผลงาน เพื่อใช้ในการติดตามความก้าวหน้าการดำเนินงาน และเสนอขออนุมัติเพื่อปรับเปลี่ยนจำนวนกลุ่มวิสาหกิจชุมชน หรือกลุ่มเกษตรกรของแต่ละจังหวัด ต่อไป

ที่มา : https://www.thaigov.go.th/news/contents/details/72718