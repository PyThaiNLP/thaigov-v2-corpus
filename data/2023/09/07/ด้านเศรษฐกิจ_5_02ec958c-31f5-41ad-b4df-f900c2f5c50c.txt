รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมยินดีวันคล้ายวันสถาปนา สศอ. ครบรอบ 32 ปี พร้อมให้กำลังใจ SMEs เปิดบูธจัดแสดงสินค้า หนุนสร้างจิตวิญญาณการเป็นผู้ประกอบการ


วันพฤหัสบดีที่ 7 กันยายน 2566
07/09/2566
พิมพ์
ปลัดฯ ณัฐพล ร่วมยินดีวันคล้ายวันสถาปนา สศอ. ครบรอบ 32 ปี พร้อมให้กำลังใจ SMEs เปิดบูธจัดแสดงสินค้า หนุนสร้างจิตวิญญาณการเป็นผู้ประกอบการ
ปลัดกระทรวงอุตสาหกรรม ณัฐพล ร่วมยินดีวันคล้ายวันสถาปนา สศอ. ครบรอบ 32 ปี พร้อมให้กำลังใจ SMEs เปิดบูธจัดแสดงสินค้า หนุนสร้างจิตวิญญาณการเป็นผู้ประกอบการ
วันที่ 5 กันยายน 2566 ดร.ณัฐพล รังสิตพล ปลัดกระทรวงอุตสาหกรรม พร้อมด้วย นางสาวณัฏฐิญา เนตยสุภา รองปลัดกระทรวงอุตสาหกรรม ร่วมแสดงความยินดีเนื่องในโอกาสวันคล้ายวันสถาปนาสำนักงานเศรษฐกิจอุตสาหกรรม (สศอ.) ครบรอบ 32 ปี โดยมีนางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม ให้การต้อนรับ ณ อาคารสำนักงานเศรษฐกิจอุตสาหกรรม
หลังจากนั้นคณะฯ ได้เยี่ยมชมกิจกรรมเสริมสร้างความรู้คู่ภูมิปัญญาสู่การพัฒนาอาชีพดีพร้อม ภายใต้กิจกรรมการฝึกอบรมสร้างจิตวิญญาณในการเป็นผู้ประกอบการ ประจำปีงบประมาณ พ.ศ.2566 จัดโดย กองส่งเสริมผู้ประกอบการและธุรกิจใหม่ กรมส่งเสริมอุตสาหกรรม (กสอ.) จัดขึ้นระหว่างวันที่ 28 สิงหาคม – 21 กันยายน 2566 จำนวน 16 วัน ณ บริเวณลานจอดรถข้างอาคาร กสอ. (ทุกวันจันทร์ – วันพฤหัสบดี ของทุกสัปดาห์) ภายใต้ธีม Street Food  โดยมีผู้ประกอบการที่เข้าร่วมกิจกรรมแสดงสินค้า จำนวนไม่น้อยกว่า 10 ร้านค้าต่อวัน รวมทั้งสิ้นไม่น้อยกว่า  80 ร้านค้า โดยสลับหมุนเวียนไม่น้อยกว่า 2 วันต่อร้านค้า โดยเป็นผู้ประกอบการ SMEs ที่เคยผ่านการฝึกอบรมโครงการ NEC DIProm ทั้งนี้ นอกจากการขายสินค้าแล้วภายในงานยังจัดให้มีการปรึกษาแนะนำทางด้านการตลาดสำหรับผู้ประกอบการที่ร่วมออกร้าน อาทิ เรื่องการจัดวางสินค้าในร้านให้น่าสนใจ เทคนิคการขาย การวิจัยลูกค้าเพื่อพัฒนาสินค้าหรือบริการใหม่ ๆ และองค์ความรู้อื่น ๆ ที่เกี่ยวกับความต้องการของตลาดอีกด้วย

ที่มา : https://www.thaigov.go.th/news/contents/details/72003