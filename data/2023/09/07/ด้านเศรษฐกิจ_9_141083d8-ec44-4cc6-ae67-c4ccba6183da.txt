รัฐบาลไทย-ข่าวทำเนียบรัฐบาล-กรมทางหลวงชนบท รับมืออุทกภัยต่อเนื่อง ระดมเจ้าหน้าที่พร้อมเครื่องจักรจัดการสิ่งกีดขวางทางจราจรบนถนนสาย มส.3018 อำเภอเมือง จังหวัดแม่ฮ่องสอน


วันพฤหัสบดีที่ 7 กันยายน 2566
กรมทางหลวงชนบท รับมืออุทกภัยต่อเนื่อง ระดมเจ้าหน้าที่พร้อมเครื่องจักรจัดการสิ่งกีดขวางทางจราจรบนถนนสาย มส.3018 อำเภอเมือง จังหวัดแม่ฮ่องสอน
ประชาชนสามารถสัญจรผ่านได้เรียบร้อยแล้ว
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน จัดเจ้าหน้าที่พร้อมเครื่องมือเครื่องจักรเข้าพื้นที่จัดการดินที่สไลด์ลงมากีดขวางทางจราจรและทำความสะอาดเส้นทางบนถนนทางหลวงชนบทสาย มส.3018 แยก ทล.108 - บ้านน้ำเพียงดิน อำเภอเมือง จังหวัดแม่ฮ่องสอน ช่วง กม. ที่ 4+400 - 12+000 เนื่องจากมีฝนตกหนักอย่างต่อเนื่องในพื้นที่ ทำให้เกิดดินสไลด์บริเวณสายทาง ปัจจุบันได้จัดการสิ่งกีดขวางเพื่อให้ประชาชนสัญจรผ่านได้อย่างสะดวกปลอดภัยเรียบร้อยแล้ว ทั้งนี้ ทช. จะติดตามสถานการณ์อุทกภัยอย่างใกล้ชิดและให้ความช่วยเหลือประชาชนอย่างเต็มกำลัง โดยสามารถแจ้งเหตุอุทกภัยได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/72008