รัฐบาลไทย-ข่าวทำเนียบรัฐบาล-ปลัดฯ ณัฐพล ระดมทีม MIND เร่งกำหนดแนวทางการบังคับใช้กฎหมาย กรณีโรงงานที่ไม่รายงานการประกอบกิจการรายปี


วันพฤหัสบดีที่ 7 กันยายน 2566
07/09/2566
พิมพ์
ปลัดฯ ณัฐพล ระดมทีม MIND เร่งกำหนดแนวทางการบังคับใช้กฎหมาย กรณีโรงงานที่ไม่รายงานการประกอบกิจการรายปี
ปลัดกระทรวงอุตสาหกรรม ณัฐพล ระดมทีม MIND เร่งกำหนดแนวทางการบังคับใช้กฎหมาย กรณีโรงงานที่ไม่รายงานการประกอบกิจการรายปี
วันที่ 6 กันยายน 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมเพื่อวางแนวทางการบังคับใช้กฎหมายอย่างเข้มข้น กรณีโรงงานที่ยังมีการประกอบกิจการอยู่ แต่ไม่ดำเนินการรายงานผลการประกอบกิจการประจำปีให้แก่กรมโรงงานอุตสาหกรรม ในรอบปี พ.ศ.2565 ภายในวันที่ 31 สิงหาคม 2566 โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายวีระกิตติ์ รันทกิจธนวิชญ์ นายภาสกร ชัยรัตน์ ผู้ตรวจราชการกระทรวงอุตสาหกรรม นายใบน้อย สุวรรณชาตรี อธิบดีกรมส่งเสริมอุตสาหกรรม นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม (สมอ.) และนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม พร้อมด้วยผู้บริหารทีม MIND เข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม (สปอ.) และผ่านสื่ออิเล็กทรอนิกส์ Zoom Meeting

ที่มา : https://www.thaigov.go.th/news/contents/details/72004