รัฐบาลไทย-ข่าวทำเนียบรัฐบาล-นางมนพร เจริญศรี รัฐมนตรีช่วยว่าการกระทรวงคมนาคม มอบประกาศนียบัตร หลักสูตรวิชาภาคพื้น ประจำปีการศึกษา 2565 สถาบันการบินพลเรือน


วันจันทร์ที่ 25 กันยายน 2566
นางมนพร เจริญศรี รัฐมนตรีช่วยว่าการกระทรวงคมนาคม มอบประกาศนียบัตร หลักสูตรวิชาภาคพื้น ประจำปีการศึกษา 2565 สถาบันการบินพลเรือน
...
นางมนพร เจริญศรี รัฐมนตรีช่วยว่าการกระทรวงคมนาคม มอบประกาศนียบัตร หลักสูตรวิชาภาคพื้น ประจำปีการศึกษา 2565 สถาบันการบินพลเรือน
นางมนพร เจริญศรี รัฐมนตรีช่วยว่าการกระทรวงคมนาคม เป็นประธานมอบประกาศนียบัตรแก่ผู้สำเร็จการศึกษา หลักสูตรวิชาภาคพื้น ประจำปีการศึกษา 2565 ของสถาบันการบินพลเรือน (สบพ.) เมื่อวันที่ 25 กันยายน 2566 ณ สบพ. กรุงเทพฯ โดยมี นายทวีศักดิ์ อนรรฆพันธ์ ที่ปรึกษารัฐมนตรีช่วยว่าการกระทรวงคมนาคม นายสรพันธ์ คุณากรวงศ์ ผู้ช่วยเลขานุการรัฐมนตรีว่าการกระทรวงคมนาคม พร้อมด้วย นางจันทิรา บุรุษพัฒน์ หัวหน้าผู้ตรวจราชการกระทรวงคมนาคม ประธานกรรมการ สบพ. นางสาวภัคณัฏฐ์ มากช่วย ผู้ว่าการ สบพ. คณะผู้บริหาร และคณาจารย์ สบพ. ร่วมพิธี
นางมนพร เจริญศรี รัฐมนตรีช่วยว่าการกระทรวงคมนาคม ได้ให้โอวาทแก่ผู้สำเร็จการศึกษาของ สบพ. ว่า ผู้สำเร็จการศึกษาทุกคนจะต้องนำความรู้ ประสบการณ์ที่ได้ศึกษาเล่าเรียนไปใช้ในการปฏิบัติจริง  เนื่องจากอุตสากรรมการบินเป็นเรื่องของเทคโนโลยีที่ก้าวไกล องค์ความรู้ใหม่เกิดขึ้นตลอดเวลา และมีแนวโน้มเจริญเติบโตยิ่งขึ้น ทั้งด้านการขนส่งผู้โดยสารในประเทศและระหว่างประเทศ ด้านการท่องเที่ยว และด้านการให้บริการขนส่งสินค้าทางอากาศ ให้ผู้สำเร็จการศึกษาทุกคนเพิ่มพูนความรู้ให้ทันวิทยาการใหม่ ๆ เพื่อพัฒนาศักยภาพตนเองอย่างสม่ำเสมอและต่อเนื่อง นอกจากความรู้ทางวิชาการแล้ว หลักสำคัญที่ทุกคนจะต้องระลึกไว้อยู่เสมอในการประกอบอาชีพ คือ ความซื่อสัตย์สุจริต ความกตัญญู มีคุณธรรมประจำตัว ซึ่งจะส่งผลให้ประสบความสำเร็จ ความก้าวหน้าในชีวิตและหน้ที่การงาน ซึ่งผู้สำเร็จการศึกษาจาก สบพ. ถือได้ว่าเป็นกำลังสำคัญส่วนหนึ่งในการพร้อมรับการกลับมาของอุตสสาหกรรมการบินของประเทศ ซึ่งเป็นกลไกสำคัญในการขับเคลื่อนนโยบายรัฐบาลต่อไป
สำหรับพิธีมอบประกาศนียบัตรหลักสูตรวิชาภาคพื้น ประจำปีการศึกษา 2565 มีผู้สำเร็จการศึกษา จำนวน 483 คน ในหลักสูตรต่าง ๆ รวม 5 หลักสูตร ดังนี้
1. หลักสูตรระดับอนุปริญญา
หลักสูตรนายช่างภาคพื้นดิน
- สาขาวิชานายช่างเครื่องบิน วิชาเอกเครื่องยนต์แก๊สเทอร์ไบน์ จำนวน 37 คน
หลักสูตรอนุปริญญา สาขาวิชาเทคโนโลยีอากาศยาน
- วิชาเอกเครื่องวัดประกอบการบิน จำนวน 17 คน
- วิชาเอกอิเล็กทรอนิกส์การบิน จำนวน 15 คน
2. หลักสูตรวิศวกรรมศาสตรบัณฑิต
- สาขาวิศวกรรมอิเล็กทรอนิกส์การบิน (4 ปี) จำนวน 62 คน
- สาขาวิศวกรรมอิเล็กทรอนิกส์การบิน (แผนการเรียนเทียบโอน 3 ปี) จำนวน 19 คน
3. หลักสูตรการจัดการบัณฑิต (การจัดการเทคโนโลยีการบิน)
- วิชาเอกการจัดการจราจรทางอากาศ จำนวน 40 คน
- วิชาการจัดการท่าอากาศยาน จำนวน 80 คน
- วิชาเอกการจัดการท่าอากาศยาน (เทียบโอน) จำนวน 8 คน
- วิชาเอกการจัดการการขนส่งทางอากาศ จำนวน 162 คน
- วิชาเอกการจัดการการขนส่งทางอากาศ (เทียบโอน) จำนวน 22 คน
4. หลักสูตรเทคโนโลยีการบินบัณฑิต สาขาจัดการการบิน
- วิชาเอกจัดการท่าอากาศยาน จำนวน 5 คน
- วิชาเอกการจัดการขนส่งทางอากาศ จำนวน 1 คน
5. หลักสูตรการจัดการมหาบัณฑิต
- สาขาการจัดการการบิน จำนวน 15 คน
ทั้งนี้ ผู้สำเร็จการศึกษาจะเข้าพิธีรับพระราชทานปริญญาบัตร ในวันที่ 23 - 24 ธันวาคม 2566 ณ มหาวิทยาลัยเทคโนโลยีสุรนารี จังหวัดนครราชสีมา

ที่มา : https://www.thaigov.go.th/news/contents/details/72588