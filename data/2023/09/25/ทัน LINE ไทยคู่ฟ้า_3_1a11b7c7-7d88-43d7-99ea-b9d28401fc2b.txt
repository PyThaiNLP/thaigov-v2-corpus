รัฐบาลไทย-ข่าวทำเนียบรัฐบาล-ดีลสำเร็จ! บริษัทเทคยักษ์ใหญ่จีน พร้อมลงทุนในไทย เดินหน้าพัฒนาบุคลากรด้าน AI & Cloud


วันจันทร์ที่ 25 กันยายน 2566
ดีลสำเร็จ! บริษัทเทคยักษ์ใหญ่จีน พร้อมลงทุนในไทย เดินหน้าพัฒนาบุคลากรด้าน AI & Cloud
.....
กระทรวงดิจิทัลเพื่อเศรษฐกิจและสังคม เผยความสำเร็จ หลังจากคณะผู้แทนไทยร่วมงาน Huawei Connect 2023 และเข้าร่วมประชุม APAC National ICT Roundtable 2023 ณ นครเซี่ยงไฮ้ สาธารณรัฐประชาชนจีน เมื่อวันที่ 20 ก.ย. 66 ที่ผ่านมา
.
ส่งผลให้ Huawei บริษัทเทคยักษ์ใหญ่ของจีน “ตอบรับ” การทำศูนย์พัฒนาบุคลากรไทยด้าน AI & Cloud โดยจะผลิตคนด้าน AI และ Cloud ปีละ 10,000 คนหรือ 50,000 คน ในระยะเวลา 5 ปี
.
มีการประเมินว่าโครงการดังกล่าว จะสามารถสร้างรายได้ให้ผู้ที่มีทักษะ AI & Cloud กลุ่มนี้ถึง 60,000 ล้านบาท และยังช่วย “แก้ปัญหาขาดแคลนบุคคลากรด้าน AI และ Cloud” ที่สำคัญจะเป็นส่วนส่งเสริมให้ประเทศไทยกลายเป็น “ศูนย์กลางของภูมิภาคด้าน AI & Cloud” ในอนาคต
.
นอกจากเรื่องการพัฒนาบุคคลากร AI & Cloud ดังกล่าว ยังได้มีการเจรจาชักชวน กลุ่มบริษัทเทคจีนตั้ง headquarters ในไทย เพื่อสนับสนุนนโยบาย AI & Cloud HUB ของกระทรวงฯ รวมทั้งการลงทุนด้านเทคโนโลยีขั้นสูง (Advanced Technologies) ที่จะช่วยสร้างรายได้เข้าประเทศตามนโยบายของรัฐบาล
.
อ่านเพิ่มเติม คลิก https://www.thaigov.go.th/news/contents/details/72443
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72581