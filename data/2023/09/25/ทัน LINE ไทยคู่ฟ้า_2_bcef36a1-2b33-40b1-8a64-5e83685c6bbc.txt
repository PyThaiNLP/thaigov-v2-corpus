รัฐบาลไทย-ข่าวทำเนียบรัฐบาล-กษ. - FAO เดินหน้าความร่วมมือด้านเกษตรต่อเนื่อง เสริมสร้างความเข้มแข็งให้เกษตรกรไทย


วันจันทร์ที่ 25 กันยายน 2566
กษ. - FAO เดินหน้าความร่วมมือด้านเกษตรต่อเนื่อง เสริมสร้างความเข้มแข็งให้เกษตรกรไทย
.....
กระทรวงเกษตรและสหกรณ์ เผยช่วงเวลาที่ผ่านมา ได้ทำงานร่วมกับองค์อาหารและเกษตรแห่งสหประชาชาติ (Food and Agriculture Organization of United Nations : FAO) โดยเฉพาะสำนักงาน FAO ประจำภูมิภาคเอเชียและแปซิฟิกมาอย่างต่อเนื่อง
.
ล่าสุด (19 ก.ย 66) ได้หารือร่วมกับนางเบธ เบค-ดอล (Ms. Beth Bechdol) รองผู้อำนวยการใหญ่องค์การอาหารและเกษตรแห่งสหประชาชาติ (Food and Agriculture Organization of United Nations : FAO) ในประเด็นความร่วมมือต่าง ๆ ทั้งนี้ กษ. ได้ขอรับการสนับสนุนจากทาง FAO ในประเด็น:
.
1. การจัดตั้งสำนักงานกองทุนระหว่างประเทศเพื่อพัฒนาเกษตรกรรม หรือ IFAD (International Fund for Agricultural Development) ประจำประเทศไทย
2. การสร้างแบรนด์สินค้าเกษตร (Branding) ของแต่ละจังหวัด เพื่อเป็นอัตลักษณ์ที่สร้างชื่อเสียง สร้างรายได้ให้เกษตรกร
3. การเปลี่ยนแปลงภูมิอากาศ (Climate Change)
4. การกระจายสินค้าเกษตร มุ่งแก้ไขปัญหา “สินค้าเกษตรล้นตลาด” ในแต่ละฤดูกาลได้อย่างเต็มรูปแบบ
5. การสร้างความเข้มแข็งให้กับเกษตรกรรายย่อย ซึ่งเป็นเรื่องที่ FAO ให้ความสำคัญ สอดคล้องกับนโยบายของรัฐบาล
.
ทั้งนี้ รองผู้อำนวยการใหญ่ FAO ยินดีให้การสนับสนุนในประเด็นดังกล่าว รวมทั้งการสนับสนุนองค์ความรู้ (Know-How) ต่าง ๆ เพื่อเสริมสร้างความเข้มแข็งให้กับเกษตรกรรายย่อยต่อไป
.
อ่านเพิ่มเติม คลิก https://www.thaigov.go.th/news/contents/details/72356
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72580