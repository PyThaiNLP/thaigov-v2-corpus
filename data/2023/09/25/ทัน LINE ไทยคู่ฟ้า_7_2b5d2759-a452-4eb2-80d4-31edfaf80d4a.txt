รัฐบาลไทย-ข่าวทำเนียบรัฐบาล-พัฒนาสัตว์น้ำเศรษฐกิจ “กะพงทอง ปลิงทะเล ปูทะเล” อีกหนึ่งทางเลือก ช่วยเพิ่มรายได้ให้เกษตรกร


วันจันทร์ที่ 25 กันยายน 2566
พัฒนาสัตว์น้ำเศรษฐกิจ “กะพงทอง ปลิงทะเล ปูทะเล” อีกหนึ่งทางเลือก ช่วยเพิ่มรายได้ให้เกษตรกร
.....
กรมประมงได้พัฒนาสัตว์น้ำเศรษฐกิจ “ปลากะพงทอง ปลิงทะเล ปูทะเล” เพื่อมุ่งเจาะตลาดอุตสาหกรรมท่องเที่ยว โดยเฉพาะกลุ่มธุรกิจร้านอาหาร - โรงแรม ซึ่งจะเป็นอีกหนึ่งทางเลือกสำคัญของเกษตรกรและชาวประมง
.
เนื่องด้วยการท่องเที่ยวแห่งประเทศไทย ตั้งเป้าที่จะสร้างรายได้เข้าประเทศในปี 2567 จำนวน 3 ล้านล้านบาท ด้วยการดึงนักท่องเที่ยวชาวต่างชาติเข้าไทย 35 ล้านคน กรมประมงเล็งเห็นโอกาสจึงได้คัดเลือกสัตว์น้ำเศรษฐกิจนำร่อง 3 ชนิดข้างต้นมาดำเนินการยกระดับวัตถุดิบธรรมดาให้กลายเป็นวัตถุดิบที่มีมูลค่าเพื่อป้อนเข้าสู่ตลาดที่ผู้บริโภคมีกำลังซื้อมากยิ่งขึ้น
.
จุดเด่นของสัตว์น้ำทั้ง 3 ชนิด:
1. ปลากะพงทอง : มีโปรตีนและกรดไขมันในกลุ่มโอเมก้า 3 สูง อีกทั้งมีเนื้อที่แน่น รสชาติดี เป็นที่นิยมของผู้บริโภคทั้งชาวไทยและชาวต่างชาติ (เฉลี่ยราคาขายอยู่ที่กิโลกรัมละ 200 – 250 บาท)
2. ปลิงขาว : ปลิงทะเลที่มีคุณค่าทางโภชนาการสูง อุดมไปด้วยโปรตีนและคอลลาเจน และใช้เป็นวัตถุดิบในการผลิตยาและอาหารเสริม (ราคาขายปลิงสด กิโลกรัมละ 250 – 500 บาท และแบบตากแห้งราคาขายอยู่ที่กิโลกรัมละ 1,500 – 5,000)
3. ปูขาว หรือ ปูทองหลาง :เ ป็นปูทะเลที่ได้รับการยกย่องว่าเป็น “ราชินีปู” ถือเป็นสัตว์น้ำที่มีความสำคัญต่อเศรษฐกิจของประเทศ ด้วยลักษณะเด่น คือ ตัวใหญ่ ก้ามโต เนื้อแน่น รสชาติหวานมัน สามารถนำไปแปรรูปเป็นเมนูได้หลากหลาย (ราคาขายปูไข่ในตลาดขนาด 300 - 500 กรัมราคา 500 - 800 บาท ต่อกิโลกรัม)
.
หากเกษตรกร/ ประชาชน สนใจการเพาะเลี้ยง สัตว์น้ำเศรษฐกิจดังกล่าว สามารถสอบถามรายละเอียดได้ที่กองวิจัยและพัฒนาการเพาะเลี้ยงสัตว์น้ำชายฝั่ง โทร. 02 – 579 -2422
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72585