รัฐบาลไทย-ข่าวทำเนียบรัฐบาล-ไทยหนุน! อนุสัญญาว่าด้วยสิทธิเด็กความเห็นทั่วไป ข้อ 26 ว่าด้วยสิทธิเด็กและสิ่งแวดล้อม


วันจันทร์ที่ 25 กันยายน 2566
ไทยหนุน! อนุสัญญาว่าด้วยสิทธิเด็กความเห็นทั่วไป ข้อ 26 ว่าด้วยสิทธิเด็กและสิ่งแวดล้อม
.....
กระทรวงการพัฒนาสังคมและความมั่นคงของมนุษย์ (พม.) ได้แสดงเจตนารมณ์ความร่วมมือการทำงานร่วมกัน เพื่อส่งเสริมและสนับสนุนอนุสัญญาว่าด้วยสิทธิเด็ก ความเห็นทั่วไป ข้อ 26 ว่าด้วยสิทธิเด็กและสิ่งแวดล้อม “โดยเน้นการเปลี่ยนแปลงสภาพภูมิอากาศ” ที่สอดคล้องกับหลายประเทศทั่วโลก
.
เนื่องจากการประชุมคณะกรรมการสิทธิเด็กแห่งสหประชาชาติสมัยที่ 93 เมื่อเดือน พ.ค. 66 ที่ผ่านมา “ ได้รับรอง” ความเห็นทั่วไป ข้อที่ 26 ว่าด้วยสิทธิเด็กและสิ่งแวดล้อม โดยเน้นการเปลี่ยนแปลงสภาพภูมิอากาศ ซึ่งรัฐภาคีจำนวนกว่า 196 ประเทศ ที่ได้ให้สัตยาบันในอนุสัญญาว่าด้วยสิทธิเด็ก รวมถึงประเทศไทย
.
สำหรับการดำเนินการของไทย รัฐบาลได้มีการประกาศแนวทางการแก้ปัญหามลพิษทางอากาศและการเปลี่ยนแปลงสภาพภูมิอากาศ โดยมีเป้าหมาย:
- เป็นกลางทางคาร์บอน (Carbon Neutrality) ในปี 2593
- ปล่อยก๊าซเรือนกระจกสุทธิเป็นศูนย์ (Net Zero) ภายในปี 2608
.
โดยเป้าหมายดังกล่าว จะต้องมีมาตรการการจัดการในภาคส่วนต่าง ๆ อย่างเหมาะสม นอกจากนี้ รัฐบาลยังต้องให้ความสำคัญในการจัดการปัญหาที่ส่งผลกระทบต่อกลุ่มคนผู้ใช้แรงงาน คนยากจนที่อาศัยอยู่ในพื้นที่อุตสาหกรรมหรือพื้นที่เสี่ยงมลพิษทางอากาศมากกว่าปกติ รวมทั้ง “เด็กและเยาวชน” ที่มีโอกาสได้รับฝุ่นและสารพิษจากมลพิษทางอากาศมากกว่าผู้ใหญ่
.
ทั้งนี้ พม. พร้อมเป็นสื่อกลางสร้างความร่วมมือกับองค์กรภาครัฐ ทั้งส่วนกลางและส่วนท้องถิ่น ในการส่งเสริมให้มีและจัดบริการสาธารณะ โดยเฉพาะการผลักดันให้ชุมชน ท้องถิ่น สามารถดูแลเด็กในครอบครัวและชุมชนของตนเองได้อย่างเต็มศักยภาพ มีชีวิตอยู่อย่างปลอดภัยและเติบโตภายใต้สภาพแวดล้อมที่ดี
.
อ่านเพิ่มเติม คลิก https://www.thaigov.go.th/news/contents/details/72435
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
พัฒนาสัตว์น้ำเศรษฐกิจ “กะพงทอง ปลิงทะเล ปูทะเล” อีกหนึ่งทางเลือก ช่วยเพิ่มรายได้ให้เกษตรกร
ส่งออก “สินค้าไทย” ไปเอเชียกลางโตขึ้น! 7 เดือนแรก ปี 66 มูลค่ากว่า 141 ล้านดอลลาร์สหรัฐ
ประกาศแล้ว! วีซ่าฟรี รับนักท่องเที่ยว “จีน – คาซัคสถาน” เริ่ม 25 ก.ย. 66 – 29 ก.พ. 67
พม. เร่งสร้าง “ความเท่าเทียม” ในประชาชนทุกกลุ่ม ด้วย 5 นโยบายสำคัญ สู่การพัฒนาที่ยั่งยืน (SDGs)
ดีลสำเร็จ! บริษัทเทคยักษ์ใหญ่จีน พร้อมลงทุนในไทย เดินหน้าพัฒนาบุคลากรด้าน AI & Cloud

ที่มา : https://www.thaigov.go.th/news/contents/details/72595