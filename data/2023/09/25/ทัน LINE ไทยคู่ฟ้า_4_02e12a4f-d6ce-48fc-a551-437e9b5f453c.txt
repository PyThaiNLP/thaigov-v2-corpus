รัฐบาลไทย-ข่าวทำเนียบรัฐบาล-พม. เร่งสร้าง “ความเท่าเทียม” ในประชาชนทุกกลุ่ม ด้วย 5 นโยบายสำคัญ สู่การพัฒนาที่ยั่งยืน (SDGs)


วันจันทร์ที่ 25 กันยายน 2566
พม. เร่งสร้าง “ความเท่าเทียม” ในประชาชนทุกกลุ่ม ด้วย 5 นโยบายสำคัญ สู่การพัฒนาที่ยั่งยืน (SDGs)
.....
กระทรวงการพัฒนาสังคมและความมั่นคงของมนุษย์ (พม.) ได้วางกรอบแนวทางปฏิบัติ เพื่อให้ประชาชนทุกกลุ่ม สามารถเข้าถึงโอกาสและการคุ้มครองทางสังคม จนนำไปสู่การมี "หลักประกันและความมั่นคง" ในชีวิต ด้วย 5 นโยบายสำคัญ:
.
• นโยบายเด็กแรกเกิดและเด็กเล็ก จนถึงอายุ 3 ปี:
- สนับสนุนให้ท้องถิ่นมีบทบาทในการคุ้มครองเด็กมากขึ้น ตาม พ.ร.บ.คุ้มครองเด็ก พ.ศ. 2546
- บริหารจัดการเงินอุดหนุนเด็กแรกเกิด 600 บาท ให้ครอบคลุม
- ยกระดับศูนย์อนุบาลพัฒนาเด็กเล็กชุมชน
.
• นโยบายเด็กและเยาวชน:
- ปรับปรุงแก้ไข พ.ร.บ.คุ้มครองผู้ถูกกระทำด้วยความรุนแรงในครอบครัว พ.ศ. 255
- ยกระดับและเพิ่มประสิทธิภาพของครอบครัวอุปถัมภ์ (Foster Care) เป็นที่พึ่งให้กลุ่มเปราะบางได้จริง
- นำร่องโครงการ “ศิลปะบำบัด” สำหรับเด็กใน 3 จังหวัดชายแดนภาคใต้
.
• นโยบายคนทำงาน สำหรับวัยทำงาน:
- พัฒนาโครงการที่อยู่อาศัยทั้งการถือครองกรรมสิทธิ์และการเช่า
- โครงการบ้านตั้งต้นสำหรับผู้เริ่มทำงานใหม่ (First Jobber) พัฒนาเยาวชนสู่การเป็นผู้ประกอบกิจการเพื่อสังคม (Social Enterprise)
- โครงการเตรียมพร้อมสูงวัยก่อนเข้าสู่วัยสูงอายุ (Pre-aging) โดยเฉพาะการบริหารการเงิน
- โครงการสร้างรายได้สมาชิกนิคมสร้างตนเอง
.
• นโยบายผู้สูงอายุ (ไทยเข้าสู่สังคมสูงวัยอย่างสมบูรณ์):
- พัฒนาสวัสดิการสังคมต่างๆ สำหรับผู้สูงอายุ
- จัดตั้งศูนย์:
> พักฟื้นและเสริมพลังชีวิต (Rejuvenation Center)
> บริบาลผู้สูงอายุชุมชน/ตำบล
> ศูนย์บริการจัดหางานผู้สูงอายุ
> กองทุนพัฒนาชุมชนเพื่อผู้สูงอายุ สนับสนุนเงินกู้ยืมเพื่อการประกอบอาชีพ เพื่อความมั่นคงในชีวิต
.
• นโยบายคนพิการและคนไร้ที่พึ่ง:
- ปรับปรุงแก้ไข พ.ร.บ.ส่งเสริมและพัฒนาคุณภาพชีวิตคนพิการ พ.ศ. 2550
- ยกระดับศูนย์บริการคนพิการทั่วไป ร่วมกับองค์กรด้านคนพิการ
- ตั้งศูนย์การเรียนรู้ร่วมกันระหว่างคนพิการกับคนไม่พิการ
- ปรับปรุงกองทุนส่งเสริมและพัฒนาคุณภาพชีวิตคนพิการ เพื่อคนพิการทุกกลุ่มจำนวน 2.2 ล้านคนทั่วประเทศ
- ขับเคลื่อนโครงการฝึกอบรมแรงงานหรือระบบการจับคู่งานกับกลุ่มเป้าหมาย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72582