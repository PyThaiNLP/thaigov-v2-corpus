รัฐบาลไทย-ข่าวทำเนียบรัฐบาล-กรมเจ้าท่าต้อนรับผู้แทน Environmental Justice Foundation ในโอกาสร่วมหารือแนวทางการบูรณาการทำงานร่วมกันเพื่อแก้ไขปัญหาประมงผิดกฎหมาย


วันจันทร์ที่ 25 กันยายน 2566
กรมเจ้าท่าต้อนรับผู้แทน Environmental Justice Foundation ในโอกาสร่วมหารือแนวทางการบูรณาการทำงานร่วมกันเพื่อแก้ไขปัญหาประมงผิดกฎหมาย
...
กรมเจ้าท่าต้อนรับผู้แทน Environmental Justice Foundation ในโอกาสร่วมหารือแนวทางการบูรณาการทำงานร่วมกันเพื่อแก้ไขปัญหาประมงผิดกฎหมาย
นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย ให้การต้อนรับและเป็นประธานการหารือร่วมกับผู้แทนจากมูลนิธิความยุติธรรมเชิงสิ่งแวดล้อม Environmental Justice Foundation (EJF) โดยได้รับการประสานจาก Mr. Dominic Thomson, Deputy Director และ Project Manager ของ EJF โดยมี นายนรินทร์ศักย์ สัทธาประสิทธิ์ ผู้อำนวยการสำนักมาตรฐานทะเบียนเรือ พร้อมด้วยผู้แทนจากสำนักความปลอดภัยและสิ่งแวดล้อมทางน้ำ สำนักมาตรฐานเรือ สำนักกฎหมาย และกองมาตรฐานคนประจำเรือ เข้าร่วมประชุม เมื่อวันที่ 20 กันยายน 2566 ณ ห้องประชุมเอนกประสงค์ อาคาร 2 ชั้น 2 กรมเจ้าท่า
นายภูริพัฒน์ ธีระกุลพิศุทธิ์ กล่าวว่า EJF เป็นองค์กรไม่แสวงหาผลประโยชน์ระหว่างประเทศที่ทำงานทั่วโลกเพื่อปกป้องสิ่งแวดล้อมและสิทธิมนุษยชน สำหรับประเด็นการหารือในครั้งนี้ ประกอบด้วย การแนะนำกฎบัตร Global Charter for Fisheries Transparency a Coalition for Fisheries transparency การเสนอ Vessel Whitelist ของกรมเจ้าท่าเป็น Fisheries Transparency Innovation Champion แนวทางในการนำ Beneficial Ownership ของเรือประมงแสดงผลบน Whitelist และมาตรการความปลอดภัยจากศูนย์ควบคุมการแจ้งเรือเข้า - ออก (Port In Port Out Controlling Center : PIPO) เกี่ยวกับข้อกำหนดการทำป้ายเตือนต่าง ๆ โดยมีวัตถุประสงค์เพื่อพัฒนาและร่วมกันผลักดันมาตรการในการแก้ไขปัญหาการทำประมงผิดกฎหมาย ซึ่งประเทศไทยมีความก้าวหน้าหลายด้าน และสามารถเป็นผู้นำในภูมิภาคอาเซียนได้ทั้งการเชื่อมโยงข้อมูล การเผยแพร่ข้อมูลต่อสาธารณะที่สามารถพัฒนาต่อยอดได้ และด้านคนประจำเรือที่สามารถเพิ่มทักษะด้านการปฏิบัติงานผ่านการฝึกอบรมในหลักสูตรที่มีประสิทธิภาพ ซึ่งจะร่วมผลักดันมาตรการกับหน่วยงานที่เกี่ยวข้องอื่น ๆ ด้วย

ที่มา : https://www.thaigov.go.th/news/contents/details/72590