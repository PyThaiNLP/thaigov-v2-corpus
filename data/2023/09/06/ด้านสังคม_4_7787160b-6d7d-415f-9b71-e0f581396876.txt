รัฐบาลไทย-ข่าวทำเนียบรัฐบาล-ส่งต่อความสุข มอบรอยยิ้ม ให้น้องๆ สถานสงเคราะห์เด็กฯ ย่านปากเกร็ด


วันพุธที่ 6 กันยายน 2566
ส่งต่อความสุข มอบรอยยิ้ม ให้น้องๆ สถานสงเคราะห์เด็กฯ ย่านปากเกร็ด
(5 ก.ย. 66) สำนักงานปลัดกระทรวงกลาโหมจัดกิจกรรมโครงการจิตอาสาพัฒนา "เราทำความ ดี ด้วยหัวใจ" การบำเพ็ญสาธารณประโยชน์และสาธารณกุศล ณ สถานคุ้มครองและพัฒนาคนพิการบ้านราชาวดี (ชาย)
โดยมี พลเอก สิทธิพร มุสิกะสิน รองปลัดกระทรวงกลาโหม เป็นประธาน และสถานสงเคราะห์เด็กอ่อนพญาไท อำเภอปากเกร็ด จังหวัดนนทบุรี โดยมีพลเอก จิรวิทย์ เดชจรัสศรี ผู้อำนวยการศูนย์การอุตสาหกรรมป้องกันประเทศและพลังงานทหาร เป็นประธาน
ภายในกิจกรรมมีการปรับปรุงภูมิทัศน์ ทำความสะอาด เก็บขยะ ตัดแต่งกิ่งไม้การปรับปรุงสาธารณูปโภคโดยการซ่อมแซมห้องน้ำ รวมทั้งการส่งมอบเครื่องอุปโภคบริโภคและของใช้ที่จำเป็น ได้แก่ ข้าวสาร เครื่องปรุงอาหาร นมกล่อง และผลิตภัณฑ์ทำความสะอาด และการเลี้ยงอาหารกลางวันให้กับน้องๆ
สำหรับกิจกรรมดังกล่าวเป็นการแสดงพลังความรักความสามัคคีของข้าราชการสำนักงานปลัดกระทรวงกลาโหม ร่วมกับส่วนราชการต่างๆ เพื่อพัฒนาคุณภาพชีวิตความเป็นอยู่ของผู้ด้อยโอกาสและกลุ่มเปราะบางให้มีความเป็นอยู่ที่ดีขึ้น

ที่มา : https://www.thaigov.go.th/news/contents/details/71989