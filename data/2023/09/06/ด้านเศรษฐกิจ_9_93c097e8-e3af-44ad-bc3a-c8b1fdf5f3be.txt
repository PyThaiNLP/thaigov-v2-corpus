รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างและยกระดับถนนสาย อด.2009 จังหวัดอุดรธานี เสร็จสมบูรณ์ 


วันพุธที่ 6 กันยายน 2566
กรมทางหลวงชนบท ก่อสร้างและยกระดับถนนสาย อด.2009 จังหวัดอุดรธานี เสร็จสมบูรณ์
รองรับการเจริญเติบโตของชุมชน ยกระดับการเดินทางระหว่าง 3 อำเภอให้มีประสิทธิภาพมากยิ่งขึ้น
กรมทางหลวงชนบท กระทรวงคมนาคม โดยสำนักงานทางหลวงชนบทที่ 15 (อุดรธานี) ดำเนินโครงการก่อสร้างถนนและยกระดับชั้นทางหลวงชนบทสาย อด.2003 แยก ทล.22 - บ้านอ้อมกอ อำเภอหนองหาน จังหวัดอุดรธานี เสร็จสมบูรณ์ ก่อสร้างเป็นถนนลาดยางแอสฟัลท์ติกคอนกรีตขนาด 2 และ 4 ช่องจราจร ผิวจราจรกว้าง 3.25 - 6.5 เมตร ไหล่ทางกว้างข้างละ 1.3 - 2.5 เมตร แบ่งช่องจราจรด้วยเกาะกลางแบบสีและแบบแยกกว้าง 0 - 4 เมตร พร้อมติดตั้งเครื่องหมายจราจรและไฟฟ้าส่องสว่าง บริเวณช่วง กม. ที่ 0 +175 - 7+500 ระยะทาง 7.325 กิโลเมตร ใช้งบประมาณ 49.950 ล้านบาท เนื่องจากถนนสายนี้เป็นพื้นที่ชุมชนหนาแน่น และเป็นเส้นทางเชื่อมระหว่างอำเภอ ส่งผลให้มีปริมาณการจราจร 2,060 คัน/วัน ทั้งนี้ เพื่อรองรับการขยายตัวของชุมชน ตลอดจนอำนวยความสะดวกในการเดินทางไปยังสถานที่ราชการ สถานศึกษา หมู่บ้าน พื้นที่ทางการเกษตร สนับสนุนการท่องเที่ยวภายในจังหวัด อาทิ พิพิธภัณฑสถานแห่งชาติบ้านเชียง และให้ประชาชนสามารถสัญจรไป - มาระหว่างอำเภอหนองหาน บ้านดุง และทุ่งฝน ได้อย่างสะดวกรวดเร็วปลอดภัย

ที่มา : https://www.thaigov.go.th/news/contents/details/71985