รัฐบาลไทย-ข่าวทำเนียบรัฐบาล-นายกรัฐมนตรี นำรองนายกรัฐมนตรี รัฐมนตรีประจำสำนักนายกรัฐมนตรี สักการะพระพรหม และสิ่งศักดิ์สิทธิ์ประจำทำเนียบรัฐบาล เพื่อความเป็นสิริมงคล ก่อนประชุม ครม.นัดพิเศษ 


วันพุธที่ 6 กันยายน 2566
06/09/2566
พิมพ์
นายกรัฐมนตรี นำรองนายกรัฐมนตรี รัฐมนตรีประจำสำนักนายกรัฐมนตรี สักการะพระพรหม และสิ่งศักดิ์สิทธิ์ประจำทำเนียบรัฐบาล เพื่อความเป็นสิริมงคล ก่อนประชุม ครม.นัดพิเศษ
นายกรัฐมนตรี นำรองนายกรัฐมนตรี รัฐมนตรีประจำสำนักนายกรัฐมนตรี สักการะพระพรหม และสิ่งศักดิ์สิทธิ์ประจำทำเนียบรัฐบาล เพื่อความเป็นสิริมงคล ก่อนประชุม ครม.นัดพิเศษ
วันนี้ (6 กันยายน 2566) เวลา 08.00 น. ณ ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พร้อมด้วย นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ นายสมศักดิ์ เทพสุทิน รองนายกรัฐมนตรี นายปานปรีย์ พหิทธานุกร รองนายกรัฐมนตรีและรัฐมนตรีว่าการกระทรวงการต่างประเทศ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย พลตำรวจเอก พัชรวาท วงษ์สุวรรณ รองนายกรัฐมนตรีและรัฐมนตรีว่าการกระทรวงทรัพยากรธรรมชาติและสิ่งแวดล้อม นายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน และนางพวงเพ็ชร ชุนละเอียด รัฐมนตรีประจำสำนักนายกรัฐมนตรี นำพวงมาลัยดอกไม้สักการะพระพรหมบนตึกไทยคู่ฟ้า พร้อมสักการะศาลพระภูมิเจ้าที่ และศาลตาศาลยาย สิ่งศักดิ์สิทธิ์ประจำทำเนียบรัฐบาล เพื่อความเป็นสิริมงคล ก่อนเข้าร่วมการประชุมคณะรัฐมนตรีประชุมนัดพิเศษในวันนี้

ที่มา : https://www.thaigov.go.th/news/contents/details/71968