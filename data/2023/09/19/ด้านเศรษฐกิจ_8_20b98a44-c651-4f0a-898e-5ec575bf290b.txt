รัฐบาลไทย-ข่าวทำเนียบรัฐบาล-ผู้ตรวจภาสกรฯ ลงพื้นที่ลพบุรี เน้นย้ำเจ้าหน้าที่ใช้ 


วันอังคารที่ 19 กันยายน 2566
19/09/2566
พิมพ์
ผู้ตรวจภาสกรฯ ลงพื้นที่ลพบุรี เน้นย้ำเจ้าหน้าที่ใช้
ผู้ตรวจราชการกระทรวงอุตสาหกรรม ภาสกรฯ ลงพื้นที่ลพบุรี เน้นย้ำเจ้าหน้าที่ใช้ "หัว และ "ใจ" ในการทำงาน พร้อมผลักดันนโยบาย MIND ให้โรงงานในพื้นที่นำไปปฏิบัติอย่างเป็นรูปธรรม
วันที่ 12 กันยายน 2566  เวลา 10.00 น. นายภาสกร ชัยรัตน์ ผู้ตรวจราชการกระทรวงอุตสาหกรรม ลงพื้นที่จังหวัดลพบุรี ตรวจราชการกรณีปกติ รอบที่ 2   ณ ห้องประชุมสำนักงานอุตสาหกรรมจังหวัดสิงห์บุรี โดยมี นางสาวสมใจ มีสมบูรณ์  อุตสาหกรรมจังหวัดลพบุรี พร้อมด้วยเจ้าหน้าที่ให้การต้อนรับและรายงานผลการดำเนินงาน ซึ่งมีประเด็นการตรวจราชการที่สำคัญ ได้แก่ การตรวจ กำกับ เร่งรัด ติดตาม การดำเนินงานและโครงการที่สำคัญต่างๆ ตามนโยบายของรัฐบาล  ตามแผนยุทธศาสตร์กระทรวงอุตสาหกรรมและนโยบายของรัฐมนตรีว่าการกระทรวงอุตสาหกรรม และปลัดกระทรวงอุตสาหกรรม
นอกจากนี้ ผู้ตรวจภาสกรฯ ยังได้เน้นย้ำข้าราชการและเจ้าหน้าที่ใช้ "หัว และ "ใจ" ในการทำงานร่วมกับประชาชนและโรงงานอุตสาหกรรมในพื้นที่  เพื่อผลักดันนโยบาย MIND ให้โรงงานและผู้ประกอบการ นำไปปฏิบัติให้เกิดผลสัมฤทธิ์อย่างเป็นรูปธรรม เพื่อสร้าง “อุตสาหกรรมเศรษฐกิจ ที่เติบโตอย่างยั่งยืน คู่ชุมชน” ตอบโจทย์ทั้ง 4 มิติ ได้แก่ มิติที่ 1 ความสำเร็จทางธุรกิจ เปลี่ยนผ่านสู่อุตสาหกรรมเศรษฐกิจ มิติที่ 2 ความอยู่ดีกับสังคมโดยรวม ส่งเสริมการทำงานร่วมกันระหว่าง สถานประกอบการ ชุมชน และสังคม ให้อยู่ร่วมกันอย่างเป็นมิตร  มิติที่ 3 ความลงตัวกับกติกาสากล ดูแลรักษาสิ่งแวดล้อม สู่อุตสาหกรรมสีเขียว เพื่อโอกาสทางธุรกิจ มุ่งสู่ความเป็นสากลทางคาร์บอน ตอบโจทย์ไทยและประชาคมโลก และมิติที่ 4 การกระจายรายได้สู่ชุมชนที่ตั้ง สร้างความเข้มแข็งให้ชุมชน พร้อมทั้งกำชับให้เร่งดำเนินการกำกับ ติดตาม โรงงานอุตสาหกรรมที่ยังไม่ดำเนินการรายงานข้อมูลในระบบ iSingleForm และระบบ i-Industry ให้ดำเนินการรายงานให้ครบถ้วน และหากพบปัญหาอุปสรรคให้เจ้าหน้าที่ติดต่อประสาน เพื่ออำนวยความสะดวกให้กับผู้ประกอบการต่อไป

ที่มา : https://www.thaigov.go.th/news/contents/details/72342