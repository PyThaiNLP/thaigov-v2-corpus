รัฐบาลไทย-ข่าวทำเนียบรัฐบาล-หัวหน้าผู้ตรวจ วิษณุฯ นำทีม ผู้ตรวจฯ ก.อุตฯ ติดตามประเมินผลสถานประกอบการที่ได้รับสินเชื่อกองทุนพัฒนาเอสเอ็มอีตามแนวประชารัฐ และเปิดการสัมมนาพัฒนาบุคลา


วันอังคารที่ 19 กันยายน 2566
19/09/2566
พิมพ์
หัวหน้าผู้ตรวจ วิษณุฯ นำทีม ผู้ตรวจฯ ก.อุตฯ ติดตามประเมินผลสถานประกอบการที่ได้รับสินเชื่อกองทุนพัฒนาเอสเอ็มอีตามแนวประชารัฐ และเปิดการสัมมนาพัฒนาบุคลา
หัวหน้าผู้ตรวจราชการกระทรวงอุตสาหกรรม วิษณุฯ นำทีม ผู้ตรวจฯ ก.อุตฯ ติดตามประเมินผลสถานประกอบการที่ได้รับสินเชื่อกองทุนพัฒนาเอสเอ็มอีตามแนวประชารัฐ และเปิดการสัมมนาพัฒนาบุคลา
วันที่ 5 กันยายน 2566 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วยนายวีระกิตติ์ รันทกิจธนวิชญ์ นายทาวัน ทวีถาวรสวัสดิ์ นายภาสกร ชัยรัตน์ ผู้ตรวจราชการกระทรวงอุตสาหกรรม นางทัศนีย์ ภักดีประพันธ์ อุตสาหกรรมจังหวัดสุราษฎร์ธานี และเจ้าหน้าที่กองทุน SME ตามแนวประชารัฐ ตรวจติดตามประเมินผลสถานประกอบการในพื้นที่อำเภอเกาะสมุย จังหวัดสุราษฎร์ธานี ได้แก่ บริษัท อโลฮา รีสอร์ท จำกัด ประกอบกิจการโรงแรมที่พัก และบริษัท พาวิลเลียน สมุยบูทิค รีสอร์ท จำกัด ประกอบกิจการโรงแรมที่พัก ซึ่งได้รับสินเชื่อจากกองทุนพัฒนาเอสเอ็มอีตามแนวประชารัฐ ในการก่อสร้างและปรับปรุงระบบบำบัดน้ำเสียของโรงแรม
.
นอกจากนี้ หน.ผู้ตรวจฯ และคณะได้ร่วมเปิดสัมมนาเพื่อพัฒนาบุคลากรสนับสนุนการปฏิบัติงานกองทุนฯ ปีงบประมาณ พ.ศ. 2566 ณ โรงแรมแกรนด์ฟอร์จูน จังหวัดนครศรีธรรมราช โดยมีนายคณบดี สัมพัชนี อุตสาหกรรมจังหวัดนครศรีธรรมราช กล่าวรายงานวัตถุประสงค์การจัดสัมมนา และมีเจ้าหน้าที่จากสำนักงานอุตสาหกรรมจังหวัด 14 จังหวัดภาคใต้และจังหวัดประจวบคีรีขันธ์เข้าร่วมการอบรมสัมมนาฯ โดยการอบรมสัมมนาฯ ครั้งนี้ เพื่อเสริมสร้างองค์ความรู้ให้กับบุคลากรสนับสนุนการปฏิบัติงานกองทุนพัฒนาเอสเอ็มอีตามแนวประชารัฐในสำนักงานอุตสาหกรรมจังหวัดให้มีความรู้ ความเข้าใจ และทักษะในการปฏิบัติงานด้านการให้บริการสินเชื่อ และการส่งเสริมสนับสนุนผู้ประกอบการเอสเอ็มอีได้อย่างมีประสิทธิภาพ

ที่มา : https://www.thaigov.go.th/news/contents/details/72340