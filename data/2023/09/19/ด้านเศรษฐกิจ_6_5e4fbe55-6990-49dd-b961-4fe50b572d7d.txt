รัฐบาลไทย-ข่าวทำเนียบรัฐบาล-ผู้ตรวจทาวันฯ นำทีม MIND ตรัง ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน” 


วันอังคารที่ 19 กันยายน 2566
19/09/2566
พิมพ์
ผู้ตรวจทาวันฯ นำทีม MIND ตรัง ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
ผู้ตรวจราชกระทรวงอุตสาหกรรม ทาวันฯ นำทีม MIND ตรัง ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
วันที่ 13 กันยายน 2566  เวลา 09.00 น. นายทาวัน ทวีถาวรสวัสดิ์  ผู้ตรวจราชการกระทรวงอุตสาหกรรมตรวจติดตามผลการดำเนินงานโครงการเพิ่มประสิทธิภาพการกำกับ ดูแลและส่งเสริมการประกอบการเหมืองแร่ตามแนวอุตสาหกรรมวิถีใหม่ “เหมืองแร่ดีคู่ชุมชน” โดยมี นางพรทิพา อัครสุต อุตสาหกรรมจังหวัดตรัง และเจ้าหน้าที่ ให้การต้อนรับและนำเสนอผลการดำเนินโครงการฯ โดย ผู้ตรวจราชการฯ ได้เน้นย้ำการใช้ “หัวและใจ” ในการทำงานไม่เลือกปฏิบัติ ตั้งใจทำงานอุทิศตนให้ราชการ ทำงานเป็นทีม รักใคร่ปรองดองกัน และผลักดันนโยบาย MIND ถ่ายทอดให้สถานประกอบการในพื้นที่นำไปปฏิบัติอย่างเป็นรูปธรรม พร้อมทั้งกำชับให้มีการดูแลสิ่งแวดล้อมทั้ง 4 ด้าน ตามกิจกรรมอุตสาหกรรมรวมใจ (ดิน น้ำ ลม ไฟ) รวมถึงติดตามโรงงานอุตสาหกรรมที่ยังไม่รายงานข้อมูลเข้าระบบแจ้งข้อมูลการประกอบกิจการโรงงาน (iSingleForm) ให้ครบถ้วน นอกจากนี้ต้องส่งเสริมให้สถานประกอบการยกระดับการรับรองอุตสาหกรรมสีเขียว (Green Industry) ให้สูงขึ้นจากระดับ 1 เป็นระดับ 2 ระดับ 2 เป็นระดับ 3 และจากระดับ 3 เป็นระดับ 4 ให้เพิ่มมากขึ้น
เวลา 13.30 น. ผู้ตรวจตรวจราชการฯ พร้อมคณะฯ ได้ลงพื้นที่ตรวจเยี่ยม บริษัท ตรัง ยูซี จำกัด ประกอบธุรกิจ ทำเหมืองชนิดแร่ โดโลไมต์ โม่ บด และย่อยหิน ตั้งอยู่ตำบลโคกสะบ้าและตำบลทุ่งค่าย อำเภอนาโยงและอำเภอย่านตาขาว จังหวัดตรัง เป็นสถานประกอบการที่ได้รับรางวัลโครงการส่งเสริมอุตสาหกรรมเหมืองแร่ให้มีมาตรฐานสากลเพื่อความรับผิดชอบต่อสังคม (CSR-DPIM) ซึ่งเป็นสถานประกอบการที่เป็นตัวอย่างการดำเนินกิจการครอบคลุมทั้ง 4 มิติ โดยจังหวัดตรังมีนโยบายส่งเสริมให้ภาคธุรกิจมีความรับผิดชอบต่อสังคมและสิ่งแวดล้อม ให้ทุกภาคส่วนของสังคมได้เข้ามามีบทบาท หรือมีส่วนร่วมในการพัฒนาประเทศทั้งในด้านเศรษฐกิจ สังคมและสิ่งแวดล้อมเพื่อให้เกิดการพัฒนาที่ยั่งยืน เป็นประโยชน์ต่อการส่งเสริมภาคส่วนอื่น ๆ ทั้งหน่วยงานของภาครัฐ องค์การภาคเอกชน โดยเฉพาะอย่างยิ่งองค์การภาคประชาชน โดยบริษัทฯ ได้เป็นส่วนหนึ่งในการขับเคลื่อนการจัดตั้งศูนย์ส่งเสริมความรับผิดชอบต่อสังคมของภาคธุรกิจจังหวัด (CSR) โดยมีบทบาทในการรวบรวมข้อมูลและเชื่อมประสานการดำเนินงานด้านการส่งเสริมความรับผิดชอบต่อสังคมและการส่งเสริมการจัดสวัสดิการสังคมขององค์กรภาคธุรกิจ เพื่อร่วมกันช่วยเหลือผู้เดือดร้อนในพื้นที่จังหวัด และร่วมมือแก้ไขปัญหาด้านสังคมของจังหวัดแบบบูรณาการทั้งภาครัฐ ภาคธุรกิจและภาคประชาชนในนามของ CSR จังหวัดตรัง

ที่มา : https://www.thaigov.go.th/news/contents/details/72339