รัฐบาลไทย-ข่าวทำเนียบรัฐบาล-กรมทางหลวงชนบท ฟื้นฟูถนนสาย อย.3049 อำเภอลาดบัวหลวง จังหวัดพระนครศรีอยุธยา เสร็จสมบูรณ์ 


วันอังคารที่ 19 กันยายน 2566
กรมทางหลวงชนบท ฟื้นฟูถนนสาย อย.3049 อำเภอลาดบัวหลวง จังหวัดพระนครศรีอยุธยา เสร็จสมบูรณ์
หลังได้รับผลกระทบจากอุทกภัย เพื่อบรรเทาความเดือดร้อนให้ประชาชน เพิ่มประสิทธิภาพการคมนาคมขนส่งให้มีความสะดวกรวดเร็วปลอดภัยมากยิ่งขึ้น
กรมทางหลวงชนบท กระทรวงคมนาคม โดยสำนักงานทางหลวงชนบทที่ 1 (ปทุมธานี) ดำเนินโครงการฟื้นฟูถนนทางหลวงชนบทอันเนื่องมาจากเหตุภัยพิบัติ สาย อย.3049 แยก ทล.340 - บ้านตาเถร อำเภอลาดบัวหลวง จังหวัดพระนครศรีอยุธยา ระยะทาง 8.5 กิโลเมตร เสร็จสมบูรณ์และให้ประชาชนใช้สัญจรเรียบร้อยแล้ว โดยการดำเนินงานแบ่งออกเป็นช่วง ๆ ประกอบด้วย ซ่อมสร้างและปรับปรุงโครงสร้าง/ผิวทาง ด้วยวิธี Pavement In-Place Recycling ก่อสร้างกำแพงกันดินชนิดเสาเข็มพร้อมยกระดับถนนและงานผิวทางคอนกรีตเสริมเหล็ก ใช้งบประมาณ 77.875 ล้านบาท เพื่อบรรเทาความเดือดร้อนให้ประชาชนสามารถเดินทางและขนส่งพืชผลทางการเกษตรเชื่อม 3 จังหวัด ระหว่างอำเภอลาดบัวหลวง จังหวัดพระนครศรีอยุธยา อำเภอสองพี่น้อง จังหวัดสุพรรณบุรี และอำเภอบางเลน จังหวัดนครปฐม ได้อย่างสะดวกรวดเร็วปลอดภัยในทุกฤดูกาลตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม

ที่มา : https://www.thaigov.go.th/news/contents/details/72367