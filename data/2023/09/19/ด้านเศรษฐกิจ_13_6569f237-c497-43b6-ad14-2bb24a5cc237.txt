รัฐบาลไทย-ข่าวทำเนียบรัฐบาล-ผู้ตรวจภาสกรฯ ตรวจราชการรอบ 2/2566 พื้นที่จังหวัดชัยนาท พร้อมตรวจเยี่ยมสถานประกอบการที่มีการส่งเสริมและพัฒนาตามนโยบาย MIND ใช้ 


วันอังคารที่ 19 กันยายน 2566
19/09/2566
พิมพ์
ผู้ตรวจภาสกรฯ ตรวจราชการรอบ 2/2566 พื้นที่จังหวัดชัยนาท พร้อมตรวจเยี่ยมสถานประกอบการที่มีการส่งเสริมและพัฒนาตามนโยบาย MIND ใช้
ผู้ตรวจราชการกระทรวงอุตสาหกรรม ภาสกรฯ ตรวจราชการรอบ 2/2566 พื้นที่จังหวัดชัยนาท พร้อมตรวจเยี่ยมสถานประกอบการที่มีการส่งเสริมและพัฒนาตามนโยบาย MIND ใช้ "หัว" และ "ใจ" ปั้นอุตสาหกรรมคู่ชุมชน
วันที่ 13 กันยายน 2566 เวลา 13.00 น. นายภาสกร ชัยรัตน์ ผู้ตรวจราชการกระทรวงอุตสาหกรรม ได้เดินทางมาตรวจราชการกรณีปกติ รอบที่ 2 ประจำปีงบประมาณ พ.ศ.2566 ณ สำนักงานอุตสาหกรรมจังหวัดชัยนาท โดยมี นายอนุสรณ์  ภู่พงศ์สกุล อุตสาหกรรมจังหวัดชัยนาทพร้อมด้วยเจ้าหน้าที่เข้าร่วมประชุมตรวจติดตามตามประเด็นการตรวจราชการ อาทิ การแจ้งข้อมูลการประกอบกิจการโรงงานรายเดือน  การเร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. การส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมาย การติดตามโรงงานที่มีการร้องเรียนและฟ้องร้อง การดำเนินงานตามนโยบาย MIND ของกระทรวงอุตสาหกรรม  และการดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนดไว้ ทั้งนี้ ผู้ตรวจภาสกรฯ ได้ขอบคุณและให้กำลังใจเจ้าหน้าที่ในการปฏิบัติงาน พร้อมทั้งเน้นย้ำการนำนโยบายของปลัดกระทรวงอุตสาหกรรม ถ่ายทอดให้แก่โรงงานในพื้นที่ เพื่อมุ่งยกระดับภาคอุตสาหกรรมให้สามารถอยู่กับชุมชนได้อย่างยั่งยืนต่อไป
นอกจากนี้ ผู้ตรวจภาสกรฯ และคณะ ได้ลงพื้นที่ตรวจเยี่ยมสถานประกอบการอุตสาหกรรมชุมชน ณ ศูนย์เรียนรู้อันเนื่องมาจากพระราชดำริ วิสาหกิจนิติบุคคล บริษัท ปลากรายชัยนาท จำกัด ณ ตำบลธรรมามูล อำเภอชัยนาท จังหวัดชัยนาท ซึ่งประกอบกิจการแปรรูปเนื้อปลากรายขูด โดยสำนักงานอุตสาหกรรมจังหวัดชัยนาทได้เข้าไปส่งเสริมและพัฒนาตามนโยบาย MIND เพื่อให้สามารถพัฒนาศักยภาพด้านการผลิต และประกอบกิจการโดยใส่ใจต่อชุมชน สังคม และสิ่งแวดล้อมรอบข้าง รวมไปถึงการกระจายรายได้จากการจ้างงานในพื้นที่ชุมชนด้วย นอกจากนี้ ยังมีการประกันราคาขายให้แก่กลุ่มผู้เพาะเลี้ยงปลากรายสูงกว่าตลาด มีการประยุกต์ใช้ปลากรายที่เหลือจากการขูดมาแปรรูปเป็นส่วนผสมของอาหารปลา เพื่อช่วยลดต้นทุนอาหารปลา และจัดทำระบบบำบัดแบบบ่อนิ่งเพื่อให้มีระบบนิเวศที่ดี ไม่ทำลายสิ่งแวดล้อม อันจะส่งผลให้กิจการอยู่คู่กับชุมชนได้อย่างยั่งยืน

ที่มา : https://www.thaigov.go.th/news/contents/details/72348