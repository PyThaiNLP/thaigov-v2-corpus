รัฐบาลไทย-ข่าวทำเนียบรัฐบาล-คืบหน้า! ไทย – สหรัฐฯ ร่วมเจรจาเดินหน้า “ความสัมพันธ์ทางการค้า” ภายใต้กรอบ TIFA


วันอังคารที่ 19 กันยายน 2566
คืบหน้า! ไทย – สหรัฐฯ ร่วมเจรจาเดินหน้า “ความสัมพันธ์ทางการค้า” ภายใต้กรอบ TIFA
.....
กระทรวงพาณิชย์ โดยกรมส่งเสริมการค้าระหว่างประเทศ เผยความคืบหน้าหลังจากหัวหน้าคณะผู้แทนไทยเข้าร่วมประชุมระดับเจ้าหน้าที่อาวุโสไทย - สหรัฐฯ ภายใต้กรอบความตกลงการค้าและการลงทุนไทย-สหรัฐฯ (TIFA) เมื่อวันที่ 6 ก.ย. 66 ที่ผ่านมา ณ สำนักงานผู้แทนการค้าสหรัฐฯ กรุงวอชิงตัน สหรัฐฯ ดังนี้
.
• เป็นการประชุมหลังจากที่ไม่มีการประชุมมากว่า 4 ปี เนื่องจากสถานการณ์โควิด-19
• ขอให้สหรัฐฯ เร่งรัด “ต่ออายุ” โครงการสิทธิพิเศษทางภาษีศุลกากร (GSP) ซึ่งสิ้นสุดไปเมื่อปี 63 เพื่อให้ผู้ส่งออกสินค้าไทย-ผู้นำเข้าสหรัฐฯ ยังคงได้รับประโยชน์และแต้มต่อจากโครงการนี้
ทั้งนี้ สหรัฐฯ แจ้งว่า อยู่ระหว่าง “การเสนอร่างกฎหมายต่ออายุโครงการฯ ดังกล่าว ต่อรัฐสภาของสหรัฐฯ และอาจมีการปรับเพิ่มเงื่อนไขเรื่องการคุ้มครองแรงงาน สิ่งแวดล้อม สิทธิมนุษยชน หลักนิติธรรม และการต่อต้านทุจริต
• ขอให้พิจารณาถอดไทยออกจากบัญชีประเทศที่ต้องจับตามองด้านทรัพย์สินทางปัญญา (Watch List: WL)
โดยในรอบปีที่ผ่านมา ไทยได้พัฒนาด้านการคุ้มครองทรัพย์สินทางปัญญาที่ดีและเข้มข้นขึ้น นอกจากนี้ ยังจัดทำแผนงานด้านทรัพย์สินทางปัญญาในช่วง 1-2 ปีข้างหน้าอีกด้วย
• เพิ่มความร่วมมือระหว่างกัน มุ่งแก้ไขปัญหาประเทศที่สาม “แอบอ้างใช้แหล่งกำเนิดสินค้าจากไทย” เพื่อหลีกเลี่ยงมาตรการตอบโต้การทุ่มตลาดของสหรัฐฯ (anti-circumvention) และการปรับปรุงมาตรฐานการคุ้มครองแรงงาน โดยทั้งสองฝ่ายตกลงที่จะแลกเปลี่ยนประสบการณ์กันต่อไป
.
• สำหรับการค้าระหว่างไทยและสหรัฐฯ ในช่วง ม.ค-ก.ค. 66 พบว่า:
- ไทยส่งออกไปสหรัฐฯ มูลค่า 26,905.9 ล้านดอลลาร์สหรัฐ : สินค้าส่งออกสำคัญ เช่น เครื่องคอมพิวเตอร์ อุปกรณ์และส่วนประกอบ ผลิตภัณฑ์ยาง และเครื่องโทรสาร เป็นต้น
- ไทยนำเข้าจากสหรัฐฯ มูลค่า 11,801.2 ล้านดอลลาร์สหรัฐ : สินค้านำเข้าสำคัญ ได้แก่ น้ำมันดิบ เครื่องจักรกลและส่วนประกอบ และเคมีภัณฑ์ เป็นต้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72369