รัฐบาลไทย-ข่าวทำเนียบรัฐบาล-กู้ยืมเงิน 2,000 บาทขึ้นไป ต้องมีหลักฐาน “เป็นหนังสือ – ลงลายมือชื่อผู้ยืม”


วันอังคารที่ 19 กันยายน 2566
กู้ยืมเงิน 2,000 บาทขึ้นไป ต้องมีหลักฐาน “เป็นหนังสือ – ลงลายมือชื่อผู้ยืม”
.....
กระทรวงยุติธรรม เผยการกู้ยืมเงินกว่า 2,000 บาทขึ้นไป ต้องมีหลักฐานการกู้ยืมเงิน “เป็นหนังสือ” พร้อมลงลายมือชื่อผู้ยืมเป็นสำคัญ จึงจะ “ฟ้องร้องบังคับคดีกันได้” ตามประมวลกฎหมายแพ่งและพาณิชย์ มาตรา 653 วรรคหนึ่ง
.
นอกจากนี้ มาตรา 213 แห่งประมวลกฎหมายแพ่งและพาณิชย์ เจ้าหนี้สามารถยื่นฟ้องต่อศาลให้มีคำสั่งบังคับให้ลูกหนี้คืนเงินให้ได้
.
สำหรับกรณี “ที่มีการฟ้องร้องต่อศาลเกิดขึ้นแล้ว” แต่ลูกหนี้ยังไม่ยอมชำระเงินคืนตามตกลง อีกทั้งยังซ่อนเร้น ขาย หรือโอนย้ายทรัพย์สินของตัวเองไปให้บุคคลอื่น เพื่อเลี่ยงการจ่ายหนี้ อาจมีความรับผิดทางอาญา มาตรา 350 ระวางโทษจำคุกไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ
.
โดยการฟ้องศาลเพื่อเรียกเงินคืนตามสัญญากู้ยืม “มีอายุความ 10 ปี” นับแต่วันที่ถึงกำหนดชำระเงินกู้ยืมคืน แต่หากในสัญญากู้ยืมมีการตกลงกำหนดชำระเงินต้นพร้อมดอกเบี้ยแบบเป็นงวด ๆ กรณีนี้ จะมีอายุความเพียง 5 ปี
.
ข้อมูลอ้างอิง : ประมวลกฎหมายแพ่งและพาณิชย์ มาตรา 193/30 มาตรา 193/33 มาตรา 213 มาตรา 653 ประมวลกฎหมายอาญา มาตรา 350
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72337