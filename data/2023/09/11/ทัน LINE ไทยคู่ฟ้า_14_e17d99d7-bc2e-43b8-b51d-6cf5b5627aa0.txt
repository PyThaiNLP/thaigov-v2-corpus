รัฐบาลไทย-ข่าวทำเนียบรัฐบาล-ขยายพื้นที่ตรวจโรคพันธุกรรมเมตาบอลิกแก่เด็กไทยแรกเกิดครอบคลุมทั่วประเทศ


วันจันทร์ที่ 11 กันยายน 2566
11/09/2566
พิมพ์
ขยายพื้นที่ตรวจโรคพันธุกรรมเมตาบอลิกแก่เด็กไทยแรกเกิดครอบคลุมทั่วประเทศ
วันจันทร์ที่ 4 กันยายน 2566
ต่อจากนี้ไป ขอเชิญรับฟังไทยคู่ฟ้า
กระทรวงสาธารณสุข ขยายพื้นที่ตรวจคัดกรองโรคพันธุกรรมเมตาบอลิก ด้วยเครื่อง Tandem Mass
Spectrometry ที่สามารถตรวจคัดกรองโรคได้มากถึง 40 โรค ซึ่งเป็นโรคหายากถึง 24 โรค
แก่เด็กไทยแรกเกิดทุกคนให้ครอบคลุมทั้ง 13 เขตสุขภาพทั่วประเทศ
โดยทารกจะได้รับการตรวจครั้งแรกเมื่อมีอายุครบ 48 ชม. หลักเกณฑ์คือ
ทารกที่คลอดปกติหรือมีน้ำหนักมากกว่า 2,500 กรัม จะได้รับการตรวจ 1 ครั้ง ทารกที่คลอดก่อนกำหนด
น้ำหนักตัวน้อย เป็นเด็กแฝด หรือมีอาการป่วยตั้งแต่แรกเกิด จะได้รับการตรวจครั้งที่ 2 เมื่ออายุ 2-3 สัปดาห์
หากผลตรวจพบความผิดปกติจะได้รับการดูแลรักษาอย่างทันท่วงที ช่วยลดการสูญเสียจากโรคที่มีความรุนแรง
ลดความผิดปกติของสมองและลดโอกาสเกิดภาวะแทรกซ้อน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/72101