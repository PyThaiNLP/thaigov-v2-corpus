รัฐบาลไทย-ข่าวทำเนียบรัฐบาล-เร่งกักเก็บน้ำไหลเข้า “เขื่อน-อ่างเก็บน้ำ” หลังปริมาณฝนสะสมมีจำนวนมาก


วันจันทร์ที่ 11 กันยายน 2566
เร่งกักเก็บน้ำไหลเข้า “เขื่อน-อ่างเก็บน้ำ” หลังปริมาณฝนสะสมมีจำนวนมาก
.....
กองอำนวยการน้ำแห่งชาติ (กอนช.) เผยว่า ขณะนี้ปริมาณฝนสะสมในภาพรวมทั่วประเทศถือว่า “ดีขึ้น”
.
โดยพื้นที่ที่มีปริมาณฝนค่อนข้างมาก คือ พื้นที่ชายขอบของประเทศ ภาคตะวันออกเฉียงเหนือ ภาคตะวันออก และภาคใต้ฝั่งตะวันตก
.
จากการติดตามปริมาณฝนสะสมตลอดช่วง 30 ส.ค. – 5 ก.ย. 66 พบว่า “มีปริมาณฝนตกมาก” มีปริมาณฝนสะสมสูงสุด 711 มิลลิเมตรใน อ.เขาสมิง จ.ตราด
.
แม้ปริมาณฝนตกที่เพิ่มมากขึ้น จะส่งผลให้เกิดน้ำท่วมฉับพลันในหลายพื้นที่ แต่จะส่งผลดีในเรื่อง “การเติมน้ำต้นทุน” ให้แก่แหล่งน้ำต่าง ๆ
.
เนื่องจากปัจจุบันภาพรวมฝนของประเทศ “ยังคงต่ำกว่าค่าปกติ” อยู่ 18% และปริมาณน้ำในแหล่งน้ำทั่วประเทศ 44,638 ล้านลูกบาศก์เมตร (ลบ.ม.) หรือคิดเป็น 54% ของความจุ ซึ่งลดลงจากต้นฤดูฝน 1,547 ล้าน ลบ.ม. หรือลดลง 2% จากผลกระทบของสภาวะเอลนีโญ และในจำนวนนี้เป็น “น้ำใช้การ” เพียง 20,527 ล้าน ลบ.ม. หรือคิดเป็น 35%
.
ทั้งนี้ มีอ่างฯ ใหญ่ที่ต้องเฝ้าระวังน้ำน้อยถึง 11 แห่ง และในรอบสัปดาห์ที่ผ่านมา มีปริมาณน้ำไหลเข้าอ่างฯ ใหญ่ทั้งประเทศ สะสม 1,201 ล้าน ลบ.ม.
.
ในสัปดาห์หน้าประเทศไทยยังคงมีร่องมรสุมพาดผ่านภาคเหนือและภาคตะวันออกเฉียงเหนือ และมรสุมตะวันตกเฉียงใต้มีกำลังแรงขึ้น อาจส่งผลให้มีฝนตกในหลายพื้นที่ คาดว่าจะมีน้ำไหลเข้าอ่างฯ ใหญ่เพิ่มอีก 3,205 ล้าน ลบ.ม. ซึ่งจะต้องกักเก็บน้ำไว้ให้ได้มากที่สุด
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72087