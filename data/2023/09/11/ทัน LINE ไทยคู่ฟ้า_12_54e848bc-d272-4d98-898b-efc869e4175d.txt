รัฐบาลไทย-ข่าวทำเนียบรัฐบาล-จัด 6 ลำดับ “ทายาทโดยธรรม” ที่มีสิทธิรับมรดกตามกฎหมาย


วันจันทร์ที่ 11 กันยายน 2566
จัด 6 ลำดับ “ทายาทโดยธรรม” ที่มีสิทธิรับมรดกตามกฎหมาย
.....
กระทรวงยุติธรรม เผยข้อมูลทางกฎหมายว่า “เมื่อบุคคลใดตาย” ไม่ว่าการตายนั้น จะตายโดยธรรมชาติหรือตายโดยผลของกฎหมาย (สาบสูญ) มรดกของบุคคลนั้น “จะตกทอดแก่ทายาท”
.
โดยกองมรดกนั้น ได้แก่ ทรัพย์สินทุกชนิดที่ผู้ตาย “มีอยู่ก่อน” ถึงแก่ความตาย ตลอดจนทั้งสิทธิ หน้าที่และความรับผิดอื่น ๆ ที่ผู้ตายมีอยู่ก่อนถึงแก่ความตายด้วยเช่นกัน
.
“เว้นแต่” สิทธิหน้าที่และความรับผิดนั้น จะเป็นการเฉพาะตัวของผู้ตายโดยแท้ เช่น ความรับผิดทางอาญา หรือความเป็นนายจ้างลูกจ้าง เป็นต้น
.
ส่วนทายาทผู้รับมรดก ตามประมวลกฎหมายแพ่งและพาณิชย์ มาตรา 1629 กำหนดว่า “ทายาทโดยธรรมมี 6 ลำดับ”
.
แบ่งตามลำดับชั้น ดังนี้:
• ผู้สืบสันดาน คือ บุตรโดยชอบด้วยกฎหมาย บุตรนอกกฎหมายที่บิดารับรองแล้ว และบุตรบุญธรรม
• บิดามารดา ในกรณีของบิดาเฉพาะ "บิดาที่ชอบด้วยกฎหมายเท่านั้น” ที่มีสิทธิรับมรดก
• พี่น้องร่วมบิดามารดาเดียวกัน
• พี่น้องร่วมแต่บิดาหรือมารดาเดียวกัน หรือที่มักเรียกว่า “พี่น้องต่างพ่อหรือต่างแม่”
• ปู่ ย่า ตา ยาย
• ลุง ป้า น้า อา
.
สำหรับ “คู่สมรสที่ยังมีชีวิตอยู่” ก็เป็นทายาทโดยธรรมเช่นเดียวกัน โดยลำดับและส่วนแบ่งของคู่สมรส ให้เป็นไปตามมาตรา 1635
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72090