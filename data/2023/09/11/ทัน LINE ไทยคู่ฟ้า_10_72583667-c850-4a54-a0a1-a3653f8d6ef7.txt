รัฐบาลไทย-ข่าวทำเนียบรัฐบาล-ดาวเทียม THEOS-2 พร้อมขึ้นสู่อวกาศ สานต่อภารกิจ THEOS-1 ในเดือน ต.ค. 66


วันจันทร์ที่ 11 กันยายน 2566
ดาวเทียม THEOS-2 พร้อมขึ้นสู่อวกาศ สานต่อภารกิจ THEOS-1 ในเดือน ต.ค. 66
.....
สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) เผยว่าปัจจุบัน “ดาวเทียม THEOS-2” ซึ่งเป็นดาวเทียมดวงหลักที่จะขึ้นสู่อวกาศ เพื่อปฏิบัติภารกิจสำรวจโลก ได้สร้างและทดสอบระบบเสร็จเป็นที่เรียบร้อย
.
ขณะนี้ ถูกขนส่งจากบริษัท Airbus Defence and Space เมืองตูลูส สาธารณรัฐฝรั่งเศส ถึงท่าอวกาศยานยุโรป เฟรนช์เกียนา ในทวีปอเมริกาใต้แล้ว
.
โดยจะเข้าสู่ขั้นตอน “การตรวจสอบ” ในทุกขั้นตอน และ “ประกอบดาวเทียมเข้ากับส่วนหัวของจรวด Rocket Fairing” พร้อมขึ้นสู่อวกาศช่วงเดือน ต.ค. 66
.
สำหรับ THEOS-2 เป็นดาวเทียมสำรวจโลกที่ถูกพัฒนาขึ้น เพื่อสานต่อภารกิจของไทยโชต (ดาวเทียม THEOS-1 ขึ้นสู่อวกาศเมื่อวันที่ 1 ต.ค. 51) ซึ่งกำลังจะหมดอายุการใช้งาน
.
นอกจากนี้ จะช่วยส่งเสริมให้เกิดการพัฒนาและใช้ประโยชน์จากเทคโนโลยีอวกาศและภูมิสารสนเทศเพื่อการพัฒนาประเทศอีกด้วย
.
คุณสมบัติ THEOS-2 :
.
• มีน้ำหนัก 425 กิโลกรัม
• สามารถบันทึกภาพรายละเอียดสูง 50 เซนติเมตร
• เป็นดาวเทียมปฏิบัติการ เพื่อใช้งานติดตามสถานการณ์เชิงพื้นที่ทั้งในและต่างประเทศ
• ช่วยพัฒนาและยกระดับโครงสร้างพื้นฐานด้านเทคโนโลยีอวกาศและภูมิสารสนเทศ 4 ส่วนหลัก :
- การพัฒนาโครงสร้างพื้นฐานเทคโนโลยีอวกาศ
- การพัฒนาทรัพยากรมนุษย์
- การพัฒนาอุตสาหกรรมอวกาศ
- การพัฒนาบริการด้านเทคโนโลยีอวกาศและภูมิสารสนเทศ
• ยกระดับการให้บริการด้านภูมิสารสนเทศ 6 ด้าน:
- การจัดทำแผนที่
- การจัดการเกษตรและอาหาร
- การจัดการน้ำแบบองค์รวม
- การจัดการภัยพิบัติ
- การจัดการเมืองและเส้นทางระเบียงเศรษฐกิจ
- ด้านทรัพยากรธรรมชาติและระบบนิเวศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72088