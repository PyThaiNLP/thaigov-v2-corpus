รัฐบาลไทย-ข่าวทำเนียบรัฐบาล-“พัชรวาท” เข้า ทส. วันแรก สักการะสิ่งศักดิ์สิทธิ์ประจำกระทรวงฯ พร้อมทักทายผู้บริหารหน่วยงานในสังกัด 


วันจันทร์ที่ 11 กันยายน 2566
“พัชรวาท” เข้า ทส. วันแรก สักการะสิ่งศักดิ์สิทธิ์ประจำกระทรวงฯ พร้อมทักทายผู้บริหารหน่วยงานในสังกัด
“พัชรวาท” เข้า ทส. วันแรก สักการะสิ่งศักดิ์สิทธิ์ประจำกระทรวงฯ พร้อมทักทายผู้บริหารหน่วยงานในสังกัด
“พัชรวาท” เข้า ทส. วันแรก สักการะสิ่งศักดิ์สิทธิ์ประจำกระทรวงฯ พร้อมทักทายผู้บริหารหน่วยงานในสังกัด
วันที่ 7 กันยายน 2566 เวลา 09.50 น. พล.ต.อ. พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เดินทางเข้ากระทรวงทรัพยากรธรรมชาติและสิ่งแวดล้อมเป็นวันแรก โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นำคณะผู้บริหารระดับสูงของกระทรวงฯ พร้อมผู้บริหารหน่วยงานในสังกัดกระทรวงฯ ให้การต้อนรับ และนำสักการะพระพุทธสยัมภู พระพุทธรูปประจำกระทรวงฯ และไหว้ศาลพระภูมิเจ้าที่ เพื่อความเป็นสิริมงคลในการเข้ากระทรวงฯ วันแรก ก่อนขึ้นไปยังห้องประชุม ชั้น 20 เพื่อพบปะทักทายกับผู้บริหารหน่วยงานในสังกัดกระทรวงทรัพยากรธรรมชาติและสิ่งแวดล้อม

ที่มา : https://www.thaigov.go.th/news/contents/details/72074