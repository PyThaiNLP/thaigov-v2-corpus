รัฐบาลไทย-ข่าวทำเนียบรัฐบาล-เปิดเว็บไซต์ “Thai Disaster Alert” แจ้งเตือนภัย 24 ชั่วโมง


วันจันทร์ที่ 11 กันยายน 2566
เปิดเว็บไซต์ “Thai Disaster Alert” แจ้งเตือนภัย 24 ชั่วโมง
.....
กรมป้องกันและบรรเทาสาธารณภัย (ปภ.) หลังจากได้พัฒนาแอปพลิเคชัน “THAI DISASTER ALERT” หรือ TDA ซึ่งเป็น Mobile Application แจ้งเตือนภัยผ่านโทรศัพท์มือถือ “แบบเจาะลึก” เข้าถึงเฉพาะพื้นที่ที่คาดว่าจะเกิดภัยสาธารณภัยไปแล้วนั้น
.
ปัจจุบันได้ดำเนินการ “ต่อยอดการแจ้งเตือนสาธารณภัย” ผ่านระบบออนไลน์ คลิก https://tdaweb.disaster.go.th/tda/AlertHome
.
“จุดเด่น” เว็บไซต์ :
• แจ้งเตือนภัยไปยังอุปกรณ์คอมพิวเตอร์ในรูปแบบสัญญาณเสียงเตือนภัย (Alarm) “แบบอัตโนมัติ”
• สามารถทำการแจ้งเตือนสาธารณภัยร้ายแรง (สาธารณภัยระดับ 3 และระดับ 4) ในทุกประเภทภัย เช่น อุทกภัย แผ่นดินไหว สึนามิ เป็นต้น
• ติดตามและเฝ้าระวังข้อมูลสถานการณ์ภัย และรับข้อมูลการแจ้งเตือนสาธารณภัยได้ตลอด 24 ชั่วโมง
• พื้นที่ไหนเสี่ยงต่อการเกิดสาธารณภัยจะ “ขึ้นแถบสี” ในพื้นที่จังหวัดนั้น ให้เห็นชัดเจน ซึ่งผู้ใช้งานสามารถคลิกเลือกจังหวัดบนแผนที่ เพื่อดูการแจ้งเตือนเฉพาะจังหวัดของตนเองได้
• ให้บริการข้อมูลเกี่ยวกับสถานการณ์ภัย สภาพอากาศ คาดการณ์ฝน และประกาศแจ้งเตือนภัยในพื้นที่ต่าง ๆ ทั่วประเทศไทย
.
นอกจากนี้ ในปีงบ 67 กรมป้องกันและบรรเทาสาธารณภัยมีแผนการของบประมาณเพื่อพัฒนาระบบ Cell Broadcast มาใช้ในการแจ้งเตือนสาธารณภัยผ่าน "ระบบเสาสัญญาณโทรศัพท์" เนื่องจาก Cell Broadcast ถือเป็นระบบที่มีความเสถียร และช่วย ให้การแจ้งเตือนสาธารณภัยเป็นไปได้อย่างทั่วถึง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72081