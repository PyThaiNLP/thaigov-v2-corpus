รัฐบาลไทย-ข่าวทำเนียบรัฐบาล-เตรียมรับฤดูแล้ง ! เร่งเก็บน้ำสำรอง ส่งเสริมการปลูกพืชใช้น้ำน้อย


วันจันทร์ที่ 11 กันยายน 2566
เตรียมรับฤดูแล้ง ! เร่งเก็บน้ำสำรอง ส่งเสริมการปลูกพืชใช้น้ำน้อย
.....
กรมชลประทาน เผยข้อมูลอ่างเก็บน้ำขนาดใหญ่และขนาดกลางทั่วประเทศ มีน้ำรวมประมาณ 42,646 ล้าน ลบ.ม. น้อยกว่าปีที่แล้ว 6,450 ล้าน ลบ.ม. เฉพาะ 4 เขื่อนหลักลุ่มน้ำเจ้าพระยา น้ำรวมกันประมาณ 10,188 ล้าน ลบ.ม. น้อยกว่าปีที่แล้ว 3,342 ล้าน ลบ.ม. จึงมอบหมายทุกโครงการชลประทานติดตามสถานการณ์น้ำอย่างใกล้ชิด เร่งเก็บกักน้ำและสำรองไว้ใช้ในช่วงฤดูแล้งหน้าที่กำลังจะมาถึงในอีกไม่กี่เดือน
.
แนวทางปฏิบัติเพื่อรับมือสถานการณ์เอลนีโญที่แนวโน้มยาวนานถึงปีหน้า คือ จัดสรรน้ำตามลำดับความสำคัญที่คณะกรรมการลุ่มน้ำกำหนดอย่างรอบคอบและรัดกุม ควบคุมการเพาะปลูกข้าวนาปีต่อเนื่อง โดยสร้างการรับรู้และขอความร่วมมืองดปลูกข้าวนาปีต่อเนื่อง ซึ่งได้ทำหนังสือถึง 22 จังหวัดแล้ว และเพิ่มประสิทธิภาพการใช้น้ำ เช่น ส่งเสริมการปลูกพืชใช้น้ำน้อย รณรงค์ให้ทุกภาคส่วนใช้น้ำอย่างประหยัด
.
มาตรการช่วยเหลือเกษตรกร ได้ดำเนินโครงการจ้างแรงงานชลประทาน เป้าหมาย 90,000 คน และช่วยเหลือภัยแล้ง เช่น สูบน้ำ จัดหาแหล่งน้ำสำรอง ขุดลอกเพิ่มปริมาณน้ำเก็บกัก โดยสั่งให้โครงการชลประทานทั่วประเทศ สำรวจแหล่งน้ำสำรองของแต่ละพื้นที่ เพื่อเพิ่มปริมาณน้ำเก็บกักให้มากที่สุด พร้อมทั้งเตรียมเครื่องจักร เครื่องมือ เครื่องสูบน้ำ และรถบรรทุกน้ำ ที่จะเข้าไปช่วยเหลือประชาชนได้อย่างทันท่วงที
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72085