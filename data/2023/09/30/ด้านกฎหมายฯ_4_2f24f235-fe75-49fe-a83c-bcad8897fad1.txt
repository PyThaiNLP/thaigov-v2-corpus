รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม แถลงข่าวจับยาเสพติดล็อตใหญ่อย่างต่อเนื่อง ในพื้นที่จังหวัดนครปฐม 


วันเสาร์ที่ 30 กันยายน 2566
30/09/2566
พิมพ์
รัฐมนตรีว่าการกระทรวงยุติธรรม แถลงข่าวจับยาเสพติดล็อตใหญ่อย่างต่อเนื่อง ในพื้นที่จังหวัดนครปฐม
รัฐมนตรีว่าการกระทรวงยุติธรรม แถลงข่าวจับยาเสพติดล็อตใหญ่อย่างต่อเนื่อง ในพื้นที่จังหวัดนครปฐม
เมื่อวันศุกร์ที่ ๒๙ กันยายน ๒๕๖๖ พันตำรวจเอก ทวี สอดส่อง รัฐมนตรีว่าการกระทรวงยุติธรรม แถลงข่าวร่วมกับ พลตำรวจเอก ต่อศักดิ์ สุขวิมล รองผู้บัญชาการตำรวจแห่งชาติ พร้อมนายตำรวจระดับสูง เจ้าหน้าที่ ป.ป.ส. และหน่วยงานที่เกี่ยวข้อง ในการทลายเครือข่ายยาเสพติดในพื้นที่จังหวัดนครปฐม
โดย พันตำรวจเอก ทวี สอดส่อง รัฐมนตรีว่าการกระทรวงยุติธรรม เปิดเผยว่า ยาเสพติดที่จับกุมครั้งนี้ถือว่าเป็นการจับกุมครั้งใหญ่ที่สุดในประเทศ ซึ่งเป็นการขยายผลจากการจับกุมผู้ต้องหาทั้ง ๔ คน เมื่อ ๒ วันก่อน ซึ่งทางว่าที่ ผบ.ตร. และคณะทำงานได้จับกุมมาก่อน ๑๕ ล้านเม็ดที่เป็นการจับกุมมาแล้ว และรวมวันนี้เป็น ๒๑ ล้านเม็ด และการจับกุมเครือข่ายที่เป็นตัวจริง เพราะการตรวจสอบพบว่าเป็นบุคคลที่มีหมายจับกุมติดตัวในการติดตามตัวมีต้นตอมาจากประเทศเพื่อนบ้าน ซึ่งหากปล่อยยาชุดนี้ออกไปจะไปใช้กับคนไทยและพื้นที่ภาคกลางจะเป็นที่จำหน่าย แล้วจะระบายไปทางภาคใต้ และไอซ์อาจจะแพร่ไปทางประเทศมาเลเซีย การจับกุมครั้งนี้จะมีการจับกุมอย่างจริงจังต่อไป โดยมีต้นตอที่เป็นตัวการใหญ่มีหมายจับที่จะขยายผลต่อไป
ทางด้าน พล.ต.อ.ต่อศักดิ์ สุขวิมล รอง ผบ.ตร กล่าวว่า การจับกุมตัวยาที่เจอเป็นที่ด้านเหนือจากประเทศเพื่อนบ้านและได้หารือเรื่องเส้นทางการลำเลียงซึ่งทางนายกรัฐมนตรีได้มีการกำชับให้สกัดกั้นให้ได้ ซึ่งได้กำชับไว้ก่อนหน้านี้แล้ว

ที่มา : https://www.thaigov.go.th/news/contents/details/72767