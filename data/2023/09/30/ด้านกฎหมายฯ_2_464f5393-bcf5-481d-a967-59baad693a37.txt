รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ร่วมประชุมสภาทนายความในพระบรมราชูปถัมภ์


วันเสาร์ที่ 30 กันยายน 2566
30/09/2566
พิมพ์
รัฐมนตรีว่าการกระทรวงยุติธรรม ร่วมประชุมสภาทนายความในพระบรมราชูปถัมภ์
รัฐมนตรีว่าการกระทรวงยุติธรรม ร่วมประชุมสภาทนายความในพระบรมราชูปถัมภ์
ในวันศุกร์ที่ ๒๙ กันยายน ๒๕๖๖ เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ในฐานะสภานายกพิเศษแห่งสภาทนายความ ร่วมประชุมคณะกรรมการบริหารสภาทนายความ ครั้งที่ ๙/๒๕๖๖ โดยมี ดร. วิเชียร ชุบไธสง นายกสภาทนายความ ดร.คำนวณ ชโลปถัมภ์ ที่ปรึกษานายกสภาทนายความ คณะกรรมการสภาทนายความ นางสาวรวิวรรณ จตุรพิธพร ที่ปรึกษาด้านกฎหมาย สำนักงานปลัดกระทรวงยุติธรรม นายธีรยุทธ แก้วสิงห์ ผู้เชี่ยวชาญเฉพาะด้านพิทักษ์สิทธิและเสรีภาพ กรมคุ้มครองสิทธิและเสรีภาพ และเจ้าหน้าที่ที่เกี่ยวข้องเข้าร่วมฯ ณ ห้องประชุมชั้น ๓ สภาทนายความในพระบรมราชูปถัมภ์ กรุงเทพมหานคร
ทั้งนี้มีวาระการประชุมพิจารณาคดีมรรยาททนายความ จำนวน  ๑๒ คดี และพิจารณาวาระการให้ความช่วยเหลือประชาชนทางกฎหมาย,วาระการดำเนินงานของสภาทนายความในส่วนกลาง (กรุงเทพมหานคร) ส่วนภูมิภาค ( ภาค ๑ - ๙) รวมทั้งการบริหารงานของประธานสภาทนายความจังหวัด จำนวน ๑๑๒ ศาลจังหวัด เพื่อให้สอดคล้องกับแนวนโยบายของรัฐบาลในโครงการ Quick Win ๑๐๐ วัน ภายใต้หลักนิติธรรม

ที่มา : https://www.thaigov.go.th/news/contents/details/72764