รัฐบาลไทย-ข่าวทำเนียบรัฐบาล-เป็นประธานการประชุมคณะอนุกรรมการพัฒนาอาชีพโครงการพัฒนาพื้นที่ลุ่มน้ำปากพนังอันเนื่องมาจากพระราชดำริ ครั้งที่ 1/2566 


วันเสาร์ที่ 30 กันยายน 2566
เป็นประธานการประชุมคณะอนุกรรมการพัฒนาอาชีพโครงการพัฒนาพื้นที่ลุ่มน้ำปากพนังอันเนื่องมาจากพระราชดำริ ครั้งที่ 1/2566
เป็นประธานการประชุมคณะอนุกรรมการพัฒนาอาชีพโครงการพัฒนาพื้นที่ลุ่มน้ำปากพนังอันเนื่องมาจากพระราชดำริ ครั้งที่ 1/2566
(วันศุกร์ที่ 29 กันยายน 2566 เวลา 09.30 น.) นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพัฒนาอาชีพโครงการพัฒนาพื้นที่ลุ่มน้ำปากพนังอันเนื่องมาจากพระราชดำริ ครั้งที่ 1/2566 ณ ห้องประชุมกระทรวงเกษตรและสหกรณ์ ห้อง 134 และผ่านระบบประชุมออนไลน์ (Zoom Meeting) โดยมีผู้บริหาร/ผู้แทนหน่วยงานในสังกัดกระทรวงเกษตรและสหกรณ์ และหน่วยงานภายนอก ที่เป็นคณะอนุกรรมการฯ เข้าร่วมประชุม โดยมีประเด็นสำคัญการประชุม ดังนี้
เรื่องเพื่อทราบ ประกอบด้วย ผลการดำเนินงานโครงการฯ ปีงบประมาณ 2566 ผลการดำเนินงานตามตัวชี้วัดด้านการพัฒนาอาชีพ ผลการดำเนินงานการแก้ไขปัญหาการขาดแคลนน้ำเพื่อการเกษตร ผลการดำเนินงานโครงการศูนย์ผลิตและส่งเสริมพันธุ์สัตว์น้ำพระราชทาน และโครงการที่เสนอขอรับการสนับสนุนงบประมาณ งบกลาง กปร. ปีงบประมาณ 2567
เรื่องเพื่อพิจารณาประกอบด้วย แผนปฏิบัติการด้านการพัฒนาอาชีพ ปีงบประมาณ 2567 โดยประธานเน้นย้ำให้ทุกหน่วยงาน
1) ทบทวน/กำหนดเป้าหมาย ตัวชี้วัด โครงการที่สะท้อนผลลัพธ์/ความสำเร็จในการดำเนินงานโครงการ/กิจกรรม
2) วางแผนการจัดเก็บข้อมูล (ตามตัวชี้วัดที่กำหนด) โดยพิจารณาความสอดคล้องกับฤดูกาลการผลิตสินค้าเกษตรแต่ละชนิด (Seasoning)
3) วิเคราะห์ปัญหา/คาดการณ์ความเสี่ยง และสาเหตุ เพื่อวางแผน/ออกแบบแนวทางการบริหารจัดการความเสี่ยง เพื่อบรรเทาผลกระทบที่จะเกิดกับเกษตรกร โดยเฉพาะเรื่องการบริหารจัดการน้ำ ซึ่งต้องสร้างกระบวนการมีส่วนร่วมกับภาคประชาชน/ชุมชน/กลุ่มผู้ใช้น้ำ เพื่อให้เกิดความเข้าใจที่ถูกต้อง ตรงกัน
4) พิจารณาทบทวน แผนงาน/โครงการ/กิจกรรม และงบประมาณ ภายใต้แผนปฏิบัติการฯ ปีงบประมาณ 2567 ให้อยู่บนฐานความคุ้มค่า วินัยทางการเงินการคลัง เกิดผลสัมฤทธิ์การพัฒนาที่ครอบคลุมมิติด้านผลิตภาพการผลิต สิ่งแวดล้อม และความผาสุกของสังคม อีกทั้ง วางแผนการปฏิบัติให้สอดคล้องกับการบริหารงบประมาณพลางก่อน ปี 66 รวมทั้ง เตรียมการ ศึกษา วิเคราะห์ ออกแบบ จัดทำคำของบประมาณ ปีงบประมาณ 2568 เพื่อบูรณาการการทำงานร่วมกัน ในการส่งเสริมอาชีพ ทั้งด้านพืช ปศุสัตว์ และประมง

ที่มา : https://www.thaigov.go.th/news/contents/details/72766