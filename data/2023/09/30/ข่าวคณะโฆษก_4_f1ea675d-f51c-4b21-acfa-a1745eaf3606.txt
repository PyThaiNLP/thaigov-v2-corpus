รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ มอบหมายรองนายกรัฐมนตรี และรัฐมนตรี ลงพื้นที่ติดตามสถานการณ์น้ำท่วม จ.แพร่ 


วันเสาร์ที่ 30 กันยายน 2566
30/09/2566
พิมพ์
โฆษกรัฐบาลเผย นายกฯ มอบหมายรองนายกรัฐมนตรี และรัฐมนตรี ลงพื้นที่ติดตามสถานการณ์น้ำท่วม จ.แพร่
โฆษกรัฐบาลเผย นายกรัฐมนตรีมอบหมายรองนายกรัฐมนตรี และรัฐมนตรี ลงพื้นที่ติดตามสถานการณ์น้ำท่วม จ.แพร่
วันที่ 30 กันยายน 2566 นายชัย วัชรงค์ โฆษกประจำสำนักนายกรัฐมนตรี เผย นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง มอบหมายรองนายกรัฐมนตรี รัฐมนตรี และรองเลขาธิการนายกรัฐมนตรี ลงพื้นที่ติดตามสถานการณ์น้ำท่วมในวันนี้ และวันพรุ่งนี้ (1 ตุลาคม 2566)  โดยในวันนี้ นายเกรียง กัลป์ตินันท์ รัฐมนตรีช่วยว่าการกระทรวงมหาดไทย และนายสมคิด เชื้อคง  รองเลขาธิการนายกรัฐมนตรีฝ่ายการเมือง จะเดินทางไปติดตามสถานการณ์น้ำท่วมจังหวัดแพร่ โดยจะเดินทางถึงในเวลาประมาณ 16.00 น.
สำหรับในวันอาทิตย์ที่ 1 ตุลาคม 2566 นายสมศักดิ์ เทพสุทิน รองนายกรัฐมนตรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และนายสุรพงษ์ ปิยะโชติ รัฐมนตรีช่วยว่าการกระทรวงคมนาคม จะลงพื้นที่จังหวัดแพร่ และจังหวัดสุโขทัย เพื่อติดตามผลกระทบจากน้ำท่วม และเส้นทางรถไฟเสียหายจากสาเหตุน้ำป่าไหลหลาก ด้วย
———

ที่มา : https://www.thaigov.go.th/news/contents/details/72776