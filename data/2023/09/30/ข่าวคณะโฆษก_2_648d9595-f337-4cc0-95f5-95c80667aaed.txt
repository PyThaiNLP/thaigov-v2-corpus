รัฐบาลไทย-ข่าวทำเนียบรัฐบาล-นายกฯ ขอบคุณชาวจีนตอบรับนโยบายวีซ่าฟรี โฆษกรัฐบาลมั่นใจกระตุ้นเศรษฐกิจเพื่อชาวไทยทุกคน


วันเสาร์ที่ 30 กันยายน 2566
นายกฯ ขอบคุณชาวจีนตอบรับนโยบายวีซ่าฟรี โฆษกรัฐบาลมั่นใจกระตุ้นเศรษฐกิจเพื่อชาวไทยทุกคน
นายกฯ ขอบคุณชาวจีนตอบรับนโยบายวีซ่าฟรี โฆษกรัฐบาลมั่นใจกระตุ้นเศรษฐกิจเพื่อชาวไทยทุกคน
วันนี้ (30 กันยายน 2566) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ขอบคุณกระแสตอบรับวีซ่าฟรีชั่วคราว
โฆษกประจำสำนักนายกรัฐมนตรีเผย นายกรัฐมนตรีทวิตเตอร์กรณี รายงานของ CNN ล่าสุดเรื่องพี่น้องชาวจีนตอบรับนโยบายวีซ่าฟรีชั่วคราวของรัฐบาลไทย นายกรัฐมนตรีรู้สึกดีใจแทนพี่ประชาชนและผู้ประกอบการไทยเป็นอย่างยิ่งครับ เพราะชาวจีนตัดสินใจมาเที่ยวเมืองไทยมากขึ้น โดยข้อมูลจากเว็บไซต์ให้บริการท่องเที่ยวที่ใหญ่ที่สุดของจีน (CTrip) รายงานว่า ช่วงสัปดาห์วันหยุดยาวของจีนปีนี้ นักท่องเที่ยวจีนได้จองทัวร์ไปเที่ยวต่างประเทศเพิ่มขึ้นถึง 20 เท่า เมื่อเทียบกับปี 2565 โดยหนึ่งในจุดหมายปลายทางยอดนิยมคือ ไทย และยอดจองโรงแรมในไทยมากขึ้นถึง 6,220% เมื่อเทียบกับปีที่แล้ว
โดยนายกรัฐมนตรีระบุว่า ประเทศไทยยินดีมากที่ได้ต้อนรับพี่น้องชาวจีนทุกคนครับ ประเทศเรามีทะเลที่สวยงาม อาหารไทยที่หลายหลาก หวังว่าทุกท่านจะท่องเที่ยวอย่างปลอดภัยและประทับใจครับ
https://edition.cnn.com/travel/article/china-thailand-october-golden-week-tourism-intl-hnk/index.html#:~:text=Vowing%20to%20revive%20the%20country's,industry%20is%20a%20top%20priority
https://twitter.com/Thavisin/status/1707992878906277939?s=19
โฆษกประจำสำนักนายกรัฐมนตรีเชื่อว่า นโยบายวีซ่าฟรีของรัฐบาล จะมีส่วนกระตุ้น เศรษฐกิจ เพิ่มความสามารถด้านการจัดการการท่องเที่ยวของไทยให้ดีขึ้น โดยความปลอดภัยนักท่องเที่ยวต้องมาที่หนึ่ง เป็นการเพิ่มชื่อเสียงความเป็นเจ้าบ้านที่ดีของไทย และส่งผลต่อเศรษฐกิจไทย เพื่อพี่น้องทุกคน

ที่มา : https://www.thaigov.go.th/news/contents/details/72773