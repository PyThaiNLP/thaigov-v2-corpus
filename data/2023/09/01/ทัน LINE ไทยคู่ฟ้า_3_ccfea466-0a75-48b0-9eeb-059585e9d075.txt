รัฐบาลไทย-ข่าวทำเนียบรัฐบาล-ขายดี ! “ยางรถยนต์ไฟฟ้า” ของไทย ส่งออกเป็นอันดับ 2 ของโลก


วันศุกร์ที่ 1 กันยายน 2566
ขายดี ! “ยางรถยนต์ไฟฟ้า” ของไทย ส่งออกเป็นอันดับ 2 ของโลก
.....
ไทยเป็นผู้ส่งออกยางรถยนต์รายใหญ่ในตลาดโลก โดยในปี 2565 ที่ผ่านมา ไทยส่งออกยางรถยนต์ไฟฟ้าเป็นอันดับ 2 ของโลก มีสัดส่วนตลาดราว 7.1% ของการส่งออกยางรถยนต์ทั้งหมดของโลก รองจากจีน คิดเป็นมูลค่า 120 ล้านดอลลาร์ หรือ 4,000 ล้านบาท และคาดว่าในปี 2573 มูลค่าการส่งออกยางรถยนต์ไฟฟ้าไปยัง 3 ตลาดหลักอย่างสหรัฐฯ จีน และออสเตรเลีย จะมีมูลค่ารวมประมาณ 2.3 พันล้านดอลลาร์ หรือราว 76,800 ล้านบาท ขณะที่มูลค่าตลาดยางรถยนต์ไฟฟ้าในประเทศจะอยู่ที่ราวๆ 63,500 ล้านบาท
.
ปัจจัยสำคัญ คือ ไทยได้เปรียบด้านแหล่งวัตถุดิบเนื่องจากเป็นแหล่งผลิตยางพาราที่สำคัญของโลก อีกทั้งมีการสนับสนุนอุตสาหกรรมยานยนต์ไฟฟ้าอย่างต่อเนื่อง เช่น มีศูนย์ทดสอบยานยนต์และยางล้อแห่งชาติ ซึ่งเป็นส่วนหนึ่งในการส่งเสริมและยกระดับคุณภาพผลิตภัณฑ์ยานยนต์ ชิ้นส่วนยานยนต์ และยางล้อของไทย สนับสนุนการออกแบบ วิจัยพัฒนานวัตกรรม ตลอดจนเป็นศูนย์กลางการเรียนรู้และถ่ายทอดเทคโนโลยี ทำให้ไทยเป็นศูนย์กลางการทดสอบและรับรองในภูมิภาคอาเซียน เพิ่มขีดความสามารถของผู้ประกอบการไทย และเพิ่มโอกาสการแข่งขันให้ไทยเป็นหนึ่งในอุตสาหกรรมยานยนต์ไฟฟ้าครบวงจร
.
อ่านเพิ่มเติม คลิก >> https://www.thaigov.go.th/news/contents/details/71835
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71883