รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย สบ.4005 อำเภอมวกเหล็ก และวังม่วง จังหวัดสระบุรี เสร็จสมบูรณ์


วันศุกร์ที่ 1 กันยายน 2566
กรมทางหลวงชนบท ซ่อมบำรุงถนนสาย สบ.4005 อำเภอมวกเหล็ก และวังม่วง จังหวัดสระบุรี เสร็จสมบูรณ์
เพิ่มศักยภาพการคมนาคมระหว่างอำเภอ สนับสนุนเศรษฐกิจการท่องเที่ยวเขื่อนป่าสักชลสิทธิ์ ประชาชนสัญจรได้อย่างสะดวกปลอดภัย
กรมทางหลวงชนบท กระทรวงคมนาคม โดยสำนักบำรุงทาง ดำเนินงานโครงการบำรุงถนนทางหลวงชนบทสาย สบ.4005 แยก ทล.2247 - บ้านวังม่วง อำเภอมวกเหล็ก และวังม่วง จังหวัดสระบุรี เสร็จสมบูรณ์ โดยซ่อมสร้างผิวทางแอสฟัลท์ติกคอนกรีตด้วยวิธี Hot Mix In - Plant Recycling ขนาด 2 - 4 ช่องจราจร รวมระยะทาง 9.530 กิโลเมตร โดยแบ่งเป็น 2 ช่วง ดังนี้ ช่วง กม. ที่ 6+670 - 9+000 มีผิวจราจรทางกว้าง 7 เมตร ไหล่ทางกว้างข้างละ 1 เมตร และช่วงที่ 2 กม. ที่ 11+050 - 18+250 มีผิวจราจรทางกว้าง 7 - 12 เมตร ไหล่ทางกว้างข้างละ 1 - 2 เมตร พร้อมติดตั้งเครื่องหมายจราจรและสิ่งอำนวยความปลอดภัยในสายทาง ใช้งบประมาณ 72.092 ล้านบาท เพื่ออำนวยความสะดวกให้ประชาชนในพื้นที่และนักท่องเที่ยวสามารถเดินทางระหว่างอำเภอมวกเหล็กไปสู่เขื่อนป่าสักชลสิทธิ์ได้อย่างรวดเร็วปลอดภัยมากยิ่งขึ้น สนับสนุนเศรษฐกิจการคมนาคมขนส่งและการท่องเที่ยว ตลอดจนเป็นเส้นทางลัดเลี่ยงในช่วงเทศกาล

ที่มา : https://www.thaigov.go.th/news/contents/details/71892