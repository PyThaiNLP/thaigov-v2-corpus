รัฐบาลไทย-ข่าวทำเนียบรัฐบาล-กรมทางหลวงชนบท ยกระดับมาตรฐานถนนสาย รอ.4026 จังหวัดร้อยเอ็ด เสร็จสมบูรณ์


วันศุกร์ที่ 1 กันยายน 2566
กรมทางหลวงชนบท ยกระดับมาตรฐานถนนสาย รอ.4026 จังหวัดร้อยเอ็ด เสร็จสมบูรณ์
เพิ่มประสิทธิภาพการคมนาคมขนส่งผลผลิตทางการเกษตร บรรเทาความเดือดร้อนให้ประชาชนเดินทางระหว่าง 2 ตำบล ได้อย่างปลอดภัย
กรมทางหลวงชนบท กระทรวงคมนาคม โดยสำนักงานทางหลวงชนบทที่ 6 (ขอนแก่น) ดำเนินโครงการยกระดับมาตฐานถนนทางหลวงชนบทสาย รอ.4026 แยก ทล.2044 - บ้านบัวคำ ตำบลบ้านเขือง และพระธาตุ อำเภอเชียงขวัญ จังหวัดร้อยเอ็ด เสร็จสมบูรณ์ โดยก่อสร้างถนนลาดยางแอสฟัลท์ติกคอนกรีต ขนาด 2 ช่องจราจร ผิวจราจรกว้าง 7 เมตร ไหล่ทางกว้างข้างละ 2.5 เมตร พร้อมเครื่องหมายจราจรและสิ่งอำนวยความปลอดภัย ตั้งแต่ช่วง กม. ที่ 8+000 - 15+000 รวมระยะทาง 7 กิโลเมตร ใช้งบประมาณ 79.970 ล้านบาท เพื่อให้ประชาชนในพื้นที่ 15 หมู่บ้าน ใช้เป็นเส้นทางขนส่งพืชผลผลิตทางการเกษตรระหว่างตำบลบ้านเขืองไปยังตำบลพระธาตุได้อย่างสะดวกรวดเร็ว และช่วยบรรเทาความเดือดร้อนให้กับประชาชนให้สามารถเดินทางได้อย่างปลอดภัยในทุกฤดู

ที่มา : https://www.thaigov.go.th/news/contents/details/71897