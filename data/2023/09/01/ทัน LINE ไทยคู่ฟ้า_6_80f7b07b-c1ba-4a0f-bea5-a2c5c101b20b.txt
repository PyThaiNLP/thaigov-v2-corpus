รัฐบาลไทย-ข่าวทำเนียบรัฐบาล-เตรียมทวงแชมป์ “ส่งออกยางพารา” ในตลาดญี่ปุ่น หลังสมาคมผู้ค้ายางญี่ปุ่นเดินทางมาดูงานที่ไทย


วันศุกร์ที่ 1 กันยายน 2566
เตรียมทวงแชมป์ “ส่งออกยางพารา” ในตลาดญี่ปุ่น หลังสมาคมผู้ค้ายางญี่ปุ่นเดินทางมาดูงานที่ไทย
.....
กระทรวงเกษตรและสหกรณ์ เผยสมาคมผู้ค้ายางแห่งประเทศญี่ปุ่น (The Rubber Trade Association of Japan: RTAJ) ได้เดินทางมาประเทศไทย เพื่อศึกษาดูงานด้านความยั่งยืนของอุตสาหกรรมยางพารา ระหว่างวันที่ 29 – 31 ส.ค. 66
.
เนื่องจากประเทศญี่ปุ่นเป็นประเทศผู้ใช้ยางพาราของไทยในลำดับต้น ๆ โดยนำเข้ายางแผ่นรมควันและยางแท่งปีละจำนวนมาก
.
ปัจจุบันประเทศไทยครองส่วนแบ่งตลาดยางพาราในประเทศญี่ปุ่น ประมาณร้อยละ 30 “อยู่อันดับ 2” รองจากประเทศอินโดนีเซียซึ่งมีส่วนแบ่งตลาด ประมาณร้อยละ 70
.
คาดว่าการศึกษาดูงานครั้งนี้ จะช่วยเพิ่มความมั่นใจให้กับประเทศญี่ปุ่น ต่อกระบวนการผลิตอุตสาหกรรมยางพาราของไทยที่สามารถ “ตรวจสอบย้อนกลับได้” และยังช่วยรักษาตลาดเดิม
.
นอกจากนี้ ยังเป็นโอกาสดีที่จะทำให้ประเทศไทยสามารถ “ทวงแชมป์” การส่งออกยางพาราไปตลาดญี่ปุ่นในรอบ 15 ปี
.
โดยในปี 65 ประเทศญี่ปุ่นนำเข้ายางพารา รวม 769,065 ตัน
.
3 อันดับประเทศที่ญี่ปุ่นนำเข้ายางพารามากที่สุด:
• อินโดนีเซีย 516,348 ตัน
• ไทย 231,743 ตัน
• เวียดนาม 10,435 ตัน
.
อ่านเพิ่มเติม คลิก https://www.thaigov.go.th/news/contents/details/71813
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71887