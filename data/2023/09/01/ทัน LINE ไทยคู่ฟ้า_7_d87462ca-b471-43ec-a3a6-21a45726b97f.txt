รัฐบาลไทย-ข่าวทำเนียบรัฐบาล-เตือน! ห้ามใช้ “หลอดเก็บเลือด” บรรจุอาหารหรือเครื่องดื่ม มีอันตรายจากสารเคมีบางชนิด


วันศุกร์ที่ 1 กันยายน 2566
เตือน! ห้ามใช้ “หลอดเก็บเลือด” บรรจุอาหารหรือเครื่องดื่ม มีอันตรายจากสารเคมีบางชนิด
.....
คณะกรรมการอาหารและยา เผยว่าจากข้อมูลที่เผยแพร่ทางสื่อออนไลน์ มีร้านค้าใกล้โรงเรียนนำ “หลอดเก็บเลือดมาใส่น้ำสีชมพู” แล้วจำหน่ายเป็นกล่องสุ่มให้เด็กรับประทานเป็นขนมนั้น
.
ขอชี้แจ้งว่าหลอดเก็บเลือด (Blood collection tube) ถูกออกแบบมา สำหรับเก็บตัวอย่างเลือดจากร่างกายมนุษย์เพื่อวินิจฉัยทางการแพทย์ และภายในหลอดดังกล่าว “มีการเคลือบสารเคมีบางชนิด” เพื่อป้องกันการแข็งตัวของเลือด
.
โดยสารเคมีนั้น อาจก่อให้เกิดอันตรายหากมีการสัมผัสหรือนำเข้าสู่ร่างกาย เช่น การรับประทาน เป็นต้น และการบริโภคอาหารหรือเครื่องดื่มที่บรรจุในหลอดเก็บเลือด จึงเป็นสิ่งที่ “ไม่ควรทำ”
.
นอกจากนี้ การนำหลอดเก็บเลือด “ที่เคยใช้งานจากสถานพยาบาลแล้ว” มาทำความสะอาดเพื่อบรรจุอาหารหรือเครื่องดื่มจำหน่ายนั้น ยังคงมีการปนเปื้อนของสารเคมีที่ใช้ในการวิเคราะห์หรือเลือดที่ตกค้างอยู่ภายในหลอด ซึ่ง “ไม่สมควรนำมาใช้ซ้ำในทุกกรณี” แม้จะทำความสะอาดแล้วก็ตาม
.
หาก ปชช. พบหรือมีข้อสงสัยเกี่ยวกับความไม่ปลอดภัยของผลิตภัณฑ์สุขภาพ สามารถแจ้งร้องเรียนได้ที่:
• สายด่วน อย.1556
• Facebook: FDAThai Line: @FDAThai
• สำนักงานสาธารณสุขจังหวัดทั่วประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71891