รัฐบาลไทย-ข่าวทำเนียบรัฐบาล-เร่งผลักดันการใช้ “โดรน” เก็บข้อมูล/วิเคราะห์งานด้านจราจรเพิ่มประสิทธิภาพงานด้านจราจรและแผนที่เชิงวิศวกรรม


วันศุกร์ที่ 1 กันยายน 2566
เร่งผลักดันการใช้ “โดรน” เก็บข้อมูล/วิเคราะห์งานด้านจราจรเพิ่มประสิทธิภาพงานด้านจราจรและแผนที่เชิงวิศวกรรม
.....
กรมทางหลวง (ทล.) ดำเนินโครงการข้อมูลจากอากาศยานไร้คนขับหรือโดรน (Unmanned Aerial Vehicle : UAV) เพื่อยกระดับการตรวจติดตามข้อมูลปริมาณจราจรและการจัดทำแผนที่เชิงวิศวกรรม
.
ทั้งนี้ การดำเนินการโครงการฯ ประกอบด้วย การศึกษา วิจัย และพัฒนาการประยุกต์ใช้ UAV ในภารกิจในด้านต่าง ๆ ของ ทล. เพื่อปรับเปลี่ยนจากการใช้อุปกรณ์เทคโนโลยี UAV ที่เดิมใช้เพียงภาพถ่าย หรือภาพเคลื่อนไหว มาเป็นการวิเคราะห์ข้อมูลอย่างเป็นระบบ ทำให้สามารถจัดทำข้อมูลเชิงวิศวกรรมในด้านต่าง ๆ
.
การศึกษาและพัฒนาโครงการแบ่งออกเป็น 3 ด้าน :
• งานพัฒนาวิธีการประยุกต์ใช้อากาศยานไร้คนขับในงานวิศวกรรมจราจร เป็นการประยุกต์ใช้อากาศยานไร้คนขับร่วมกับปัญญาประดิษฐ์ในการหาค่าทางวิศวกรรม เช่น นับปริมาณจราจร พร้อมทั้งแยกประเภทยานพาหนะ ความเร็ว และความหนาแน่นของปริมาณจราจร
• งานประยุกต์ใช้อากาศยานไร้คนขับเพื่อพัฒนาแนวทางการ “จัดทำแผนที่เชิงวิศวกรรม” ประกอบด้วยกิจกรรม 2 ส่วนหลัก คือ ส่วนงานสำรวจภาคสนาม และส่วนงานประมวลผลข้อมูล ทั้งนี้ ผลลัพธ์ที่ได้สามารถนำไปผลิต “แผนที่ที่มีความละเอียดถูกต้อง” ตามมาตราส่วนต่าง ๆ
• งานประยุกต์ใช้อากาศยานไร้คนขับในการใช้งานด้านอื่น ๆ:
- งานสำรวจสำหรับวางแผนและติดตามงานก่อสร้าง
- งานสำรวจเพื่อจัดทำข้อมูลตำแหน่งทรัพย์สินในเขตทาง
- งานสำรวจความเสียหายโครงสร้างสะพาน
.
คาดว่า การศึกษาโครงการฯ จะแล้วเสร็จประมาณเดือน ก.ย. 66 และจะนำข้อมูลที่ได้ไปปรับปรุงเพิ่มประสิทธิภาพการทำงาน เพื่อให้งานด้านคมนาคมของประเทศมีประสิทธิภาพยิ่งขึ้น
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71881