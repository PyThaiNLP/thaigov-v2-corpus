รัฐบาลไทย-ข่าวทำเนียบรัฐบาล-รองอธิบดีกรมเจ้าท่า ลงพื้นที่ตรวจติดตามผลการดำเนินงาน ของสำนักงานเจ้าท่าภูมิภาคที่ 7 และเจ้าท่าสาขา


วันศุกร์ที่ 1 กันยายน 2566
รองอธิบดีกรมเจ้าท่า ลงพื้นที่ตรวจติดตามผลการดำเนินงาน ของสำนักงานเจ้าท่าภูมิภาคที่ 7 และเจ้าท่าสาขา
...
รองอธิบดีกรมเจ้าท่า ลงพื้นที่ตรวจติดตามผลการดำเนินงาน ของสำนักงานเจ้าท่าภูมิภาคที่ 7 และเจ้าท่าสาขา
วันที่ 31 สิงหาคม 2566 นายวิเชียร เปมานุกรรักษ์ รองอธิบดีกรมเจ้าท่า (ด้านส่งเสริมการขนส่งทางน้ำ) กระทรวงคมนาคม พร้อมด้วยนายสุริยา กิตติมนฑล  ผู้อำนวยการสำนักงานเจ้าท่าภูมิภาคที่ 7 พร้อมด้วยผู้อำนวยการสำนักงานเจ้าท่าภูมิภาคสาขา ลงพื้นที่บริเวณ อำเภอศรีเชียงใหม่ จังหวัดหนองคาย เพื่อรับทราบข้อมูลการก่อสร้างเขื่อนป้องกันตลิ่ง และการพัฒนาเขตแม่น้ำโขงในพื้นที่เมืองสีสัดตะนาก ถึงเมืองหาดทรายฟอง นครหลวงเวียงจันทน์ ของสาธารณรัฐประชาธิปไตยประชาชนลาว โดยสำนักงานเจ้าท่าภูมิภาคที่ 7 สาขาหนองคาย  ขอรับการสนับสนุน ให้กองสำรวจและแผนที่ เข้าดำเนินการจัดหาเจ้าหน้าที่ และอุปกรณ์เครื่องมือ มาตรวจสอบผลกระทบของกระแสน้ำ. ตามคำร้องขอของ สมช. และ จังหวัดหนองคาย
จากนั้นได้เดินทางไปยังสำนักงานเจ้าท่าภูมิภาคที่ 7 เพื่อติดตามผลการดำเนินงานและรับฟังการบรรยายสรุปการนำเสนอภารกิจของหน่วยงานในสังกัดดังนี้.
1. การดำเนินการขุดลอกและพัฒนาบำรุงรักษาร่องน้ำ ดำเนินการโดยสำนักงานพัฒนาและบำรุงรักษาทางน้ำที่ 8  ได้แก่ ลุ่มน้ำมูล อาทิ ร่องน้ำลำเซบาย แม่น้ำมูล ลำน้ำเสียว ลำเสียวน้อย ลำน้ำสะแทด , ลุ่มน้ำโขง ได้แก่แม่น้ำสงคราม  ซึ่งจะดำเนินการในปีงบประมาณ 2567  จำนวน 22,479,600.00 ล้านบาท เนื้อดินประมาณ 786,000 ลูกบาศ์กมตร
2. ติดการการดำเนินการออกหนังสือสำคัญที่หลวง ตำบลนาอ้อ อำเภอเมือง จังหวัดเลย เนื้อที่ 18 ไร่ 0 งาน 88 ตารางวา ในการใช้ประโยชน์ในราชการของสำนักงานเจ้าท่าภูมิภาคที่ 7 ซึ่งจะนำพื้นที่ที่ขึ้นทะเบียน ดังกล่าวพิจารณาแนวทางการใช้ประโยชน์ ซึ่ง จภ.7 มีโครงการก่อสร้างศูนย์ปฏิบัติการทางน้ำ  บนที่ราชพัสดุ 18 ไร่
3. กำชับให้เข้มงวดกวดขันประชาสัมพันธ์ให้ผู้ประกอบการเรือ เจ้าของเรือ แพโดยสาร ให้ดำเนินการจดทะเบียนเรือ แพโดยสาร ในพื้นที่ให้ครบถ้วนถูกต้องเป็นตามระเบียบและข้อกฎหมายอย่างเคร่งครัด เพื่อป้องกันการเกิดอุบัติเหตุทางน้ำ
4. รับฟังปัญหาอุปสรรคในการดำเนินงานในพื้นที่ จภ.7.

ที่มา : https://www.thaigov.go.th/news/contents/details/71880