รัฐบาลไทย-ข่าวทำเนียบรัฐบาล-ไทย-ซาอุดีฯ หารือร่วมกัน “เปิดตลาดสินค้าเกษตรไทย” ไปยังซาอุดีฯ


วันศุกร์ที่ 1 กันยายน 2566
ไทย-ซาอุดีฯ หารือร่วมกัน “เปิดตลาดสินค้าเกษตรไทย” ไปยังซาอุดีฯ
.....
กระทรวงเกษตรและสหกรณ์ เผยความคืบหน้าหลังจากผู้แทนกระทรวงฯ และคณะ ได้หารือร่วมกับผู้แทนหน่วยงานสำนักงานอาหารและยาแห่งราชอาณาจักรซาอุดีอาระเบีย (SFDA) ณ สำนักงาน SFDA พบว่า
.
ฝ่ายไทยได้เร่งติดตามประเด็น “การเปิดตลาดสินค้าเกษตรไทย” ไปยังซาอุดีฯ ดังนี้
• ความคืบหน้าการขึ้นทะเบียนโรงงานเนื้อสัตว์ปีกและผลิตภัณฑ์ ผลิตภัณฑ์สัตว์ปีกแปรรูป ผลิตภัณฑ์น้ำผึ้ง สินค้าประมงและสินค้าสัตว์น้ำเพาะเลี้ยง
• ความคืบหน้าการออกใบรับรองสุขอนามัยสำหรับการส่งออกผลิตภัณฑ์น้ำผึ้ง
• ความคืบหน้าการขอเปิดตลาดสินค้าสัตว์น้ำเพาะเลี้ยง จำนวน 2 ชนิด คือ กุ้งกุลาดำและปลานิล
.
โดยเป็นสินค้าที่ประเทศไทย “เคยมีการส่งออก” ไปยังซาอุดีฯ อยู่แล้ว แต่เนื่องจากทางการซาอุดีฯ ได้ปรับเปลี่ยนกฎระเบียบ จึงทำให้ทางการไทยต้องขออนุญาตขึ้นทะเบียนอีกครั้ง และได้ดำเนินการ “ยื่นขอขึ้นทะเบียน” เป็นที่เรียบร้อยแล้ว
.
ด้าน SFDA แจ้งว่า ปัจจุบันได้ขึ้นทะเบียนให้ผู้ประกอบการไทย ประกอบด้วย
• ผู้ประกอบการประมงไทย จำนวน 57 ราย
• ผู้ประกอบการเนื้อสัตว์ปีกและผลิตภัณฑ์ จำนวน 20 ราย
• ผู้ประกอบการผลิตภัณฑ์น้ำผึ้ง จำนวน 3 ราย
.
แต่เนื่องจาก SFDA ได้รับคำขอการขึ้นทะเบียนและเปิดตลาดจากประเทศต่าง ๆ เป็นจำนวนมาก ส่งผลให้เกิดความล่าช้าในการพิจารณาคำร้องขอต่าง ๆ จากฝ่ายไทย ทาง SFDA จึงขอให้ฝ่ายไทยรวบรวมและจัดส่งข้อมูลดังกล่าวไปยัง SFDA อีกครั้ง เพื่อจะได้เร่งรัดการพิจารณาต่อไป
.
อ่านเพิ่มเติม คลิก https://www.thaigov.go.th/news/contents/details/71852
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71884