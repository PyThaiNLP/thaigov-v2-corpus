รัฐบาลไทย-ข่าวทำเนียบรัฐบาล-สนง.สลากฯ ลงพื้นที่เยี่ยมเยียนพบปะ จุดจำหน่ายสลาก 80 ที่อำเภอเมือง จังหวัดสระบุรี


วันศุกร์ที่ 1 กันยายน 2566
01/09/2566
พิมพ์
สนง.สลากฯ ลงพื้นที่เยี่ยมเยียนพบปะ จุดจำหน่ายสลาก 80 ที่อำเภอเมือง จังหวัดสระบุรี
สำนักงานสลากฯ ลงพื้นที่พบปะตัวแทนจำหน่ายตามโครงการสลาก 80 ในเขต อ.เมือง จ.สระบุรี เพื่อพูดคุย รับฟัง ตลอดจนแลกเปลี่ยนความคิดเห็นเกี่ยวกับการดำเนินโครงการสลาก 80 เมื่อวันที่ 31 ส.ค.2566 ในโอกาสเดินทางไปออกรางวัลสลากสัญจร งวดวันที่ 1 ก.ย.2566
ในโอกาสเดินทางไปออกรางวัลสลากสัญจร งวดวันที่ 1 กันยายน 2566 ณ หอประชุมจังหวัดสระบุรี อำเภอเมือง จังหวัดสระบุรี สำนักงานสลากกินแบ่งรัฐบาล โดย พันโท หนุน ศันสนาคม ผู้อำนวยการ ผู้บริหาร และประธานสหภาพแรงงานสำนักงานสลากกินแบ่งรัฐบาล พร้อมด้วย นายกิตติศักดิ์ ธีรวัฒนา รองผู้ว่าราชการจังหวัดสระบุรี ได้ลงพื้นที่พบปะตัวแทนจำหน่ายตามโครงการสลาก 80 ในเขตอำเภอเมือง จังหวัดสระบุรี เพื่อพูดคุย รับฟัง ตลอดจนแลกเปลี่ยนความคิดเห็นเกี่ยวกับการดำเนินโครงการสลาก 80  เมื่อวันที่ 31 สิงหาคม 2566
พันโท หนุน ศันสนาคม ผู้อำนวยการสำนักงานสลากกินแบ่งรัฐบาล กล่าวว่า โครงการสลาก 80 เป็นหนึ่งในหลายโครงการที่สำนักงานฯ ดำเนินการเพื่อแก้ไขปัญหาสลากเกินราคา เป็นการทำรายการซื้อขายสลาก ผ่านแอปพลิเคชันเป๋าตัง และถุงเงิน ขณะนี้ โครงการดังกล่าว เป็นที่รู้จักอย่างแพร่หลาย ปัจจุบัน มีจุดจำหน่ายกระจายอยู่ทั่วประเทศกว่า 1,000 จุด  และการเดินทางไปพบปะ แลกเปลี่ยนความคิดเห็นในครั้งนี้  ยังเป็นไปเพื่อทบทวนหลักเกณฑ์ในการจำหน่ายสลากให้เป็นไปตามแนวทางที่สำนักงานสลากกินแบ่งรัฐบาลกำหนด เพื่อประโยชน์ของประชาชนที่จะสามารถเข้าถึงสลากในราคา 80 บาทได้อย่างแพร่หลายและทั่วถึง

ที่มา : https://www.thaigov.go.th/news/contents/details/71886