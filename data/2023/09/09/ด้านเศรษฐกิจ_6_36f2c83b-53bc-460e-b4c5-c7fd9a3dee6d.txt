รัฐบาลไทย-ข่าวทำเนียบรัฐบาล-สปอ. ติวเข้มบุคลากร รู้ลึกการบริหารจัดการค่าใช้จ่ายในการดำเนินงานตามพระราชบัญญัติโรงงาน 2535 เงินค่าเปรียบเทียบปรับ


วันเสาร์ที่ 9 กันยายน 2566
09/09/2566
พิมพ์
สปอ. ติวเข้มบุคลากร รู้ลึกการบริหารจัดการค่าใช้จ่ายในการดำเนินงานตามพระราชบัญญัติโรงงาน 2535 เงินค่าเปรียบเทียบปรับ
สำนักงานปลัดกระทรวงอุตสาหกรรม ติวเข้มบุคลากร รู้ลึกการบริหารจัดการค่าใช้จ่ายในการดำเนินงานตามพระราชบัญญัติโรงงาน 2535 เงินค่าเปรียบเทียบปรับ
เพชรบุรี : วันที่ 8 กันยายน 2565 กลุ่มการเงินและบัญชี กองกลาง สำนักงานปลัดกระทรวงอุตสาหกรรม (สปอ.) จัดสัมมนาการปฏิรูปกฎหมายการบริหารจัดการกากอุตสาหกรรม และการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ. 2535 ด้วยแนวนโยบาย MIND ในหัวข้อการบริหารจัดการค่าใช้จ่ายในการดำเนินงานตามพระราชบัญญัติโรงงาน 2535 เงินค่าเปรียบเทียบปรับ บรรยายโดย นางสาวนันทกา อมราวดี หัวหน้าฝ่ายการเงิน และนางสาวปิยะนุช รอดสงค์ หัวหน้าฝ่ายบัญชีและงบประมาณ โดยมี ข้าราชการ และเจ้าหน้าที่สำนักงานปลัดกระทรวงอุตสาหกรรม ทั้งจากส่วนกลาง และภูมิภาค เข้าร่วม ณ ห้อง รีเจนท์ ฮอลล์ 2 โรงแรม เดอะรีเจนท์ ชะอำ บีช รีสอร์ท จังหวัดเพชรบุรี
สำหรับการสัมมนาในครั้งนี้ มีวัตถุประสงค์เพื่อให้ข้าราชการและเจ้าหน้าที่ของสำนักงานอุตสาหกรรมจังหวัด สำนักงานปลัดกระทรวงอุตสาหกรรม ที่มีส่วนเกี่ยวข้องในการบริหารจัดการและเจ้าหน้าที่ผู้ปฏิบัติหน้าที่ด้านการเงิน และพัสดุ ที่เกี่ยวข้องกับเงินค่าใช้จ่ายในการดำเนินงานตามพระราชบัญญัติโรงงาน พ.ศ. 2535 มีความรู้ความเข้าใจในกฎหมายและระเบียบที่เกี่ยวข้อง และการดำเนินการด้านการเงินและพัสดุ เกี่ยวกับเงินสินบนรางวัลและค่าใช้จ่ายในการดำเนินงาน ตามพระราชบัญญัติโรงงาน พ.ศ. 2535 เพื่อให้สามารถนำความรู้ไปปฏิบัติราชการด้วยความถูกต้องและมีประสิทธิภาพมากยิ่งขึ้น และมีส่วนร่วมในการกำหนดมาตรการ ปรับปรุงแนวทางการปฏิบัติงานให้มีประสิทธิภาพยิ่งขึ้นต่อไป

ที่มา : https://www.thaigov.go.th/news/contents/details/72056