รัฐบาลไทย-ข่าวทำเนียบรัฐบาล-กองกฎหมาย สปอ. เปิดแผนกลยุทธ์ ปฏิรูปกฎหมายการบริหารจัดการกากอุตสาหกรรม มุ่งเป้าตามแนวนโยบาย MIND


วันเสาร์ที่ 9 กันยายน 2566
09/09/2566
พิมพ์
กองกฎหมาย สปอ. เปิดแผนกลยุทธ์ ปฏิรูปกฎหมายการบริหารจัดการกากอุตสาหกรรม มุ่งเป้าตามแนวนโยบาย MIND
กองกฎหมาย สำนักงานปลัดกระทรวงอุตสาหกรรม เปิดแผนกลยุทธ์ ปฏิรูปกฎหมายการบริหารจัดการกากอุตสาหกรรม มุ่งเป้าตามแนวนโยบาย MIND
เพชรบุรี : วันที่ 8 กันยายน 2565 นายเดชา จาตุธนานันท์ ผู้ตรวจราชการกระทรวงอุตสาหกรรม ให้เกียรติเข้าร่วมรับฟังการสัมมนา “การปฏิรูปกฎหมายการบริหารจัดการกากอุตสาหกรรมและการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ. 2535 ด้วยแนวนโยบาย MIND” ในหัวข้อ ประเด็นการบริหารจัดการกากอุตสาหกรรม กฎกระทรวง (ฉบับที่ 2) ออกตามความในพระราชบัญญัติโรงงาน พ.ศ. 2535 และตามประกาศกระทรวงอุตสาหกรรม เรื่อง การกำจัดสิ่งปฏิกูลหรือวัสดุที่ไม่ใช้แล้ว พ.ศ. 2548 บรรยายโดย นายวชิระ ไม้แพ ที่ปรึกษาด้านกฎหมาย และนายสมชัย เอมบำรุง ผู้อำนวยการกองกฎหมาย โดยมี ข้าราชการ และเจ้าหน้าที่ทั้งจากส่วนกลาง และภูมิภาค เข้าร่วมสัมมนา ณ ห้อง รีเจนท์ ฮอลล์ 1 โรงแรม เดอะรีเจนท์ ชะอำ บีช รีสอร์ท จังหวัดเพชรบุรี
สำหรับการสัมมนาในครั้งนี้ มีวัตถุประสงค์เพื่อให้ข้าราชการและเจ้าหน้าที่ของสำนักงานอุตสาหกรรมจังหวัด สำนักงานปลัดกระทรวงอุตสาหกรรม ที่มีส่วนเกี่ยวข้องในการบริหารจัดการ และการบังคับใช้กฎหมายโรงงานในส่วนที่เกี่ยวกับกากอุตสาหกรรม มีความรู้ความเข้าใจในกฎหมายและระเบียบที่เกี่ยวข้องกับการบริหารจัดการและการบังคับใช้กฎหมายว่าด้วยโรงงานเกี่ยวกับกากอุตสาหกรรม

ที่มา : https://www.thaigov.go.th/news/contents/details/72055