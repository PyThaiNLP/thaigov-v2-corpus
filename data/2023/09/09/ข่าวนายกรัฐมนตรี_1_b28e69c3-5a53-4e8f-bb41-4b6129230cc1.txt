รัฐบาลไทย-ข่าวทำเนียบรัฐบาล-นายกรัฐมนตรีเสียใจต่อเหตุการณ์แผ่นดินไหวที่โมร็อกโก


วันเสาร์ที่ 9 กันยายน 2566
09/09/2566
พิมพ์
นายกรัฐมนตรีเสียใจต่อเหตุการณ์แผ่นดินไหวที่โมร็อกโก
นายกรัฐมนตรีเสียใจต่อเหตุการณ์แผ่นดินไหวที่โมร็อกโก
9 กันยายน 2566 นายเศรษฐา ทวีสิน นายกรัฐมนตรี รับทราบและติดตามรายงานสถานการณ์แผ่นดินไหว ที่ประเทศโมร็อกโก ซึ่งมีจุดศูนย์กลางอยู่ห่างจากเมือง Marrakesh 71 กิโลเมตร จากการรายงานข่าวเบื้องต้น ณ เวลา 14.00 ตามเวลาประเทศไทย มีผู้เสียชีวิตอย่างน้อย 632 รายและบาดเจ็บ 329 รายในเบื้องต้น ซึ่งนายกรัฐมนตรีขอแสดงความเสียใจอย่างสุดซึ้งต่อสถานการณ์ภัยพิบัติที่เกิดขึ้นและรัฐบาลไทยพร้อมที่จะสนับสนุนการช่วยเหลือ ทั้งนี้ นายกรัฐมนตรีได้สั่งการให้กระทรวงการต่างประเทศ ติดตามประสานให้ความช่วยเหลือคนไทยที่อาศัยอยู่ในบริเวณแผ่นดินไหว และพื้นที่โดยรอบโดยด่วนและรายงานทุกระยะ เพื่อให้การช่วยเหลืออย่างเร่งด่วน

ที่มา : https://www.thaigov.go.th/news/contents/details/72063