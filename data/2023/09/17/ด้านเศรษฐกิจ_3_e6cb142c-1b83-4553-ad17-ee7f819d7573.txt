รัฐบาลไทย-ข่าวทำเนียบรัฐบาล-รมว.ดีอีเอส เสือปืนไว เตรียมดัน Talent visa สำหรับกลุ่ม Digital Nomad หรือ Remote Worker สนองนโยบายนายกเศรษฐา


วันอาทิตย์ที่ 17 กันยายน 2566
รมว.ดีอีเอส เสือปืนไว เตรียมดัน Talent visa สำหรับกลุ่ม Digital Nomad หรือ Remote Worker สนองนโยบายนายกเศรษฐา
รมว.ดีอีเอส เสือปืนไว เตรียมดัน Talent visa สำหรับกลุ่ม Digital Nomad หรือ Remote Worker สนองนโยบายนายกเศรษฐา
วันนี้ ( 17 ก.ย.66) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เปิดเผย หลังการลงพื้นที่พบปะพูดคุยกับประชาชน ร่วมกับ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง โดยได้รับข้อมูลจากคนในท้องถิ่นว่าปัจจุบันมีกลุ่ม Digital Nomad ที่ทำงาน ในจังหวัดเชียงใหม่มากกว่า5-6 พันคน ซึ่งสามารถสร้างรายได้ให้กับคนในพื้นที่จำนวนมาก จึงขอให้นายกรัฐมนตรี สนับสนุนให้มีการขยายตัวกลุ่ม Digital Nomad เพิ่มมากขึ้น เพื่อเป็นการอำนวยความสะดวกและสร้างแรงจูงใจในการเข้ามาทำงาน ซึ่งทางนายกรัฐมนตรีได้รับปากว่าจะรีบพิจารณาข้อเสนอดังกล่าว
รมว.ดีอีเอส กล่าวว่า digital nomad visa จะเป็นประโยชน์กับเศรษฐกิจ และสามารถขยายผล ในวงกว้าง ให้กับจังหวัดอื่น ๆ โดยเฉพาะในอุตสาหกรรม  digital  โดยทางดีอีเอส จะเร่งหารือกับหน่วยงานที่เกี่ยวข้อง และนำเสนอต่อนายกรัฐมนตรีในสัปดาห์หน้า เพื่อเป็นการสนับสนุนนโยบาย Digital Nomad หรือ Remote Worker โดยเฉพาะด้านดิจิทัลเทคโนโลยี ในการดึงดูดแรงงานขั้นสูง และกำลังคนดิจิทัลสาขาขาดแคลน
"ทั้งนี้จะทำการดึงนักศึกษาจากมหาวิทยาลัย Top 600 ระดับโลกก่อน และเชื่อว่ามาตรการนี้ จะส่งผลประโยชน์กับทางจังหวัดเชียงใหม่ ซึ่งถือเป็นเมืองท่องเที่ยวที่สำคัญของประเทศไทยโดยรวมอย่างแน่นอน" รมว.ดีอีเอส กล่าว
_____________

ที่มา : https://www.thaigov.go.th/news/contents/details/72280