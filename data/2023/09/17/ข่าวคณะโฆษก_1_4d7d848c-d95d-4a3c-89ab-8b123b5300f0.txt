รัฐบาลไทย-ข่าวทำเนียบรัฐบาล-นายกฯ ห่วงลิเบียสั่งการให้ความช่วยเหลือทุกด้าน


วันเสาร์ที่ 16 กันยายน 2566
16/09/2566
พิมพ์
นายกฯ ห่วงลิเบียสั่งการให้ความช่วยเหลือทุกด้าน
นายกฯ ห่วงลิเบียสั่งการให้ความช่วยเหลือทุกด้าน
วันนี้ (16 กันยายน 2566) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี สั่งการเพิ่มเติมมอบหมายให้หน่วยงานที่เกี่ยวข้องเร่งให้ความช่วยประเทศลิเบีย
โดยนายกรัฐมนตรีเตรียมส่งสารแสดงความเสียใจ พร้อมเตรียมบริจาคเงินในนามประเทศไทยผ่านสถานเอกอัครราชทูตลิเบีย จำนวน 1.5 ล้านบาท ในเบื้องต้น
นายกรัฐมนตรีย้ำรัฐบาลไทยพร้อมให้ความช่วยเหลืออย่างเต็มที่ ทั้งในด้านบุคลากร ไม่ว่าจะเป็นหน่วยกู้ภัย แพทย์ พยาบาล ทหาร ฯลฯ รวมทั้งเวชภัณฑ์ และอื่นที่จำเป็นต่าง ๆ  ซึ่งกำลังดำเนินการประสานกับทางลิเบียอย่างใกล้ชิด เพราะเป็นภัยภิบัติที่มาพร้อมความสูญเสียที่ไม่มีใครคาดคิดและเตรียมการณ์รับมือไว้ก่อนได้ เป็นภาวะฉุกเฉิน และเมื่อเกิดขึ้นแล้วสิ่งสำคัญที่สุดคือกำลังใจ และการให้ความช่วยเหลือเพื่อนมนุษยชาติด้วยกัน ในนามรัฐบาลไทยขอส่งกำลังใจพร้อมกับประชาชนชาวไทยให้ชาวลิเบียก้าวผ่านเหตุการณ์ครั้งนี้ไปให้ได้ด้วยความเข้มแข็ง

ที่มา : https://www.thaigov.go.th/news/contents/details/72272