รัฐบาลไทย-ข่าวทำเนียบรัฐบาล-นายกรัฐมนตรีกราบสักการะพระพุทธสิหิงค์ เพื่อความเป็นสิริมงคล 


วันเสาร์ที่ 16 กันยายน 2566
16/09/2566
พิมพ์
นายกรัฐมนตรีกราบสักการะพระพุทธสิหิงค์ เพื่อความเป็นสิริมงคล
นายกรัฐมนตรีกราบสักการะพระพุทธสิหิงค์ เพื่อความเป็นสิริมงคล
นายชัย วัชรงค์ โฆษกประจำสำนักนายกรัฐมนตรี เปิดเผยว่า วันนี้ (16 ก.ย. 66) เวลา 19.15 น. นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง เดินทางมายังวัดพระสิงห์วรมหาวิหาร อำเภอเมืองเชียงใหม่ จังหวัดเชียงใหม่ เพื่อกราบสักการะพระพุทธสิหิงค์ (พระสิงห์) เพื่อความเป็นสิริมงคล พร้อมสนทนาธรรมกับเจ้าอาวาสวัดพระสิงห์ ซึ่งเจ้าอาวาสวัดพระสิงห์ได้สอบถามถึงภารกิจนายกรัฐมนตรีที่ได้เดินทางมาจังหวัดเชียงใหม่ในวันนี้ โดยนายกรัฐมนตรีได้ตอบเกี่ยวภารกิจที่ได้เดินทางมาปฏิบัติในพื้นที่ต่าง ๆ ของจังหวัดเชียงใหม่
ก่อนหน้านี้ เมื่อเวลา 17.45 น. ณ เชียงใหม่ ไนท์ ซาฟารี นายกรัฐมนตรีและคณะ ได้รับประทานอาหารเย็นแบบวัฒนธรรมล้านนา (ขันโตก) ประกอบด้วย เมนู น้ำพริกหนุ่ม ผักลวก ไส้อั่ว ตำจิ๊นแห้ง แกงฮังเลหมู ผัดผักรวมกุ้งสด แคบหมู Mini ข้าวซอยไก่ ข้าวไรซ์เบอรี่ และน้ำผลไม้ รวมทั้งรับชมการแสดงฟ้อนต้อนรับแบบพื้นเมืองทางเหนือ ซึ่งอาหารและการแสดงทางวัฒนธรรมประจำถิ่นของไทยถือเป็นอีกหนึ่ง Soft Power ที่สำคัญในการขับเคลื่อนเศรษฐกิจในพื้นที่และเศรษฐกิจโดยรวมของไทยให้เข้มแข็งตามนโยบายรัฐบาล โดยสื่อมวลชนก็ได้ร่วมรับประทานอาหารเย็นแบบวัฒนธรรมล้านนา (ขันโตก) ด้วย

ที่มา : https://www.thaigov.go.th/news/contents/details/72275