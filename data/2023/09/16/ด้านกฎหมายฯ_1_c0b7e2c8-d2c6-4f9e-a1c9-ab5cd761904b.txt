รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ร่วมคณะนายกรัฐมนตรี ลงพื้นที่ตรวจเยี่ยมและรับฟังสภาพปัญหาจังหวัดเชียงราย มุ่งแก้ปัญหาสิทธิและสถานะของกลุ่มชาติพันธุ์ 


วันศุกร์ที่ 15 กันยายน 2566
15/09/2566
พิมพ์
รัฐมนตรีว่าการกระทรวงยุติธรรม ร่วมคณะนายกรัฐมนตรี ลงพื้นที่ตรวจเยี่ยมและรับฟังสภาพปัญหาจังหวัดเชียงราย มุ่งแก้ปัญหาสิทธิและสถานะของกลุ่มชาติพันธุ์
รัฐมนตรีว่าการกระทรวงยุติธรรม ร่วมคณะนายกรัฐมนตรี ลงพื้นที่ตรวจเยี่ยมและรับฟังสภาพปัญหาจังหวัดเชียงราย มุ่งแก้ปัญหาสิทธิและสถานะของกลุ่มชาติพันธุ์
ในวันศุกร์ที่ ๑๕ กันยายน ๒๕๖๖ ระหว่างเวลา ๑๔.๓๐ - ๑๗.๐๐ น. ณ ด่านพรมแดนแม่สายแห่งที่ ๑ พันตำรวจเอก ทวี สอดส่อง รัฐมนตรีว่าการกระทรวงยุติธรรม ลงพื้นที่จังหวัดเชียงราย ร่วมกับนายเศรษฐา ทวีสิน นายกรัฐมนตรี รวมทั้งรัฐมนตรี และผู้บริหารระดับสูงจากหน่วยงานที่เกี่ยวข้อง โดยกระทรวงยุติธรรม ได้มอบหมายให้กรมคุ้มครองสิทธิและเสรีภาพ โดยนางสาวเปรมยุดา ตันติกนกพร ผู้อำนวยการกองพิทักษ์สิทธิและเสรีภาพ และนางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ พร้อมด้วยเจ้าหน้าที่กองพิทักษ์สิทธิและเสรีภาพ เข้าร่วมลงพื้นที่ฯ
ในการลงพื้นที่ฯ ดังกล่าว รัฐมนตรีว่าการกระทรวงยุติธรรม ได้เข้าร่วมการตรวจเยี่ยมและรับฟังการสรุปสถานการณ์ปัญหาภาพรวมของจังหวัดเชียงราย ได้แก่ ปัญหาการค้าการลงทุน ปัญหายาเสพติด และปัญหาการเข้าถึงสิทธิและสถานะของกลุ่มชาติพันธุ์ ทั้งนี้ สำหรับประเด็นสิทธิและสถานะของกลุ่มชาติพันธุ์ นั้น นายกรัฐมนตรีได้ยืนยันการให้ความสำคัญกับสิทธิมนุษยชน การแก้ปัญหาสถานะและการเข้าถึงสิทธิต่างๆ ของกลุ่มชาติพันธุ์ การออกเอกสารสิทธิ์ในที่ดิน การจัดสรรที่ดินทำกิน การเข้าถึงการศึกษา การผลักดันกฎหมายคุ้มครองสิทธิของกลุ่มชาติพันธุ์ เป็นต้น โดยจะได้มอบหมายให้ทุกหน่วยงานศึกษาสภาพปัญหา และร่วมกันแก้ไขปัญหาสิทธิและสถานะให้กับกลุ่มชาติพันธุ์ต่อไป

ที่มา : https://www.thaigov.go.th/news/contents/details/72263