รัฐบาลไทย-ข่าวทำเนียบรัฐบาล-​'นายกรัฐมนตรี' เผย 'โจ ไบเดน' ร่วมยินดีในโอกาสรับตำแหน่ง พร้อมสานต่อความสัมพันธ์ไทย-สหรัฐฯ และพัฒนาการค้า


วันพฤหัสบดีที่ 21 กันยายน 2566
​'นายกรัฐมนตรี' เผย 'โจ ไบเดน' ร่วมยินดีในโอกาสรับตำแหน่ง พร้อมสานต่อความสัมพันธ์ไทย-สหรัฐฯ และพัฒนาการค้า
​'นายกรัฐมนตรี' เผย 'โจ ไบเดน' ร่วมยินดีในโอกาสรับตำแหน่ง พร้อมสานต่อความสัมพันธ์ไทย-สหรัฐฯ และพัฒนาการค้า
วันที่ 20 ก.ย.66 ที่นครนิวยอร์ก สหรัฐอเมริกา นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง เปิดเผยถึงการพบปะกับนายโจ ไบเดน ประธานาธิบดีสหรัฐอเมริกา ในระหว่างงานเลี้ยงรับรองผู้นำที่เข้าร่วมประชุมสมัชชาสหประชาชาติ UNGA ครั้งที่ 78 ว่าบรรยากาศเป็นไปด้วยดี แต่ระยะเวลาพบกันสั้นไป
นายกรัฐมนตรี เปิดเผยว่า ได้มีการย้ำถึงความสัมพันธ์ระหว่างไทยและสหรัฐฯ  ที่มีความสัมพันธ์ทางการค้ามายาวนานกว่า 160 ปี ซึ่งนายไบเดน ได้แสดงความยินดีกับตนเอง ในฐานะได้รับตำแหน่งนายกรัฐมนตรี และตนได้ยืนยันว่าจะเป็นคู่ค้า Trading partner ที่ดีต่อกัน และคาดหวังว่าจะมีการหารือทวิภาคีร่วมกันของทั้ง 2 ฝ่ายในการประชุม APEC ที่ซานฟรานซิสโก ในช่วงเดือนพฤศจิกายนนี้ จึงจะขอประชุมทวิภาคีร่วมกัน
นายกรัฐมนตรี เปิดเผยด้วยว่ามีโอกาสพบปะผู้นำต่างประเทศหลายท่าน เช่น นายกรัฐมนตรีเอสโตเนีย ซึ่งเป็นประเทศที่มีความก้าวหน้ามากเรื่อง E-Government โดยไทยติดต่อเพื่อเรียนรู้และขอให้ทางเอสโตเนียถ่ายทอดเทคโนโลยี เพิ่มประสิทธิภาพ ลดขั้นตอนทางราชการและลดการทุจรติคอรัปชั่น รวมถึงได้พบกับ Prince Albert รองนายกรัฐมนตรีของอังกฤษ และได้หารือว่าหากมีโอกาสจะขออนุญาตไปเยือนสหราชอาณาจักร ซึ่งรองนายกรัฐมนตรีอังกฤษ จะไปนำเรียนนายกรัฐมนตรีของอังกฤษ หวังว่าจะมีความคืบหน้าต่อไป

ที่มา : https://www.thaigov.go.th/news/contents/details/72448