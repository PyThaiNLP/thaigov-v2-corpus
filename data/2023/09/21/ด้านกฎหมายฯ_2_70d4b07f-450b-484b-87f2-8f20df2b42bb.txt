รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ร่วมแสดงความยินดีในโอกาสวันชาติจีน


วันพฤหัสบดีที่ 21 กันยายน 2566
21/09/2566
พิมพ์
รัฐมนตรีว่าการกระทรวงยุติธรรม ร่วมแสดงความยินดีในโอกาสวันชาติจีน
รัฐมนตรีว่าการกระทรวงยุติธรรม ร่วมแสดงความยินดีในโอกาสวันชาติจีน
ในวันพุธที่ ๒๐ กันยายน ๒๕๖๖ เวลา ๑๘.๓๐ น. ณ ห้องแกรนด์ บอลลูม โรงแรม แชงกรีล่า พันตำรวจเอก ทวี สอดส่อง รัฐมนตรีว่าการกระทรวงยุติธรรม เข้าร่วมแสดงความยินดีเนื่องในวันชาติจีน และโอกาสเฉลิมฉลองครบรอบ ๗๔ ปี วันสถาปนาสาธารณรัฐประชาชนจีน โดยมีนายหาน จื้อเฉียง (H.E. Mr. Han Zhiqiang) เอกอัครราชทูตสาธารณรัฐประชาชนจีนประจำประเทศไทย ให้การต้อนรับ โดยมี นายพลากร สุวรรณรัฐ องคมนตรี นายวันมูหะมัดนอร์ มะทา ประธานรัฐสภา ศาสตราจารย์พิเศษพรเพชร วิชิตชลชัย รองประธานรัฐสภา และประธานวุฒิสภา และนายพีระพันธ์  สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน ร่วมเป็นเกียรติในงาน
ในโอกาสนี้ เอกอัครราชทูตจีนประจำประเทศไทย ได้กล่าวถึงความร่วมมือร่วมใจของจีนและไทยในหลายด้านตลอดระยะเวลาที่ผ่านมา โดยเฉพาะด้านการค้าการลงทุน และการท่องเที่ยวและพร้อมที่จะสานต่อความร่วมมืออย่างใกล้ชิดในด้านอื่นๆ เพื่อเสริมสร้างเสถียรภาพและความมั่นคงร่วมกันฉันมิตรกับประเทศไทยต่อไป

ที่มา : https://www.thaigov.go.th/news/contents/details/72426