รัฐบาลไทย-ข่าวทำเนียบรัฐบาล-รฟม. จัดกิจกรรม Eco Transportation ขอบคุณประชาชนที่ร่วมใช้รถไฟฟ้า MRT เนื่องในวัน World Car Free Day 2023


วันศุกร์ที่ 22 กันยายน 2566
รฟม. จัดกิจกรรม Eco Transportation ขอบคุณประชาชนที่ร่วมใช้รถไฟฟ้า MRT เนื่องในวัน World Car Free Day 2023
....
นางสาวจิรฐา วัฒนประดิษฐ์ ผู้อำนวยการสำนักสื่อสารองค์กร การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม นำทีมพนักงาน รฟม. จัดกิจกรรม Eco Transportation ภายใต้โครงการสำนักงานสีเขียว (Green Office)  โดยเชิญชวนผู้ใช้บริการรถไฟฟ้า MRT ร่วมเล่นเกมและรับของที่ระลึกจาก รฟม. ณ บริเวณอาคารจอดแล้วจร สถานีรถไฟฟ้าศูนย์วัฒนธรรมแห่งประเทศไทย
ทั้งนี้ รฟม. ตั้งใจจัดกิจกรรมดังกล่าวขึ้นเพื่อขอบคุณประชาชนที่ร่วมใช้บริการรถไฟฟ้า MRT เนื่องในวัน World Car Free Day ซึ่งตรงวันที่ 22 กันยายนของทุกปี และเพื่อรณรงค์การใช้รถสาธารณะในการเดินทางเพื่อลดปัญหามลพิษทางอากาศ และลดการใช้พลังงาน พร้อมกันนี้ รฟม. ยังได้รณรงค์ให้ผู้บริหาร พนักงาน และผู้ปฏิบัติงานภายใน รฟม. ร่วมใช้รถสาธารณะเดินทางมาทำงานในวันนี้อีกด้วย ติดตามข้อมูลข่าวสารของ รฟม. ได้ที่ www.mrta.co.th หรือ Call Center รฟม. โทร. 0 2716 4044 “รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/72513