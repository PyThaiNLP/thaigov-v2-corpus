รัฐบาลไทย-ข่าวทำเนียบรัฐบาล-ดีอี เปิดเวทีถกความร่วมมือระหว่างภาครัฐ-เอกชน-อุตสาหกรรม ด้วยเทคโนโลยีดิจิทัลและนวัตกรรม


วันพฤหัสบดีที่ 21 กันยายน 2566
ดีอี เปิดเวทีถกความร่วมมือระหว่างภาครัฐ-เอกชน-อุตสาหกรรม ด้วยเทคโนโลยีดิจิทัลและนวัตกรรม
ดีอี เปิดเวทีถกความร่วมมือระหว่างภาครัฐ-เอกชน-อุตสาหกรรม ด้วยเทคโนโลยีดิจิทัลและนวัตกรรม
วันนี้ (21 ก.ย.66) นางสาวกัลยา ชินาธิวร ที่ปรึกษาด้านต่างประเทศ สำนักงานปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดสัมมนา “การเสริมสร้างความร่วมมือระหว่างภาครัฐ-เอกชน-อุตสาหกรรม ด้วยการนำเทคโนโลยีดิจิทัลและนวัตกรรมมาขับเคลื่อนในการปฏิวัติอุตสาหกรรม 4.0 (4IR) ภายใต้แผน IMT – GT” ซึ่งเป็นความร่วมมือระหว่างกระทรวงฯ สำนักงานส่งเสริมเศรษฐกิจดิจิทัล (ดีป้า) หอการค้ากลุ่มจังหวัดภาคใต้ และสภาอุตสาหกรรมภาคใต้ โดยมีวิทยากรผู้เชี่ยวชาญทั้งภาครัฐ และภาคเอกชน ร่วมให้ความรู้ ความเข้าใจด้านการใช้เทคโนโลยีดิจิทัล ในการพัฒนาเศรษฐกิจและสังคม ได้แก่ ทำความเข้าใจ Cross-Border E-Commerce “สถานการณ์อุตสาหกรรมฮาลาลไทย” "ตลาดสินค้าฮาลาล” “แนวทางพัฒนาผู้ประกอบการธุรกิจนำเที่ยวภาคใต้” “ความสำเร็จก้าวแรกของ NDTP แพลตฟอร์มการค้าดิจิทัลของไทย” ซึ่งมีผู้เข้าร่วมจากผู้ประกอบการ 14 จังหวัดภาคใต้ เพื่อสร้างความรู้ แลกเปลี่ยนประสบการณ์ แนวคิด และสร้างเครือข่ายด้านการพัฒนาและธุรกิจท่องเที่ยวของภาคใต้ ในการก้าวสู่ความเป็นเลิศด้านเศรษฐกิจฮาลาลของอนุภูมิภาค พร้อมสร้างเครือข่ายกับนานาชาติ อันนำไปสู่การพัฒนาเศรษฐกิจและความเป็นอยู่ของประชาชนทั้ง 14 จังหวัดภาคใต้ต่อไป ณ ห้องสกายไลน์ โรงแรมเพิร์ล จังหวัดภูเก็ต
_____________

ที่มา : https://www.thaigov.go.th/news/contents/details/72474