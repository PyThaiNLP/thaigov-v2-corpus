รัฐบาลไทย-ข่าวทำเนียบรัฐบาล-เลขาธิการสหประชาชาติ ชื่นชมบทบาทนายกรัฐมนตรีในเวทีระหว่างประเทศ


วันศุกร์ที่ 22 กันยายน 2566
22/09/2566
พิมพ์
เลขาธิการสหประชาชาติ ชื่นชมบทบาทนายกรัฐมนตรีในเวทีระหว่างประเทศ
เลขาธิการสหประชาชาติ ชื่นชมบทบาทนายกรัฐมนตรีในเวทีระหว่างประเทศ
วันนี้ (21 กันยายน 2566) เวลา 15.15 น. (ตามเวลาท้องถิ่นสหรัฐฯ) ณ ชั้น 27  สำนักเลขาธิการสหประชาชาติ นครนิวยอร์ก สหรัฐฯ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้พบหารือกับ นายอันโตนิอู กุแตเรช (H.E. Mr. António Guterres) เลขาธิการสหประชาชาติ ในโอกาสเข้าร่วมการประชุมสมัชชาสหประชาชาติ สมัยสามัญครั้งที่ 78 (UNGA78) โดยนายชัย วัชรงค์ โฆษกประจำสำนักนายกรัฐมนตรี สรุปสาระสำคัญ ดังนี้
เลขาธิการฯ แสดงความยินดีกับนายกรัฐมนตรีที่เข้ารับตำแหน่งใหม่ และชื่นชมข้อเสนอนายกรัฐมนตรีที่นำเสนอได้อย่างสร้างสรรค์ในการประชุมระดับผู้นำ Climate Ambition Summit ซึ่งไทยได้รับเลือกเป็น 1 ใน 38 ประเทศจากทั้งหมด 193 ประเทศ  รวมทั้ง UN ขอขอบคุณความสัมพันธ์และความร่วมมือที่ไทยมีต่อ UN และยืนยันถึงการให้ความสำคัญกับไทยในฐานะเป็นที่ตั้งของสำนักงานยูเอ็นในภูมิภาค
นายกรัฐมนตรี ชื่นชมความสัมพันธ์กับ UN และตั้งใจจะเพิ่มพูนความร่วมมือต่อกัน ไทย และ UN มีประเด็นความร่วมมือที่ดำเนินการสอดคล้องกัน เช่น ให้ความสำคัญกับความยั่งยืน ร่วมมือต่อสู้กับความท้าทายเรื่องสิ่งแวดล้อม Green Finance Green bond และต้องการเห็นความร่วมมือของทุกประเทศเพื่ออยู่ร่วมกันอย่างผาสุก

ที่มา : https://www.thaigov.go.th/news/contents/details/72480