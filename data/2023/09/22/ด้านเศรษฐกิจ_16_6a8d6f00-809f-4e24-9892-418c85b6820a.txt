รัฐบาลไทย-ข่าวทำเนียบรัฐบาล-รฟม. มอบรางวัลสุด exclusive ตั๋วเครื่องบินกรุงเทพ - ภูเก็ต พร้อมที่พัก 3 วัน 2 คืน แก่ผู้โชคดีในกิจกรรม “MRTA Lucky Line สายสีม่วง”


วันศุกร์ที่ 22 กันยายน 2566
รฟม. มอบรางวัลสุด exclusive ตั๋วเครื่องบินกรุงเทพ - ภูเก็ต พร้อมที่พัก 3 วัน 2 คืน แก่ผู้โชคดีในกิจกรรม “MRTA Lucky Line สายสีม่วง”
....
วันนี้ (22 กันยายน 2566)
นายยุทธศักดิ์ ชื่นใจ ผู้อำนวยการฝ่ายพัฒนาธุรกิจ การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม เป็นผู้แทน รฟม. มอบตั๋วเครื่องบินกรุงเทพ – ภูเก็ต พร้อมที่พัก 3 วัน 2 คืน ให้แก่ผู้โชคดีผู้ใช้บริการรถไฟฟ้ามหานคร สายฉลองรัชธรรม (MRT สายสีม่วง) ที่เข้าร่วมกิจกรรม “MRTA Lucky Line สายสีม่วง” ณ สถานีรถไฟฟ้าเตาปูน
โดยกิจกรรมดังกล่าวจัดขึ้นเนื่องในวาระฉลองครบรอบ 7 ปี การเปิดให้บริการรถไฟฟ้า MRT สายสีม่วง และครบรอบ 31 ปี การก่อตั้ง รฟม. ในเดือนสิงหาคม 2566 เพื่อเป็นการส่งเสริมการใช้บริการรถไฟฟ้า MRT สายสีม่วง และเพื่อเป็นการตอบแทนรวมถึงสร้างความสัมพันธ์อันดีแก่ผู้ใช้
บริการ โดยเชิญชวนให้ผู้ใช้บริการรถไฟฟ้า MRT สายสีม่วง ร่วมสนุกลุ้นรับโชค จากการเดินทางด้วยรถไฟฟ้า MRT สายสีม่วง ในระหว่างวันที่ 7 สิงหาคม – 17 กันยายน 2566 โดยมีผู้เข้าร่วมกิจกรรมรวมกว่า 6,000 คน ทั้งนี้ ผู้ที่เข้าร่วมกิจกรรมสามารถติดตามประกาศผลรางวัลได้ทางเฟซบุ๊กแฟนเพจ MRT Purple Line และเว็บไซต์ รฟม. www.mrta.co.th ตั้งแต่วันนี้เป็นต้นไป “รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/72516