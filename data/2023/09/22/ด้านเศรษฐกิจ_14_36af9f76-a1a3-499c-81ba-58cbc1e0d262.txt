รัฐบาลไทย-ข่าวทำเนียบรัฐบาล-รมว.ธรรมนัสลงพื้นที่จังหวัดระยองมุ่งแก้ไขปัญหาประมงและที่ดินทำกินให้เกษตรกร


วันศุกร์ที่ 22 กันยายน 2566
รมว.ธรรมนัสลงพื้นที่จังหวัดระยองมุ่งแก้ไขปัญหาประมงและที่ดินทำกินให้เกษตรกร
รมว.ธรรมนัสลงพื้นที่จังหวัดระยองมุ่งแก้ไขปัญหาประมงและที่ดินทำกินให้เกษตรกร
ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ลงพื้นที่พบปะเกษตรกรเพื่อรับฟังปัญหาความเดือดร้อนของพี่น้องเกษตรกรชาวจังหวัดระยองในด้านการประกอบอาชีพประมงพาณิชย์ประมงพื้นบ้านและอาชีพประมงรวมถึงการจัดการที่ดินส.ป.ก. และโครงการศูนย์ธุรกิจ EEC อีกทั้งยังได้ปล่อยพันธุ์สัตว์น้ำทะเลกุ้งแชบ๊วยปลากะพงรวม 500,500 ตัวโดยมีนายเศรษฐเกียรติกระจ่างวงษ์รองปลัดกระทรวงเกษตรและสหกรณ์และผู้บริหารกระทรวงเกษตรและสหกรณ์เข้าร่วมณสมาคมประมงจังหวัดระยองต.ท่าประดู่อ.เมืองจ.ระยอง
ทั้งนี้จังหวัดระยองเป็นจังหวัดชายฝั่งทะเลที่มีพื้นที่ชายฝั่งยาว 105 กิโลมตรมีอำเภอที่ติดชายฝั่งทะเล 3 อำเภอได้แก่อำเภอเมืองอำเภอบ้านฉางและอำเภอแกลงเป็นพื้นที่ที่มีทรัพยากรสัตน้ำที่อุดมสมบูรณ์และเป็นแหล่งทำการประมงที่สำคัญทั้งประมงพื้นบ้านและประมงพาณิชย์รวมถึงเป็นพื้นที่ที่มีการเพาะเลี้ยงสัตว์น้ำทั้งชายฝั่งและน้ำจืดปัจจุปันผลผลิตสัตว์น้ำของจังหวัดระยองมีมากกว่า 53,100 ตันคิดเป็นมูลค่ากว่า 4,400 ล้านบาทมีจำนวนเกษตรกรที่ขึ้นทะเบียนผู้เพาะเลี้ยงสัตว์น้ำ (ทบ.1) จำนวน 975 ราย (997 ฟาร์ม) จำนวนเนื้อที่เลี้ยงรวม 9,784.18 ไร่แบ่งเป็นด้านการเพาะเลี้ยงสัตว์น้ำจืดสัตว์น้ำจืดที่เกษตรกรทำการเพาะเลี้ยงได้แก่ปลาน้ำจืดปลาสวยงามและสัตว์น้ำอื่นๆเช่นจระเข้ตะพาบน้ำฯลฯจำนวนเกษตรกรรวม 520 ราย (525 ฟาร์ม) เนื้อที่เลี้ยงรวม 1,183.91 ไร่ปริมาณผลผลิตจากการเพาะเลี้ยงสัตว์น้ำจืดรวม 345 ตันคิดเป็นมูลค่า 20 ล้านบาทและด้านการเพาะเลี้ยงสัตว์น้ำชายฝั่งเกษตรกรที่ประกอบอาชีพเพาะเลี้ยงสัตว์น้ำชายฝั่งที่สำคัญได้แก่กุ้งทะเลปลาทะเลหอยทะเลและปูทะเลจำนวนเกษตรกรรวม 455 ราย (475 ฟาร์ม) เนื้อที่เลี้ยงรวม 8,599.77 ไร่ผลผลิตจากการเพาะเลี้ยงสัตว์น้ำชายฝั่งรวม 9,974 ตันคิดเป็นมูลค่า 1,482 ล้านบาท
สำหรับแนวทางการพัฒนาด้านการประมงในจังหวัดระยองได้มีการส่งเสริมสนับสนุนในด้านต่างๆได้แก่ 1) ส่งเสริมและพัฒนาอาชีพการเพาะเลี้ยงสัตว์น้ำโดยเฉพาะการฟื้นฟูการเลี้ยงและผลผลิตกุ้งทะเลด้วยการแลกเปลี่ยนเทคนิคการเพาะเลี้ยงโดยการถอดองค์ความรู้จากเกษตรกรที่เพาะเลี้ยงกุ้งทะเลประสบความสำเร็จและประสานแหล่งสินเชื่อดอกเบี้ยต่ำให้แก่เกษตรกรรวมถึงการส่งเสริมการใช้งานระบบโปรแกรมประยุกต์การออกหนังสือกำกับการซื้อขายสัตว์น้ำ (APD) เพื่อให้มีฐานข้อมมูลผลผลิตกุ้งทะเลที่ครบถ้วนและสามารถตรวจสอบย้อนกลับที่มาของกุ้งทะเลได้อย่างมีประสิทธิภาพ 2) ส่งเสริมพัฒนาและสนับสนุนการแปรรูปสินค้าประมงให้มีความหลากหลายเพื่อเพิ่มมูลค่าและมีมาตรฐานด้านความปลอดภัยเพิ่มมากขึ้น 3) สนับสนุนและจัดตั้งร้านจำหน่ายสินค้าประมงประจำอำเภอโดยรวบรวมสินค้าประมงจากหลายๆแหล่งผลิตในแต่ละอำเภอรวมกันตั้งเป็นร้าน Fisherman shop @ Rayongของแต่ละอำเภอสนองตอบนโยบายกรมประมงและแนวทางการพัฒนาสถานที่จำหน่ายอาหารตามเกณฑ์มาตรฐานของจังหวัดระยอง 4) สนับสนุนระบบเครือข่ายองค์กรชุมชนประมงเข้มแข็งเพื่อเพิ่มผลผลิตสัตว์น้ำและสร้างกระบวนการแลกเปลี่ยนสินค้าและผลผลิตสัตว์น้ำระหว่างกลุ่มองค์กรนำไปสู่การพัฒนาการแปรรูปสินค้าประมงต่อไป 5) เร่งประชาสัมพันธ์สร้างช่องทางส่งเสริมความรู้ความเข้าใจให้กับชาวประมงเกี่ยวกับข้อกฎหมายระเบียบข้อบังคับต่างๆเพื่อให้สามารถปฏิบัติตามได้อย่างถูกต้องลดปัญหาความขัดแย้งของชาวประมงและ 6) การกำหนดแนวทางทำประมงด้วยเครื่องมือประมงพื้นบ้านที่เหมาะตามช่วงฤดูกาลเช่นเครื่องมืออวนจมปูเหมาะกับการทำประมงตลอดทั้งปีอวนลอยกุ้งสามชั้นใช้ทำการประมงในช่วงฤดูมรสุมตะวันตกเฉียงใต้ในช่วงเดือนมิถุนายนถึงกันยายนของทุกปีอวนลอยปลาทูเหมาะกับการทำการประมงในช่วงฤดูมรสุมตะวันออกเฉียงเหนือช่วงเดือนตุลาคมถึงกุมภาพันธ์ของทุกปีและลอบหมีกลอบปูม้าแบบพับได้เหมาะกับทำการประมงตลอดทั้งปี
อย่างไรก็ตามกระทรวงเกษตรฯโดยกรมประมงจะได้ขับเคลื่อนการดำเนินงานตามนโยบายเร่งด่วนในเรื่องต่างๆได้แก่ 1) ผลักดันแก้ไขพ.ร.บ. ประมงตามที่กรรมาธิการชุดที่แล้วตามวาระที่ 1 เพื่อออกเป็นพระราชบัญญัติตามกลไกสภาต่อไป 2) การปรับแก้กฎหมายลำดับรองต่างๆที่มีผลกระทบต่อชาวประมงโดยมีความก้าวหน้าแล้วซึ่งจะนำเสนอคณะทำงานที่กระทรวงแต่งตั้งต่อไป 3) การนำเรือออกนอกระบบจำนวน 1,007 ลำมูลค่า 1,806 ล้านบาทอยู่ระหว่างการนำเสนอตามขั้นตอน 4) การปล่อยพันธุ์สัตว์น้ำลงแหล่งน้ำธรรมชาติจำนวน 62 จังหวัด 62 ล้านตัวเพื่อเพิ่มปริมาณทรัพยากรณ์สัตว์น้ำและ 5) การจดทะเบียนเรือประมงเพื่อทดแทนประมงพาณิชย์ที่เสื่อมชำรุดและจมรวมถึงจดทะเบียนเรือพื้นบ้านขนาดเล็กใหม่
ในส่วนของการจัดที่ดินทำกินให้เกษตรกรจังหวัดระยองได้ประกาศเป็นเขตปฏิรูปที่ดินเมื่อปีพ.ศ. 2536 โดยมีพื้นที่ดำเนินการ 105,430 ไร่จัดที่ดินให้เกษตรกรแล้ว 4,621 ราย 5,448 แปลง 81.253 ไร่มีที่ดินคงค้างจัดที่ดินประมาณ 24.1 77 ไร่และในวันนี้มีเกษตรกรเข้ารับหนังสืออนุญาตให้เข้าทำประโยชน์ในเขตปฏิรูปที่ดินจำนวน 20 รายในพื้นที่ 2 อำเภอคืออำเภอปลวกแดงจำนวน 18 รายและอำเภอบ้านค่ายจำนวน 2 ราย
รัฐมนตรีว่าการกระทรวงเกษตรและสหกรณ์ กล่าวว่านายกรัฐมนตรีมีความห่วงใยพี่น้องชาวประมงและได้มอบหมายให้ดูแลเรื่องนี้อย่างเร่งด่วนจึงได้มอบหมายกรมประมงจัดตั้งคณะกรรมการที่จะช่วยแก้ไขปัญหาของพี่น้องชาวประมงซึ่งจะต้องประกอบไปด้วยภาครัฐภาคเอกชนตัวแทนประมงพื้นบ้านประมงชายฝั่งและประมงพาณิชย์รวมถึงมุ่งเน้นการเพิ่มทรัพย์กรสัตว์น้ำโดยการปล่อยพันธุ์สัตว์น้ำในแหล่งน้ำธรรมชาติเพื่อให้พี่น้องประชาชนมีรายได้เพิ่มขึ้นนอกจากนี้ยังมอบหมายกรมชลประทานในเรื่องการบริหารจัดการน้ำและโครงการต่างๆที่จะสนับสนุนการประกอบอาชีพในพื้นที่และมอบหมายส.ป.ก. รวบรวมปัญหาที่ดินทำกินของพี่น้องเกษตรกรและรายงานให้รับทราบเพื่อแก้ไขปัญหาต่อไป

ที่มา : https://www.thaigov.go.th/news/contents/details/72512