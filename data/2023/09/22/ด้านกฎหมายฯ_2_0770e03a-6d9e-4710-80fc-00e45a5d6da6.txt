รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ต้อนรับกลุ่มไทยพุทธ ๓ จังหวัดชายแดนภาคใต้เข้าร่วมแสดงความยินดีในโอกาสดำรงตำแหน่งรัฐมนตรีว่าการกระทรวงยุติธรรม


วันศุกร์ที่ 22 กันยายน 2566
22/09/2566
พิมพ์
รัฐมนตรีว่าการกระทรวงยุติธรรม ต้อนรับกลุ่มไทยพุทธ ๓ จังหวัดชายแดนภาคใต้เข้าร่วมแสดงความยินดีในโอกาสดำรงตำแหน่งรัฐมนตรีว่าการกระทรวงยุติธรรม
รัฐมนตรีว่าการกระทรวงยุติธรรม ต้อนรับกลุ่มไทยพุทธ ๓ จังหวัดชายแดนภาคใต้เข้าร่วมแสดงความยินดีในโอกาสดำรงตำแหน่งรัฐมนตรีว่าการกระทรวงยุติธรรม
ในวันศุกร์ที่ ๒๒ กันยายน ๒๕๖๖ เวลา ๑๒.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ต้อนรับกลุ่มไทยพุทธ ๓ จังหวัดชายแดนภาคใต้ เข้าร่วมแสดงความยินดีในโอกาสดำรงตำแหน่งรัฐมนตรีว่าการกระทรวงยุติธรรม โดยมี นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม  พันตำรวจโท วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน นายสำรวม บุญเสริม ผู้ช่วยปลัดกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม
ในการนี้ กลุ่มไทยพุทธ ๓ จังหวัดชายแดนภาคใต้ได้แสดงความยินดี และร่วมรับฟังนโยบายที่จะขับเคลื่อนความเป็นศาสนาและพหุทางวัฒนธรรมในกลุ่ม ๓ จังหวัดชายแดนภาคใต้ ให้เป็นชุมชนที่เข้มแข็ง ปลอดภัย และมีความเป็นอยู่ที่ดีขึ้น
รัฐมนตรีว่าการกระทรวงยุติธรรม กล่าวว่า รัฐจะต้องเข้าไปขับเคลื่อนในเรื่อง “คนพุทธคืนถิ่น” โดยนิยามความมั่นคงนั้น ควรมีประชากรเป็นจำนวนมาก ซึ่งต้องมากด้วยคุณภาพ มีรายได้ มีอาชีพ มีความปลอดภัย การเลือกตั้งผู้บริหารประเทศมาจากประชาชน เพราะฉะนั้นต้องเข้าไปช่วยประชาชน โดยคำนึงถึงประชาชนเป็นสำคัญ ประชาชนในภาคใต้ต้องมีรายได้ที่ดีกว่าเดิม มีเศรษฐกิจที่เพียงพอและพอเพียง สิ่งที่กังวลเรารับฟังและจะทำให้ชุมชนไทยพุทธเป็นชุมชนที่เข้มแข็ง โดยจะนำจุดเด่นและจุดแข็งของวิถีชาวพุทธที่มีการเข้าวัดและนำเอาหลักทางศาสนามาเป็นเครื่องยึดเหนี่ยวทางจิตใจ อยากให้ทุกคนมองว่าที่นี่เป็นพื้นที่ของลูกหลาน โดยภารกิจหนึ่งที่สำคัญของรัฐมนตรีว่าการกระทรวงยุติธรรมที่จะต้องเร่งแก้ไขคือ เรื่องของลูกหลานที่ติดยาเสพติดทั่วทั้งประเทศ โดยจะทำให้ลูกหลานของท่านกลับคืนเป็นเด็กดีสู่สังคมอย่างมีประสิทธิภาพ

ที่มา : https://www.thaigov.go.th/news/contents/details/72510