รัฐบาลไทย-ข่าวทำเนียบรัฐบาล-รมว.ทส. “พัชรวาท” ลงพื้นที่ ‘เชียงราย’ ร่วมกับ นายกรัฐมนตรี  เตรียมพร้อมแผนแก้ปัญหาฝุ่น PM 2.5 ​


วันจันทร์ที่ 18 กันยายน 2566
รมว.ทส. “พัชรวาท” ลงพื้นที่ ‘เชียงราย’ ร่วมกับ นายกรัฐมนตรี  เตรียมพร้อมแผนแก้ปัญหาฝุ่น PM 2.5 ​
รมว.ทส. “พัชรวาท” ลงพื้นที่ ‘เชียงราย’ ร่วมกับ นายกรัฐมนตรี  เตรียมพร้อมแผนแก้ปัญหาฝุ่น PM 2.5 ​
รมว.ทส. “พัชรวาท” ลงพื้นที่ ‘เชียงราย’ ร่วมกับ นายกรัฐมนตรี  เตรียมพร้อมแผนแก้ปัญหาฝุ่น PM 2.5 ​
วันที่ 15 กันยายน 2566 เวลา 14.30 น. พลตำรวจเอก พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ลงพื้นที่ร่วมกับคณะนายกรัฐมนตรี นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง ณ บริเวณด่านพรมแดนแม่สายแห่งที่ 1 ตำบลแม่สาย อำเภอแม่สาย จังหวัดเชียงราย เพื่อตรวจเยี่ยมและรับฟังแนวทางการแก้ไขปัญหาฝุ่น PM 2.5 ซึ่งถือว่าเป็นปัญหาสำคัญที่จะต้องเตรียมการรับมือกับสถานการณ์ที่ใกล้จะเกิดขึ้นให้ลดลงให้ได้อย่างมีนัยสำคัญ เนื่องจากส่งผลกระทบต่อการท่องเที่ยวของภาคเหนือที่กำลังเข้าสู่ช่วงฤดูการท่องเที่ยวในอีกไม่กี่เดือนข้างหน้า นอกจากนี้ คณะนายกรัฐมนตรี ยังได้หารือถึงปัญหาอื่น ๆ ที่สำคัญ อาทิ ปัญหาการค้าชายแดน ปัญหายาเสพติด รวมถึงพบปะพูดคุยกับกลุ่มชาติพันธุ์ถึงประเด็นสิทธิขั้นพื้นฐานของบุคคลไร้สัญชาติ อาทิ สิทธิการศึกษา สิทธิการรักษาพยาบาล สิทธิในที่ดินทำกิน และสิทธิในด้านอื่น ๆ

ที่มา : https://www.thaigov.go.th/news/contents/details/72292