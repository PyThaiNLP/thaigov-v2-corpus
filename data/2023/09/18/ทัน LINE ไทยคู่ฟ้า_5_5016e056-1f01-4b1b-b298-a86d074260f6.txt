รัฐบาลไทย-ข่าวทำเนียบรัฐบาล-อย. แนะ ก่อนซื้อ “ผลิตภัณฑ์เสริมอาหาร” ต้องตรวจสอบข้อมูลการอนุญาตผลิตภัณฑ์


วันจันทร์ที่ 18 กันยายน 2566
อย. แนะ ก่อนซื้อ “ผลิตภัณฑ์เสริมอาหาร” ต้องตรวจสอบข้อมูลการอนุญาตผลิตภัณฑ์
.....
สำนักงานคณะกรรมการอาหารและยา (อย.) แจงกรณีตรวจพบผลิตภัณฑ์เสริมอาหารที่ “ถูกยกเลิกเลขอนุญาต” และมีการโฆษณาคุณประโยชน์ คุณภาพ หรือสรรพคุณของผลิตภัณฑ์อาหารอันเป็นเท็จ จำนวน 3 รายการ ประกอบด้วย
.
1. มิกซ์ออยล์ ออริจิ ผลิตภัณฑ์เสริมอาหาร (ตรา วีริช) เลขสารบบอาหาร 70-1-27160-5-0205 ระบุสรรพคุณ “...ควบคุมระดับน้ำตาลและคอเลสเตอรอล...ต่อต้านอนุมูลอิสระ...บรรเทาอาการวัยทองทั้งปวง บำรุงสายตา กระดูก เล็บ และเส้นผม บำรุงประสาทและสมอง ช่วยให้หลับสบายยิ่งขึ้น...”
2. ผลิตภัณฑ์เสริมอาหาร คอร์เช่ เลขสารบบอาหาร 13-1-12560-5-0044 ระบุสรรพคุณ “...เร่งเผาผลาญไขมัน...ลดหิว...ดักจับไขมัน ลดไขมันสะสม...ลดคอเลสเตอรอล...”
3. ยูเอส (ผลิตภัณฑ์เสริมอาหาร) เลขสารบบอาหาร 76-1-17557-5-0135 ระบุสรรพคุณ “...เผาผลาญง่าย สลายไขมัน เอวเป๊ะปัง!! ...ช่วยลดความอยากอาหาร ลดการกินจุกจิก...เปลี่ยนหุ่นหมู เป็นหุ่นเพรียว...ไม่ใจสั่น ไม่ดีด ไม่ปากแห้ง ไม่โยโย่...”
.
ทั้งนี้ อย. ได้สั่งระงับโฆษณา พร้อมดำเนินการตามกฎหมายกับผู้เกี่ยวข้องแล้ว ทั้งนี้ ขอแนะผู้บริโภคว่า ก่อนเลือกซื้อผลิตภัณฑ์ควรตรวจสอบข้อมูลการอนุญาตผลิตภัณฑ์ได้ที่ www.fda.moph.go.th
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72315