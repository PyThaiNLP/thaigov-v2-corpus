รัฐบาลไทย-ข่าวทำเนียบรัฐบาล-ฟรีวีซ่า “จีน – คาซัคสถาน” นาน 5 เดือน พำนักได้ 30 วัน กระตุ้นการท่องเที่ยว


วันจันทร์ที่ 18 กันยายน 2566
ฟรีวีซ่า “จีน – คาซัคสถาน” นาน 5 เดือน พำนักได้ 30 วัน กระตุ้นการท่องเที่ยว
.....
ครม. (13 ก.ย.66) เห็นชอบ ยกเว้นการตรวจลงตราเพื่อการท่องเที่ยวให้แก่ผู้ถือหนังสือเดินทางหรือเอกสารใช้แทนหนังสือเดินทาง สัญชาติจีน และ สัญชาติคาซัคสถาน เป็นกรณีพิเศษและเป็นการชั่วคราว (ไม่ต้องขอวีซ่า) ตั้งแต่วันที่ 25 ก.ย.66 - 29 ก.พ.67 โดยให้สามารถเข้ามาท่องเที่ยวและพำนักในราชอาณาจักรไทยได้ “ไม่เกิน 30 วัน”
.
เนื่องจาก แม้สถานการณ์โควิด-19 จะคลี่คลายลงแล้ว นักท่องเที่ยวชาวจีนซึ่งเป็นกลุ่มนักท่องเที่ยวเป้าหมายหลักของไทย ยังมีเพียงประมาณ 2 ล้านคน ห่างจากเป้าหมาย 4.3 ล้านคน ส่วนนักท่องเที่ยวชาวคาซัคสถานเป็นกลุ่มนักท่องเที่ยวตลาดใหม่ ปีนี้เดินทางมาไทยประมาณ 100,000 คน การยกเว้นการตรวจลงตราเป็นการชั่วคราวเป็นกรณีพิเศษ จะช่วยสนับสนุนการท่องเที่ยวและเศรษฐกิจอย่างมีนัยสำคัญ
.
ทั้งนี้ มอบหมายหน่วยงานความมั่นคงติดตามประเมินผล หากส่งผลกระทบต่อความมั่นคงและผลประโยชน์ของชาติ อาจเสนอ ครม. พิจารณายกเลิกประกาศได้
.
อ่านเพิ่มเติม คลิก https://www.thaigov.go.th/news/contents/details/72181
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72312