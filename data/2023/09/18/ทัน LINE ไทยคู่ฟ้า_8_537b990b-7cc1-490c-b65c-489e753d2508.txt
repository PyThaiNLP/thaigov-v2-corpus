รัฐบาลไทย-ข่าวทำเนียบรัฐบาล-นายกฯ บินลัดฟ้าเยือนสหรัฐฯ พร้อมแสดงวิสัยทัศน์ “ด้านสิ่งแวดล้อม” ณ เวทีการประชุม UNGA 78 18 – 24 ก.ย. 66


วันจันทร์ที่ 18 กันยายน 2566
นายกฯ บินลัดฟ้าเยือนสหรัฐฯ พร้อมแสดงวิสัยทัศน์ “ด้านสิ่งแวดล้อม” ณ เวทีการประชุม UNGA 78 18 – 24 ก.ย. 66
....
นายเศรษฐา ทวีสิน นายกรัฐมนตรี และ รมว.กค. พร้อมเดินทางไปร่วมการประชุมสมัชชาสหประชาชาติ สมัยสามัญ ครั้งที่ 78 (78th Session of the United Nations General Assembly: UNGA 78) ณ นครนิวยอร์ก สหรัฐอเมริกา ระหว่างวันที่ 18 – 24 ก.ย. 66
.
ภารกิจของนายกฯ ครั้งนี้ ถือว่าเป็น “การปฏิบัติภารกิจนอกประเทศครั้งแรก” ซึ่งจะเป็นโอกาสอันดี ที่จะได้พบหารือกับผู้นำต่างประเทศ ผู้นำองค์การระหว่างประเทศ บุคคลสำคัญ เพื่อกระชับความร่วมมือระหว่างประเทศ ทั้งผ่านกรอบทวิภาคีและพหุภาคี
.
ทั้งนี้ ยังมีกำหนดการที่เกี่ยวข้องกับองค์การสหประชาชาติ:
• การกล่าวถ้อยแถลงในการอภิปรายทั่วไปการประชุมสมัชชาสหประชาชาติ สมัยสามัญ ครั้งที่ 78
• การกล่าว Welcoming Remarks ในกิจกรรมคู่ขนานระดับสูง ของประเทศไทย และอาเซียน ในหัวข้อ “Fostering Partnership for Our Common Future: Enhancing Multi-Stakeholder Partnerships to Accelerate the SDGs in ASEAN”
• การกล่าวในกิจกรรมระดับผู้นำ Climate Ambition Summit
• การเข้าร่วมการประชุม High-level Meeting on Global Development Initiative (GDI) Cooperation Outcome
.
โดยนายกฯ จะเน้นย้ำในบทบาทของไทยด้านความร่วมมือเพื่อต่อสู้กับความท้าทายระหว่างประเทศในเรื่องสิ่งแวดล้อม และการเปลี่ยนแปลงสภาพภูมิอากาศ
.
นอกจากนี้ จะได้พบหารือกับบริษัทเอกชนขนาดใหญ่ของต่างประเทศ เพื่อยืนยันแนวทางด้านนโยบายของไทยที่สนับสนุนการค้าการลงทุนกับ เช่น:
• ผู้บริหารสภาธุรกิจสหรัฐอเมริกาและอาเซียน (US-ASEAN Business Council: USABC)
• หอการค้าสหรัฐอเมริกา (US Chamber of Commerce: USCC)
• ภาคเอกชนสหรัฐฯ
.
อ่านเพิ่มเติม คลิก https://www.thaigov.go.th/news/contents/details/72277
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72329