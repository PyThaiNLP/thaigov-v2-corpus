รัฐบาลไทย-ข่าวทำเนียบรัฐบาล-ผู้ตรวจทาวันฯ นำทีม MIND ภูเก็ต ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”


วันอังคารที่ 5 กันยายน 2566
05/09/2566
พิมพ์
ผู้ตรวจทาวันฯ นำทีม MIND ภูเก็ต ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
ผู้ตรวจทาวันฯ นำทีม MIND ภูเก็ต ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
วันที่ 28 สิงหาคม 2566 เวลา 13.30 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม เข้ารับฟังสรุปผลการดำเนินงานโครงการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน” ณ สำนักงานอุตสาหกรรมจังหวัดภูเก็ต (สอจ.ภูเก็ต)โดยมีนายชัยกมล พรหมทอง อุตสาหกรรมจังหวัดภูเก็ต และเจ้าหน้าที่ เข้าร่วมและรายงานผลการดำเนินโครงการฯ
ผู้ตรวจราชการฯ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ 1.เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณตามมติ ครม. โดยดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมายที่กำหนดไว้ 2.การติดตามการแจ้งข้อมูลการประกอบกิจการโรงงานรายเดือน ตามกฎหมาย  ของผู้ประกอบการฯ ขอให้ดำเนินการโดยเคร่งครัด และ พร้อมให้คำปรึกษาทุกเมื่อหากผู้ประกอบการพบปัญหาอุปสรรค 3.การส่งเสริมโรงงานให้ได้การรับรองอุตสาหกรรมสีเขียวให้เป็นไปตามเป้าหมายที่ 80% และให้ตรวจกำกับ ดูแลสถานประกอบกิจการเหมืองแร่และอุตสาหกรรมพื้นฐาน ให้ดำเนินกิจการโดยมี Work Instructionsในแต่ละขั้นตอนของการปฏิบัติงานเพื่อให้มีขั้นตอนการทำงานอย่างถูกต้อง ให้เกิดความปลอดภัยและเพิ่มประสิทธิภาพในการทำงาน
ทั้งนี้ ผู้ตรวจราชการฯ  ได้เน้นย้ำให้เจ้าหน้าที่ ดำเนินงานตามนโยบาย MIND ของปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรมต่อไป
วันที่ 29 สิงหาคม 2566 เวลา 09.30 น. ผู้ตรวจฯ ทาวัน พร้อมคณะเข้าตรวจเยี่ยมบริษัท ไทยแลนด์ สเมลติ้งแอนด์รีไฟนิ่ง จำกัด (ไทยซาโก้) ตำบลวิชิต อำเภอเมืองภูเก็ต จังหวัดภูเก็ต ประกอบกิจการถลุงแร่ดีบุก เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแลและส่งเสริมการประกอบเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” และได้เสนอแนะผู้ประกอบการ ให้ดำเนินธุรกิจอย่างปลอดภัย พร้อมดูแลชุมชนและสิ่งแวดล้อม ให้สอดคล้องกับนโยบายกระทรวงอุตสาหกรรม MIND 4 มิติ และได้ลงติดตามโครงการนำร่องความยั่งยืนด้านอาหารของชุมชนบ้านแหลมพันวา โดยรอบที่ได้รับเงินทุนสนับสนุนจากบริษัทฯ ในการสร้างโรงเรือนเพาะเห็ด สร้างความมั่นคงทางด้านอาหาร และสร้างอาชีพให้แก่ชุมชน ซึ่งสถานประกอบการและชุมชนโดยรอบสามารถอยู่ด้วยกันอย่างเกื้อกูลมาโดยตลอด ทั้งนี้ ได้เน้นย้ำให้บริษัทฯ ตระหนักถึงการอยู่ร่วมกันอย่างยั่งยืนระหว่างชุมชน สังคม สิ่งแวดล้อม ตามหลักการของ CSR ที่มุ่งมั่นส่งเสริมและสนับสนุนให้บุคลากรของบริษัททุกระดับมีส่วนร่วมพัฒนาชุมชน ทั้งด้านอาชีพ การจ้างงาน การศึกษา วัฒนธรรม รวมทั้งการบริหารจัดการสิ่งแวดล้อมและการใช้ทรัพยากรอย่างคุ้มค่า ลดการปล่อยก๊าซเรือนกระจก และใช้พลังงานสะอาดในกระบวนการผลิต เพื่อลดผลกระทบที่อาจจะเกิดขึ้นต่อชุมชน ธรรมชาติและสิ่งแวดล้อมในพื้นที่และอยู่ร่วมกันอย่างยั่งยืนต่อไป

ที่มา : https://www.thaigov.go.th/news/contents/details/71934