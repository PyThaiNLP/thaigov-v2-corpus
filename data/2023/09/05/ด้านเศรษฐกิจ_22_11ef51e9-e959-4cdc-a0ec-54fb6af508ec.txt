รัฐบาลไทย-ข่าวทำเนียบรัฐบาล-ผู้ตรวจภาสกรฯ ลงพื้นที่นครศรีธรรมราช ตรวจราชการรอบ 2 ให้เจ้าหน้าที่มุ่งเน้นการใช้ "หัว และ "ใจ" ในการทำงาน พร้อมเน้นย้ำการนำนโยบาย MIND ถ่ายทอดให้แก่โรงงานในพื้นที่


วันอังคารที่ 5 กันยายน 2566
05/09/2566
พิมพ์
ผู้ตรวจภาสกรฯ ลงพื้นที่นครศรีธรรมราช ตรวจราชการรอบ 2 ให้เจ้าหน้าที่มุ่งเน้นการใช้ "หัว และ "ใจ" ในการทำงาน พร้อมเน้นย้ำการนำนโยบาย MIND ถ่ายทอดให้แก่โรงงานในพื้นที่
ผู้ตรวจภาสกรฯ ลงพื้นที่นครศรีธรรมราช ตรวจราชการรอบ 2 ให้เจ้าหน้าที่มุ่งเน้นการใช้ "หัว และ "ใจ" ในการทำงาน พร้อมเน้นย้ำการนำนโยบาย MIND ถ่ายทอดให้แก่โรงงานในพื้นที่
วันที่ 29 - 30 สิงหาคม 2566 นายภาสกร ชัยรัตน์ ผู้ตรวจราชการกระทรวงอุตสาหกรรม ตรวจราชการกรณีปกติ 2/2566 สำนักงานอุตสาหกรรมจังหวัดนครศรีธรรมราช โดยมี นายคณบดี สัมพัชนี อุตสาหกรรมจังหวัดนครศรีธรรมราช และเจ้าหน้าที่ให้การต้อนรับและรายงานผลการดำเนินงานของสำนักงานอุตสาหกรรมจังหวัด นครศรีธรรมราช (ตามแบบรายงานผลการปฏิบัติราชการรอบที่ 2/2566) ตามประเด็นการตรวจราชการ โดยผู้ตรวจภาสกรฯ ได้ถ่ายทอดนโยบายของท่านปลัดกระทรวงอุตสาหกรรม ให้เจ้าหน้าที่มุ่งเน้นการใช้ "หัว และ "ใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของอุตสาหกรรม ตามแนวอุตสาหกรรมวิถีใหม่ มุ่งสู่ความสำเร็จ 4 มิติ คือ 1) ความสำเร็จทางธุรกิจ 2) การดูแลสังคมโดยรอบโรงงานอุตสาหกรรม 3) การดูแลรักษาสิ่งแวดล้อมที่ตอบโจทย์ไทยและประชาคมโลก 4) การกระจายรายได้ให้แก่ประชาชน และมีชีวิตความเป็นอยู่ที่ดีขึ้น
ทั้งนี้ ผู้ตรวจภาสกรฯ ได้ให้ข้อเสนอแนะการตรวจราชการ สอจ.นครศรีธรรมราช ดังนี้  ให้ส่งเสริมสถานประกอบการดีมี MIND ให้ครบทั้ง 4 มิติ ใน 1 โรงงาน โดยสามารถนำผู้ประกอบการในพื้นที่ ซึ่งนำนโยบาย MIND ไปใช้และประสบความสำเร็จทั้ง 4 มิติ มาเป็น Success Case การติดตามโรงงานอุตสาหกรรมที่ยังไม่เข้ารายงานข้อมูลกลางของกระทรวงอุตสาหกรรม iSingleForm ให้ทำรายงานให้ครบถ้วน และหากพบปัญหาอุปสรรคให้เจ้าหน้าที่ประสานหน่วยงานที่รับผิดชอบเพื่ออำนวยความสะดวกให้ผู้ประกอบการสามารถทำการรายงานได้ ให้ สอจ. ประชาสัมพันธ์และเชิญชวนโรงงานสมัครเพื่อขอการรับรองอุตสาหกรรมสีเขียว (GI) โดยชี้แจงถึงความสำคัญและสิ่งที่เป็นประโยชน์จากการได้รับการรับรองอุตสาหกรรมสีเขียว (GI) รวมถึงให้ สอจ. ดำเนินงานเกี่ยวกับโครงการต่าง ๆ ที่ได้รับงบประมาณให้เป็นไปตามเป้าหมายที่กำหนดไว้ เนื่องจากจังหวัดนครศรีธรรมราช เป็นพื้นที่เขตพัฒนาเศรษฐกิจพิเศษในพื้นที่ระเบียงเศรษฐกิจของภาคใต้ สอจ. ควรรวบรวมปัญหาอุปสรรคในพื้นที่จังหวัดนครศรีธรรมราช เพื่อนำเสนอและหาแนวทางในสนับสนุนการเติบโตของภาคอุตสาหกรรม ทั้งนี้ผู้ตรวจภาสกรฯ และคณะลงพื้นที่ไปตรวจเยี่ยมการดำเนินงานด้านการส่งเสริมอาชีพปลูกกาแฟสายพันธุ์อาราบิกาแก่ราษฎรและการคั่วกาแฟ ของห้างหุ้นส่วนจำกัด ศิริเฟลด์สปา ผู้ประกอบการเหมืองแร่ ณ อำเภอพรหมคีรี และอำเภอนบพิตำ และได้ให้กำลังใจในการปฏิบัติงานของเจ้าหน้าที่ และขอให้ปฏิบัติงานอย่างบูรณาการร่วมกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ และประชาชนต่อไป

ที่มา : https://www.thaigov.go.th/news/contents/details/71952