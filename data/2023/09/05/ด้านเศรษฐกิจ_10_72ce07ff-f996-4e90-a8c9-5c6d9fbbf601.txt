รัฐบาลไทย-ข่าวทำเนียบรัฐบาล-หน.ผู้ตรวจฯ วิษณุ  ลงพื้นที่อำนาจเจริญ  ตรวจราชการรอบ 2  พร้อมให้คำแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด


วันอังคารที่ 5 กันยายน 2566
05/09/2566
พิมพ์
หน.ผู้ตรวจฯ วิษณุ  ลงพื้นที่อำนาจเจริญ  ตรวจราชการรอบ 2  พร้อมให้คำแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด
หน.ผู้ตรวจฯ วิษณุ  ลงพื้นที่อำนาจเจริญ  ตรวจราชการรอบ 2  พร้อมให้คำแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด
วันที่ 29 สิงหาคม 2566  นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) ตรวจราชการกรณีปกติ 2/2566 สำนักงานอุตสาหกรรมจังหวัดอำนาจเจริญ  โดยมีนายปิยะ ท้วมเกร็ด อุตสาหกรรมจังหวัดอำนาจเจริญ และเจ้าหน้าที่ให้การต้อนรับและรายงานผลการดำเนินงานของสำนักงานอุตสาหกรรมจังหวัด (ตามแบบรายงานผลการปฏิบัติราชการรอบที่ 2/2566) ตามประเด็นการตรวจราชการ   ซึ่ง หน.ผู้ตรวจราชการ ได้ถ่ายทอดนโยบายของ ท่านปลัดกระทรวงอุตสาหกรรมให้เจ้าหน้าที่มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรมตามแนวอุตสาหกรรมวิถีใหม่ 4 มิติ  1) ความสำเร็จทางธุรกิจ การปรับธุรกิจให้เหมาะสมกับโลกอนาคต  2) การดูแลสังคมโดยรอบโรงงานอุตสาหกรรม ทั้งยามปกติและเมื่อเกิดวิกฤต  3) การดูแลรักษาสิ่งแวดล้อมที่ตอบโจทย์ไทยและประชาคมโลก  4) การกระจายรายได้ให้แก่ประชาชน และมีชีวิตความเป็นอยู่ที่ดีขึ้น เน้น “การสร้างงาน สร้างอาชีพ” และกระตุ้นผู้ประกอบการให้ดำเนินธุรกิจเพื่อสังคม (Social Enterprise : SE) ทำงานร่วมกับชุมชน และเครือข่ายเพื่อพัฒนาคุณภาพชีวิตให้ประชาชนในพื้นที่อย่างจริงจัง
.
และ หน.ผตร.อก ได้ให้ข้อเสนอแนะการตรวจราชการ ดังนี้  เน้นย้ำการประชาสัมพันธ์ทำความเข้าใจ และส่งเสริมให้โรงงานอุตสาหกรรมประกอบการตาม นโยบาย MIND ให้ครบทั้ง 4 มิติ ใน 1 โรงงาน การตรวจ กำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมาย ตามแผนงานที่ได้กำหนดไว้ให้ครบถ้วน   ให้ สอจ. ติดตามให้โรงงานเข้าใช้ระบบ i-Industry ให้ครบ 100%   ติดตามสถานะภาพปัจจุบันของผู้ประกอบการที่กู้เงินกองทุนต่างๆ ของ อก. อย่างต่อเนื่อง กรณีพบปัญหาในการประกอบกิจการจะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้สูญ (NPL)   รวบรวมจัดเก็บข้อมูลของมูลค่าเพิ่มทางเศรษฐกิจที่เกิดขึ้นจากการดำเนินงานโครงการพัฒนาภาคอุตสาหกรรมในพื้นที่ ทุกการดำเนินของ สอจ.  เบิกจ่ายและใช้จ่ายงบประมาณให้เป็นไปตามเป้าหมายตามมติ ครม. พร้อมให้คำแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด
สุดท้าย ได้ให้กำลังใจในการปฏิบัติงานของ สอจ.อำนาจเจริญ และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการและประชาชน ต่อไป

ที่มา : https://www.thaigov.go.th/news/contents/details/71938