รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมคณะกรรมการประเมินผลการปฏิบัติราชการของส่วนราชการในกระทรวงยุติธรรม ครั้งที่ ๑/๒๕๖๖


วันอังคารที่ 5 กันยายน 2566
05/09/2566
พิมพ์
ปลัดกระทรวงยุติธรรม ประชุมคณะกรรมการประเมินผลการปฏิบัติราชการของส่วนราชการในกระทรวงยุติธรรม ครั้งที่ ๑/๒๕๖๖
ปลัดกระทรวงยุติธรรม ประชุมคณะกรรมการประเมินผลการปฏิบัติราชการของส่วนราชการในกระทรวงยุติธรรม ครั้งที่ ๑/๒๕๖๖
ในวันอังคารที่ ๕ กันยายน ๒๕๖๖ เวลา ๐๙.๓๐ น. นางพงษ์สวาท นีละโยธิน ปลัดกระทรวงยุติธรรม เป็นประธานการประชุมคณะกรรมการประเมินผลการปฏิบัติราชการของส่วนราชการในกระทรวงยุติธรรม ครั้งที่ ๑/๒๕๖๖ โดยมี นางธารินี แสงสว่าง รองอธิบดีกรมคุมประพฤติ นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ นางสุกัญญา บุษยนาวิน รองอธิบดีกรมบังคับคดี นางสาวจุฑารัตน์ จินตกานนท์ รองอธิบดีกรมราชทัณฑ์ นายโกมล พรมเพ็ง รองอธิบดีกรมพินิจและคุ้มครองเด็กและเยาวชน นายชาตรี จันทร์เพ็ญ รองผู้อำนวยการสำนักงานกิจการยุติธรรม นายปิยะศิริ วัฒนวรางกูร รองเลขาธิการ ป.ป.ส. พันตำรวจโท อานนท์ อุนทริจันทร์ ผู้เชี่ยวชาญเฉพาะด้านคดีว่าด้วยการกู้ยืมเงินที่เป็นการฉ้อโกงประชาชนและคดีว่าด้วยการเล่นแชร์ พันตารวจโทหญิง อัมพิกา ลีลาพจนาพร ผู้อำนวยการกองตรวจพิสูจน์ทางนิติวิทยาศาสตร์ นางกมลรัตน์ จุลสุคนธ์ ผู้อำนวยการสำนักยุทธศาสตร์และแผนสถาบันเพื่อการยุติธรรมแห่งประเทศไทย (องค์การมหาชน) พร้อมด้วย คณะกรรมการผู้ทรงคุณวุฒิ ผู้แทนสำนักงาน ก.พ.ร. ผู้แทนสำนักงบประมาณ ผู้แทนสำนักงานสภาพัฒนาการเศรษฐกิจและสังคมแห่งชาติ เป็นกรรมการ และเจ้าหน้าที่ผู้รับผิดชอบงานพัฒนาระบบบริหารของกระทรวง เป็นกรรมการและเลขานุการ เข้าร่วมฯ ณ ห้องประชุม ๑๐-๐๖ อาคารกระทรวงยุติธรรม และผ่านระบบการประชุมทางไกล (Video Conference)
ในการนี้ ที่ประชุมได้รับทราบกรอบการประเมินผลการปฏิบัติราชการของส่วนราชการ ประจำปีงบประมาณ พ.ศ. ๒๕๖๗ และรายการตัวชี้วัด Strategic KPIs (ของสำนักงาน ก.พ.ร.) นอกจากนี้ ที่ประชุมได้ร่วมกันพิจารณาความเหมาะสมของร่างตัวชี้วัดตามมาตรการปรับปรุงประสิทธิภาพในการปฏิบัติราชการของส่วนราชการในสังกัดกระทรวงยุติธรรม ประจำปีงบประมาณ พ.ศ. ๒๕๖๗  และ Strategic KPIs ที่จะถ่ายทอดเป็นตัวชี้วัดระดับกรม
ทั้งนี้ การประชุมดังกล่าว กลุ่มพัฒนาระบบบริหารกระทรวงยุติธรรม จะนำความเห็นของคณะกรรมการฯ ไปพิจารณา โดยเฉพาะการปรับปรุงและเพิ่มตัวชี้วัดของหน่วยงานในสังกัด เพื่อให้เชื่อมโยงกับ Strategic KPIs โดยให้เป็นไปตามหลักเกณฑ์ค่าเป้าหมายของสำนักงานคณะกรรมการพัฒนาระบบราชการ และขอให้หน่วยงานในสังกัดกระทรวงยุติธรรม ปฏิบัติตามตัวชี้วัดและอยู่บนพื้นฐานของการมุ่งมั่น เพื่อให้เกิดผลสัมฤทธิ์ต่อกระทรวงยุติธรรมต่อไป

ที่มา : https://www.thaigov.go.th/news/contents/details/71965