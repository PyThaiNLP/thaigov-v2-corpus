รัฐบาลไทย-ข่าวทำเนียบรัฐบาล-หัวหน้าผู้ตรวจราชการฯ ก.อุตฯ ลงพื้นที่อุบลราชธานี ตรวจราชการรอบ 2 พร้อมแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด


วันอังคารที่ 5 กันยายน 2566
05/09/2566
พิมพ์
หัวหน้าผู้ตรวจราชการฯ ก.อุตฯ ลงพื้นที่อุบลราชธานี ตรวจราชการรอบ 2 พร้อมแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด
หัวหน้าผู้ตรวจราชการฯ ก.อุตฯ ลงพื้นที่อุบลราชธานี ตรวจราชการรอบ 2 พร้อมแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด
วันที่ 29 สิงหาคม 2566  นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ตรวจราชการกรณีปกติ 2/2566 สำนักงานอุตสาหกรรมจังหวัดอุบลราชธานี โดยมีนายวรรณเวทย์ ศิวารัตน์ อุตสาหกรรมจังหวัดอุบลราชธานี และเจ้าหน้าที่ให้การต้อนรับและรายงานผลการดำเนินงาน โดย หัวหน้าผู้ตรวจราชการฯ ได้ถ่ายทอดนโยบายของ ท่านปลัดกระทรวงอุตสาหกรรมให้เจ้าหน้าที่มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรม ตามแนวอุตสาหกรรมวิถีใหม่ 4 มิติ คือ  1) ความสำเร็จทางธุรกิจ การปรับธุรกิจให้เหมาะสมกับโลกอนาคต 2) การดูแลสังคมโดยรอบโรงงานอุตสาหกรรม ทั้งยามปกติ และเมื่อเกิดวิกฤต 3) การดูแลรักษาสิ่งแวดล้อมที่ตอบโจทย์ไทยและประชาคมโลก 4) การกระจายรายได้ให้แก่ประชาชน และมีชีวิตความเป็นอยู่ที่ดีขึ้น เน้น “การสร้างงาน สร้างอาชีพ” และกระตุ้นผู้ประกอบการให้ดำเนินธุรกิจเพื่อสังคม (Social Enterprise : SE) ทำงานร่วมกับชุมชน และเครือข่ายเพื่อพัฒนาคุณภาพชีวิตให้ประชาชนในพื้นที่อย่างจริงจัง
โดยที่ หัวหน้าผู้ตรวจราชการฯ ได้ให้ข้อเสนอแนะการตรวจราชการ ดังนี้ เน้นย้ำการประชาสัมพันธ์ทำความเข้าใจ และส่งเสริมให้โรงงานอุตสาหกรรมประกอบการตาม นโยบาย MIND ให้ครบทั้ง 4 มิติ ใน 1 โรงงาน การตรวจ กำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมาย ตามแผนงานที่ได้กำหนดไว้ให้ครบถ้วน ให้ สอจ. ติดตามให้โรงงานเข้าใช้ระบบ i-industry ให้ครบ 100% และเข้ารายงานผลการประกอบกิจการตามแบบฟอร์มที่กำหนดทุกเดือน  ติดตามสถานะภาพปัจจุบันของผู้ประกอบการที่กู้เงินกองทุนต่างๆ ของ อก. อย่างต่อเนื่อง กรณีพบปัญหาในการประกอบกิจการจะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้สูญ (NPL) รวบรวมจัดเก็บข้อมูลของมูลค่าเพิ่มทางเศรษฐกิจที่เกิดขึ้นจากการดำเนินงานโครงการพัฒนาภาคอุตสาหกรรมในพื้นที่ เร่งรัดการเบิกจ่ายและใช้จ่ายงบประมาณให้เป็นไปตามเป้าหมายตามมติ ครม. เน้นย้ำการแก้ไขปัญหาเรื่องร้องเรียนที่เกิดจากการประกอบกิจการโรงงาน ให้ใช้ "หัวและใจ" ในการปฏิบัติงาน และต้องผลักดันให้โรงงานนำนโยบาย MIND ไปปฏิบัติให้เห็นอย่างเป็นรูปธรรม   ให้คำแนะนำเกี่ยวกับการจัดกิจกรรม โครงการอุตสาหกรรมรวมใจ รักษ์น้ำใส ใส่ใจชุมชน มุ่งเน้นการดำเนินงานแนวป้องกัน ตรวจกำกับอย่างเข้มงวด ให้โรงงานต้องไม่สร้างมลพิษ ปล่อยน้ำเสียลงสู่แหล่งน้ำ และให้โรงงานมีส่วนร่วมกับชุมชนในการฟื้นฟูแหล่งน้ำที่มีสภาพเสื่อมโทรม ไม่ว่าผู้สร้างผลกระทบเป็นภาคส่วนใดของสังคมก็ตาม (ภาคเกษตร ชุมชนที่อยู่อาศัย)  พร้อมให้คำแนะนำแนวการดำเนินงานตรวจกำกับโรงงานตามนโยบาย "ตรวจสุดซอย" เพื่อให้เกิดผลสำเร็จของการปฏิบัติงานอย่างสูงสุด

ที่มา : https://www.thaigov.go.th/news/contents/details/71958