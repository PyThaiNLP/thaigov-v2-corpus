รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ยะลาตรวจติดตามโครงการ OPOAI-C  ณ วิสาหกิจชุมชนกลุ่มน้ำพริกสาวน้อยบ้านดูชง พร้อมตรวจเยี่ยมสถานประกอบการตามโครงการ "เหมืองแร่ดี คู่ชุมชน"


วันอังคารที่ 5 กันยายน 2566
05/09/2566
พิมพ์
ผู้ตรวจฯ วีระกิตติ์ ลงพื้นที่ยะลาตรวจติดตามโครงการ OPOAI-C  ณ วิสาหกิจชุมชนกลุ่มน้ำพริกสาวน้อยบ้านดูชง พร้อมตรวจเยี่ยมสถานประกอบการตามโครงการ "เหมืองแร่ดี คู่ชุมชน"
ผู้ตรวจฯ วีระกิตติ์ ลงพื้นที่ยะลาตรวจติดตามโครงการ OPOAI-C  ณ วิสาหกิจชุมชนกลุ่มน้ำพริกสาวน้อยบ้านดูชง พร้อมตรวจเยี่ยมสถานประกอบการตามโครงการ "เหมืองแร่ดี คู่ชุมชน"
วันที่ 30 สิงหาคม 2566  เวลา 8.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วยนายสมบัติ สุวรรณมณี อุตสาหกรรมจังหวัดยะลา และเจ้าหน้าที่ลงพื้นที่ตรวจติดตามการดำเนินโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ณ วิสาหกิจชุมชนกลุ่มน้ำพริกสาวน้อยบ้านดูชง ตำบลพร่อน อำเภอเมือง จังหวัดยะลา โดยมีการพัฒนาผลิตภัณฑ์ใหม่ คือ ไก่ฝอย ทั้งนี้ ได้รับการสนับสนุนจากบริษัท มาร์คเด็ค-ยะลา จำกัด ในการก่อสร้างสถานที่ผลิตให้ได้ตามมาตรฐานอาหารและยา (อย.) ซึ่งจะก่อให้เกิดการกระจายรายได้แก่ชุมชนและสร้างความเป็นอยู่ที่ดีขึ้นให้กับชุมชน
.
และในเวลา 13.30 น. ผู้ตรวจฯ วีระกิตติ์ และคณะลงพื้นที่ตรวจเยี่ยมบริษัท ก่อสร้างเนรมิตร จำกัด ตำบลตาเนาะแมเราะ อำเภอเบตง จังหวัดยะลา เพื่อตรวจติดตามผลการดำเนินโครงการเพิ่มประสิทธิภาพการกำกับดูแล และส่งเสริม การประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ ทั้งนี้ ผตร.อก. ได้แนะนำสถานประกอบการให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/71939