รัฐบาลไทย-ข่าวทำเนียบรัฐบาล-ผู้ช่วยปลัดฯ ณิรดา Upskill ทีม MIND มุ่งวิเคราะห์ต้นทุนการดำเนินงาน ตั้งเป้าบริหารจัดการงบประมาณให้คุ้มค่าเต็มประสิทธิภาพ


วันอังคารที่ 5 กันยายน 2566
05/09/2566
พิมพ์
ผู้ช่วยปลัดฯ ณิรดา Upskill ทีม MIND มุ่งวิเคราะห์ต้นทุนการดำเนินงาน ตั้งเป้าบริหารจัดการงบประมาณให้คุ้มค่าเต็มประสิทธิภาพ
ผู้ช่วยปลัดฯ ณิรดา Upskill ทีม MIND มุ่งวิเคราะห์ต้นทุนการดำเนินงาน ตั้งเป้าบริหารจัดการงบประมาณให้คุ้มค่าเต็มประสิทธิภาพ
วันนี้ (1 กันยายน 2566) นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เป็นประธานในพิธีเปิดการฝึกอบรมเชิงปฏิบัติการ หลักสูตรการวิเคราะห์ต้นทุนกิจกรรม (Activities Base Budget: ABB) โดยมี นางสาวสุนีย์ โสภณ ผู้อำนวยการกองบริหารทรัพยากรบุคคล เป็นผู้กล่าวรายงาน และมี รศ.ดร.เกรียงไกร บุญเลิศอุทัย เป็นวิทยากร พร้อมด้วยผู้เข้าร่วมสัมมนาจากหน่วยงานส่วนกลางและส่วนภูมิภาค กว่า 50 คน เข้าร่วม ณ โรงแรมสวิสโซเทล กรุงเทพฯ รัชดา
ผู้ช่วยปลัดฯ ณิรดา กล่าวว่า การฝึกอบรมเชิงปฏิบัติการหลักสูตรการวิเคราะห์ต้นทุนกิจกรรม (Activities Base Budget: ABB) นับเป็นหลักสูตรที่มีความจำเป็นและเกี่ยวข้องกับการจัดทำคำของบประมาณ และการบริหารจัดการงบประมาณที่ได้รับ ซึ่งจะทำให้เจ้าหน้าที่สำนักงานปลัดกระทรวงอุตสาหกรรม (สปอ.) มีองค์ความรู้และแนวทางในการบริหารจัดการด้านการเงิน การกำหนดต้นทุนกิจกรรมที่เหมาะสม และสามารถประมาณการค่าใช้จ่ายที่จำเป็นต้องใช้ในการดำเนินงานจริง เช่น การวิเคราะห์งานและต้นทุนของการตรวจติดตามโรงงานอุตสาหกรรม ของสำนักงานอุตสาหกรรมจังหวัด (สอจ.) ค่าวัสดุและอุปกรณ์ ค่าสาธารณูปโภค เป็นต้น โดยผลการจัดการฝึกอบรมในรุ่นแรก เมื่อวันที่ 25-26 สิงหาคม 2566 ทำให้ผู้เข้ารับการฝึกอบรมเกิดการเรียนรู้ที่เพิ่มขึ้น มีการแลกเปลี่ยนเรียนรู้ซึ่งกันและกัน ทั้งในรูปแบบส่วนบุคคลและรูปแบบกลุ่ม ดังนั้นในรุ่นที่ 2 จึงหวังว่าผู้เข้ารับการฝึกอบรมจะได้เรียนรู้และมีส่วนร่วมในทุกกิจกรรมของหลักสูตรได้เป็นอย่างดีเช่นกัน
“หลักสูตรฝึกอบรมเริ่มจากการวางแผนคำของบประมาณ การคำนวณต้นทุนกิจกรรม การบริหารจัดการทางการเงิน และการลดต้นทุนให้เหมาะสมกับสภาพแวดล้อมของแต่ละพื้นที่ ซึ่งจะนำไปสู่การบริหารจัดการทรัพยากรที่มีอยู่อย่างมีประสิทธิภาพและเกิดประโยชน์สูงสุดต่อหน่วยงาน ดังนั้น การฝึกอบรมครั้งนี้ จึงถือเป็นโอกาสดีที่จะได้เรียนรู้จากวิทยากรผู้มีประสบการณ์และความเชี่ยวชาญเฉพาะด้าน ได้แลกเปลี่ยนความคิดเห็น ข้อสงสัย หรือกรณีศึกษาจากจังหวัดต่าง ๆ เพื่อใช้เป็นแนวทางในการปฏิบัติงาน ให้เกิดความคุ้มค่าและเกิดประโยชน์สูงสุด”

ที่มา : https://www.thaigov.go.th/news/contents/details/71943