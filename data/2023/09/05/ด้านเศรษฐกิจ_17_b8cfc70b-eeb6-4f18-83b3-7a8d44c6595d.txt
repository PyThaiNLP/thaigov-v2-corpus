รัฐบาลไทย-ข่าวทำเนียบรัฐบาล-ผู้ตรวจทาวันฯ นำทีม MIND ระนอง ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”


วันอังคารที่ 5 กันยายน 2566
05/09/2566
พิมพ์
ผู้ตรวจทาวันฯ นำทีม MIND ระนอง ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
ผู้ตรวจทาวันฯ นำทีม MIND ระนอง ตรวจติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
วันที่ 31 สิงหาคม 2566 นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม พร้อมด้วยนายวิชญพรรณ พลอยทับทิม และคณะ ลงพื้นที่ ณ บริษัท มินเนอรัล รีซอร์เซส ดีเวลลอปเม้น จำกัด ที่ตำบลบหาดส้มแป้น อำเภอเมืองระนอง จังหวัดระนอง เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแลและส่งเสริมการประกอบเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” และได้เสนอแนะผู้ประกอบการ ให้ดำเนินธุรกิจโดยคำนึงถึงการดูแลรักษาสิ่งแวดล้อมควบคู่กับการประกอบกิจการ ความปลอดภัยจากการประกอบกิจการของเครื่องจักรและผู้ปฏิบัติงาน และการให้ความสำคัญในการดูแลสังคมและชุมชนรอบพื้นที่เหมืองแร่  สอดคล้องกับนโยบายกระทรวงอุตสาหกรรม MIND 4 มิติ ทั้งนี้ ได้เน้นย้ำให้บริษัทตระหนักถึงการอยู่ร่วมกันอย่างยั่งยืนระหว่างชุมชน สังคม และสิ่งแวดล้อม
นอกจากนี้ คณะได้ลงพื้นที่ตรวจเยี่ยม บริษัท เฮอริเทจโกรวเวอร์ คอร์ปอร์เรชั่น ซึ่งประกอบธุรกิจ เมล็ดมะม่วงหิมพานต์กะเทาะเปลือก  โดย ผู้ตรวจฯ ทาวัน ได้เน้นย้ำให้ สอจ.ระนอง ให้การส่งเสริม กำกับดูแลผู้ประกอบการพร้อมให้คำปรึกษาแก่ผู้ประกอบการทั้งในการดูแลและจัดการด้านสิ่งแวดล้อม แนะนำผู้ประกอบการดำเนินการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่มีความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/71946