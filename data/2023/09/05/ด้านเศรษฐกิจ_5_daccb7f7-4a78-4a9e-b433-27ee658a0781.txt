รัฐบาลไทย-ข่าวทำเนียบรัฐบาล-ผูู้ตรวจวีระกิตติ์ฯ ลงพื้นที่ยะลา  ตรวจเยี่ยมสถานประกอบกิจการเหมืองแร่ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ


วันอังคารที่ 5 กันยายน 2566
05/09/2566
พิมพ์
ผูู้ตรวจวีระกิตติ์ฯ ลงพื้นที่ยะลา  ตรวจเยี่ยมสถานประกอบกิจการเหมืองแร่ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ
ผู้ตรวจวีระกิตติ์ฯ ลงพื้นที่ยะลา  ตรวจเยี่ยมสถานประกอบกิจการเหมืองแร่ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ
วันที่ 29 สิงหาคม 2566  เวลา 13.00 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วยนายสมบัติ สุวรรณมณี อุตสาหกรรมจังหวัดยะลา และเจ้าหน้าที่ลงพื้นที่ตรวจเยี่ยมห้างหุ้นส่วนจำกัด พีรพลศิลา ตำบลลิดล อำเภอเมือง จังหวัดยะลา เพื่อตรวจติดตามผลการดำเนินโครงการเพิ่มประสิทธิภาพการกำกับดูแล และส่งเสริม การประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ ทั้งนี้ ผู้ตรวจฯ ได้แนะนำสถานประกอบการให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป
.
เวลา 15.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ได้ตรวจราชการกรณีปกติ รอบที่ 2 ณ ห้องประชุมสำนักงานอุตสาหกรรมจังหวัดยะลา  โดยมี นายสมบัติ สุวรรณมณี อุตสาหกรรมจังหวัดยะลา และเจ้าหน้าที่  เข้าร่วมและรายงานผลการดำเนินโครงการฯ ทั้งนี้ ผู้ตรวจฯ ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย  เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ  ชื่นชมการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80%  การติดตามโรงงานที่มีการร้องเรียนและฟ้องร้อง   การดำเนินงานตามนโยบาย MIND ของกระทรวงอุตสาหกรรม  ดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมาย พร้อมเน้นย้ำให้เจ้าหน้าที่ดำเนินงานตามนโยบาย MIND ขอปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด"ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/71931