รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่นราธิวาส ตรวจเยี่ยมสถานประกอบกิจการผลิตยางแท่ง ที่ใช้พลังงานที่สะอาดและเป็นมิตรต่อสิ่งแวดล้อม


วันอังคารที่ 5 กันยายน 2566
05/09/2566
พิมพ์
ผู้ตรวจวีระกิตติ์ฯ ลงพื้นที่นราธิวาส ตรวจเยี่ยมสถานประกอบกิจการผลิตยางแท่ง ที่ใช้พลังงานที่สะอาดและเป็นมิตรต่อสิ่งแวดล้อม
ผู้ตรวจวีระกิตติ์ฯ ลงพื้นที่นราธิวาส ตรวจเยี่ยมสถานประกอบกิจการผลิตยางแท่ง ที่ใช้พลังงานที่สะอาดและเป็นมิตรต่อสิ่งแวดล้อม
วันที่ 29 สิงหาคม 2566  เวลา 8.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วย นายโดม ถนอมบูรณ์ อุตสาหกรรมจังหวัดนราธิวาส และเจ้าหน้าที่ลงพื้นที่ตรวจเยี่ยมบริษัท ยาวไทยปักษ์ใต้ จำกัด ณ ตำบลลำภู อำเภอเมือง จังหวัดนราธิวาส ประกอบกิจการผลิตยางแท่ง STR20 โดยบริษัทฯ ได้รับมาตรฐานต่างๆ ได้แก่ ISO9001, ISO14001, ISO45001, Green Industry ระดับ 3 เป็นต้น ทั้งนี้บริษัทฯ ได้มีการติดตั้งโซล่าเซลล์บนหลังคาอาคาร เพื่อให้เกิดการใช้พลังงานที่สะอาดและเป็นมิตรต่อสิ่งแวดล้อม อีกทั้งมีการพัฒนาระบบขจัดกลิ่นโดยใช้ระบบ Bio Filter ช่วยในการดักกลิ่น เพื่อไม่ให้เกิดผลกระทบต่อชุมชนรอบโรงงานอีกด้วย
.
เวลา 10.30 น. ลงพื้นที่ตรวจเยี่ยมตรวจติดตามการดำเนินโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ณ วิสาหกิจชุมชนกลุ่มสตรีสานเสื่อกระจูดบ้านโคกพะยอม ตำบลโคกเคียน อำเภอเมือง จังหวัดนราธิวาส โดยมีการพัฒนาผลิตภัณฑ์ใหม่ คือ ตะกร้าสานทรงถังนม ช่วยสร้างมูลค่าเพิ่มให้แก่ผลิตภัณฑ์ประมาณร้อยละ 9.5 และทำให้มีรายได้เพิ่มขึ้นจากปี 2565 ประมาณร้อยละ 10

ที่มา : https://www.thaigov.go.th/news/contents/details/71929