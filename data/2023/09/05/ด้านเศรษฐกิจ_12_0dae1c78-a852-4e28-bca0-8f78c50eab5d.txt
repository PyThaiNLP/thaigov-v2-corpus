รัฐบาลไทย-ข่าวทำเนียบรัฐบาล-หน.ผู้ตรวจฯ วิษณุ  ลงพื้นที่ยโสธร ตรวจราชการรอบ 2 พร้อมเร่งเจ้าหน้าที่ถ่ายทอดนโยบาย MIND ให้โรงงานในพื้นที่มุ่งยกระดับภาคอุตสาหกรรมให้สามารถอยู่กับชุมชนได้ 


วันอังคารที่ 5 กันยายน 2566
05/09/2566
พิมพ์
หน.ผู้ตรวจฯ วิษณุ  ลงพื้นที่ยโสธร ตรวจราชการรอบ 2 พร้อมเร่งเจ้าหน้าที่ถ่ายทอดนโยบาย MIND ให้โรงงานในพื้นที่มุ่งยกระดับภาคอุตสาหกรรมให้สามารถอยู่กับชุมชนได้
หน.ผู้ตรวจฯ วิษณุ  ลงพื้นที่ยโสธร ตรวจราชการรอบ 2 พร้อมเร่งเจ้าหน้าที่ถ่ายทอดนโยบาย MIND ให้โรงงานในพื้นที่มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรม
วันที่ 30 สิงหาคม 2566 นายวิษณุ ทับเที่ยง  หัวหน้าผู้ตรวจราชการกระทรวงอุตสาหกรรม (หน.ผตร.อก.) ตรวจราชการกรณีปกติ 2/2566 สำนักงานอุตสาหกรรมจังหวัดยโสธร  โดนายชาติศักดิ์ จันทร์สุคนธ์ อุตสาหกรรมจังหวัดยโสธร และเจ้าหน้าที่ให้การต้อนรับและรายงานผลการดำเนินงานของสำนักงานอุตสาหกรรมจังหวัด (ตามแบบรายงานผลการปฏิบัติราชการรอบที่ 2/2566) ตามประเด็นการตรวจราชการ  โดย หน.ผตร.อก. ได้ถ่ายทอดนโยบายของท่านปลัดกระทรวงอุตสาหกรรม ให้เจ้าหน้าที่มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรม  ตามแนวอุตสาหกรรมวิถีใหม่ 4 มิติ คือ  1) ความสำเร็จทางธุรกิจ การปรับธุรกิจให้เหมาะสมกับโลกอนาคต  2) การดูแลสังคมโดยรอบโรงงานอุตสาหกรรม ทั้งยามปกติและเมื่อเกิดวิกฤต   3) การดูแลรักษาสิ่งแวดล้อมที่ตอบโจทย์ไทยและประชาคมโลก  4) การกระจายรายได้ให้แก่ประชาชน และมีชีวิตความเป็นอยู่ที่ดีขึ้น เน้น “การสร้างงาน สร้างอาชีพ” และกระตุ้นผู้ประกอบการให้ดำเนินธุรกิจเพื่อสังคม (Social Enterprise : SE) ทำงานร่วมกับชุมชน และเครือข่ายเพื่อพัฒนาคุณภาพชีวิตให้ประชาชนในพื้นที่อย่างจริงจัง
.
โดยที่ หน.ผตร.อก ได้ให้ข้อเสนอแนะการตรวจราชการ ดังนี้  เน้นย้ำการประชาสัมพันธ์ทำความเข้าใจ และส่งเสริมให้โรงงานอุตสาหกรรมประกอบการตาม นโยบาย MIND ให้ครบทั้ง 4 มิติ ใน 1 โรงงาน  การตรวจ กำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมาย ตามแผนงานที่ได้กำหนดไว้ให้ครบถ้วน  ให้ สอจ. ติดตามให้โรงงานเข้ารายงานผลการประกอบกิจการตามแบบฟอร์ม (i-single form)  ให้ สอจ. ติดตามสถานะภาพปัจจุบันของผู้ประกอบการที่กู้เงินกองทุนต่างๆ ของ อก. อย่างต่อเนื่อง กรณีพบปัญหาในการประกอบกิจการจะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้สูญ (NPL)  ให้ สอจ. รวบรวมจัดเก็บข้อมูลของมูลค่าเพิ่มทางเศรษฐกิจที่เกิดขึ้นจากการดำเนินงานโครงการพัฒนาภาคอุตสาหกรรมในพื้นที่ ทุกการดำเนินของ สอจ.   การแก้ไขปัญหาเรื่องร้องเรียนที่เกิดจากการประกอบกิจการโรงงาน ให้ใช้ "หัวและใจ" ในการปฏิบัติงาน และต้องผลักดันให้โรงงานนำนโยบาย MIND ไปปฏิบัติให้เห็นอย่างเป็นรูปธรรม  ให้เร่งประชาสัมพันธ์การรับรองอุตสาหกรรมสีเขียว (GI) ชี้แจงถึงความสำคัญของการเข้าร่วมโครงการฯ พร้อมเชิญชวนสมัครเข้าร่วมโครงการฯ และให้คำแนะนำเพื่อเตรียมความพร้อมสำหรับการยกระดับการรับรองอุตสาหกรรมสีเขียวให้ผู้ประกอบการต่อไป  สุดท้าย ได้ให้กำลังใจในการปฏิบัติงานของ สอจ.ยโสธร และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชนต่อไป

ที่มา : https://www.thaigov.go.th/news/contents/details/71941