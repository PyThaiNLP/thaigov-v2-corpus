รัฐบาลไทย-ข่าวทำเนียบรัฐบาล-ผู้ตรวจทาวันฯ นำทีม MIND พังงา ตรวจติดตามผลการดำเนินงานกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”


วันอังคารที่ 5 กันยายน 2566
05/09/2566
พิมพ์
ผู้ตรวจทาวันฯ นำทีม MIND พังงา ตรวจติดตามผลการดำเนินงานกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
ผู้ตรวจทาวันฯ นำทีม MIND พังงา ตรวจติดตามผลการดำเนินงานกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
วันที่ 30 สิงหาคม 2566 เวลา 09.00 น.  นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม รับฟังสรุปผลการดำเนินงานโครงการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน” ณ สำนักงานอุตสาหกรรมจังหวัดพังงา โดยมีนายบุญสิทธิ์ เรืองผล อุตสาหกรรมจังหวัดพังงา และเจ้าหน้าที่ เข้าร่วมและรายงานผลการดำเนินโครงการฯ
ผู้ตรวจราชการฯ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ 1.การติดตามการแจ้งข้อมูลการประกอบกิจการโรงงานรายเดือน (iSingleForm) ของผู้ประกอบกิจการ โดยขอให้เร่งดำเนินการอย่างเคร่งครัด และพร้อมให้คำปรึกษาทุกเมื่อหากผู้ประกอบกิจการพบปัญหาอุปสรรค 2. การส่งเสริมโรงงานให้ได้การรับรองอุตสาหกรรมสีเขียวให้เป็นไปตามเป้าหมายที่ 80% และให้ตรวจกำกับ ดูแลสถานประกอบกิจการโรงงานและเหมืองแร่ ให้ดำเนินกิจการโดยมี Work Instructions ในแต่ละขั้นตอนของการปฏิบัติงานเพื่อให้มีขั้นตอนการทำงานอย่างถูกต้อง ให้เกิดความปลอดภัยและเพิ่มประสิทธิภาพในการทำงาน 3. การผลักดันให้ผู้ประกอบกิจการดูแลสิ่งแวดล้อม 4 ด้าน 1.ดิน การนำหลัก 3R มาช่วยในการควบคุมและลดปริมาณกากอุตสาหกรรมอย่างมีประสิทธิภาพ 2.น้ำ การดูแลแม่น้ำลำคลองและการระบายน้ำทิ้งของโรงงานไม่ให้เกินค่ามาตรฐานที่กฎหมายกำหนด ไม่ส่งผลกระทบกับชุมชน  3.ลม ดูแลการปล่อยมลพิษทางอากาศของโรงงานเพื่อลดปัญหาฝุ่น PM 2.5  4.ไฟ ดูแลความปลอดภัยต่างๆ ในโรงงาน เช่น การตรวจระบบไฟฟ้าประจำปี, มาตรการป้องกันอัคคีภัย เป็นต้น เพื่อป้องกันการเกิดเหตุไฟไหม้ ทั้งนี้ ผู้ตรวจราชการฯ  ได้เน้นย้ำให้เจ้าหน้าที่ ดำเนินงานตามนโยบาย MIND ของปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรมต่อไป
เวลา 13.00 น. ผู้ตรวจฯ ทาวัน พร้อมคณะเข้าตรวจเยี่ยม บริษัท พี เอ็ม เอราวัณ จำกัด (บจก.เหมืองเอราวัณ เอเชีย รับช่วงการทำเหมือง) ผู้ถือประทานบัตรที่ 23444/16239  ตำบลบางเตย อำเภอเมือง จังหวัดพังงา ประกอบกิจการทำเหมืองแร่โดโลไมต์ เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแลและส่งเสริมการประกอบเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” และได้เสนอแนะผู้ประกอบการ ให้ดำเนินธุรกิจโดยคำนึงถึงการดูแลรักษาสิ่งแวดล้อมควบคู่กับการประกอบกิจการ ความปลอดภัยจากการประกอบกิจการของเครื่องจักรและผู้ปฏิบัติงาน การเพิ่มช่องทางการจำหน่ายภายในประเทศสำหรับหินฝุ่น อันเป็นผลพลอยได้จากการนำแร่เข้าสู่โรงแต่งแร่ ซึ่งมีการเก็บกองไว้เป็นจำนวนมาก ไม่สามารถส่งออกได้เนื่องจากต้นทุนการขนส่งสูง ไม่สามารถแข่งขันราคากับต่างประเทศได้  และการให้ความสำคัญในการดูแลสังคมและชุมชนรอบพื้นที่เหมืองแร่  สอดคล้องกับนโยบายกระทรวงอุตสาหกรรม MIND 4 มิติ ทั้งนี้ ได้เน้นย้ำให้บริษัทตระหนักถึงการอยู่ร่วมกันอย่างยั่งยืนระหว่างชุมชน สังคม และสิ่งแวดล้อม

ที่มา : https://www.thaigov.go.th/news/contents/details/71945