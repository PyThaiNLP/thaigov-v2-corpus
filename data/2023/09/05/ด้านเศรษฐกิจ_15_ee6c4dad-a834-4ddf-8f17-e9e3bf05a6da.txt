รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ปัตตานี ตรวจเยี่ยมสถานประกอบการที่ได้รับการรับรองอุตสาหกรรมสีเขียวพร้อมช่วยเหลือชุมชนโดยรอบ


วันอังคารที่ 5 กันยายน 2566
05/09/2566
พิมพ์
ผู้ตรวจฯ วีระกิตติ์ ลงพื้นที่ปัตตานี ตรวจเยี่ยมสถานประกอบการที่ได้รับการรับรองอุตสาหกรรมสีเขียวพร้อมช่วยเหลือชุมชนโดยรอบ
ผู้ตรวจฯ วีระกิตติ์ ลงพื้นที่ปัตตานี ตรวจเยี่ยมสถานประกอบการที่ได้รับการรับรองอุตสาหกรรมสีเขียวพร้อมช่วยเหลือชุมชนโดยรอบ
วันที่ 31 สิงหาคม 2566  เวลา 14.00 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม
พร้อมด้วยนางสาวมาลี ทองเกลี้ยง อุตสาหกรรมจังหวัดปัตตานี  และเจ้าหน้าที่ลงพื้นที่ตรวจเยี่ยมบริษัท ศรีตรังแอโกรอินดัสทรี จำกัด(มหาชน) สาขาปัตตานี ตำบลเขาตูม อำเภอยะรัง จังหวัดปัตตานี ประกอบกิจการทำยางเครฟและยางแท่ง บริษัทฯ ได้รับการรับรองอุตสาหกรรมสีเขียวระดับ 3 และมีการปรับธุรกิจให้เหมาะสมกับโลกอนาคต โดยพัฒนาแอปพลิเคชั่น "ศรีตรังเพื่อชาวสวน" ช่วยอำนวยความสะดวกเรื่องการขายให้กับเกษตรกร อีกทั้ง มีการสร้างอาชีพให้กับชุมชนโดยการนำตะกอนดินจากการผลิตมาต่อยอดธุรกิจทำสารปรับปรุงดินสร้างรายได้ให้กับชุมชนโดยรอบ
เวลา 15.30 น. ผู้ตรวจฯ วีระกิตติ์ ได้ตรวจราชการกรณีปกติ รอบที่ 2 ณ ห้องประชุมสำนักงานอุตสาหกรรมจังหวัดปัตตานี โดยมีนางสาวมาลี ทองเกลี้ยง อุตสาหกรรมจังหวัดปัตตานีและเจ้าหน้าที่ เข้าร่วมและรายงานผลการดำเนินโครงการฯ ทั้งนี้ ผู้ตรวจฯ วีระกิตติ์ ได้ขอบคุณและให้กำลังใจเจ้าหน้าที่ในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย ตามแบบ iSingleForm และระบบ i.Industry ทุกโรงงาน  เร่งรัดการเบิกจ่ายงบประมาณ ชื่นชมการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80%  การติดตามโรงงานที่มีการร้องเรียนและฟ้องร้อง การดำเนินงานตามนโยบาย MIND ของกระทรวงอุตสาหกรรม ดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมาย  ทั้งนี้ ผู้ตรวจฯ วีระกิตติ์ ได้เน้นย้ำให้เจ้าหน้าที่ดำเนินงานตามนโยบาย MIND ของปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด"ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/71944