รัฐบาลไทย-ข่าวทำเนียบรัฐบาล-รัฐมนตรีว่าการกระทรงงยุติธรรม มอบรางวัลองค์กรต้นแบบด้านสิทธิมนุษยชน ประจําปี ๒๕๖๖ กระตุ้นทุกภาคส่วนขับเคลื่อนงานด้านสิทธิมนุษยชน


วันศุกร์ที่ 22 กันยายน 2566
22/09/2566
พิมพ์
รัฐมนตรีว่าการกระทรงงยุติธรรม มอบรางวัลองค์กรต้นแบบด้านสิทธิมนุษยชน ประจําปี ๒๕๖๖ กระตุ้นทุกภาคส่วนขับเคลื่อนงานด้านสิทธิมนุษยชน
รัฐมนตรีว่าการกระทรงงยุติธรรม มอบรางวัลองค์กรต้นแบบด้านสิทธิมนุษยชน ประจําปี ๒๕๖๖ กระตุ้นทุกภาคส่วนขับเคลื่อนงานด้านสิทธิมนุษยชน
ในวันศุกร์ที่ ๒๒ กันยายน ๒๕๖๖ เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีเปิดงานประกาศรางวัลองค์กรต้นแบบด้านสิทธิมนุษยชน ประจําปี ๒๕๖๖โดยมี นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม  นายวัลลภ นาคบัว รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม พร้อมด้วย นายเรืองศักดิ์ สุวารี อธิบดีกรมคุ้มครองสิทธิและเสรีภาพ คณะผู้บริหารของส่วนราชการในสังกัดกระทรวงยุติธรรม ผู้แทนจากหน่วยงานภาครัฐ รัฐวิสาหกิจ และภาคธุรกิจ ตลอดจนผู้ที่เกี่ยวข้อง เข้าร่วมฯ ณ โรงแรมมิราเคิล แกรนด์ คอนเวนชั่น กรุงเทพฯ
พันตำรวจเอก ทวี สอดส่อง รัฐมนตรีว่าการกระทรวงยุติธรรม กล่าวว่า การบริหารบ้านเมืองที่ดีที่เรียกว่า “หลักธรรมาภิบาล” ที่ได้ให้ความสำคัญบัญญัติไว้ในกฎหมายรัฐธรรมนูญ ซึ่งเป็นกฎหมายสูงสุดของประเทศนั้นคือ การผสานสามเสาหลักที่สัมพันธ์ เชื่อมโยง และเสริมสร้างความแข็งแกร่งซึ่งกันและกัน กล่าวคือ หลักสิทธิมนุษยชน หลักนิติธรรม และหลักประชาธิปไตย ที่เป็นค่านิยมสากลและไม่สามารถแยกออกจากกันได้ อีกทั้งสอดคล้องกับหลักการสากลของสหประชาชาติ ทั้งนี้ สิทธิมนุษยชนใด ๆ หากปราศจากซึ่งหลักนิติธรรม หลักประชาธิปไตย หรือ อำนาจอธิปไตยที่เป็นของปวงชน การมีส่วนร่วมของประชาชน ย่อมไม่อาจสร้างความเป็นธรรมให้แก่ประชาชนทุกคนได้  สิทธิมนุษยชน “ย่อมเป็นสัญญาว่างเปล่า บนแผ่นกระดาษเท่านั้น” ดังนั้น ความเสมอภาคในกฎหมาย การได้รับการคุ้มครองทางกฎหมายเท่าเทียมกัน ไม่เลือกปฏิบัติอย่างไม่เป็นธรรม ถือเป็นหัวใจสำคัญพื้นฐานของสังคมที่เคารพสิทธิมนุษยชน
อย่างไรก็ตาม เพื่อเป็นการกระตุ้นให้องค์กรทุกภาคส่วนมีความเข้าใจ การมีส่วนร่วม และเห็นถึงความสำคัญของการนำหลักการสิทธิมนุษยชน แผนสิทธิมนุษยชนแห่งชาติฯ  และแผนปฏิบัติการระดับชาติว่าด้วยธุรกิจกับสิทธิมนุษยชนฯ มาเป็นพื้นฐานในการบริหารจัดการและปฏิบัติงานในทุกระดับ กระทรวงยุติธรรม โดยกรมคุ้มครองสิทธิและเสรีภาพ จึงจัดทำโครงการองค์กรต้นแบบด้านสิทธิมนุษยชนขึ้น โดยเปิดรับสมัครองค์กรภาครัฐ รัฐวิสาหกิจ ภาคธุรกิจวิสาหกิจเพื่อสังคม และภาคประชาสังคม เข้าร่วมโครงการฯ ซึ่งกำหนดให้ใช้แผนสิทธิมนุษยชนแห่งชาติ ฉบับที่ ๕ เป็นเกณฑ์ในการพิจารณาตัดสินของภาครัฐ และกำหนดให้ใช้หลักการชี้แนะของสหประชาชาติว่าด้วยธุรกิจกับสิทธิมนุษยชน  และแผนปฏิบัติการระดับชาติว่าด้วยธุรกิจกับสิทธิมนุษยชน ระยะที่ ๒ เป็นเกณฑ์พิจารณาตัดสิน ของรัฐวิสาหกิจ ภาคธุรกิจ วิสาหกิจเพื่อสังคม และภาคประชาสังคม โดยมีกระบวนการพิจารณาคัดเลือกตามลำดับจนได้องค์กรต้นแบบด้านสิทธิมนุษยชน ประจำปี ๒๕๖๖
โดยในปีนี้ หน่วยงานที่ได้รับรางวัลองค์กรต้นแบบด้านสิทธิมนุษยชน ประจําปี ๒๕๖๖ มีทั้งหมด ๑๐๙ องค์กร แบ่งเป็น ประเภทภาครัฐ ประเภทราชการส่วนกลาง ระดับดีเด่น ๒ องค์กร ได้แก่ กรมทรัพยากรน้ำ, กรมพินิจและคุ้มครองเด็กและเยาวชน ระดับดี ๔ องค์กร ได้แก่ กรมเจรจาการค้าระหว่างประเทศ, สถาบันวิจัยและพัฒนาพื้นที่สูง (องค์การมหาชน), สำนักงานส่งเสริมเศรษฐกิจดิจิทัล, องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน (องค์การมหาชน) ระดับชมเชย ๑ องค์กร ได้แก่ กรมสอบสวนคดีพิเศษ ประเภทภาครัฐ ประเภทราชการส่วนภูมิภาค ระดับดีเด่น ๘ องค์กร ได้แก่ จังหวัดขอนแก่น, จังหวัดพิษณุโลก, ศูนย์ฝึกและอบรมเด็กและเยาวชน เขต ๒ จังหวัดราชบุรี, ศูนย์ฝึกและอบรมเด็กและเยาวชน เขต ๙ จังหวัดยะลา, สถานพินิจและคุ้มครองเด็กและเยาวชนจังหวัดสมุทรปราการ, สำนักงานคุมประพฤติจังหวัดเชียงใหม่, สำนักงานยุติธรรมจังหวัดพิษณุโลก,  สำนักงานสวัสดิการและคุ้มครองแรงงานจังหวัดสมุทรสาคร ระดับดี ๒๘ องค์กร ได้แก่ ศูนย์ฝึกและอบรมเด็กและเยาวชน เขต ๓ จังหวัดนครราชสีมา, ศูนย์ฝึกและอบรมเด็กและเยาวชน เขต ๕ จังหวัดอุบลราชธานี, ศูนย์ฝึกและอบรมเด็กและเยาวชน เขต ๗ จังหวัดเชียงใหม่, ศูนย์ฝึกและอบรมเด็กและเยาวชนพระนครศรีอยุธยา, ศูนย์ฝึกและอบรมเด็กและเยาวชนจังหวัดสมุทรปราการ, ศูนย์ฝึกและอบรมเด็กและเยาวชนหญิงบ้านปรานี, สถานพินิจและคุ้มครองเด็กและเยาวชนจังหวัดเชียงใหม่, สถานพินิจและคุ้มครองเด็กและเยาวชนจังหวัดนครพนม, สถานพินิจและคุ้มครองเด็กและเยาวชนจังหวัดนนทบุรี, สถานพินิจและคุ้มครองเด็กและเยาวชนจังหวัดบุรีรัมย์, สถานพินิจและคุ้มครองเด็กและเยาวชนจังหวัดปราจีนบุรี, สถานพินิจและคุ้มครองเด็กและเยาวชนจังหวัดพระนครศรีอยุธยา, สถานพินิจและคุ้มครองเด็กและเยาวชนจังหวัดพัทลุง, สถานพินิจและคุ้มครองเด็กและเยาวชนจังหวัดพิษณุโลก, สถานพินิจและคุ้มครองเด็กและเยาวชนจังหวัดระยอง, สถานพินิจและคุ้มครองเด็กและเยาวชนจังหวัดสตูล, สถานพินิจและคุ้มครองเด็กและเยาวชนจังหวัดสระแก้ว, สถานพินิจและคุ้มครองเด็กและเยาวชนจังหวัดสิงห์บุรี, สถานพินิจและคุ้มครองเด็กและเยาวชนจังหวัดสุโขทัย, สถานพินิจและคุ้มครองเด็กและเยาวชนจังหวัดอ่างทอง, สถานพินิจและคุ้มครองเด็กและเยาวชนจังหวัดอุดรธานี, สำนักงานคลังจังหวัดเชียงใหม่, สำนักงานคลังจังหวัดตาก, สำนักงานคลังจังหวัดลำปาง, สำนักงานประกันสังคมจังหวัดสมุทรสาคร, สำนักงานยุติธรรมจังหวัดขอนแก่น, สำนักงานสรรพากรพื้นที่มหาสารคาม, สำนักงานสวัสดิการและคุ้มครองแรงงานจังหวัดตราด ระดับชมเชย ๘ องค์กร ได้แก่ สถานพินิจและคุ้มครองเด็กและเยาวชนจังหวัดสุราษฎร์ธานี, สถานพินิจและคุ้มครองเด็กและเยาวชนจังหวัดแพร่, สำนักงานสวัสดิการและคุ้มครองแรงงานจังหวัดอ่างทอง, สถานพินิจและคุ้มครองเด็กและเยาวชนจังหวัดกำแพงเพชร, สถานพินิจและคุ้มครองเด็กและเยาวชนจังหวัดน่าน, สถานพินิจและคุ้มครองเด็กและเยาวชนจังหวัดกระบี่, สถานพินิจและคุ้มครองเด็กและเยาวชนจังหวัดชุมพร, สถานพินิจและคุ้มครองเด็กและเยาวชนจังหวัดนครนายก ประเภทองค์กรรัฐวิสาหกิจ ระดับดีเด่น ๕ องค์กร ได้แก่ การไฟฟ้านครหลวง, ธนาคารเพื่อการส่งออกและนำเข้าแห่งประเทศไทย, บริษัท ปตท. จำกัด (มหาชน), บริษัท ปตท.สำรวจและผลิตปิโตรเลียม จำกัด (มหาชน), สถาบันวิจัยวิทยาศาสตร์และเทคโนโลยีแห่งประเทศไทย ระดับดี ๒ องค์กร ได้แก่ บริษัท ไปรษณีย์ไทย จำกัด, บริษัท รถไฟฟ้า ร.ฟ.ท. จำกัด ประเภทองค์กรธุรกิจขนาดใหญ่ ระดับดีเด่น ๒๐ องค์กร ได้แก่ บริษัท กันกุล เอ็นจิเนียริ่ง จำกัด (มหาชน), บริษัท คาโอ อินดัสเตรียล (ประเทศไทย) จำกัด, บริษัท จัดการและพัฒนาทรัพยากรน้ำภาคตะวันออก จำกัด (มหาชน), บริษัท เจริญโภคภัณฑ์อาหาร จำกัด (มหาชน), บริษัท ซีพีแรม จำกัด, บริษัท เซ็นทรัล รีเทล คอร์ปอเรชั่น จำกัด (มหาชน), บริษัท ทีบีเคเค (ประเทศไทย) จำกัด, บริษัท ไทยซัมมิท ฮาร์เนส จำกัด (มหาชน), บริษัท ไทยยูเนี่ยน กรุ๊ป จำกัด (มหาชน), บริษัท ไทยยูเนี่ยน ซีฟู้ด จำกัด, บริษัท ไทยยูเนี่ยน ฟีดมิลล์ จำกัด (มหาชน), บริษัท ไทยออยล์ จำกัด (มหาชน), บริษัท น้ำตาลมิตรผล จำกัด, บริษัท บางจาก คอร์ปอเรชั่น จำกัด (มหาชน), บริษัท เบอร์ลี่ ยุคเกอร์ จำกัด (มหาชน), บริษัท ปูนซิเมนต์ไทย จำกัด (มหาชน), บริษัท พลังงานบริสุทธิ์ จำกัด (มหาชน), บริษัท แพ็คฟู้ด จำกัด (มหาชน), บริษัท หาดทิพย์ จำกัด (มหาชน), บริษัท ไออาร์พีซี จำกัด (มหาชน) ระดับดี ๑๑ องค์กร ได้แก่ บริษัท จีเอสอี คอร์ปอเรชั่น จำกัด, บริษัท ทางยกระดับดอนเมือง จำกัด (มหาชน), ธนาคารกรุงไทย จำกัด (มหาชน), บริษัท บริหารสินทรัพย์ กรุงเทพพาณิชย์ จำกัด (มหาชน), บริษัท ผลิตไฟฟ้า จำกัด (มหาชน), บริษัท พิษณุเวช จำกัด (โรงพยาบาลพิษณุเวช), บริษัท พีทีจี เอ็นเนอยี จำกัด (มหาชน), บริษัท แพรนด้า จิวเวลรี่ จำกัด (มหาชน), บริษัท ศูนย์บริการเหล็กสยาม จำกัด (มหาชน), บริษัท สยามแก๊ส แอนด์ ปิโตรเคมีคัลส์ จำกัด (มหาชน), บริษัท โอคินอสฟู้ด จำกัด ระดับชมเชย ๓ องค์กร ได้แก่ บริษัท พีทีที ดิจิตอล โซลูชั่น จำกัด, บริษัท ยูนิเวอแซล แอพพาเรล จำกัด, บริษัท เอ็ม เอส พี อินเตอร์ฟู้ดส์ จำกัด ประเภทองค์กรธุรกิจขนาดกลาง ระดับดีเด่น ๑ องค์กร ได้แก่ บริษัท โปรเฟสชั่นแนล ลาโบราทอรี่ แมเนจเม้นท์ คอร์ป จำกัด (มหาชน) ระดับดี ๒ องค์กร ได้แก่ บริษัท ปราชญา สุขภาศรม จำกัด, บริษัท อันดารา รีสอร์ท แอนด์ วิลล่า จำกัด ระดับชมเชย ๓ องค์กร ได้แก่ บริษัท กุยลิ้มฮึ้ง คอร์ปอเรชั่น จำกัด, บริษัท จี.เค. แอสเซ็มบลี้ จำกัด, บริษัท เทพไทย โปรดัคท์ จำกัด ประเภทองค์กรธุรกิจขนาดย่อม ระดับดีเด่น ๑ องค์กร ได้แก่ บริษัท เพ็ทสไมล์ บาย ด๊อกเตอร์ เพ็ท จำกัด ระดับชมเชย ๕ องค์กร ได้แก่ บริษัท กุยลิ้มฮึ้ง จำกัด, บริษัท กุยลิ้มฮึ้ง ปราชญา จำกัด, บริษัท ปราชญา โฮเรก้า จำกัด, บริษัท มิตรใหม่ฟาร์ม จํากัด, บริษัท อโนนิมัศ รีพับบลิค จำกัด ประเภทองค์กรวิสาหกิจเพื่อสังคม ระดับดี ๑ องค์กร ได้แก่ บริษัท สเตปส์ วิสาหกิจเพื่อสังคม จำกัด ระดับชมเชย ๑ องค์กร ได้แก่ บริษัท สังคมดี วิสาหกิจเพื่อสังคม จำกัด ประเภทองค์กรภาคประชาสังคม ระดับดีเด่น ๑ องค์กร ได้แก่ มูลนิธิพะเยาเพื่อการพัฒนา ระดับดี ๒ องค์กร ได้แก่ มูลนิธิวัฒนเสรี, มูลนิธิศิลปะเพื่อมวลมนุษย์ ทั้งนี้ องค์กรที่ได้รับรางวัลจะเป็นต้นแบบให้กับองค์กรอื่น ๆ รวมถึงร่วมถ่ายทอดองค์ความรู้และแลกเปลี่ยนแนวปฏิบัติที่ดีด้านสิทธิมนุษยชน เพื่อยกระดับการดำเนินงานขององค์กรต่าง ๆ อย่างยั่งยืน ตลอดจนพัฒนาสถานการณ์ด้านสิทธิมนุษยชนของประเทศไทยในภาพรวมต่อไป

ที่มา : https://www.thaigov.go.th/news/contents/details/72518