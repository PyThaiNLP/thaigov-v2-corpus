รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยม และให้ข้อเสนอแนะในการทำงานแก่บุคลากรกรมพินิจและคุ้มครองเด็กและเยาวชน พร้อมทั้งให้กำลังใจ มอบอุปกรณ์กีฬา ขนม แก่เด็กและเยาวชนฯ 


วันเสาร์ที่ 23 กันยายน 2566
23/09/2566
พิมพ์
รัฐมนตรีว่าการกระทรวงยุติธรรม ตรวจเยี่ยม และให้ข้อเสนอแนะในการทำงานแก่บุคลากรกรมพินิจและคุ้มครองเด็กและเยาวชน พร้อมทั้งให้กำลังใจ มอบอุปกรณ์กีฬา ขนม แก่เด็กและเยาวชนฯ
รัฐมนตรีว่าการกระทรวงยุติธรรม ตรวจเยี่ยม และให้ข้อเสนอแนะในการทำงานแก่บุคลากรกรมพินิจและคุ้มครองเด็กและเยาวชน พร้อมทั้งให้กำลังใจ มอบอุปกรณ์กีฬา ขนม แก่เด็กและเยาวชนฯ
ในวันเสาร์ที่ ๒๓ กันยายน ๒๕๖๖ เวลา ๐๗.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม และคณะ ตรวจเยี่ยม ให้ข้อเสนอแนะในการทำงานแก่บุคลากรกรมพินิจและคุ้มครองเด็กและเยาวชน พร้อมทั้งให้กำลังใจ มอบอุปกรณ์กีฬา ขนม และรับประทานอาหารเช้าร่วมกับเด็กและเยาวชนในสถานที่ควบคุม ประกอบด้วย ศูนย์ฝึกและอบรมเด็กและเยาวชนชายบ้านกรุณา ศูนย์ฝึกและอบรมเด็กและเยาวชนจังหวัดสมุทรปราการ และสถานพินิจและคุ้มครองเด็กและเยาวชนจังหวัดสมุทรปราการ โดยมี พันตำรวจโท วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน พร้อมด้วย นางสาวศิริประกาย วรปรีชา รองอธิบดีกรมพินิจและคุ้มครองเด็กและเยาวชน นายโกมล พรมเพ็ง รองอธิบดีกรมพินิจและคุ้มครองเด็กและเยาวชน นางนลินนาถ ไกรนรา รองอธิบดีกรมพินิจและคุ้มครองเด็กและเยาวชน ผู้อำนวยการศูนย์ฝึกและอบรมเด็กและเยาวชนชายบ้านกรุณา ผู้อำนวยการศูนย์ฝึกและอบรมเด็กและเยาวชนจังหวัดสมุทรปราการ และผู้อำนวยการสถานพินิจและคุ้มครองเด็กและเยาวชนจังหวัดสมุทรปราการ บุคลากรที่เกี่ยวข้อง และคณะกรรมการสงเคราะห์ฯ ให้การต้อนรับ
โดยรัฐมนตรีว่าการกระทรวงยุติธรรม ให้โอวาทกับเยาวชนความตอนหนึ่งว่า "อย่าเอาความผิดพลาดในชีวิตของตนเองมาทำให้เราท้อถอย ทุกคนยังมีโอกาส เพราะเราคืออนาคตของชาติ ที่จะต้องส่งเสริมและสนับสนุนให้เรามีการศึกษา มีอาชีพ และพร้อมกลับไปสู่สังคม"
โอกาสนี้รัฐมนตรีฯ ได้ชื่นชมการดำเนินงานของกรมพินิจฯ ที่ดำเนินงานได้อย่างครอบคลุมในทุกมิติ พร้อมเน้นย้ำถึงเรื่องวิธีการแก้ไขบำบัดฟื้นฟูเด็กและเยาวชนในกลุ่มที่เกี่ยวข้องกับยาเสพติด และการประสานความร่วมมือกับภาคีเครือข่ายทั้งภาครัฐและภาคประชาสังคมในการหาแนวทางสำหรับการสร้างโอกาสให้เด็กและเยาวชนเพื่อต่อยอดและพัฒนาศักยภาพของตนเอง นำไปสู่การมีอาชีพที่มั่นคง และเป็นพลเมืองที่สำคัญของประเทศชาติต่อไป

ที่มา : https://www.thaigov.go.th/news/contents/details/72535