รัฐบาลไทย-ข่าวทำเนียบรัฐบาล-มาแล้วตลาดนัดของดีวิถีชุมชนที่ ธ.ก.ส.


วันพุธที่ 27 กันยายน 2566
27/09/2566
พิมพ์
มาแล้วตลาดนัดของดีวิถีชุมชนที่ ธ.ก.ส.
ธ.ก.ส. ชวนชม ชิม ช้อป สินค้าเกษตรและผลิตภัณฑ์คุณภาพจากเกษตรกรลูกค้ากว่า 50 ร้านค้าในงานตลาดนัดของดีวิถีชุมชน ประจำเดือนกันยายน ณ บริเวณด้านหน้า ธ.ก.ส. สำนักงานใหญ่ กรุงเทพมหานคร ระหว่างวันที่ 27 - 29 ก.ย. 66 นี้
ธ.ก.ส. ชวนชม ชิม ช้อป สินค้าเกษตรและผลิตภัณฑ์คุณภาพจากเกษตรกรลูกค้ากว่า 50 ร้านค้าในงานตลาดนัดของดีวิถีชุมชน ประจำเดือนกันยายน ทั้งผักผลไม้ตามฤดูกาล ข้าวสาร ผลไม้แปรรูป อาหารพร้อมทาน เครื่องแต่งกาย และสินค้าแปรรูปที่ส่งตรงจากแหล่งผลิตมาให้เลือกซื้อ ณ บริเวณด้านหน้า ธ.ก.ส. สำนักงานใหญ่ กรุงเทพมหานคร ระหว่างวันที่ 27 - 29 ก.ย. 66 นี้
นายไพศาล หงษ์ทอง ผู้ช่วยผู้จัดการและโฆษกธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. จัดงาน “ตลาดนัดของดีวิถีชุมชน ประจำเดือนกันยายน 2566” โดยมีบูธจำหน่ายสินค้ากว่า 50 ร้านค้า ทั้งสินค้าอุปโภคและบริโภค อาทิ ผักผลไม้สดปลอดสารพิษตามฤดูกาล ข้าวสาร น้ำผึ้ง โจ๊กปลาแดดเดียว กุ้งเผา กาแฟสด น้ำตาลสด ทองม้วนน้ำตาลโตนด กล้วยทอด โยเกิร์ตมัลเบอร์รี กะหรี่ปั๊ป สินค้าแปรรูป ทั้งอาหารทะเล เนื้อแดดเดียว กล้วยเบรกแตกพืชสมุนไพร เครื่องประดับ เวชสำอางค์ ผ้าทอและผ้าไหมพื้นเมือง และยาสีฟัน เป็นต้น เพื่อเปิดประสบการณ์ให้ผู้บริโภคได้เลือกซื้อและชมสินค้าที่มีคุณภาพจากเกษตรกรผู้ผลิตโดยตรง และเป็นการเพิ่มช่องทางในการจัดจำหน่ายสินค้าให้กับเกษตรกรลูกค้า เพื่อสร้างอาชีพและรายได้ให้แก่เกษตรกร วิสาหกิจชุมชน และผู้ประกอบการ SMEs เกษตร อีกด้วย โอกาสนี้ ธ.ก.ส. ขอเชิญชวนพี่น้องประชาชนมาร่วมชิม ชม ช้อป สินค้าคุณภาพในงานตลาดนัดของดีวิถีชุมชน ระหว่างวันที่ 27 - 29 กันยายนนี้ ณ บริเวณด้านหน้า ธ.ก.ส. สำนักงานใหญ่ กรุงเทพฯ

ที่มา : https://www.thaigov.go.th/news/contents/details/72649