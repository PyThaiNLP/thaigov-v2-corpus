รัฐบาลไทย-ข่าวทำเนียบรัฐบาล-​“คารม” รองโฆษกรัฐบาล สักการะสิ่งศักดิ์สิทธิ์ประจำทำเนียบรัฐบาล ก่อนทำหน้าที่ทีมโฆษกรัฐบาล ย้ำ นำความรู้ประสบการณ์มาทำงานสื่อสารให้ประชาชนเกิดความเข้าใจบนพื้นฐานไม่ให้เกิดปัญหา 


วันพุธที่ 27 กันยายน 2566
27/09/2566
พิมพ์
​“คารม” รองโฆษกรัฐบาล สักการะสิ่งศักดิ์สิทธิ์ประจำทำเนียบรัฐบาล ก่อนทำหน้าที่ทีมโฆษกรัฐบาล ย้ำ นำความรู้ประสบการณ์มาทำงานสื่อสารให้ประชาชนเกิดความเข้าใจบนพื้นฐานไม่ให้เกิดปัญหา
​“คารม” รองโฆษกรัฐบาล สักการะสิ่งศักดิ์สิทธิ์ประจำทำเนียบรัฐบาล ก่อนทำหน้าที่ทีมโฆษกรัฐบาล ย้ำ นำความรู้ประสบการณ์มาทำงานสื่อสารให้ประชาชนเกิดความเข้าใจบนพื้นฐานไม่ให้เกิดปัญหา
วันนี้ (27 กันยายน 2566) เวลา 10.45 น. นายคารม พลพรกลาง ได้ทำการสักการะพระพรหมบนตึกไทยคู่ฟ้า ศาลพระภูมิเจ้าที่ และศาลตา ศาลยาย สิ่งศักดิ์สิทธิ์ประจำทำเนียบรัฐบาล ในโอกาสรับตำแหน่งรองโฆษกประจำสำนักนายกรัฐมนตรี
นายคารม กล่าวว่า นับเป็นวันแรกหลังจากคำสั่งประกาศแต่งตั้งให้ดำรงตำแหน่งรองโฆษกประจำสำนักนายกรัฐมนตรี ถือว่าเป็นสิ่งที่ดี ต้องขอบคุณ นายอนุทิน ชาญวีรกุล หัวหน้าพรรคภูมิใจไทย และผู้บริหารพรรคภูมิใจไทยทุกท่านที่มอบความไว้วางใจให้โอกาสมาทำหน้าที่ตรงนี้ ถือเป็นเรื่องที่ต้องเรียนรู้ใหม่ ตัวเองเป็นนักกฎหมายไม่ใช่สื่อมวลชน แต่สิ่งหนึ่งที่ได้เรียนรู้มาจากการเป็นสมาชิกสภาผู้แทนราษฎร ได้พบปะพี่น้องสื่อมวลชน และอยู่ในแวดวงการเมืองมา 20 กว่าปี จะนำความรู้ประสบการณ์ที่ได้รับมาทำหน้าที่รองโฆษกรัฐบาลในการสื่อสารให้เกิดความเข้าใจบนพื้นที่ฐานไม่ให้เกิดปัญหา ให้บ้านเมืองสามารถเดินไปได้ บนพื้นฐานความรักความสามัคคี
นายคารม ยืนยัน ตั้งใจเข้าทำหน้าที่ใหม่ ซึ่งเป็นงานฝ่ายบริหาร จะต้องทำงานให้สอดคล้องกับโฆษกรัฐบาลตามนโยบายของรัฐบาล โดยจะสื่อสารผลงานรัฐบาลในภาพรวม เน้นกระทรวงที่พรรคภูมิใจไทยรับผิดชอบเป็นหลัก ขอโอกาสในการทำงานเพื่อประชาชน และเพื่อประเทศชาติ จะทำหน้าที่อย่างเต็มที่ ให้เกียรติสื่อมวลชนเป็นหลัก หากสื่อมวลชนต้องการสอบถามประเด็นไหนที่อยู่ในความรับผิดชอบ ก็พร้อมให้ชี้แจงให้สื่อมวลชนได้รับทราบ พร้อมกล่าวย้ำ ว่าไม่ใช่คนเก่ง แต่เป็นคนที่เรียนรู้ไว และมีเหตุผล ตั้งใจจะทำงานให้ดีทั้งในส่วนของรัฐบาลและของพรรคภูมิใจไทย
------------------------------------

ที่มา : https://www.thaigov.go.th/news/contents/details/72659