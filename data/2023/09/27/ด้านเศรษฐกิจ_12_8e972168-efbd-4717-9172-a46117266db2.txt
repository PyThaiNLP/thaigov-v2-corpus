รัฐบาลไทย-ข่าวทำเนียบรัฐบาล-รมช.ไชยา ลงพื้นที่นครศรีธรรมราช รับฟังปัญหาและให้กำลังใจกลุ่มทอผ้า เร่งผลักดันงานฝีมือ ส่งเสริมอาชีพด้านหม่อนไหมเป็น Soft Power ระดับโลก


วันพุธที่ 27 กันยายน 2566
รมช.ไชยา ลงพื้นที่นครศรีธรรมราช รับฟังปัญหาและให้กำลังใจกลุ่มทอผ้า เร่งผลักดันงานฝีมือ ส่งเสริมอาชีพด้านหม่อนไหมเป็น Soft Power ระดับโลก
รมช.ไชยา ลงพื้นที่นครศรีธรรมราช รับฟังปัญหาและให้กำลังใจกลุ่มทอผ้า เร่งผลักดันงานฝีมือ ส่งเสริมอาชีพด้านหม่อนไหมเป็น Soft Power ระดับโลก
นายไชยา พรหมา รัฐมนตรีช่วยว่าการกระทรวงเกษตรและสหกรณ์ ลงพื้นที่รับฟังปัญหาของกลุ่มทอผ้าบ้านตรอกแคและกลุ่มทอผ้าบ้านเนินมวง ตำบลขอนหาด อำเภอชะอวด จังหวัดนครศรีธรรมราช พร้อมด้วย นายปรีชา พันธุ์วา ผู้ตรวจราชการกระทรวงเกษตรและสหกรณ์ นายประกอบ เผ่าพงศ์ อธิบดีกรมหม่อนไหม นายอานนท์ นนทรี รองอธิบดีกรมการข้าวเจ้าหน้าที่ในสังกัดกระทรวงเกษตรและสหกรณ์ นางเรืองอุไร บุญช่วยชูพันธุ์ รองผู้ว่าราชการจังหวัดนครศรีธรรมราชและเจ้าหน้าที่ราชการส่วนภูมิภาค สำหรับการลงพื้นที่ติดตามการส่งเสริมอาชีพด้านหม่อนไหม ในวันนี้มีเกษตรกรผู้ทอผ้าในพื้นที่ตำบลขอนหาด อำเภอชะอวด จังหวัดนครศรีธรรมราช จำนวน 5 กลุ่ม ได้แก่กลุ่มทอผ้าบ้านตรอกแค กลุ่มทอผ้าบ้านเนินมวง กลุ่มทอผ้าบ้านขอนหาด ศูนย์ศิลปาชีพบ้านตรอกแค และกลุ่มกนกศิลป์ที่มีการทอผ้ายกเมืองนครด้วยกี่Jacquard ทอมือปัจจุบันเกษตรกรหมู่บ้านตรอกแคสามารถสร้างรายได้จากการทอผ้า 4,000,000 บาท / ปีและกลุ่มทอผ้ามีความต้องการผลักดันกลุ่มให้ใช้ไหมจากภาคพื้นถิ่นในการผลิตผ้าไหมจากร้อยละ 10 เป็นร้อยละ 100 ให้เป็นการทำผ้าไหมครบวงจรจนได้สิ่งบ่งชี้ทางภูมิศาสตร์ (GI) โดยเริ่มจากการปลูกหม่อนจัดทำโรงเรือนเลี้ยงไหมด้วยตนเองพัฒนาให้กลายเป็นศูนย์การเรียนรู้สาธารณะกลุ่มทอผ้าของชุมชน
รัฐมนตรีช่วยว่าการกระทรวงเกษตรและสหกรณ์ ได้กล่าวเพิ่มเติมว่าจากการที่สมเด็จพระนางเจ้าสิริกิติ์พระบรมราชินีนาถพระบรมราชชนนีพันปีหลวง ได้เสด็จมาเยี่ยมศูนย์ศิลปาชีพ ที่จังหวัดนครศรีธรรมราช ได้เล็งเห็นลายผ้าของที่นี่จึงส่งเสริมให้มีการฟื้นฟูการทอผ้าและเกษตรกรผู้ทอผ้าต้องการต่อยอดให้เกิดการผลิตครบวงจรตั้งแต่ต้นน้ำกลางน้ำปลายน้ำจึงขอมอบหมายให้กรมหม่อนไหมผลักดันลายผ้าไทยไปสู่นานาชาติภายใต้นโยบายรัฐบาล "ตลาดนำนวัตกรรมเสริมเพิ่มรายได้" อาจเริ่มจากการผลักดันให้ไหมไทยเป็นหนึ่งในชิ้นส่วนการผลิตของสินค้าแบรนด์เนมและต่อยอดไปสู่การให้นางแบบเดินใส่ชุดผ้าไทยบนเวทีระดับโลกพร้อมทั้งส่งเสริมนักออกแบบรุ่นใหม่ที่มีนวัตกรรมการผลิตลายผ้าสร้างสรรค์ลายผ้าหรือออกแบบเสื้อผ้าจากผ้าไทยที่มีลายอันเป็นเอกลักษณ์ให้สามารถสวมใส่ได้ทุกเพศทุกวัยมีความทันสมัยทำความสะอาดง่ายใส่สบายไม่ร้อนในส่วนรังไหมสดที่มีการสั่งซื้อจากทั่วประเทศ 5,000 ตันต่อปีแต่สามารถผลิตได้เพียง 1,000 ตันต่อปีนั้นทางกระทรวงเกษตรฯมีศูนย์วิจัยเกี่ยวกับผ้าไหมและรังไหมจึงขอให้กรมหม่อนไหมส่งเสริมการใช้งานวิจัยมาปรับใช้กับสินค้าเกษตรให้ตรงกับความต้องการทางตลาดมากขึ้น
ความเป็นมาของกลุ่มทอผ้าของจังหวัดนครศรีธรรมราชมีกลุ่มเกษตรทอผ้าจำนวน 9 กลุ่มและเมื่อวันที่ 18 ตุลาคม 2537 สมเด็จพระนางเจ้าสิริกิติ์พระบรมราชินีนาถพระบรมราชชนนีพันปีหลวงเสด็จทรงเยี่ยมราษฎรบ้านตรอกแคหมู่ 4 ตำบลขอนหาดอำเภอชะอวดจังหวัดนครศรีธรรมราชได้มีพระราชเสาวนีย์ให้ก่อสร้างศาลาศิลปาชีพบ้านตรอกแคเพื่อฟื้นฟูการทอผ้าแบบพระราชสำนักของจังหวัดนครศรีธรรมราชในอดีตสำหรับการบริหารจัดการด้านทอผ้าให้หน่วยงานที่เกี่ยวข้องในพื้นที่ร่วมบูรณาการและติดตามการทอผ้าอย่างต่อเนื่องโดยเข้ามาแนะนำการทอผ้าไหมการเลือกใช้เส้นไหมการลอกกาวย้อมสีเส้นไหมรวมถึงอบรมถ่ายทอดความรู้เพื่อพัฒนาการทอผ้าซึ่งปัจจุบันมีการย้อมสีเส้นไหมด้วยสีธรรมชาติและนำพืชในพื้นถิ่นมาย้อมสีเส้นไหมเพื่อสร้างอัตลักษณ์ให้กับกลุ่มเช่นใช้ใบต้นแซะซึ่งเป็นไม้ประจำจังหวัดย่านอวดหรือใช้เปลือกแคซึ่งเป็นพืชในท้องถิ่นมาใช้ในการย้อมสีเส้นไหมในขณะเดียวกันได้ขอรับรองผ้าตรานกยูงพระราชทานสีน้ำเงินสีเขียวซึ่งเป็นเครื่องหมายรับรองผลิตภัณฑ์ผ้าไหมไทยเพื่อสร้างความมั่นใจให้กับผู้บริโภคและเพิ่มมูลค่าผลิตภัณฑ์อีกด้วย

ที่มา : https://www.thaigov.go.th/news/contents/details/72680