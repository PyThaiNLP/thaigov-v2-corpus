รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย อย.4038 จังหวัดพระนครศรีอยุธยา เสร็จสมบูรณ์ 


วันพุธที่ 27 กันยายน 2566
กรมทางหลวงชนบท ซ่อมบำรุงถนนสาย อย.4038 จังหวัดพระนครศรีอยุธยา เสร็จสมบูรณ์
หลังได้รับผลกระทบจากอุทกภัย ยกระดับการคมนาคม บรรเทาความเดือดร้อนและเพิ่มความสะดวกปลอดภัยในการเดินทาง ตามนโยบายของรัฐมนตรีว่าการกระทรวงคมนาคม
กรมทางหลวงชนบท กระทรวงคมนาคม โดยสำนักงานทางหลวงชนบทที่ 1 (ปทุมธานี) ดำเนินโครงการก่อสร้างงานบำรุงถนนสาย อย.4038 แยก ทล.3412 - บ้านสวนถั่ว อำเภอบางบาล และอำเภอเสนา จังหวัดพระนครศรีอยุธยา ระยะทาง 5.577 กิโลเมตร ใช้งบประมาณ 46.880 ล้านบาท เสร็จสมบูรณ์และเปิดให้ประชาชนใช้สัญจรเรียบร้อยแล้ว โดยซ่อมสร้างผิวทางแอสฟัลท์ติกคอนกรีตแก้ไขโครงสร้างทางที่ชำรุดเสียหาย เพื่อบรรเทาความเดือดร้อนให้ประชาชนสามารถเดินทางระหว่างอำเภอบางบาล และอำเภอเสนา ได้อย่างสะดวกรวดเร็วปลอดภัยในทุกฤดูกาล ตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม

ที่มา : https://www.thaigov.go.th/news/contents/details/72673