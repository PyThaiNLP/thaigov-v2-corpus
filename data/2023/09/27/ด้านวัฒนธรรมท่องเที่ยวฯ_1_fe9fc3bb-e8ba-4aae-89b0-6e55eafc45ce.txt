รัฐบาลไทย-ข่าวทำเนียบรัฐบาล-กระทรวงวัฒนธรรม ร่วมกับสมาคมอุปรากรจีน ร่วมจัดอย่างยิ่งใหญ่! ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ฉลองครบรอบวันสถาปนาความสัมพันธ์ไทย-จีน 48 ปี


วันพุธที่ 27 กันยายน 2566
กระทรวงวัฒนธรรม ร่วมกับสมาคมอุปรากรจีน ร่วมจัดอย่างยิ่งใหญ่! ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ฉลองครบรอบวันสถาปนาความสัมพันธ์ไทย-จีน 48 ปี
กระทรวงวัฒนธรรม ร่วมกับสมาคมอุปรากรจีน ร่วมจัดอย่างยิ่งใหญ่! ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ฉลองครบรอบวันสถาปนาความสัมพันธ์ไทย - จีน 48 ปี ชุด “มหกรรมอุปรากรสุดยอดความอลังการในปฐพี”  13 - 17 ตุลาคม 2566
กระทรวงวัฒนธรรม ร่วมกับสมาคมอุปรากรจีน ร่วมจัดอย่างยิ่งใหญ่! ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” มาแสดงฉลองครบรอบวันสถาปนาความสัมพันธ์ไทย - จีน 48 ปี ในชื่อชุด “มหกรรมอุปรากรสุดยอดความอลังการในปฐพี” วันที่ 13 - 17 ตุลาคม 2566 ณ สมาคมเหยี่ยวเพ้งแห่งประเทศไทย
วันที่ 26 กันยายน 2566 ที่โรงแรมแกรนด์ ไชน่า กรุงเทพฯ สมาคมอุปรากรจีน จัดการแถลงข่าวมหกรรมการแสดงอุปรากรจีน ชุด “มหาอุปรากรแต้จิ๋วสุดยอดความอลังการแห่งปฐพี” โดยคณะอุปรากรจีนแต้จิ๋วอันดับ 1 แห่งเมืองซัวเถา “กึ่งตังเตี่ยเกี๊ยะอีอิ๊กท้วง” จากสาธารณรัฐประชาชนจีน เนื่องในโอกาสเฉลิมฉลองครบรอบวันสถาปนาความสัมพันธ์ไทย - จีน 48 ปี ระหว่างวันที่ 13 - 17 ตุลาคม 2566 โดยมี ดร. ยุพา ทวีวัฒนะกิจบวร ปลัดกระทรวงวัฒนธรรม ดร.แสงชัยโสตถี วรกุล นายกสมาคมอุปรากรจีน Mr. Xinzhe chen (ตั่งฮิมเตียก ซิงแซ) นายกสมาคมเหยี่ยวเพ้งแห่งประเทศไทย และนายกกิตติมศักดิ์ของสมาคมอุปรากรจีน (ประธานร่วม)
นายยรรยงค์ ปฐมศักดิ์ ประธานกรรมการบริหาร โรงแรมแกรนด์ ไชน่า และเป็นนายกกิตติมศักดิ์ของสมาคมอุปรากรจีน Mr. Shuhua Chen (ตั่งซู่ฮั้ว ซิงแซ) รองนายกสมาคมอุปรากรจีน นายธิรภัทรนนท์ อนันต์กวิน อุปนายกคนที่ 1 และเหรัญญิกสมาคมอุปรากรจีน อ.วิโรจน์ ตั้งวานิช อุปนายกคนที่ 2 ของสมาคมอุปรากรจีน ร่วมกันแถลงข่าว
ปลัดกระทรวงวัฒนธรรม กล่าวว่า งานดังกล่าวจัดขึ้น เนื่องด้วยโอกาสครบรอบวันสถาปนาความสัมพันธ์ไทย - จีน 48 ปี สมาคมอุปรากรจีนจึงร่วมกับกระทรวงวัฒนธรรม จัดงานมหกรรมการแสดงอุปรากรจีน ในชื่อชุด “มหกรรมอุปรากรสุดยอดความอลังการในปฐพี” โดยนำคณะอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” จากสาธารณรัฐประชาชนจีน มาจัดแสดงที่ประเทศไทย 5 วัน 11 เรื่อง ระหว่างวันที่ 13 - 17 ตุลาคม 2566 เวลา 19.00 - 21.00 น. ณ สมาคมเหยี่ยวเพ้งแห่งประเทศไทย 93 ถ.ศรีบำเพ็ญ แขวงทุ่งมหาเมฆ เขตสาทร กรุงเทพ
ปลัด วธ. กล่าวต่ออีกว่า สำหรับการแสดงอุปรากรจีน หรือ งิ้ว นับเป็นหนึ่งในมรดกทางวัฒนธรรม ซึ่งเป็นที่รู้จักและคุ้นเคยกันดีในหมู่ชาวไทย เป็นศิลปะการแสดงประจำชาติของจีนที่เก่าแก่ ทรงคุณค่าและมีความเป็นอัตลักษณ์อยู่คู่กับคนไทยมาช้านาน งิ้วจึงมิใช่เพียงศิลปะการแสดงเพื่อความบันเทิงเท่านั้น แต่งิ้วยังเป็นการแสดงที่นำมาเชื่อมความสัมพันธ์ระหว่างมิตรประเทศได้อย่างยอดเยี่ยมอีกด้วย เนื่องด้วยการแสดงอุปรากรจีนหรือ งิ้ว นั้น ได้ผสานศาสตร์และศิลป์ชั้นสูง ที่ต้องอาศัยนักแสดงที่ได้รับการฝึกฝนฝีมือมายาวนานนับปี เพื่อมาเป็นผู้ถ่ายทอดบอกเล่าเรื่องราวให้กับผู้ชม และโดยเฉพาะอย่างยิ่ง การจัดงานมหกรรมการแสดงอุปรากรจีนในครั้งนี้ ทางผู้จัดได้คัดสรรการแสดงอุปรากรจีนแต้จิ๋วจากซัวเถา ซึ่งเป็นหนึ่งในสุดยอดคณะอุปรากรของจีนมาจัดการแสดงให้ชาวไทยได้รับชม สำหรับผู้ที่สนใจ สอบถามรายละเอียดได้ที่ โทร 091-928-7878
นายธิรภัทรนนท์ อนันต์กวิน อุปนายกคนที่ 1 และเหรัญญิกสมาคมอุปรากรจีน กล่าวว่า สมาคมฯ ขอบคุณ วธ.ที่ร่วมเป็นเจ้าภาพจัดมหกรรมการแสดงอุปรากรจีน เนื่องในโอกาสครบรอบวันสถาปนาความสัมพันธ์ไทย-จีน 48 ปี คณะงิ้วที่เชิญมาครั้งนี้ เป็นคณะอุปรากรจีนแต้จิ๋วที่มีชื่อเสียงระดับโลก จากเมืองซัวเถา “กึ่งตังเตี่ยเกี๊ยะอี่อิ๊กท้วง” จากจีน มาจัดแสดงที่ประเทศไทย เป็นเวลา 5 วัน 11 เรื่อง ระหว่างวันที่ 13-17 ตุลาคม เวลา 19.00-21.00 น.ที่สมาคมเหยี่ยวเพ้งแห่งประเทศไทย
นายวิโรจน์ ตั้งวานิช อุปนายกคนที่ 2 ของสมาคมอุปรากรจีน กล่าวว่า จีนมีการแสดงงิ้วกว่า 300 ภาษา ซึ่งศิลปะการแสดง “งิ้ว” เป็นการแสดงที่ต่างชาติยกย่องให้เป็นศิลปะชั้นสูง เทียบเท่าโอเปร่า และการแสดงงิ้วบางประเภทได้รับยกย่องให้เป็นมรดกโลกแล้ว ทั้งนี้ ในส่วนของงิ้วแต้จิ๋ว ถือว่ามีความเก่าแก่ ติด 1 ใน 10 ของการแสดงที่ดีที่สุด ซึ่งมีการจัดแสดงไปทั่วโลก และถือเป็นอีกหนึ่งการแสดงที่ต่อคิวขึ้นทะเบียนเป็นมรดกโลก ดังนั้น จึงอยากเชิญชวนทุกคนมาร่วมชมการแสดงครั้งนี้
ดร.แสงชัย โสตถีวรกุล นายกสมาคมอุปรากรจีน กล่าวว่า งิ้วเป็นการแสดงที่มีมานานกว่า 6,000 ปี แต่เพิ่งก่อตั้งเป็นสมาคมอุปรากรจีนในประเทศไทย เมื่อประมาณ 7 ปีที่แล้ว ดังนั้น จึงถือโอกาสในวาระครบรอบ 48 ความสัมพันธ์ไทย-จีน จัดการแสดงครั้งนี้ ทางสมาคมตั้งใจจะทำให้ดีที่สุด นักแสดงอุปรากรจะเดินทางมากว่า 60 ชีวิต โดยจะเดินทางมาถึงประเทศไทยในวันที่ 11 ตุลาคมนี้ อยากให้ชาวจีน และคนไทยเดินทางมาชมการแสดง

ที่มา : https://www.thaigov.go.th/news/contents/details/72675