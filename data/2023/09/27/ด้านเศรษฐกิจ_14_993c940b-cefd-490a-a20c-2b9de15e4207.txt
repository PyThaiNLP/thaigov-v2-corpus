รัฐบาลไทย-ข่าวทำเนียบรัฐบาล-รองปลัดเกษตรฯ เห็นชอบผลการขับเคลื่อนโครงการอันเนื่องมาจากพระราชดำริ ปี 2566 รายงานการประเมินโครงการแผนงาน/โครงการ/กิจกรรม และงบประมาณ ปี 2567 


วันพุธที่ 27 กันยายน 2566
รองปลัดเกษตรฯ เห็นชอบผลการขับเคลื่อนโครงการอันเนื่องมาจากพระราชดำริ ปี 2566 รายงานการประเมินโครงการแผนงาน/โครงการ/กิจกรรม และงบประมาณ ปี 2567
รองปลัดเกษตรฯ เห็นชอบผลการขับเคลื่อนโครงการอันเนื่องมาจากพระราชดำริ ปี 2566 รายงานการประเมินโครงการแผนงาน/โครงการ/กิจกรรม และงบประมาณ ปี 2567 พร้อมคัดเลือกพื้นที่เป้าหมาย โครงการ “นำร่อง” ปี 2567
นายประยูร อินสกุล ปลัดกระทรวงเกษตรและสหกรณ์ มอบหมายให้ นายพีรพันธ์ คอทอง รองปลัดกระทรวงเกษตรและสหกรณ์  เป็นประธานการประชุมคณะกรรมการขับเคลื่อนโครงการอันเนื่องมาจากพระราชดำริ กระทรวงเกษตรและสหกรณ์ ณ ห้องประชุมสำนักตรวจราชการ สำนักงานปลัดกระทรวงเกษตรและสหกรณ์ และผ่านระบบการประชุมทางไกลออนไลน์ (Zoom Meeting) โดยที่ประชุมได้มีมติเห็นชอบผลการขับเคลื่อนโครงการอันเนื่องมาจากพระราชดำริ ปี 2566 รายงานการประเมินโครงการแผนงาน/โครงการ/กิจกรรม และงบประมาณ ปี 2567 และการคัดเลือกพื้นที่เป้าหมาย โครงการ “นำร่อง” ปี 2567
นอกจากนี้ ที่ประชุมยังได้รับทราบผลการประชุมต่าง ๆ ได้แก่
1) สรุปข้อมูลการเสด็จพระราชดำเนินปฏิบัติพระราชกรณียกิจด้านการเกษตร (ทรงติดตามความก้าวหน้า/ผลการดำเนินงานโครงการฯ ในพื้นที่) ปี 2565 - 2566
2) สรุปข้อมูลการติดตามและขับเคลื่อนโครงการอันเนื่องมาจากพระราชดำริขององคมนตรีและอนุกรรมการ (4 ภาค) ปี 2565 - 2566
3) สรุปข้อมูลโครงการต่อยอดโครงการอันเนื่องมาจากพระราชดำริ กระทรวงเกษตรและสหกรณ์ ปี 2566
4) สรุปผลการดำเนินงาน และการถอดบทเรียนโครงการ “นำร่อง” การแก้ไขปัญหาทางด้านการเกษตร โดยน้อมนำแนวพระราชดำริมาปรับใช้ในพื้นที่ อำเภอบ้านหมี่ จังหวัดลพบุรี ปี 2566
และ 5) ความก้าวหน้าการจัดทำระบบฐานข้อมูลโครงการอันเนื่องมาจากพระราชดำริ กระทรวงเกษตรและสหกรณ์ ปี 2566

ที่มา : https://www.thaigov.go.th/news/contents/details/72684