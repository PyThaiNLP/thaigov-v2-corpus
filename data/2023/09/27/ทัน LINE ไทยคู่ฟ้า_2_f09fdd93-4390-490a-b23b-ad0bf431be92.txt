รัฐบาลไทย-ข่าวทำเนียบรัฐบาล-ผู้แทนไทยหารือ “กัมพูชา – เวียดนาม” ประสานความร่วมมือป้องกัน “แก็งคอลเซ็นเตอร์ และ Fake news”


วันพุธที่ 27 กันยายน 2566
ผู้แทนไทยหารือ “กัมพูชา – เวียดนาม” ประสานความร่วมมือป้องกัน “แก็งคอลเซ็นเตอร์ และ Fake news”
.....
เมื่อวันที่ 23 ก.ย. 66 ที่ผ่านมา นางพวงเพ็ชร ชุนละเอียด รัฐมนตรีประจำสำนักนายกรัฐมนตรี นำคณะผู้แทนไทยร่วมหารือ “ทวิภาคี ไทย-กัมพูชา” ในห้วงการประชุมรัฐมนตรีสารนิเทศอาเซียน ครั้งที่ 16 ในประเด็นความร่วมมือแก้ปัญหา “แก็งคอลเซ็นเตอร์” โดยไทยได้เสนอแนวทางความร่วมมือกับกัมพูชา ดังนี้
.
• ใช้สื่อที่ไทยกับกัมพูชามีความร่วมมือต่อกัน เช่น รายการวิทยุ TWIN Radio เพื่อสร้างการรับรู้ให้คนไทยและคนกัมพูชารู้เท่าทันและวิธีป้องกันตนเองจากการหลอกลวงออนไลน์ เป็นต้น
• ประสานความร่วมมือกันกับหน่วยงานที่เกี่ยวข้องในไทย เช่น กระทรวงดิจิทัลเพื่อเศรษฐกิจและสังคม และหน่วยงานความมั่นคงตามแนวชายแดน เพื่อทำงานร่วมกันอย่างใกล้ชิด
.
ส่วนทางกัมพูชาจะดำเนินการพัฒนาคุณภาพของข่าวและข้อมูลข่าวสาร ความร่วมมือด้านสื่อ เน้นการส่งเสริมการรู้ หนุนประชาชนแชร์ข่าวสารอย่างรับผิดชอบ รักษาความเป็นอิสระและความซื่อสัตย์ของสื่อ
.
นอกจากนี้ คณะผู้แทนไทยยังได้ร่วมการหารือทวิภาคี “ไทย-เวียดนาม” กับนายเหงียน มั่นห์ ฮุง รัฐมนตรีว่าการกระทรวงการสารสนเทศและการสื่อสารเวียดนาม
.
โดยไทยได้เสนอแนวคิดต่อเวียดนาม ในประเด็นการแลกเปลี่ยนหรือความร่วมมือเกี่ยวกับ “บทความ ข่าวต่างประเทศของอาเซียน” ให้มากยิ่งขึ้น เช่น กิจกรรม asean information exchange ที่ประเทศไทยริเริ่ม เน้นแลกเปลี่ยนข้อมูลข่าวสารจากหน่วยงานสื่อภาครัฐของประเทศสมาชิกอาเซียน เพื่อให้ได้มาซึ่งข้อมูลข่าวสารที่ถูกต้อง น่าเชื่อถือ
.
ด้าน นายเหงียน มั่นห์ ฮุง ได้กล่าวข้อเสนอแนะต่อไทยว่า ต้องพัฒนาความรับผิดชอบและจริยธรรมสังคมของสื่อและเทคโนโลยีใหม่ และในอนาคตจะต้องสร้างความร่วมมือโดยใช้ความรู้เป็นแรงขับดัน พร้อมทั้ง การพัฒนาระบบนิเวศสื่อที่แข็งแกร่ง ส่งเสริมการเข้าถึงแหล่งข้อมูลข่าวสารที่น่าเชื่อถือ
.
อ่านเพิ่มเติม คลิก https://www.thaigov.go.th/news/contents/details/72529
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72653