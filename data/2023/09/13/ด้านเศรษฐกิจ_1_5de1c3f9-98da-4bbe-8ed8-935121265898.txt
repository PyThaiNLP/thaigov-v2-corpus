รัฐบาลไทย-ข่าวทำเนียบรัฐบาล-“กรุงไทย” เปิดขายหุ้นกู้อนุพันธ์ Alternative Funds Index  คุ้มครองเงินต้น 100% ดีเดย์ 18-20 ก.ย.นี้


วันพุธที่ 13 กันยายน 2566
13/09/2566
พิมพ์
“กรุงไทย” เปิดขายหุ้นกู้อนุพันธ์ Alternative Funds Index  คุ้มครองเงินต้น 100% ดีเดย์ 18-20 ก.ย.นี้
ธ.กรุงไทยเสนอขายหุ้นกู้อนุพันธ์ Alternative Funds Index อายุ 3 ปี อ้างอิงดัชนี Solactive Alternative Funds VT ที่ลงทุนใน 4 กองทุนระดับโลก สร้างผลตอบแทนในทุกสภาวะตลาด ชูจุดเด่นคุ้มครองเงินต้น 100% เปิดจองซื้อ 18-20 กันยายน 2566
ธนาคารกรุงไทยเสนอขายหุ้นกู้อนุพันธ์ Alternative Funds Index อายุ 3 ปี อ้างอิงดัชนี Solactive Alternative Funds VT ที่ลงทุนใน 4 กองทุนระดับโลก สร้างผลตอบแทนในทุกสภาวะตลาด ชูจุดเด่นคุ้มครองเงินต้น 100% พร้อมรับผลตอบแทนขั้นต่ำตามเงื่อนไข เปิดจองซื้อ 18-20 กันยายน 2566
นายรวินทร์ บุญญานุสาสน์ รองกรรมการผู้จัดการใหญ่ สายงานธุรกิจตลาดเงินตลาดทุน ธนาคารกรุงไทย กล่าวว่า สถานการณ์เศรษฐกิจโลกยังคงเผชิญความท้าทายรอบด้าน มีความผันผวน และคาดการณ์ได้ยาก จากผลกระทบของโควิด-19 ที่มีต่อเนื่องจนถึงปัจจุบัน แม้ว่าสถานการณ์การแพร่ระบาดของโควิดจะคลี่คลาย  แต่ยังมีปัจจัยเสี่ยงจากความขัดแย้งทางการเมืองระหว่างประเทศ การผิดนัดชำระหนี้ในกลุ่มธุรกิจอสังหาริมทรัพย์ในประเทศจีนและสภาวะเงินเฟ้อที่ยังอยู่ในระดับสูง   ส่งผลให้ผู้ลงทุนมีความกังวล และไม่กล้าลงทุนเพิ่ม
ธนาคารได้พัฒนาผลิตภัณฑ์ “หุ้นกู้อนุพันธ์กรุงไทย Alternative Funds Index”  ประเภทไม่ด้อยสิทธิ  สกุลเงินบาท คุ้มครองเงินต้น 100% ที่ได้รับการจัดอันดับความน่าเชื่อถือระดับ AAA โดยสถาบันจัดอันดับความน่าเชื่อถือฟิทช์ เรทติ้งส์  เพื่อเป็นทางเลือกให้กับผู้ลงทุนที่ต้องการได้รับการคุ้มครองเงินต้น   พร้อมมีโอกาสสร้างผลตอบแทนการลงทุนในทุกสภาวะตลาด จากนโยบายการลงทุนที่คัดสรรกองทุนชั้นนำระดับโลกและมีแผนกระจายความเสี่ยงที่เหมาะสม ซึ่งเป็นผลิตภัณฑ์การลงทุนแบบเบ็ดเสร็จ และเสริมสร้างความมั่นคงให้กับพอร์ตการลงทุน
สำหรับหุ้นกู้อนุพันธ์กรุงไทย Alternative Funds อายุ 3 ปี จ่ายผลตอบแทนอ้างอิงดัชนี Solactive Alternative Funds VT ที่มีการลงทุนใน 4 กองทุนทางเลือกระดับโลก ลดความผันผวน สร้างผลตอบแทนในทุกสภาวะตลาด ด้วย 3 กลยุทธ์การลงทุนที่แตกต่างกัน คือ กลยุทธ์  Absolute Return  ลงทุนในหุ้นและตราสารหนี้ สร้างผลตอบแทนได้ในทุกสภาวะตลาด กลยุทธ์ Event-Driven ลงทุนในหุ้นบริษัทที่อยู่ระหว่างการควบรวมกิจการ และกลยุทธ์ Trend Following ทำกำไรจากการคาดการณ์แนวโน้มราคาสินทรัพย์ ทั้งหุ้น ตราสารหนี้ สินค้าโภคภัณฑ์ และอัตราแลกเปลี่ยน การันตีผลตอบแทนคงที่ขั้นต่ำ 1.0% ต่อปี โดยปีที่ 1-2 จ่ายอัตราดอกเบี้ย 0.5% ต่อปี และจ่ายผลตอบแทนตามการเติบโตของดัชนี ณ สิ้นปีที่ 3 ตามเงื่อนไขที่กำหนด  โดยผลตอบแทนอ้างอิงเฉลี่ยย้อนหลังตั้งแต่ปี 2562 อยู่ที่ 6.75% ต่อปี
ทั้งนี้ จะเสนอขายให้กับผู้ลงทุนสถาบันและผู้ลงทุนรายใหญ่ โดยลงทุนขั้นต่ำ 3 ล้านบาท เปิดจองซื้อตั้งแต่วันที่  18-20 กันยายน 2566  ผ่านธนาคารกรุงไทยทุกสาขา  สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือโทร.02-208-4817, 02-208-4831, 02-208-4840, 02-208-4673, 02-208-4691

ที่มา : https://www.thaigov.go.th/news/contents/details/72156