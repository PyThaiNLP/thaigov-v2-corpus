รัฐบาลไทย-ข่าวทำเนียบรัฐบาล-ดีอีเอส หารือความร่วมมือด้านดิจิทัล


วันพุธที่ 13 กันยายน 2566
ดีอีเอส หารือความร่วมมือด้านดิจิทัล
ดีอีเอส หารือความร่วมมือด้านดิจิทัล
วันนี้ (13 ก.ย.66) ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมเพื่อพิจารณาการดำเนินงานร่วมกันภายใต้ความร่วมมือด้านดิจิทัลระหว่าง กระทรวงดิจิทัลเพื่อเศรษฐกิจและสังคม กับกระทรวงสารสื่อสารและสารสนเทศอินโดนีเซีย รวมทั้งพิจารณาข้อเสนอโครงการความร่วมมือในอนาคตภายใต้แผนแม่บทอาเซียนด้านดิจิทัล ค.ศ. 2025 พร้อมด้วยผู้แทนจากหน่วยงานสำนักงานคณะกรรมการดิจิทัลเพื่อเศรษฐกิจและสังคมแห่งชาติ สำนักงานส่งเสริมเศรษฐกิจดิจิทัล สำนักงานพัฒนาธุรกรรมทางอิเล็กทรอนิกส์ สถาบันข้อมูลขนาดใหญ่ (องค์การมหาชน) และสำนักงานคณะกรรมการคุ้มครองข้อมูลส่วนบุคคล เข้าร่วมประชุม ณ กระทรวงดิจิทัลเพื่อเศรษฐกิจและสังคม
_________________________

ที่มา : https://www.thaigov.go.th/news/contents/details/72177