รัฐบาลไทย-ข่าวทำเนียบรัฐบาล-อย.กำหนดอาหารผสมพืชกระท่อม มีไมทราไจนีนได้ไม่เกิน 0.2มิลลิกรัมต่อวัน


วันพุธที่ 13 กันยายน 2566
13/09/2566
พิมพ์
อย.กำหนดอาหารผสมพืชกระท่อม มีไมทราไจนีนได้ไม่เกิน 0.2มิลลิกรัมต่อวัน
วันเสาร์ที่ 9 กันยายน 2566
ต่อจากนี้ไป ขอเชิญรับฟังไทยคู่ฟ้า
สำนักงานคณะกรรมการอาหารและยา หรือ อย.
จัดทำคำแนะนำการพัฒนาและขออนุญาตผลิตภัณฑ์สมุนไพรเพื่อสุขภาพน้ำใบกระท่อม
โดยกำหนดให้มีปริมาณสารไมทราไจนีนที่ได้รับไม่เกิน 0.2 มิลลิกรัม/วัน
หากผู้ผลิตต้องการใช้ปริมาณมากกว่านี้ต้องยื่นคำขอประเมินความปลอดภัยจากหน่วยประเมินที่ อย.ยอมรับ
ทั้งนี้ ประชาชนควรเลือกซื้อผลิตภัณฑ์ที่แสดงฉลากเลขทะเบียนผลิตภัณฑ์จาก อย.
และไม่ควรรับประทานติดต่อกันเกิน 7 วัน ไม่หลงเชื่อโฆษณาที่อวดอ้างสรรพคุณเกินจริง ผู้มีอายุต่ำกว่า 18 ปี
สตรีมีครรภ์ และสตรีให้นมบุตร ไม่ควรรับประทานอาหารที่มีส่วนผสมของพืชกระท่อม
หากมีข้อสงสัยเรื่องความปลอดภัยของผลิตภัณฑ์สุขภาพสอบถามหรือร้องเรียนได้ที่ สายด่วน อย.1556
และสำนักงานสาธารณสุขจังหวัดทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/72154