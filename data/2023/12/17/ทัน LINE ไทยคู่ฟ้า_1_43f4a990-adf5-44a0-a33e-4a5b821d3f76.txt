รัฐบาลไทย-ข่าวทำเนียบรัฐบาล-เดินหน้าพัฒนา “ยาต้านมาลาเรีย P218” ตัวแรกของไทย คาด ไม่เกิน 2 ปี ขอขึ้นทะเบียนยาได้


วันอาทิตย์ที่ 17 ธันวาคม 2566
เดินหน้าพัฒนา “ยาต้านมาลาเรีย P218” ตัวแรกของไทย คาด ไม่เกิน 2 ปี ขอขึ้นทะเบียนยาได้
.....
เดินหน้าพัฒนา “ยาต้านมาลาเรีย P218” ตัวแรกของไทย คาด ไม่เกิน 2 ปี ขอขึ้นทะเบียนยาได้
.
กระทรวงการอุดมศึกษา วิทยาศาสตร์ วิจัยและนวัตกรรม ร่วมกับพันธมิตรทั้งในและต่างประเทศ พัฒนายาต้านมาลาเรียที่ได้ผลต่อเชื้อดื้อยาที่เรียกว่า แอนตี้โฟเลต จนได้เป็น “ยาต้านมาลาเรียต้นแบบ P218” โดยถือเป็นยาต้านมาลาเรียตัวแรกที่มาจากการคิดค้นและพัฒนาของคนไทยแบบครบวงจร ในขั้นต่อไปจะพัฒนาจนสามารถจดทะเบียนตำรับยา ในรูปแบบยากิน เพื่อให้ประเทศกำลังพัฒนามีโอกาสเข้าถึงยาต้านมาลาเรียที่มีคุณภาพในราคาถูก เข้าถึงผู้ป่วยส่วนใหญ่ที่เป็นคนยากจน
.
มาลาเรีย ยังเป็นปัญหาใหญ่ของโลก โดยคร่าชีวิตปีละกว่า 600,000 คน ไบโอเทค สวทช. และ ม.มหิดล จะร่วมกันทดสอบความเป็นพิษของยา P218 และทดสอบประสิทธิภาพในระดับคลินิก เพื่อทำนายขนาดของยาที่เหมาะสมในการใช้รักษาโรคมาลาเรียอย่างมีประสิทธิภาพ และร่วมกับจุฬาลงกรณ์มหาวิทยาลัย ต่อยอดพัฒนาตำรับยาต้านมาลาเรีย สู่เภสัชภัณฑ์ที่มีมาตรฐานสากล ซึ่งจะขยายสู่การผลิตเชิงพาณิชย์ต่อไป โดยคาดว่าอีกไม่เกิน 2 ปี จะสามารถเข้าสู่กระบวนการขอขึ้นทะเบียนยา P218 ได้
.
อ่านเพิ่มเติมได้ที่ >> https://www.nstda.or.th/home/news_post/pr-nstda-p218/?fbclid=IwAR0diylg26qtwiW-MCMFs-gFk0KkjSrn6-KBFCISFrXdKB8Sbo36GkZ9Vnc
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76249