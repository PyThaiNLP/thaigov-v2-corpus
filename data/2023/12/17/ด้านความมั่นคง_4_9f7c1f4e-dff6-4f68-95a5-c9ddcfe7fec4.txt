รัฐบาลไทย-ข่าวทำเนียบรัฐบาล-พ่อเมืองนครพนมสั่งเข้ม เปิดปฏิบัติการ ฉก. ฝ่ายปกครองกวาดล้างแก้ไขปัญหาหนี้นอกระบบ รวบเจ้าหนี้เงินกู้ใช้ความรุนแรง ข่มขู่ รังแกประชาชน เน้นย้ำ ฝ่ายปกครองพร้อมให้การช่วยเหลือประชาชน


วันเสาร์ที่ 16 ธันวาคม 2566
16/12/2566
พิมพ์
พ่อเมืองนครพนมสั่งเข้ม เปิดปฏิบัติการ ฉก. ฝ่ายปกครองกวาดล้างแก้ไขปัญหาหนี้นอกระบบ รวบเจ้าหนี้เงินกู้ใช้ความรุนแรง ข่มขู่ รังแกประชาชน เน้นย้ำ ฝ่ายปกครองพร้อมให้การช่วยเหลือประชาชน
พ่อเมืองนครพนมสั่งเข้ม เปิดปฏิบัติการ ฉก. ฝ่ายปกครองกวาดล้างแก้ไขปัญหาหนี้นอกระบบ รวบเจ้าหนี้เงินกู้ใช้ความรุนแรง ข่มขู่ รังแกประชาชน เน้นย้ำ ฝ่ายปกครองพร้อมให้การช่วยเหลือประชาชนผู้โดนรังแกจากเจ้าหนี้และเอาผิดตามกฎหมาย เพื่อรักษาความสงบเรียบร้อย
พ่อเมืองนครพนมสั่งเข้ม เปิดปฏิบัติการ ฉก. ฝ่ายปกครองกวาดล้างแก้ไขปัญหาหนี้นอกระบบ รวบเจ้าหนี้เงินกู้ใช้ความรุนแรง ข่มขู่ รังแกประชาชน เน้นย้ำ ฝ่ายปกครองพร้อมให้การช่วยเหลือประชาชนผู้โดนรังแกจากเจ้าหนี้และเอาผิดตามกฎหมาย เพื่อรักษาความสงบเรียบร้อยของสังคม
วันนี้ (16 ธ.ค. 66) นายวันชัย จันทร์พร ผู้ว่าราชการจังหวัดนครพนม เปิดเผยว่า รัฐบาลและกระทรวงมหาดไทยมีนโยบายในการจัดระเบียบสังคมและปราบปรามผู้มีอิทธิพล โดยดำเนินการสืบสวน สอบสวน จับกุม บังคับใช้กฎหมายอย่างเคร่งครัด หากพบการกระทำความผิดต้องถูกดำเนินคดีโดยไม่มีข้อยกเว้น ตลอดจนขยายผลไปยังการแก้ไขปัญหาหนี้นอกระบบ และปัญหาหนี้สินรายย่อย เพื่อสร้างความปลอดภัยในชีวิตและทรัพย์สินของประชาชน ตนจึงได้สั่งการให้ นายวรวิทย์ พิมพนิตย์ นายอำเภอเมืองนครพนมนำกำลังเจ้าหน้าที่ฝ่ายปกครอง ปลัดอำเภอ สมาชิกกองอาสารักษาดินแดนสังกัดกองร้อยอาสารักษาดินแดนอำเภอเมืองนครพนมที่ 3 บูรณาการกำลังกับหน่วยงานความมั่นคงในพื้นที่ ดำเนินการให้ความช่วยเหลือประชาชนที่ได้รับความเดือดร้อน จากปัญหาเจ้าหนี้เงินกู้นอกระบบ ที่มีพฤติการณ์ข่มขู่ ใช้ความรุนแรง ก้าวร้าว ซึ่งได้รับการร้องขอความช่วยเหลือผ่านศูนย์ดำรงธรรมอำเภอเมืองนครพนม
"การจับกุมครั้งนี้จังหวัดนครพนมได้รับการร้องเรียนจากชาวบ้านว่า มีเจ้าหนี้ปล่อยเงินกู้นอกระบบที่มีพฤติการณ์ข่มขู่ ใช้ความรุนแรง ก้าวร้าว สร้างความหวาดกลัวให้กับประชาชน ตนจึงได้สั่งการเจ้าหน้าที่ฝ่ายปกครองตรวจสอบและนำไปสู่การจับกุม โดยชุดปฏิบัติการเฉพาะกิจอำเภอเมืองนครพนมสามารถจับกุม ผู้ต้องหาเพศชาย 1 ราย อายุ 20 ปี เป็นชาวบ้านโนนคำแก้ว หมู่ที่ 9 ตำบลสังเม็ก อำเภอกันทรลักษ์ จังหวัดศรีสะเกษ ซึ่งมีพฤติการณ์ปล่อยเงินกู้นอกระบบ แสดงพฤติกรรมการทวงหนี้ที่ก้าวร้าว รุนแรง และมีการข่มขู่ลูกหนี้โดยใช้วาจาไม่เหมาะสม ทำให้ประชาชนรู้สึกไม่ปลอดภัยในชีวิตและทรัพย์สิน โดยเจ้าหน้าที่ชุดปฏิบัติการเฉพาะกิจอำเภอเมืองนครพนมได้ดำเนินการจับกุมตัวพร้อมแจ้งข้อกล่าวหา 1) ประกอบธุรกิจให้สินเชื่อโดยไม่ได้รับอนุญาต 2) ให้ผู้อื่นกู้ยืมเงิน โดยคิดอัตราดอกเบี้ยเกินกว่าที่กฎหมายกำหนด 3) ประกอบธุรกิจทวงถามหนี้โดยมิได้จดทะเบียนการประกอบธุรกิจกับนายทะเบียน" นายวันชัยฯ กล่าว
นายวันชัย จันทร์พร กล่าวเพิ่มเติมว่า จังหวัดนครพนมมุ่งมั่นและพร้อมที่จะช่วยเหลือประชาชน โดยฝ่ายปกครองบูรณาการหน่วยงานที่เกี่ยวข้องดำเนินการสอดส่องดูแล รักษาความสงบเรียบร้อย และปฏิบัติการด้านการข่าวอย่างต่อเนื่อง เพื่อดำเนินการให้เป็นไปตามนโยบายในการรักษาความสงบเรียบร้อย ปราบปรามผู้มีอิทธิพลของรัฐบาล พร้อมประชาสัมพันธ์ให้ลูกหนี้นอกระบบที่มีความประสงค์ขอรับการช่วยเหลือหรือให้ทางราชการแก้ไขปัญหา สามารถลงทะเบียนขอรับความช่วยเหลือที่เว็บไซต์ https://debt.dopa.go.th หรือสามารถเดินทางไปลงทะเบียนด้วยตนเอง ณ ที่ว่าการอำเภอ และหากอยู่ในกรุงเทพมหานคร สามารถลงทะเบียนได้ที่สำนักงานเขตทุกแห่ง หรือผ่านช่องทางสายด่วนศูนย์ดำรงธรรม 1567 ได้ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/76228