รัฐบาลไทย-ข่าวทำเนียบรัฐบาล-​โฆษกรัฐบาลเผย ความผูกพันของความสัมพันธ์ระดับประชาชนไทย-ญี่ปุ่น ลึกซึ้ง แน่นแฟ้น เป็นรากฐานที่สำคัญสำหรับความสัมพันธ์ทวิภาคี


วันอาทิตย์ที่ 17 ธันวาคม 2566
17/12/2566
พิมพ์
​โฆษกรัฐบาลเผย ความผูกพันของความสัมพันธ์ระดับประชาชนไทย-ญี่ปุ่น ลึกซึ้ง แน่นแฟ้น เป็นรากฐานที่สำคัญสำหรับความสัมพันธ์ทวิภาคี
​โฆษกรัฐบาลเผย ความผูกพันของความสัมพันธ์ระดับประชาชนไทย-ญี่ปุ่น ลึกซึ้ง แน่นแฟ้น เป็นรากฐานที่สำคัญสำหรับความสัมพันธ์ทวิภาคี
วันนี้ (17 ธันวาคม 2566) เวลา 12.50 น. (ตามเวลาท้องถิ่นกรุงโตเกียว ซึ่งเร็วกว่ากรุงเทพฯ 2 ชม.) ณ โรงแรม Okura Tokyo นายชัย วัชรงค์ โฆษกประจำสำนักนายกรัฐมนตรี เปิดเผยว่า นายคิชิดะ ฟูมิโอะ (H.E. Mr. Kishida Fumio) นายกรัฐมนตรีญี่ปุ่น ได้กล่าวถึงกรณี คนญี่ปุ่นชื่นชมคำให้สัมภาษณ์ของนักฟุตบอลชาวไทย เจ ชนาธิป สรงกระสินธ์ ที่ได้ให้สัมภาษณ์ถึงการใช้ชีวิตในประเทศญี่ปุ่น ช่วงเวลาที่มาเล่นบอลอาชีพ ให้สโมสรในประเทศญี่ปุ่น
โดยนายชนาธิป ได้กล่าวว่า ชีวิตในญี่ปุ่นนั้น “Absolutely beautiful”
นายกรัฐมนตรีญี่ปุ่น ได้กล่าวในช่วงระหว่างการประชุม ASEAN-Japan Summit ช่วงที่ 2 การหารือระหว่างรับประทานอาหารกลางวัน ในหัวข้อ Partners for Co-creation and  Economy and Society of the Future ระหว่างการประชุมสุดยอดอาเซียน-ญี่ปุ่น สมัยพิเศษ เพื่อฉลองวาระครบรอบ 50 ปีความสัมพันธ์อาเซียน-ญี่ปุ่น ถึงความผูกพัน ความแนบแน่นของความสัมพันธ์ระหว่างประชาชน (people to people relationship) ระหว่างไทย-ญี่ปุ่น
และคนญี่ปุ่น มีความผูกพันและชื่นชมคนไทย ชื่นชมการให้สัมภาษณ์ของเจ ชนาธิป ที่กล่าวว่าชีวิตในญี่ปุ่น “Absolutely beautiful” ซึ่งโฆษกประจำสำนักนายกรัฐมนตรีมั่นใจว่า ชาวไทยเช่นกันที่ชื่นชมชาวญี่ปุ่น วิถีชีวิต แนวทางการใช้ชีวิตของคนญี่ปุ่น
“ชาวไทยและชาวญี่ปุ่นนั้นมีความผูกพันผ่านการแลกเปลี่ยนเรียนรู้ระหว่างกันมาเป็นเวลานาน ด้วยความสัมพันธ์ที่ดี ทำให้ต่างฝ่ายต่างชอบวัฒนธรรมซึ่งกันและกัน เกิดเป็นความผูกพัน มีชาวญี่ปุ่นลงทุนค้าขาย ใช้ชีวิตในประเทศไทย และชาวไทยนิยมเดินทางท่องเที่ยวในประเทศญี่ปุ่นจำนวนมาก โดยเชื่อมั่นว่า ภายใต้การทำงานของรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ความสัมพันธ์ไทยญี่ปุ่นจะพัฒนาอย่างราบรื่น ก้าวหน้า เห็นผลเป็นรูปธรรมอย่างแน่นอน” นายชัย กล่าว

ที่มา : https://www.thaigov.go.th/news/contents/details/76245