รัฐบาลไทย-ข่าวทำเนียบรัฐบาล-รองโฆษก "รัดเกล้า" เชิญชวนประชาชนร่วมงาน MONEY EXPO 2023 BANGKOK YEAR-END วันนี้วันสุดท้าย ช่วยประชาชนมีแหล่งเงินทุนในการประกอบอาชีพ และมีที่อยู่อาศัยในอัตตราดอกเบี้ยถูก


วันอาทิตย์ที่ 17 ธันวาคม 2566
17/12/2566
พิมพ์
รองโฆษก "รัดเกล้า" เชิญชวนประชาชนร่วมงาน MONEY EXPO 2023 BANGKOK YEAR-END วันนี้วันสุดท้าย ช่วยประชาชนมีแหล่งเงินทุนในการประกอบอาชีพ และมีที่อยู่อาศัยในอัตตราดอกเบี้ยถูก
รองโฆษก "รัดเกล้า" เชิญชวนประชาชนร่วมงาน MONEY EXPO 2023 BANGKOK YEAR-END วันนี้วันสุดท้าย ช่วยประชาชนมีแหล่งเงินทุนในการประกอบอาชีพ และมีที่อยู่อาศัยในอัตตราดอกเบี้ยถูก
วันนี้ (17 ธ.ค.66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี กล่าวถึงการจัดงานมหกรรมการเงินกรุงเทพส่งท้ายปี ครั้งที่ 6 MONEY EXPO 2023 BANGKOK YEAR-END ภายใต้แนวคิด “Green Finance for Green Living : การเงินสีเขียว เพื่อชีวิตสีเขียว” จัดโดยวารสารการเงินธนาคาร
โดยธนาคารและสถาบันการเงิน บริษัทประกัน บริษัทหลักทรัพย์ บริษัทหลักทรัพย์จัดการกองทุน หน่วยงานภาครัฐและเอกชน นำบริการทางการเงินและการลงทุนอย่างครบวงจร มาเสนอให้กับประชาชนชาวกรุงเทพฯและจังหวัดใกล้เคียง
ซึ่งมีทั้งสินเชื่อบ้าน สินเชื่อบุคคล สินเชื่อเอสเอ็มอี เงินฝาก สลากออมทรัพย์ ประกันชีวิต ประกันสุขภาพ ประกันภัย และลงทุนเพิ่มความมั่งคั่งด้วยหุ้น กองทุน พร้อมด้วยแคมเปญสุดพิเศษส่งท้ายปี เช่นเงินฝาก Step Up อัตราดอกเบี้ยสูงสุด 21% เฉลี่ย 4.00% ต่อปี, สินเชื่อบ้าน ดอกเบี้ย 0% นาน 3 เดือน, สินเชื่อธุรกิจ SSME เพื่อโลกสะอาด ดอกเบี้ย 1.99% นาน 3 เดือน, สินเชื่อ SME กู้ติดตั้งโซลาร์รูฟท็อป ดอกเบี้ย 1.99% ต่อปี, ตรวจเครดิตบูโรฟรี
"ขอเชิญชวนประชาชนเข้าร่วมงาน ซึ่งวันนี้เป็นวันสุดท้ายแล้ว จัดขึ้น ณ ฮอลล์ 7 ชั้น LG ศูนย์การประชุมแห่งชาติสิริกิติ์  ทั้งนี้ประชาชนที่สนใจจะได้มีช่องทางหาแหล่งเงินทุนในการนำไปประกอบอาชีพ โดยที่ไม่ต้องไปพึ่งหนี้นอกระบบ หรือใครที่กำลังหาที่อยู่อาศัยใหม่ จะได้ในอัตราดอกเบี้ยที่ถูกลง"รัดเกล้า กล่าว

ที่มา : https://www.thaigov.go.th/news/contents/details/76230