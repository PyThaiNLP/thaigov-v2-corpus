รัฐบาลไทย-ข่าวทำเนียบรัฐบาล-“คารม” เผย ช่วงเทศกาลปีใหม่ รัฐบาลโดยกรมทางหลวง เปิดให้บริการประชาชนกางเต็นท์ฟรี 31 จุด ทั่วประเทศ ตั้งแต่ 29 ธันวาคม 2566 - 4 มกราคม 2567 จองได้ตั้งแต่วันนี้เป็นต้นไป โทร. 1586


วันอาทิตย์ที่ 17 ธันวาคม 2566
17/12/2566
พิมพ์
“คารม” เผย ช่วงเทศกาลปีใหม่ รัฐบาลโดยกรมทางหลวง เปิดให้บริการประชาชนกางเต็นท์ฟรี 31 จุด ทั่วประเทศ ตั้งแต่ 29 ธันวาคม 2566 - 4 มกราคม 2567 จองได้ตั้งแต่วันนี้เป็นต้นไป โทร. 1586
“คารม” เผย ช่วงเทศกาลปีใหม่ รัฐบาลโดยกรมทางหลวง เปิดให้บริการประชาชนกางเต็นท์ฟรี 31 จุด ทั่วประเทศ ตั้งแต่ 29 ธันวาคม 2566 - 4 มกราคม 2567 จองได้ตั้งแต่วันนี้เป็นต้นไป โทร. 1586
วันนี้ (17 ธ.ค. 66) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า ช่วงเทศกาลส่งท้ายปีเก่าต้อนรับปีใหม่ รัฐบาล โดยกรมทางหลวง กระทรวงคมนาคม ได้ดำเนินการจัดเตรียมสถานที่ให้บริการจุดกางเต็นท์ทั่วประเทศ สำหรับประชาชนและนักท่องเที่ยวที่จะเดินทางไปพักผ่อน พักค้างคืน พร้อมลานจอดรถ โดยสามารถเข้าพักได้ตั้งแต่วันที่ 29 ธันวาคม 2566 - 4 มกราคม 2567 ซึ่งจุดกางเต็นท์ที่ได้จัดเตรียมไว้นั้น มีจำนวน 31 แห่ง แบ่งเป็นภาคเหนือ 21 แห่ง ภาคตะวันออกเฉียงเหนือ 5 แห่ง ภาคตะวันตก 3 แห่ง และภาคกลาง 2 แห่ง เพื่ออำนวยความสะดวกและรองรับการท่องเที่ยวของประชาชน โดยพื้นที่กางเต็นท์นั้นจะตั้งอยู่ในพื้นที่ความรับผิดชอบของหมวดทางหลวงซึ่งจะมีเจ้าหน้าที่คอยอำนวยความสะดวกและให้บริการประชาชนตลอด 24 ชั่วโมง พร้อมบริการ น้ำดื่ม ห้องสุขา โดยไม่มีค่าใช้จ่ายใด ๆ ทั้งสิ้น ดังต่อไปนี้
ภาคเหนือ จังหวัดเชียงใหม่ 3 แห่ง ได้แก่ หมวดทางหลวงจอมทอง ทล.1009 ตอน จอมทอง - ดอยอินทนนท์ กม.30+450หมวดทางหลวงแม่แตง ทล.1095 ตอน หนองโค้ง - กิ่วคอหมา กม.14+584 และหมวดทางหลวงเชียงดาว ทล.107 ตอน แม่ทะลาย - หัวโท กม.84+215 จังหวัดลำปาง 1 แห่ง ได้แก่ หมวดทางหลวงแจ้ห่ม ทล.1035 ตอน สำเภาทอง - สันติสุข กม.52+500 จังหวัดเชียงราย 2 แห่ง ได้แก่ หมวดทางหลวงแม่ลาว ทล.1 ตอน พาน - บ้านร่องขุ่น กม.896+845 และหน่วยบำรุงทางภูชี้ฟ้า ทล.1093 ตอน ขุนห้วยไคร้ - ผาตั้ง กม.63+500 จังหวัดน่าน 3 แห่ง ได้แก่ หมวดทางหลวงนาน้อย ทล.1083 ตอน เด่นชาติ - นาน้อย กม.69+485 หมวดทางหลวงผาช้างน้อย ทล.1148 ตอน สะเกิน - สบทุ กม.82+000 และหมวดทางหลวงบ่อเกลือ ทล.1081 ตอน หลักลาย - บ่อเกลือ กม.67+110 จังหวัดกำแพงเพชร 4 แห่ง ได้แก่ สำนักงานแขวงทางหลวงกำแพงเพชร ทล.1 ตอน ปากดง - นครชุม กม.453+076 หมวดทางหลวงคลองขลุง ทล.1 ตอน โนนปอแดง - ปากดง กม.423+809 หมวดทางหลวงโกสัมพีนคร ทล.1 ตอน นครชุม - วังเจ้า กม.476+553 และหมวดทางหลวงคลองลานพัฒนา ทล.1117 ตอน คลองแม่ลาย - อุ้มผาง กม.55+000 จังหวัดตาก 5 แห่ง ได้แก่ หมวดทางหลวงหนองบัวใต้ ทล.1 ตอน วังเจ้า - ตาก กม.511+826 หมวดทางหลวงแม่สลิด ทล.1 ตอน วังม่วง - แม่เชียงรายบน กม.560+449  หมวดทางหลวงท่าสองยาง ทล.105 ตอน แม่สลิดหลวง - แม่เงา กม.115+550 หมวดทางหลวงคีรีราษฎร์ ทล.1090 ตอน ห้วยน้ำริน - อุ้มผาง กม.88+050 และหมวดทางหลวงอุ้มผาง ทล.1090 ตอน อุ้มผาง - กะแง่คี กม.165+799 จังหวัดสุโขทัย 1 แห่ง ได้แก่ หมวดทางหลวงแม่สิน ทล.101 ตอน ศรีสัชนาลัย - แม่สิน กม.184+219 จังหวัดพิษณุโลก 1 แห่ง
ได้แก่ หมวดทางหลวงแก่งโสภา ทล.12 ตอน วังทอง - เข็กน้อย กม.296+100 และจังหวัดเพชรบูรณ์ 1 แห่ง    ได้แก่ หมวดทางหลวงเขาค้อ ทล.2196 ตอน นางั่ว - ทุ่งสมอ กม.23+600
ภาคตะวันออกเฉียงเหนือ จังหวัดบึงกาฬ 1 แห่ง ได้แก่หมวดทางหลวงศิวิไล ทล.222 ตอน ท่ากกแดง - บึงกาฬ กม.102+526 จังหวัดสกลนคร 1 แห่ง ได้แก่ หมวดทางหลวงคำหอม ทล.213 ตอน สร้างค้อ - สกลนคร (โค้งปิ้งงู)  กม.155+600 จังหวัดเลย 3 แห่ง ได้แก่ หมวดทางหลวงภูกระดึง ทล.201 ตอน ผานกเค้า - หลักร้อยหกสิบ กม.266+737 หมวดทางหลวงปากชม ทล.211 ตอน ปากชม - เชียงคาน กม.148+350 และหมวดทางหลวงภูเรือ ทล.21 ตอน หนองบง - ภูสวรรค์ กม.376+834
ภาคตะวันตก จังหวัดกาญจนบุรี 2 แห่ง ได้แก่ หมวดทางหลวงไทรโยค ทล.323 ตอน หนองสามพราน - แก่งประลอม กม.100+000 และหมวดทางหลวงทองผาภูมิ ทล.323 ตอน แก่งประลอม - ทองผาภูมิ กม.181+058 จังหวัดราชบุรี 1 แห่ง ได้แก่ หมวดทางหลวงสวนผึ้ง ทล.3208 ตอน น้ำพุ - เมืองผาปกค้างคาว กม.43+550
ภาคกลาง จังหวัดอุทัยธานี 2 แห่ง ได้แก่ หมวดทางหลวงบ้านไร่ ทล.3011 ตอน บ้านไร่ - บ้านใต้ กม.5+006 และศูนย์บำรุงทางและบริการประชาชน (เป็นพื้นที่อยู่ในความรับผิดชอบของหมวดทางหลวงบ้านไร่) ทล.3011 ตอน บ้านไร่ - บ้านใต้ กม.24+200
“ประชาชนที่มีความประสงค์ต้องการจองพื้นที่กางเต็นท์ สามารถจองได้ตั้งแต่วันนี้เป็นต้นไป หรือสอบถามข้อมูลรายละเอียดเพิ่มเติมได้ที่แขวงทางหลวง หมวดทางหลวงในพื้นที่ หรือสายด่วนกรมทางหลวง 1586 (โทรฟรี ทุกเครือข่ายตลอด 24 ชั่วโมง) รวมทั้งสามารถจองด้วยตนเอง ณ จุดกางเต็นท์” นายคารม ย้ำ

ที่มา : https://www.thaigov.go.th/news/contents/details/76233