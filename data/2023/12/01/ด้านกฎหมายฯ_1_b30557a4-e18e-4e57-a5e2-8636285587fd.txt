รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรมต้อนรับผู้แทนสำนักงานข้าหลวงใหญ่เพื่อสิทธิมนุษยชนแห่งสหประชาชาติ (UN Office of High Commissioner for Human Rights : OHCHR)


วันพฤหัสบดีที่ 30 พฤศจิกายน 2566
30/11/2566
พิมพ์
รัฐมนตรีว่าการกระทรวงยุติธรรมต้อนรับผู้แทนสำนักงานข้าหลวงใหญ่เพื่อสิทธิมนุษยชนแห่งสหประชาชาติ (UN Office of High Commissioner for Human Rights : OHCHR)
รัฐมนตรีว่าการกระทรวงยุติธรรมต้อนรับผู้แทนสำนักงานข้าหลวงใหญ่เพื่อสิทธิมนุษยชนแห่งสหประชาชาติ (UN Office of High Commissioner for Human Rights : OHCHR)
วันพฤหัสบ​ดี​ที่ ๓๐ พฤศจิกายน​ ๒๕๖๖ เวลา ๑๒.๓๐ น. พันตำรวจเอก ทวี  สอดส่อง รัฐมนตรีว่าการกระทรวงยุติธรรม พร้อมด้วย นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ นางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ และเจ้าหน้าที่กองสิทธิมนุษยชนระหว่างประเทศ ร่วมด้วยกองการต่างประเทศ สำนักงานปลัดกระทรวงยุติธรรม ให้การต้อนรับ Ms. Cynthia Veliko ผู้แทน OHCHR ประจำภูมิภาคเอเชียตะวันออกเฉียงใต้ พร้อมคณะ รวมทั้งได้ร่วมหารือเกี่ยวกับภารกิจของกระทรวงยุติธรรม ณ ห้องรับรองสำนักงานรัฐมนตรี กระทรวงยุติธรรม ชั้น ๑๑ อาคาร​กระทรวง​ยุติธรรม​
ในการหารือฯ ดังกล่าว รัฐมนตรีฯ ได้กล่าวถึงการยกระดับหลักนิติธรรม โดยเชื่อมโยงกับหลักสิทธิมนุษยชน และประชาธิปไตย ด้วยการบังคับใช้กฎหมายอย่างมีประสิทธิภาพเพื่อที่จะเป็นเครื่องมือสำคัญในการฟื้นฟูหลักนิติธรรม (Rule of Law) ให้เป็นไปตามมาตรฐานสากล โดยเฉพาะการประกาศใช้พระราชบัญญัติป้องกันและปราบปรามการทรมานและการกระทำให้บุคคลสูญหาย พ.ศ. ๒๕๖๕ รวมถึงการขับเคลื่อนแผนปฏิบัติการระดับชาติว่าด้วยธุรกิจกับสิทธิมนุษยชน ระยะที่ ๒ (พ.ศ.​๒๕๖๖-๒๕๗๐) เพื่อให้สามารถคุ้มครองสิทธิเสรีภาพของประชาชนให้เป็นไปตามหลักสิทธิมนุษยชน คุ้มครองนักปกป้องสิทธิมนุษยชนจากการดำเนินคดีเชิงยุทธศาสตร์ฯ (SLAPP)
จากนั้น Ms. Cynthia ได้กล่าวชื่นชมและขอบคุณความร่วมมือในการขับเคลื่อนงานของกระทรวงยุติธรรม โดยกรมคุ้มคคองสิทธิและเสรีภาพ กับ OHCHR ที่ผ่านมา พร้อมชื่นชมว่าประเทศไทยซึ่งถือเป็นหน่วยงานภาคีเครือข่ายที่ดีที่สุดของภูมิภาคเอเชียตะวันออกเฉียงใต้ และยินดีที่จะสนับสนุนการดำเนินงานร่วมกันต่อไป

ที่มา : https://www.thaigov.go.th/news/contents/details/75477