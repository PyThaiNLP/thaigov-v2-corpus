รัฐบาลไทย-ข่าวทำเนียบรัฐบาล-ไฟเขียว! ร่าง พ.ร.บ. บริหารจัดการเพื่ออากาศสะอาด รับมือวิกฤตมลพิษ


วันศุกร์ที่ 1 ธันวาคม 2566
ไฟเขียว! ร่าง พ.ร.บ. บริหารจัดการเพื่ออากาศสะอาด รับมือวิกฤตมลพิษ
.....
ไฟเขียว! ร่าง พ.ร.บ. บริหารจัดการเพื่ออากาศสะอาด รับมือวิกฤตมลพิษ
.
ที่ประชุม ครม. (28 พ.ย. 66) อนุมัติหลักการร่าง พ.ร.บ. บริหารจัดการเพื่ออากาศสะอาด พ.ศ. ... และแผนการจัดทำกฎหมายลำดับรอง กรอบระยะเวลา และสาระสำคัญของกฎหมายลำดับรองที่ออกตาม พ.ร.บ. ดังกล่าว
.
กฎหมายฉบับนี้มีสาระสำคัญ เป็นการกำหนดกลไกในการบริหารจัดการและควบคุมกิจกรรมต่าง ๆ ที่ส่งผลให้เกิดมลพิษทางอากาศในทุกมิติ โดยกำหนดให้มีคณะกรรมการนโยบายอากาศสะอาด ซึ่งมี นรม. เป็นประธานกรรมการ เพื่อทำหน้าที่ในการขับเคลื่อนเชิงนโยบายและเชิงวิชาการ และการบริหารจัดการเชิงพื้นที่ กำหนดมาตรการควบคุมมลพิษจากแหล่งกำเนิดที่ครอบคลุมกิจกรรมที่ก่อให้เกิดมลพิษทุกรูปแบบ ทั้งโรงงานอุตสาหกรรม สถานประกอบการ เกษตรกรรม การคมนาคมและขนส่ง การเผาในที่โล่ง การเผาป่า การเผาในพื้นที่เกษตรกรรม การก่อสร้าง หมอกควันข้ามแดน รวมถึงมาตรการเพื่อแก้ไขปัญหามลพิษทางอากาศเชิงพื้นที่
.
ตลอดจนการมีเครื่องมือหรือมาตรการทางเศรษฐศาสตร์เพื่อเป็นกลไกสนับสนุนให้ภาคอุตสาหกรรม ภาคธุรกิจ รวมถึงประชาชนทั่วไปมีส่วนร่วมรับผิดชอบ และมีบทบาทหน้าที่ในการควบคุม ปรับลด และแก้ไขปัญหามลพิษทางอากาศร่วมกัน
.
อ่านเพิ่มเติม คลิก https://www.thaigov.go.th/news/contents/details/75327
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75488