รัฐบาลไทย-ข่าวทำเนียบรัฐบาล-วันนี้แล้ว “รัดเกล้า” เชิญชวนประชาชนลงทะเบียนแก้หนี้ทั้งในระบบ-นอกระบบเริ่ม 1 ธ.ค. หวังประชาชนลืมตาอ้าปาก ไม่ตกเป็นทาสหนี้นอกระบบ  


วันศุกร์ที่ 1 ธันวาคม 2566
01/12/2566
พิมพ์
วันนี้แล้ว “รัดเกล้า” เชิญชวนประชาชนลงทะเบียนแก้หนี้ทั้งในระบบ-นอกระบบเริ่ม 1 ธ.ค. หวังประชาชนลืมตาอ้าปาก ไม่ตกเป็นทาสหนี้นอกระบบ
วันนี้แล้ว “รัดเกล้า” เชิญชวนประชาชนลงทะเบียนแก้หนี้ทั้งในระบบ-นอกระบบเริ่ม 1 ธ.ค. หวังประชาชนลืมตาอ้าปาก ไม่ตกเป็นทาสหนี้นอกระบบ  ยืนยัน "นายกฯ" ให้ความสำคัญ เพราะส่งผลกระทบต่อทุกคนที่อยู่ในระบบเศรษฐกิจ
วันนี้ (1 ธ.ค.66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า ตามที่นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ประกาศผลักดัน “การแก้ไขปัญหาหนี้นอกระบบ” เป็นวาระแห่งชาติ เนื่องจากปัญหาหนี้นอกระบบเป็นปัญหาที่กัดกร่อนสังคมไทยมานาน และเป็นเรื่องใหญ่ของคนไทยจำนวนมาก จึงต้องเอาจริงเอาจังเพื่อฟื้นฟูสภาพความเป็นอยู่ คืนศักดิ์ศรี คืนความหวัง และสร้างความมั่นคงให้กับประชาชนคนไทยทุกคน บนความร่วมมือจากหลาย ๆ
ซึ่งการดำเนินการเป็นการทำงานร่วมกันของหลายหน่วยงาน คือ กระทรวงมหาดไทย สำนักงานตำรวจแห่งชาติ ใช้กลไกการทำงานด้วยการบริหารงานเชิงพื้นที่แบบบูรณาการ  ตั้งแต่การช่วยเหลือลูกหนี้ ไกล่เกลี่ยและประนีประนอมข้อพิพาท การเฝ้าระวังและป้องกัน รวมถึงการปราบปรามผู้กระทำความผิดอย่างเด็ดขาด
และหลังจากขั้นตอนการไกล่เกลี่ยแล้ว รัฐบาลจะช่วยปรับโครงสร้างหนี้ ซึ่งกระทรวงการคลังจะเข้าไปช่วยในฐานะผู้เชี่ยวชาญทางการเงิน ทั้ง ช่วยปรับระยะเวลา เงื่อนไข และกระบวนการต่าง ๆ  เพื่อให้ประชาชนสามารถชดใช้หนี้ได้ ไม่เบียดบังการใช้ชีวิต
ขณะที่รัฐบาลจะระมัดระวังไม่สร้างภาวะ “อันตรายทางศีลธรรม” หรือ Moral Hazard ในมาตรการการช่วยเหลือทั้งหมด
นางรัดเกล้า ระบุว่านอกจากการแก้ไขปัญหาหนี้นอกระบบแล้ว ในวันที่ 12 ธ.ค.นี้ รัฐบาลจะมีการแถลงภาพรวมหนี้แบบครบวงจร ซึ่งจะครอบคลุมทั้งหนี้ในระบบ และหนี้นอกระบบอีกครั้ง
"นายกรัฐมนตรีย้ำเสมอว่าปัญหาหนี้นอกระบบได้กัดกร่อนสังคมไทยมายาวนาน และเป็นจุดเริ่มต้นของปัญหาสังคมอีกหลายประการ อีกทั้งยังเป็นปัญหาที่ส่งผลกระทบ ต่อทุกคนที่อยู่ในระบบเศรษฐกิจ
ดังนั้นนายกรัฐมนตรีจะทำให้โครงการนี้ช่วยปลดปล่อยพี่น้องประชาชนจากการเป็นทาสหนี้นอกระบบ ลืมชีวิตที่เคยลำบาก มีกำลัง มีแรงใจ ที่จะทำตามความฝัน และนับจากนี้เป็นต้นไปมั่นใจว่าประชาชนจะได้รับการแก้ไขปัญหาหนี้นอกระบบได้ตรงจุด ตรงประเด็น และเกิดผลสัมฤทธิ์ต่อตัวชี้วัดของการแก้ไขปัญหาในระดับชาติอย่างเป็นรูปธรรมต่อไปด้วย"นางรัดเกล้า กล่าว
นางรัดเกล้า ยังขอเชิญชวนประชาชนที่ประสบปัญหาหนี้นอกระบบ ไม่ว่าจะเป็นการถูกข่มขู่คุกคาม ถูกดูหมิ่น ในการทวงถามหนี้ ถูกกระทำโดยไม่เป็นธรรม หรือท่านที่มีความประสงค์จะปรับเปลี่ยนแก้ไขหนี้จากนอกระบบให้เป็นหนี้ในระบบ เพื่อที่จะได้มีภาระในการผ่อนชำระน้อยลง สามารถลงทะเบียนลูกหนี้นอกระบบได้  5 ช่องทาง ตั้งแต่วันนี้ ถึง 29 ก.พ.67
(1) เว็บ debt.dopa.go.th
(2) App ThaiID
(3) สายด่วนศูนย์ดำรงธรรม 1567
(4) ที่ว่าการอำเภอ
(5) สำนักงานเขตทุกแห่งใน กทม.
----------------

ที่มา : https://www.thaigov.go.th/news/contents/details/75480