รัฐบาลไทย-ข่าวทำเนียบรัฐบาล-โอกาสสุดท้าย!! ที่คุ้มค่าที่สุดสำหรับการลงทุนในปี 2566 กับเงินฝากออมทรัพย์ ครบรอบ 70 ปี ธอส. รับดอกเบี้ยสูงถึง 7.70% ต่อปี เปิดบัญชีได้ตั้งแต่วันนี้ถึงวันที่ 30 ธันวาคม 2566


วันศุกร์ที่ 1 ธันวาคม 2566
01/12/2566
พิมพ์
โอกาสสุดท้าย!! ที่คุ้มค่าที่สุดสำหรับการลงทุนในปี 2566 กับเงินฝากออมทรัพย์ ครบรอบ 70 ปี ธอส. รับดอกเบี้ยสูงถึง 7.70% ต่อปี เปิดบัญชีได้ตั้งแต่วันนี้ถึงวันที่ 30 ธันวาคม 2566
ธอส. ขยายเวลาการรับเปิดบัญชีเงินฝากออมทรัพย์ครบรอบ 70 ปี ธอส. ออกไปจนถึงวันที่ 30 ธันวาคม 2566 เพื่อเพิ่มโอกาสที่ดีที่สุดในช่วงโค้งสุดท้ายของปี 2566 ให้กับผู้รักการออมได้รับผลตอบแทนจากอัตราดอกเบี้ยแบบขั้นบันไดสูงสุดถึง 7.70% ต่อปี
ธนาคารอาคารสงเคราะห์ (ธอส.) สถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมส่งเสริมการออมภาคประชาชน ด้วยการขยายเวลาการรับเปิดบัญชีเงินฝากออมทรัพย์ครบรอบ 70 ปี ธอส. ออกไปจนถึงวันที่ 30 ธันวาคม 2566 เพื่อเพิ่มโอกาสที่ดีที่สุดในช่วงโค้งสุดท้ายของปี 2566 ให้กับผู้รักการออมได้รับผลตอบแทนจากอัตราดอกเบี้ยแบบขั้นบันไดสูงสุดถึง 7.70% ต่อปี หลังจากมีลูกค้าให้ความสนใจเปิดบัญชีดังกล่าวเป็นจำนวนมาก โดยเปิดบัญชีได้ที่สาขาธนาคารทั่วประเทศ ตั้งแต่วันที่เปิดบัญชีถึงวันที่ 31 มีนาคม 2568 จะได้รับอัตราดอกเบี้ย 0.70% ต่อปี และตั้งแต่วันที่ 1 เมษายน – 30 กันยายน 2568 จะได้รับอัตราดอกเบี้ย 7.70% ต่อปี คิดเป็นอัตราดอกเบี้ยเฉลี่ยรวมสูงถึง 2.60 - 2.70% ต่อปี (เงื่อนไขเป็นไปตามที่ธนาคารกำหนด) พิเศษ!! รับดอกเบี้ยรายเดือนและลูกค้าบุคคลธรรมดาไม่เสียภาษีดอกเบี้ยเงินฝาก วงเงินมีจำกัดสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/75494