รัฐบาลไทย-ข่าวทำเนียบรัฐบาล-รองโฆษกรัฐบาล รัดเกล้า ยืนยันรัฐมนตรีว่าการกระทรวงพลังงานไม่นิ่งดูดาย ความกังวลใจของนายกฯ เรื่องค่าไฟฟ้า พร้อมพิจารณาให้เหมาะสม ไม่เป็นภาระประชาชน


วันศุกร์ที่ 1 ธันวาคม 2566
01/12/2566
พิมพ์
รองโฆษกรัฐบาล รัดเกล้า ยืนยันรัฐมนตรีว่าการกระทรวงพลังงานไม่นิ่งดูดาย ความกังวลใจของนายกฯ เรื่องค่าไฟฟ้า พร้อมพิจารณาให้เหมาะสม ไม่เป็นภาระประชาชน
รองโฆษกรัฐบาล รัดเกล้า ยืนยันรัฐมนตรีว่าการกระทรวงพลังงานไม่นิ่งดูดาย ความกังวลใจของนายกฯ เรื่องค่าไฟฟ้า พร้อมพิจารณาให้เหมาะสม ไม่เป็นภาระประชาชน
วันนี้ (1 ธ.ค.66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี กล่าวถึงคณะกรรมการกำกับกิจการพลังงาน (กกพ.) ประกาศค่าไฟงวดใหม่ 4.68 บาทต่อหน่วย งวดมกราคม-เมษายน 2567 โดยขอประชาชนอย่ากังวล เนื่องจากเป็นเพียงข้อเสนอของ กกพ. ซึ่งยังไม่ได้เป็นการพิจารณาจากนายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน
ซึ่งตนเองมั่นใจว่าการพิจารณาจะเป็นไปด้วยความเหมาะสม และเป็นธรรมให้กับประชาชนอย่างแน่นอน โดยจะพยายามทำตัวเลขให้ลดลงได้มากที่สุด ประมาณ 4.20 บาทต่อหน่วย
ขณะเดียวกันนายกรัฐมนตรีได้บอกไปแล้วว่าไม่ยอมให้ค่าไฟขึ้นไปถึงจำนวนดังกล่าว และจะเรียกประชุมเพื่อพิจารณาในเรื่องนี้ด้วย
"ยืนยันว่ารัฐมนตรีว่าการกระทรวงพลังงาน ไม่นิ่งดูดายความกังวลใจของนายกรัฐมนตรีเรื่องค่าไฟฟ้า โดยพร้อมที่จะพิจารณาให้เหมาะสม เป็นธรรม​ และไม่เป็นภาระให้กับประชาชน เพราะเข้าใจดีถึงความเดือดร้อน ดังนั้นขอประชาชนสบายใจ และไม่ต้องกังวลกับเรื่องนี้" นางรัดเกล้า กล่าว
------------------

ที่มา : https://www.thaigov.go.th/news/contents/details/75481