รัฐบาลไทย-ข่าวทำเนียบรัฐบาล-รองปลัดเกษตรฯ ประชุมการขับเคลื่อนยุทธศาสตร์ยางพาราระยะ 20 ปี ครั้งที่ 4/2566


วันศุกร์ที่ 1 ธันวาคม 2566
รองปลัดเกษตรฯ ประชุมการขับเคลื่อนยุทธศาสตร์ยางพาราระยะ 20 ปี ครั้งที่ 4/2566
รองปลัดเกษตรฯ ประชุมการขับเคลื่อนยุทธศาสตร์ยางพาราระยะ 20 ปี ครั้งที่ 4/2566
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุม คณะอนุกรรมการขับเคลื่อนยุทธศาสตร์ยางพาราระยะ 20 ปี ครั้งที่ 4/2566 โดยมีผู้บริหารหน่วยงานในสังกัดกระทรวงเกษตรและสหกรณ์เข้าร่วมการประชุม ณ ห้องประชุมกระทรวงเกษตรฯ 135 และผ่านระบบการประชุมออนไลน์ (Zoom meeting) ซึ่งที่ประชุมได้ติดตามผลการขับเคลื่อนปฏิบัติการด้านยางพารา พ.ศ.2566 - 2580 ไตรมาสที่ 4/2566 โดยมีการดำเนินการโครงการทั้งสิ้น 145 โครงการแบ่งเป็นโครงการภายใน การยางแห่งประเทศไทย (กยท) จำนวน 94 โครงการ และโครงการหน่วยงานภายนอกการยางแห่งประเทศไทย (กยท) จำนวน 51 โครงการ ซึ่งบรรลุเป้าหมาย ณ ไตรมาสที่ 4/2566 แล้วจำนวน 133 โครงการและภายใต้ 5 ยุทธศาสตร์ ประกอบด้วย 1) การสร้างความเข้มแข็งให้กับเกษตรกรชาวสวนและสถาบันเกษตรกรชาวสวนยาง
2) การเพิ่มประสิทธิภาพและยกระดับคุณภาพและมาตรฐาน 3) การวิจัยและพัฒนาเทคโนโลยีและนวัตกรรม
4) การพัฒนาและช่องทางการจัดจำหน่าย และ5) การพัฒนาปัจจัยสนับสนุน
นอกจากนี้ รองปลัดเกษตรฯ ได้มอบหมายหน่วยงานที่รับผิดชอบศึกษาทบทวนตัวชี้วัดในการดำเนินโครงการ
เพื่อให้สามารถขับเคลื่อนยุทธศาสตร์ยางพาราอย่างมีประสิทธิภาพและเป็นไปตามเป้าหมายต่อไป

ที่มา : https://www.thaigov.go.th/news/contents/details/75502