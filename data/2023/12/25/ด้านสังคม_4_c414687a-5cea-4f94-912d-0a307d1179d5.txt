รัฐบาลไทย-ข่าวทำเนียบรัฐบาล-รมว.ดีอี มอบรางวัล Prime Minister Awards : Thailand Cybersecurity Excellence Awards 2023 


วันจันทร์ที่ 25 ธันวาคม 2566
รมว.ดีอี มอบรางวัล Prime Minister Awards : Thailand Cybersecurity Excellence Awards 2023
รมว.ดีอี มอบรางวัล Prime Minister Awards : Thailand Cybersecurity Excellence Awards 2023
วันนี้ (25 ธันวาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในพิธีมอบโล่รางวัล และประกาศเกียรติคุณแก่หน่วยงาน ที่มีผลพัฒนาการรักษาความมั่นคงปลอดภัยไซเบอร์ยอดเยี่ยมประจำปี 2566  รางวัล Prime Minister Awards : Thailand Cybersecurity Excellence Awards 2023 เป็นรางวัลเกียรติยศที่ทรงคุณค่าสะท้อนถึงความตระหนักและความมุ่งมั่นของหน่วยงานต่างๆ ในการพัฒนาการรักษาความมั่นคงปลอดภัยไซเบอร์ให้มีประสิทธิภาพ ร่วมทั้งสร้างความตระหนักและรับรู้ถึงภัยคุกคามทางไซเบอร์อย่างกว้างขวางในทุกภาคส่วนของสังคมไทย โดยมีพลอากาศตรี อมร ชมเชย เลขาธิการคณะกรรมการการรักษาความมั่นคงปลอดภัยไซเบอร์แห่งชาติ (สกมช.) กล่าวรายงานในพิธี และนางสาวสุกันยาณี ยะวิญชาญ ผู้ตรวจราชการกระทรวงดิจิทัลฯ ร่วมขึ้นรับรางวัล ในสาขา Cybersecurity Performance Excellence Awards 2023 ประเภทหน่วยงานภาครัฐ (สำนักงานปลัดกระทรวงดิจิทัลเพื่อเศรษฐกิจและสังคม) จัดโดย สำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) ณ โรงแรมอัศวิน แกรนด์ คอนเวนชั่น เขตหลักสี่ กรุงเทพฯ
_______________

ที่มา : https://www.thaigov.go.th/news/contents/details/76612