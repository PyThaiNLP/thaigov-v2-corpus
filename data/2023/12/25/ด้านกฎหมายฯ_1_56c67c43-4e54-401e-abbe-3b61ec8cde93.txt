รัฐบาลไทย-ข่าวทำเนียบรัฐบาล-พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ ติดตามความก้าวหน้า​"โครงการร้อยใจรักษ์" จังหวัดเชียงใหม่


วันจันทร์ที่ 25 ธันวาคม 2566
25/12/2566
พิมพ์
พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ ติดตามความก้าวหน้า​"โครงการร้อยใจรักษ์" จังหวัดเชียงใหม่
พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ ติดตามความก้าวหน้า​"โครงการร้อยใจรักษ์" จังหวัดเชียงใหม่
ในวันเสาร์ที่ ๒๓ ธันวาคม ๒๕๖๖ เวลา ๐๙.๓๐ น. พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ เป็นประธานการประชุมติดตามความก้าวหน้า​ "โครงการร้อยใจรักษ์" จังหวัดเชียงใหม่ ซึ่งโครงการร้อยใจรักษ์เป็นโครงการที่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงมีพระดำริเพื่อสร้างโอกาสและทางเลือกในการดำรงชีวิตให้กับประชาชนในพื้นที่ เพื่อป้องกันและแก้ไขปัญหายาเสพติด โดยมี นางพงษ์สวาท นีละโยธิน ปลัดกระทรวงยุติธรรม พร้อมด้วย นางจิรภา สินธุนาวา รองปลัดกระทรวงยุติธรรม หม่อมหลวงดิศปนัดดา ดิศกุล ประธานเจ้าหน้าที่บริหารมูลนิธิแม่ฟ้าหลวงฯ นายอภิกิต ฉ.โรจน์ประเสริฐ ผู้อำนวยการ ปปส.ภาค ๕ นางสาวณัฐนันท์ พิทักษา ผู้อำนวยการสำนักงานยุติธรรมจังหวัดเชียงใหม่ พร้อมด้วยข้าราชการ และเจ้าหน้าที่ที่เกี่ยวข้อง เข้าร่วม ณ โครงการร้อยใจรักษ์ บ้านเมืองงามเหนือ ตำบลท่าตอน อำเภอแม่อาย จังหวัดเชียงใหม่
ในโอกาสนี้ ได้ประชุมติดตามความก้าวหน้าการดำเนินงานโครงการร้อยใจรักษ์ที่มุ่งเน้นการส่งเสริมการพัฒนาคุณภาพชีวิตของประชาชนในพื้นที่ผ่านกิจกรรมพัฒนาทั้งในเรื่องการเกษตรและหัตถกรรม โดยได้เยี่ยมชมผลผลิตการเพาะเห็ด การเพาะพันธุ์ดอกเบญจมาศ และติดตามความก้าวหน้าสินค้าเกษตรที่มีทั้งผัก ผลไม้สด และสินค้าพื้นเมือง ซึ่งเป็นสินค้าแปรรูปจากผลผลิตการเกษตร และสินค้าหัตถกรรมโดยฝีมือชาวบ้านจากโครงการร้อยใจรักษ์ ซึ่งเป็นการเพิ่มรายได้ให้กับชาวบ้านในพื้นที่ที่ประกอบอาชีพเกษตรกรโดยเห็นผลสำเร็จได้อย่างเป็นรูปธรรม

ที่มา : https://www.thaigov.go.th/news/contents/details/76588