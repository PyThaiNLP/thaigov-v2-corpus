รัฐบาลไทย-ข่าวทำเนียบรัฐบาล-กรมธนารักษ์เปิดพิพิธภัณฑ์เข้าชมฟรี ทั้ง 5 แห่ง  เพื่อมอบเป็นของขวัญต้อนรับปีใหม่ 2567


วันจันทร์ที่ 25 ธันวาคม 2566
25/12/2566
พิมพ์
กรมธนารักษ์เปิดพิพิธภัณฑ์เข้าชมฟรี ทั้ง 5 แห่ง  เพื่อมอบเป็นของขวัญต้อนรับปีใหม่ 2567
เนื่องในโอกาสเทศกาลวันขึ้นปีใหม่ ประจำปี 2567 กรมธนารักษ์ยกเว้นค่าเข้าชมพิพิธภัณฑ์ของกรมธนารักษ์ ทั้ง 5 แห่ง ตั้งแต่วันที่ 29 ธันวาคม 2566 ถึงวันที่ 14 มกราคม 2567 เพื่อเป็นของขวัญต้อนรับปีใหม่ให้กับประชาชนได้ “เที่ยวสุขใจไปกับ...พิพิธภัณฑ์ธนารักษ์”
วันนี้ (27 ธันวาคม 2566) ณ กรมธนารักษ์ นายจำเริญ โพธิยอด อธิบดีกรมธนารักษ์ เปิดเผยว่า เนื่องในโอกาสเทศกาลวันขึ้นปีใหม่ ประจำปี 2567 กรมธนารักษ์ยกเว้นค่าเข้าชมพิพิธภัณฑ์ของกรมธนารักษ์ ทั้ง 5 แห่ง ตั้งแต่วันที่ 29 ธันวาคม 2566 ถึงวันที่ 14 มกราคม 2567 เพื่อเป็นของขวัญต้อนรับปีใหม่ให้กับประชาชนได้ “เที่ยวสุขใจไปกับ...พิพิธภัณฑ์ธนารักษ์” โดยพิพิธภัณฑ์ที่เปิดให้เข้าชมทั้ง 5 แห่ง ได้แก่
• พิพิธภัณฑ์เหรียญกษาปณานุรักษ์ ถนนจักรพงษ์ แขวงชนะสงคราม เขตพระนคร กรุงเทพฯ เปิดให้บริการวันจันทร์ - วันศุกร์ เวลา 08.30 – 16.30 น. และวันเสาร์ - วันอาทิตย์ และวันหยุดนักขัตฤกษ์ เวลา 10.00 – 18.00 น. สอบถามได้ที่ โทร 0 2282 0818
• พิพิธบางลำพู ถนนพระสุเมรุ แขวงชนะสงคราม เขตพระนคร กรุงเทพฯ เปิดให้บริการวันจันทร์ - วันศุกร์ เวลา 08.30 – 16.30 น. และวันเสาร์ - วันอาทิตย์ และวันหยุดนักขัตฤกษ์ เวลา 10.00 – 18.00 น. สอบถามได้ที่ โทร 0 2282 9828
• พิพิธภัณฑ์ธนารักษ์ จังหวัดเชียงใหม่ เปิดให้บริการวันจันทร์ - วันศุกร์ เวลา 08.30 – 16.30 น. และวันเสาร์ - วันอาทิตย์ และวันหยุดนักขัตฤกษ์ เวลา 10.00 – 18.00 น. สอบถามได้ที่ โทร 0 5322 4237
• พิพิธภัณฑ์ธนารักษ์ จังหวัดขอนแก่น เปิดให้บริการวันจันทร์ - วันศุกร์ เวลา 08.30 – 16.30 น. และวันเสาร์ - วันอาทิตย์ และวันหยุดนักขัตฤกษ์ เวลา 10.00 – 18.00 น. สอบถามได้ที่ โทร 09 3124 6914
• พิพิธภัณฑ์ธนารักษ์ จังหวัดสงขลา เปิดให้บริการวันจันทร์ - วันศุกร์ เวลา 08.30 – 16.30 น. สอบถามได้ที่ โทร 0 7430 7071
นอกจากนี้ ประชาชนสามารถเลือกซื้อเหรียญกษาปณ์ที่ระลึก เหรียญที่ระลึกวาระต่าง ๆ รวมทั้ง ผลิตภัณฑ์ต่าง ๆ สำหรับเป็นของขวัญ ของที่ระลึกในช่วงเทศกาลปีใหม่ได้  ณ พิพิธภัณฑ์ของกรมธนารักษ์ ทั้ง 5 แห่ง อธิบดีกรมธนารักษ์กล่าวในตอนท้าย

ที่มา : https://www.thaigov.go.th/news/contents/details/76598