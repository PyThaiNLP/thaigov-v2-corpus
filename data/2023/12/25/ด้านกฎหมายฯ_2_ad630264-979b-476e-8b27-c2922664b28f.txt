รัฐบาลไทย-ข่าวทำเนียบรัฐบาล- รัฐมนตรีว่าการกระทรวงยุติธรรม ร่วมปล่อยขบวนรถขนย้ายยาเสพติดของกลางตามปฏิบัติการ SET ZERO เดินหน้ากำจัดให้สิ้นยาเสพติด 


วันจันทร์ที่ 25 ธันวาคม 2566
25/12/2566
พิมพ์
รัฐมนตรีว่าการกระทรวงยุติธรรม ร่วมปล่อยขบวนรถขนย้ายยาเสพติดของกลางตามปฏิบัติการ SET ZERO เดินหน้ากำจัดให้สิ้นยาเสพติด
รัฐมนตรีว่าการกระทรวงยุติธรรม ร่วมปล่อยขบวนรถขนย้ายยาเสพติดของกลางตามปฏิบัติการ SET ZERO เดินหน้ากำจัดให้สิ้นยาเสพติด
ในวันจันทร์ที่ ๒๕ ธันวาคม ๒๕๖๖ เวลา ๐๗.๐๐ น. นพ.ชลน่าน ศรีแก้ว รัฐมนตรีว่าการกระทรวงสาธารณสุข พร้อมด้วย พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีปล่อยขบวนรถขนย้ายยาเสพติดของกลาง โดยมี พญ.นวลสกุล บำรุงพงษ์ คณะที่ปรึกษารัฐมนตรีว่าการกระทรวงสาธารณสุข นพ.โอภาส การย์กวินพงศ์ ปลัดกระทรวงสาธารณสุข นพ.ณรงค์ อภิกุลวณิช รักษาราชการแทนเลขาธิการคณะกรรมการอาหารและยา พลตำรวจโท ภาณุรัตน์ หลักบุญ ผู้ช่วยผู้บัญชาการตำรวจแห่งชาติ รักษาราชการแทนเลขาธิการสำนักงานคณะกรรมการป้องกันและปราบปรามยาเสพติด  นายปิยะศิริ วัฒนวรางกูร รองเลขาธิการ ป.ป.ส. พันตำรวจโท เชน กาญจนาปัจจ์ รองผู้อำนวยการสถาบันนิติวิทยาศาสตร์ ผู้บริหารกองบัญชาการตำรวจปราบปรามยาเสพติด (บช.ปส.) สำนักงานคณะกรรมการอาหารและยา และภาคส่วนที่เกี่ยวข้องเข้าร่วมฯ ณ หน้าอาคารสำนักงานปลัดกระทรวงสาธารณสุข กระทรวงสาธารณสุข จังหวัดนนทบุรี
สำหรับขบวนรถขนย้ายยาเสพติดของกลางตามปฏิบัติการ SET ZERO เดินหน้ากำจัดให้สิ้นยาเสพติด มีน้ำหนักรวม ๓๔๐ ตัน จาก ๘๓๖,๐๘๑ คดี เป็นยาเสพติดที่เก็บรักษาไว้ที่สำนักงานคณะกรรมการอาหารและยา ๒๙๐ ตัน กองบัญชาการตำรวจปราบปรามยาเสพติด (บช.ปส.) ๓๐ ตัน และที่สำนักงาน ป.ป.ส. ๒๐ ตัน ในจำนวนนี้เป็นเมทแอมเฟตามีน (ยาบ้า) มากสุดกว่า ๑๕๖,๓๙๙ กิโลกรัม รองลงมา ได้แก่ เมทแอมเฟตามีน (ยาไอซ์) เฮโรอีน เอ็มดีเอ็มเอ โคคาอีน ไดเมทิลแอมเฟตามีน และยาเสพติดอื่น ๆ โดยขนย้ายไปยังบริษัท อัคคีปราการ จำกัด (มหาชน) นิคมอุตสาหกรรมบางปู จังหวัดสมุทรปราการ ซึ่งเป็นสถานที่จัดพิธีทำลายยาเสพติดของกลาง ครั้งที่ ๕๗ ในวันที่ ๒๖ ธันวาคม ๒๕๖๖

ที่มา : https://www.thaigov.go.th/news/contents/details/76595