รัฐบาลไทย-ข่าวทำเนียบรัฐบาล-"ชาดา" ขอแสดงความเสียใจ เหตุ ตำรวจ ถูกผู้ป่วยจิตเวช ทำร้ายเสียชีวิต ระหว่างเข้าระงับเหตุ ชี้ความจำเป็น เอกซเรย์ระดับพื้นที่ แยกน้ำแยกปลา ผู้ป่วยผู้เสพ ป้องกันก่อนเกิดเหตุไม่คาดคิด


วันอาทิตย์ที่ 24 ธันวาคม 2566
24/12/2566
พิมพ์
"ชาดา" ขอแสดงความเสียใจ เหตุ ตำรวจ ถูกผู้ป่วยจิตเวช ทำร้ายเสียชีวิต ระหว่างเข้าระงับเหตุ ชี้ความจำเป็น เอกซเรย์ระดับพื้นที่ แยกน้ำแยกปลา ผู้ป่วยผู้เสพ ป้องกันก่อนเกิดเหตุไม่คาดคิด
"ชาดา" รมช.มท. ขอแสดงความเสียใจ เหตุ ตำรวจ ถูกผู้ป่วยจิตเวช ทำร้ายเสียชีวิต ระหว่างเข้าระงับเหตุ ชี้ความจำเป็น เอกซเรย์ระดับพื้นที่ แยกน้ำแยกปลา ผู้ป่วยผู้เสพ ป้องกันก่อนเกิดเหตุไม่คาดคิด
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวแสดงความเสียใจต่อครอบครัวของเจ้าหน้าที่ตำรวจ ที่ถูกผู้ป่วยจิตเวชทำร้าย ด้วยอาวุธมีด จนเป็นเหตุให้เสียชีวิต ที่จังหวัดนครพนม วันนี้ ระหว่างเข้าปฎิบัติหน้าที่ระงับเหตุ ว่าภาครัฐไม่อยากให้เกิดเหตุการณ์เช่นนี้เกิดขึ้นซ้ำสอง และหวังจะใช้กลไกชุมชนยั่งยืน ที่กำลังผลักดัน เอกซเรย์พื้นที่ ในทุกหมู่บ้าน ลงลึกไปถึงระดับครัวเรือน ถึงสภาพแวดล้อม และความเสี่ยงมูลฐาน โดยเฉพาะครอบครัวที่มีกลุ่มผู้ป่วยจิตเวช ซึ่งจะต้องมีมาตรการเข้มงวด เรื่องของการดูแล การรักษาอาการ และมาตรการป้องกันเหตุที่ไม่คาดคิด
รวมถึงกลุ่มผู้ป่วยที่เกิดจากการใช้สารเสพติด เพราะในผู้ป่วยจิตเวช ส่วนหนึ่ง มาจากการใช้ยาเสพติด ที่มีฤทธิ์กดประสาท ทำให้เป็นโรคจิตเวชได้ ดังนั้น กระบวนการของภาครัฐ จึงจำเป็นที่จะต้องแยกน้ำ แยกปลา แยกผู้ป่วยออกจากผู้เสพ แล้วเข้าสู่กระบวนการรักษา บำบัด ฟื้นฟู โดยเร่งด่วน ไม่ปล่อยให้เกิดเหตุการณ์ในลักษณะเช่นนี้
โดยเรื่องนี้ ตนได้กำชับไปยังระดับพื้นที่ ให้ความเป็นธรรมกับทุกฝ่าย ทั้งเจ้าหน้าที่ตำรวจ และผู้ก่อเหตุ และดำเนินการเยียวยาตามกฎหมาย ซึ่งในระยะยาว ต้องทบทวนตัวบทกฎหมาย ที่จะต้องพิจารณาดำเนินการกับครอบครัว ที่มีผู้ป่วยจิตเวช อยู่ภายในบ้าน แต่ปล่อยปละให้เกิดเหตุการณ์เช่นนี้ขึ้น

ที่มา : https://www.thaigov.go.th/news/contents/details/76570