รัฐบาลไทย-ข่าวทำเนียบรัฐบาล-​รองโฆษกรัฐบาล รัดเกล้า เผย รมว.พม.ผุดโครงการที่อยู่อาศัยเพื่อสวัสดิการคนจน    ช่วยประชาชนผู้มีรายได้น้อย กลุ่มเปราะบาง มีที่อยู่อาศัย และมีชีวิตความเป็นอยู่ที่ดีขึ้น  


วันจันทร์ที่ 25 ธันวาคม 2566
25/12/2566
พิมพ์
​รองโฆษกรัฐบาล รัดเกล้า เผย รมว.พม.ผุดโครงการที่อยู่อาศัยเพื่อสวัสดิการคนจน    ช่วยประชาชนผู้มีรายได้น้อย กลุ่มเปราะบาง มีที่อยู่อาศัย และมีชีวิตความเป็นอยู่ที่ดีขึ้น
​รองโฆษกรัฐบาล รัดเกล้า เผย รมว.พม.ผุดโครงการที่อยู่อาศัยเพื่อสวัสดิการคนจน    ช่วยประชาชนผู้มีรายได้น้อย กลุ่มเปราะบาง มีที่อยู่อาศัย และมีชีวิตความเป็นอยู่ที่ดีขึ้น
วันที่ 25 ธันวาคม 2566 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรีเปิดเผยว่า กระทรวงการพัฒนาสังคมและความมั่นคงของมนุษย์ จัดทำโครงการที่อยู่อาศัยเพื่อสวัสดิการคนจน โดยมีเป้าหมายให้กลุ่มคนไร้บ้านที่มีความพร้อม   /กลุ่มคนจนเมืองที่มีงานและรายได้ไม่มั่นคง /กลุ่มที่เตรียมความพร้อมที่จะเข้าโครงการบ้านมั่นคง และกลุ่มที่ประสบปัญหาถูกไล่รื้อ หรือประสบวิกฤตต่างๆ รวมถึงกลุ่มผู้มีรายได้น้อยอื่นๆ
และมีหลักการให้ห้องเช่าราคาถูก พัฒนาคนพัฒนากลุ่ม เพื่อเป็นฐานในการพัฒนาคุณภาพชีวิตให้สามารถจัดการตนเองได้ พัฒนารูปแบบแนวทางการทำงานที่เหมาะสม สอดคล้องกับกลุ่มผู้เช่าห้อง นอกจากนี้ประสานความร่วมมือกับหน่วยงาน เพื่อสนับสนุนการจัดสวัสดิการห้องเช่าราคาถูก และการพัฒนาคุณภาพชีวิตผู้เช่าห้อง
ส่วนรูปแบบการพัฒนาที่อยู่อาศัยเช่าราคาถูกมี 4 รูปแบบ คือปรับปรุงการสร้างใหม่โดยชุมชนบ้านมั่นคง  การพัฒนาตึกร้างเป็นห้องเช่าราคาถูกในลักษณะโครงการความร่วมมือโดยให้หน่วยงานท้องถิ่นเป็นเจ้าภาพหลัก  รวมถึงสร้างใหม่โดยใช้ที่ดินของหน่วยงานรัฐ ซึ่งรัฐอุดหนุนผู้ประกอบการห้องเช่าในรูปแบบต่างๆและทำข้อตกลงเพื่อให้คิดค่าเช่าในราคาถูกได้
“โครงการที่อยู่อาศัยเพื่อสวัสดิการคนจน ถือเป็นอีกหนึ่งโครงการที่กระทรวง พม.ได้ดำเนินการ เพื่อช่วยเหลือกลุ่มเปราะบางและสำหรับผู้มีรายได้น้อย ให้ได้มีที่อยู่อาศัย ซึ่งไม่ใช้แค่โครงการนี้เท่านั้น แต่ยังมีอีกหลายโครงการที่ได้ดำเนินการ ซึ่งนายวราวุธ ศิลปอาชา รัฐมนตรี มีความตั้งใจที่อยากจะให้ประชาชนที่มีรายได้น้อย กลุ่มเปราะบางมีความเป็นอยู่ที่ดีขึ้น” รัดเกล้า กล่าว

ที่มา : https://www.thaigov.go.th/news/contents/details/76589