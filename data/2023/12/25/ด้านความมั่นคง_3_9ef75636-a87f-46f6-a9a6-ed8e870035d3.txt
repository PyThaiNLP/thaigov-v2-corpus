รัฐบาลไทย-ข่าวทำเนียบรัฐบาล-สมเด็จพระสังฆราชฯ ประทานพระรูป และลายพระหัตถ์อวยพรปีใหม่ 2567


วันจันทร์ที่ 25 ธันวาคม 2566
สมเด็จพระสังฆราชฯ ประทานพระรูป และลายพระหัตถ์อวยพรปีใหม่ 2567
เนื่องในอภิลักขิตสมัยขึ้นปีใหม่ พุทธศักราช ๒๕๖๗ เจ้าพระคุณ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก โปรดประทานพระรูป และลายพระหัตถ์เชิญพุทธศาสนสุภาษิต ว่า “จิตฺตํ ทนฺตํ สุขาวหํ” แปลความว่า “จิตที่ฝึกแล้ว นำความสุขมาให้”
เป็นพระคติธรรมสำหรับความสุขปีใหม่ พุทธศักราช ๒๕๖๗ พร้อมด้วยพรประทานว่า “เนื่องในอภิลักขิตสมัยขึ้นปีใหม่ พุทธศักราช ๒๕๖๗ ขอท่านจงหมั่นฝึกจิตให้มั่นคงดี เพื่อความสุขความเจริญทุกเมื่อเทอญ”

ที่มา : https://www.thaigov.go.th/news/contents/details/76574