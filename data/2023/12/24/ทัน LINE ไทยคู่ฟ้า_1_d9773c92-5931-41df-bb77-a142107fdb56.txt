รัฐบาลไทย-ข่าวทำเนียบรัฐบาล-ก.พลังงาน เร่งปรับเปลี่ยนคุณภาพน้ำมันจาก Euro 4 ไป Euro 5 แก้ปัญหาฝุ่น PM2.5 จากยานยนต์


วันอาทิตย์ที่ 24 ธันวาคม 2566
ก.พลังงาน เร่งปรับเปลี่ยนคุณภาพน้ำมันจาก Euro 4 ไป Euro 5 แก้ปัญหาฝุ่น PM2.5 จากยานยนต์
.....
ก.พลังงาน เร่งปรับเปลี่ยนคุณภาพน้ำมันจาก Euro 4 ไป Euro 5 แก้ปัญหาฝุ่น PM2.5 จากยานยนต์
.
กระทรวงพลังงาน ดำเนินนโยบาย 3C เพื่อลมหายใจที่ดีกว่าเดิม มุ่งลดฝุ่น PM2.5 โดยเฉพาะพื้นที่กรุงเทพฯ และหัวเมืองใหญ่ทั่วประเทศ ประกอบด้วย
> Clean ยกระดับคุณภาพน้ำมันเชื้อเพลิงสู่ Euro5
> Care ส่งเสริมการเข้าศูนย์บริการเพื่อดูแลเครื่องยนต์
> Change สนับสนุนการใช้ยานยนต์ไฟฟ้า
.
โดยได้ประสานกลุ่มโรงกลั่นน้ำมันทุกแห่งทั่วประเทศ เพื่อปรับคุณภาพน้ำมันจาก Euro 4 ไป Euro5 ซึ่งเป็นมาตรฐานใหม่ที่เริ่มใช้ในหลายๆ ประเทศแล้ว และประเทศไทยจะเป็นประเทศแรก ๆในกลุ่มอาเซียนที่ใช้น้ำมัน Euro5 โดยเป็นมาตรการบังคับตั้งแต่วันที่ 1 ม.ค.67
.
ทั้งนี้ กระทรวงทรัพยากรธรรมชาติและสิ่งแวดล้อม ยังได้จัดโครงการ “คลินิกรถ ลดฝุ่น PM2.5” ปี  67 ซึ่งเป็นความร่วมมือระหว่างภาครัฐและเอกชนและการมีส่วนร่วมของภาคประชาชน
.
ปชช. สามารถนำรถยนต์เข้ามารับบริการตรวจเช็คสภาพเครื่องยนต์ฟรี และให้ส่วนลดค่าซ่อม บำรุงรักษาและเปลี่ยนถ่ายน้ำมันเครื่อง รวมทั้งค่าอะไหล่และค่าแรงรถรวมทั้งหมด 9 บริษัท คือ TOYOTA ISUZU MITSUBISHI NISSAN MAZDA FORD HONDA SUZUKI และ HINO  ระหว่างเดือน พ.ย.66 ถึง เดือน เม.ย.67
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76567