รัฐบาลไทย-ข่าวทำเนียบรัฐบาล-ผู้ว่าฯ กรุงเก่า เผย ชุดปฏิบัติการพิเศษอยุธยาออกปฏิบัติการจัดระเบียบสังคม พบยาเสพติดกว่า 1,000 เม็ด มีทั้งผู้เสพ-ผู้ขาย และผู้ครอบครองอาวุธปืนดัดแปลง ย้ำ เดินหน้าขับเคลื่อนปราบปราม


วันอังคารที่ 19 ธันวาคม 2566
19/12/2566
พิมพ์
ผู้ว่าฯ กรุงเก่า เผย ชุดปฏิบัติการพิเศษอยุธยาออกปฏิบัติการจัดระเบียบสังคม พบยาเสพติดกว่า 1,000 เม็ด มีทั้งผู้เสพ-ผู้ขาย และผู้ครอบครองอาวุธปืนดัดแปลง ย้ำ เดินหน้าขับเคลื่อนปราบปราม
ผู้ว่าฯ กรุงเก่า เผย ชุดปฏิบัติการพิเศษอยุธยาออกปฏิบัติการจัดระเบียบสังคม พบยาเสพติดกว่า 1,000 เม็ด มีทั้งผู้เสพ-ผู้ขาย และผู้ครอบครองอาวุธปืนดัดแปลง ย้ำ เดินหน้าขับเคลื่อนปราบปรามผู้มีอิทธิพลและการกระทำผิดกฎหมายทุกประเภทอย่างต่อเนื่อง เพื่อความผาสุก
ผู้ว่าฯ กรุงเก่า เผย ชุดปฏิบัติการพิเศษอยุธยาออกปฏิบัติการจัดระเบียบสังคม พบยาเสพติดกว่า 1,000 เม็ด มีทั้งผู้เสพ-ผู้ขาย และผู้ครอบครองอาวุธปืนดัดแปลง ย้ำ เดินหน้าขับเคลื่อนปราบปรามผู้มีอิทธิพลและการกระทำผิดกฎหมายทุกประเภทอย่างต่อเนื่อง เพื่อความผาสุกของสังคม
วันนี้ (19 ธ.ค. 66) นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา เปิดเผยถึงการดำเนินการของชุดปฏิบัติการพิเศษฝ่ายปกครองอำเภอบางปะอิน นำโดย นายดุสิต ศิริวราศัย นายอำเภอบางปะอิน นายภูวริน บุญภูพันธ์ตันติ ปลัดอำเภอหัวหน้ากลุ่มงานบริหารงานปกครอง นำชุดปฏิบัติการพิเศษอำเภอบางปะอิน ประกอบด้วย สมาชิกกองอาสารักษาดินแดนอำเภอบางปะอินที่ 8 และเจ้าหน้าที่ตำรวจสถานีตำรวจภูธรบางปะอิน ร่วมลงพื้นที่ปิดล้อมตรวจค้นสิ่งผิดกฎหมายพื้นที่เป้าหมาย จำนวน 4 จุด ในพื้นที่อำเภอบางปะอิน จังหวัดพระนครศรีอยุธยา โดยจับกุมผู้ต้องหาได้ทั้งผู้เสพยาเสพติด ผู้มียาเสพติดไว้เพื่อการจำหน่ายโดยผิดกฎหมาย อีกทั้งยังพบการครอบครองอาวุธปืนแบลงค์กันดัดแปลงอีกด้วย
นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา กล่าวว่า กระทรวงมหาดไทยภายใต้การนำของนายอนุทิน ชาญวีรกูล รองนายกรัฐมนนตรีและรัฐมนตรีว่าการกระทรวงมหาดไทย ได้มีนโยบายยกระดับความเข้มข้นในการจัดระเบียบสังคม ปราบปรามผู้มีอิทธิพล ผู้ลักลอบครอบครองอาวุธปืน ผู้มีส่วนเกี่ยวข้องกับยาเสพติด รวมถึงสิ่งผิดกฎหมายทุกประเภท เพื่อรักษาความสงบเรียบร้อยของสังคม ประชาชนมีความมั่นคงปลอดภัย รวมถึงข้อสั่งการของนายสุทธิพงษ์ จุลเจริญ ปลัดกระทรวงมหาดไทย ที่ได้กำชับให้ทุกจังหวัดจัดระเบียบสังคมเพื่อเสริมสร้างความผาสุกในสังคมไทย พี่น้องประชาชนสามารถดำเนินชีวิตได้อย่างเป็นปกติสุข
“จังหวัดพระนครศรีอยุธยาจึงได้บูรณาการสนธิกำลังกับเจ้าหน้าที่ตำรวจสถานีตำรวจภูธรบางปะอินและหน่วยงานความมั่นคงในพื้นที่ เข้าปิดล้อมตรวจค้นสิ่งผิดกฎหมายพื้นที่เป้าหมาย จำนวน 4 จุด ในพื้นที่ ดังนี้ 1) บริเวณแพริมแม่น้ำเจ้าพระยาภายในท่าเรือ ว.โชคชัย ตำบลบ้านเลน อำเภอบางปะอิน ดำเนินการจับกุม นายอรรถพร (สงวนนามสกุล) อายุ 39 ปี พร้อมของกลางยาบ้า จำนวน 950 เม็ด พร้อมแจ้งข้อหามียาเสพติดให้โทษในประเภท 1 (เมทแอมเฟตามีนหรือยาบ้า) ไว้ในครอบครองเพื่อจำหน่ายโดยผิดกฎหมาย จุดที่ 2) ปิดล้อมตรวจค้น บ้านไม่มีบ้านเลขที่ ตำบลบ้านเลน อำเภอบางปะอิน จับกุม นายชันษา (สงวนนามสกุล) อายุ 28 ปี พร้อมของกลางอาวุธปืนแบลงค์กันดัดแปลง ชนิดลูกโม่จำนวน 1 กระบอก พร้อมเครื่องกระสุนขนาด .38 จำนวน 18 นัด แจ้งข้อกล่าว มีอาวุธปืนไว้ในครอบครองโดยไม่ได้รับอนุญาต จุดที่ 3 ปิดล้อมตรวจค้น ไม่มีบ้านเลขที่ อำเภอบางประอิน จับกุม นายเพชร (สงวนนามสกุล) อายุ 15 ปี พร้อมของกลางอาวุธปืนไทยประดิษฐ์ จำนวน 1 กระบอก ทำการแจ้งข้อกล่าวหามีอาวุธปืนไว้ในครอบครองโดยไม่ได้รับอนุญาต และจุดที่ 4 ปิดล้อมตรวจค้นบ้านไม่มีบ้านเลขที่ ตำบลบ้านเลน อำเภอบางปะอิน จับกุมผู้เสพยาเสพติด จำนวน 4 ราย พร้อมดำเนินการส่งพนักงานสอบสวน สภ.บางปะอิน ดำเนินคดีตามกฎหมายที่เกี่ยวข้องต่อไป” นายนิวัฒน์ฯ กล่าว
นายนิวัฒน์ รุ่งสาคร ผู้ว่าการจังหวัดพระนครศรีอยุธยา กล่าวในตอนท้ายว่า จังหวัดพระนครศรีอยุธยามุ่งมั่นในการกวาดล้างสิ่งผิดกฎหมายที่ก่อให้เกิดความไม่สงบในบ้านเมืองทุกประเภท จึงขอให้พี่น้องประชาชนเชื่อมั่นในการปฏิบัติงานของเจ้าที่ ทั้งฝ่ายปกครอง เจ้าหน้าที่ตำรวจ และหน่วยงานที่เกี่ยวข้องทุกภาคส่วน พร้อมเชิญชวนพี่น้องประชาชนทุกคนช่วยกันระแวดระวังบ้านเมืองของเรา ช่วยกันเป็นหูเป็นตาให้เจ้าหน้าที่ฝ่ายความมั่นคงด้วย หากพบเห็นเบาะแสการกระทำผิดทุกรูปแบบ สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง และข้อมูลส่วนบุคคลของผู้เเจ้งเบาะเเสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการเเจ้งเบาะเเสดังกล่าว
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/76366