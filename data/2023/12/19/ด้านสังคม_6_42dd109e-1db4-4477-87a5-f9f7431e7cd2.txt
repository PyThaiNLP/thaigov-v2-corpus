รัฐบาลไทย-ข่าวทำเนียบรัฐบาล-“วราวุธ”รมว.พม. วอนสถานบันบันเทิง ตรวจเข้มบัตรประชาชน ห่วงเยาวชนเข้าใช้บริการ


วันอังคารที่ 19 ธันวาคม 2566
“วราวุธ”รมว.พม. วอนสถานบันบันเทิง ตรวจเข้มบัตรประชาชน ห่วงเยาวชนเข้าใช้บริการ
“วราวุธ”รมว.พม. วอนสถานบันบันเทิง ตรวจเข้มบัตรประชาชน ห่วงเยาวชนเข้าใช้บริการ
วันนี้ (19 ธ.ค. 66) เวลา 09.40 น. ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ก่อนประชุมคณะรัฐมนตรี (ครม.) กรณีการเปิดสถานบันเทิงถึงเวลา 04.00 น. โดยมีพื้นที่นำร่อง 5 จังหวัด ตั้งแต่วันที่ 15 ธันวาคม 2566 ซึ่งมีข้อกังวลว่าจะมีการหละหลวม ปล่อยให้มีเยาวชนเข้าไปใช้บริการ ว่า ที่ผ่านมา เราได้ย้ำหลายครั้งว่า ต้องมีการตรวจสอบไม่ให้มีเยาวชนอายุต่ำกว่า 18 ปี เข้าไปใช้สถานบันเทิง แต่ล่าสุดยังพบว่ามีเด็กเข้าไปได้ ดังนั้น จึงขอวิงวอนไปยังผู้ประกอบการทั้งหลายว่า ผลกำไรหรือเงินรายได้เป็นสิ่งที่ทุกคนอยากได้ โดยเฉพาะท่ามกลางสถานการณ์เศรษฐกิจอย่างนี้ แต่การที่จะได้มาซึ่งรายได้ โดยไม่คำนึงถึงผลกระทบต่อเยาวชนนั้น เรียกว่าเงินบาป หากให้คนที่ไม่อยู่ในเกณฑ์เข้าไปได้ เป็นการผิดกฎหมาย เป็นคดีความที่จะนำไปสู่การสั่งปิดสถานประกอบการของท่านได้ ดังนั้น ขอให้กวดขัน ตรวจสอบบัตรประจำตัวประชาชนผู้เข้าไปใช้บริการอย่างเข้มงวด อย่างรอบคอบ เพื่อไม่ให้มีเยาวชนเข้าไปในสถานบันเทิง และไม่ให้มีการลักลอบใช้บัตรประจำตัวประชาชนปลอม ขอย้ำว่าการได้เงินรายได้ต้องคำนึงถึงโครงสร้างสังคมด้วยว่า เหมาะสมหรือไม่ อย่างไร เพราะเราไม่อยากให้เกิดเหตุการณ์แบบที่ผ่านมา
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พม.หนึ่งเดียว #พม #เยาวชน #ศรส

ที่มา : https://www.thaigov.go.th/news/contents/details/76351