รัฐบาลไทย-ข่าวทำเนียบรัฐบาล-“ศุภมาส” สั่งตรวจสอบการสอบคัดเลือกเข้าศึกษาต่อในหลักสูตรแพทยศาสตรบัณฑิต หลักสูตรทันตแพทยศาสตร์บัณฑิต หลักสูตรสัตวแพทยศาสตรบัณฑิต และหลักสูตรเภสัชศาสตรบัณฑิต ในระบบรับตรงของ กสพท 


วันอังคารที่ 19 ธันวาคม 2566
“ศุภมาส” สั่งตรวจสอบการสอบคัดเลือกเข้าศึกษาต่อในหลักสูตรแพทยศาสตรบัณฑิต หลักสูตรทันตแพทยศาสตร์บัณฑิต หลักสูตรสัตวแพทยศาสตรบัณฑิต และหลักสูตรเภสัชศาสตรบัณฑิต ในระบบรับตรงของ กสพท
“ศุภมาส” สั่งตรวจสอบการสอบคัดเลือกเข้าศึกษาต่อในหลักสูตรแพทยศาสตรบัณฑิต หลักสูตรทันตแพทยศาสตร์บัณฑิต หลักสูตรสัตวแพทยศาสตรบัณฑิต และหลักสูตรเภสัชศาสตรบัณฑิต ในระบบรับตรงของ กสพท หลังมีการร้องเรียน
เมื่อวันที่ 18 ธ.ค. น.ส.สุชาดา แทนทรัพย์ เลขานุการ รมว.การอุดมศึกษา วิทยาศาสตร์ วิจัยและนวัตกรรม(อว.) เปิดเผยว่า กรณีที่มีผู้ปกครองร้องเรียนเรื่องข้อสอบที่ใช้การสอบคัดเลือกบุคคลเข้าศึกษาต่อในหลักสูตรแพทยศาสตรบัณฑิต หลักสูตรทันตแพทยศาสตรบัณฑิต หลักสูตรสัตวแพทยศาสตรบัณฑิต และหลักสูตรเภสัชศาสตรบัณฑิต ในระบบรับตรงของกลุ่มสถาบันแพทยศาสตร์แห่งประเทศไทย (กสพท) หรือ TPAT1 เพื่อนำมาเข้าร่วมการคัดเลือกในระบบ TCAS ในรอบที่ 3 แอดมิชชั่น ว่าขณะนี้ น.ส.ศุภมาส อิศรภักดี รมว.อว.ได้สั่งการให้ที่ประชุมอธิการบดีแห่งประเทศไทยประสาน กสพท เร่งตรวจสอบข้อเท็จจริงแล้วพร้อมให้มีการประชุมเพื่อหาข้อเท็จจริงในเรื่องดังกล่าว ซึ่งข้อสอบ The BioMediacal Admissions Test (BMAT) เป็นข้อสอบเฉพาะทางสำหรับผู้ที่ต้องการเข้าศึกษาต่อในสาขาการแพทย์ สัตวแพทย์ และทันตแพทย์ ที่เป็นข้อสอบภาษาอังกฤษทั้งหมด จัดทำโดย Cambridge Assessment Admissions Testing มาแปลเป็นภาษาไทย โดยไม่มีการเปลี่ยนโจทย์หรือชอยส์ ทำให้เกิดความไม่เป็นธรรมในการสอบ ก่อให้เกิดการได้เปรียบเสียเปรียบในการสอบดังกล่าว และหากพบว่าเป็นความผิดพลาดจากการออกข้อสอบจริง ให้หามาตรการเยียวยา เพื่อให้เกิดความเป็นธรรมกับผู้เข้าสอบ

ที่มา : https://www.thaigov.go.th/news/contents/details/76323