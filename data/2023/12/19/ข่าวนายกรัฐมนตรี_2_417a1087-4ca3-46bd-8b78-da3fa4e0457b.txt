รัฐบาลไทย-ข่าวทำเนียบรัฐบาล-นายกฯ เผย ครม. เห็นชอบ ร่าง พ.ร.บ.สมรสเท่าเทียม เตรียมเสนอเข้าสภาฯ พิจารณา 21 ธ.ค.นี้ สร้างความเข้มแข็งให้กับสถาบันครอบครัวที่มีความหลากหลายทางเพศ 


วันอังคารที่ 19 ธันวาคม 2566
19/12/2566
พิมพ์
นายกฯ เผย ครม. เห็นชอบ ร่าง พ.ร.บ.สมรสเท่าเทียม เตรียมเสนอเข้าสภาฯ พิจารณา 21 ธ.ค.นี้ สร้างความเข้มแข็งให้กับสถาบันครอบครัวที่มีความหลากหลายทางเพศ
นายกฯ เผย ครม. เห็นชอบ ร่าง พ.ร.บ.สมรสเท่าเทียม เตรียมเสนอเข้าสภาฯ พิจารณา 21 ธ.ค.นี้ สร้างความเข้มแข็งให้กับสถาบันครอบครัวที่มีความหลากหลายทางเพศ ย้ำทุกอย่างเท่าเทียมตามที่ชาย-หญิงได้สมรสกัน
วันนี้ (19 ธันวาคม 2566) เวลา 11.20 น. ณ บริเวณหน้าตึกบัญ
วันนี้ (19 ธันวาคม 2566) เวลา 11.20 น. ณ บริเวณหน้าตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง เปิดเผยว่า ที่ประชุมคณะรัฐมนตรีมีมติเห็นชอบร่างพระราชบัญญัติ (พ.ร.บ.) แก้ไขเพิ่มเติมประมวลกฎหมายแพ่งและพาณิชย์ ฉบับที่… พ.ศ... ตามที่ได้มีการเสนอในที่ประชุมฯ  เพื่อรองรับเรื่องสมรสเท่าเทียมเสนอต่อรัฐสภา โดยร่างกฎหมายฉบับดังกล่าว ผ่านการรับฟังความเห็นชอบจากประชาชน และการรับฟังความคิดเห็นของหน่วยงานต่าง ๆ เช่น กระทรวงการพัฒนาสังคมและความมั่นคงของมนุษย์ ศาลยุติธรรม หลังจากนั้น คณะกรรมการกฤษฎีกาตรวจสอบร่างกฎหมายเพื่อความรอบคอบอีกครั้งหนึ่ง โดยกฎหมายฉบับนี้จะทำให้บุคคลเพศเดียวกันหมั้น สมรส มีสิทธิหน้าที่และสถานะทางครอบครัวเท่าเทียมกับคู่สมรสชายหญิง สร้างความเข้มแข็งให้ครอบครัวที่มีความหลากหลายทางเพศ จึงขอแสดงความยินดีกับทุกฝ่าย คาดว่ากฎหมายนี้จะเสนอเข้าที่ประชุมสภาผู้แทนราษฎร ในวันที่ 21 ธ.ค.นี้  พร้อมย้ำว่า ทุกอย่างเท่าเทียมตามที่ชาย-หญิงได้สมรสกัน

ที่มา : https://www.thaigov.go.th/news/contents/details/76340