รัฐบาลไทย-ข่าวทำเนียบรัฐบาล-พบเห็น “คนคลุ้มคลั่ง-ผู้ป่วยจิตเวช” มีภาวะอันตราย แจ้งได้ที่สายด่วน 191 ตลอด 24 ชั่วโมง


วันอังคารที่ 19 ธันวาคม 2566
พบเห็น “คนคลุ้มคลั่ง-ผู้ป่วยจิตเวช” มีภาวะอันตราย แจ้งได้ที่สายด่วน 191 ตลอด 24 ชั่วโมง
.....
พบเห็น “คนคลุ้มคลั่ง-ผู้ป่วยจิตเวช” มีภาวะอันตราย แจ้งได้ที่สายด่วน 191 ตลอด 24 ชั่วโมง
.
กระทรวงสาธารณสุข สำนักงานตำรวจแห่งชาติ กรมสุขภาพจิต และสถาบันการแพทย์ฉุกเฉินแห่งชาติ ร่วมมือกันขับเคลื่อนแผนจัดการภาวะฉุกเฉินด้านสุขภาพจิตอย่างไร้รอยต่อ
.
เนื่องจาก ปัจจุบันพบปัญหาบุคคลคลุ้มคลั่งหรือผู้ป่วยจิตเวชที่ส่งผลกระทบต่อประชาชนและเจ้าหน้าที่ผู้ปฏิบัติงานทำให้ได้รับบาดเจ็บและเกิดความไม่ปลอดภัย
.
ความร่วมมือครั้งนี้ มีวัตถุประสงค์ 4 ประการ :
1. “สนับสนุนการระงับเหตุ” ซึ่งเกิดจากคนคลุ้มคลั่งหรือบุคคลที่มีภาวะผิดปกติทางจิตในชุมชน ให้เกิดการบูรณาการความร่วมมือของหน่วยงานภาครัฐ ซึ่งมีความจำเป็นจักต้องระงับเหตุซึ่งหน้า
2. สนับสนุนให้เกิด “กลไกการช่วยเหลือและความร่วมมือ” ในการลำเลียงหรือขนส่งผู้ป่วยจิตเวช ให้ได้รับบริการด้านการแพทย์ฉุกเฉินที่ดีมีคุณภาพอย่างทั่วถึงและเท่าเทียม
3. สนับสนุนให้เกิด “ระบบบริการจิตเวชฉุกเฉินอย่างไร้รอยต่อ” ให้ผู้ป่วยได้รับการตรวจวินิจฉัยตามกระบวนการขั้นตอนตามกฎหมาย เกิดความปลอดภัยทั้งผู้ป่วยจิตเวช ครอบครัว ชุมชนและผู้ปฏิบัติงาน
4. สนับสนุนการรักษาอาการบาดเจ็บ “ตามสิทธิขั้นพื้นฐาน” อย่างเหมาะสม
.
ทั้งนี้ พ.ร.บ.สุขภาพจิต พ.ศ.2551 ได้กำหนดว่า เมื่อพบบุคคลที่มีความผิดปกติทางจิตที่มีภาวะอันตราย หรือมีความจำเป็นต้องได้รับการบำบัดรักษา สามารถแจ้งต่อพนักงานเจ้าหน้าที่ พนักงานฝ่ายปกครอง หรือตำรวจ ผ่านสายด่วนตำรวจ 191 ได้ตลอด 24 ชั่วโมง
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76324