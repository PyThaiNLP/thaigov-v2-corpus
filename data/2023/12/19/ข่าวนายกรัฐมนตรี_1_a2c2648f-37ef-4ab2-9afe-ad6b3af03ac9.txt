รัฐบาลไทย-ข่าวทำเนียบรัฐบาล-นายกรัฐมนตรี ให้คำมั่นจะผลักดัน สนับสนุนสมรสเท่าเทียมอย่างเต็มที่ เพื่อส่งเสริมสิทธิและเสรีภาพสำหรับทุกคน


วันอังคารที่ 19 ธันวาคม 2566
19/12/2566
พิมพ์
นายกรัฐมนตรี ให้คำมั่นจะผลักดัน สนับสนุนสมรสเท่าเทียมอย่างเต็มที่ เพื่อส่งเสริมสิทธิและเสรีภาพสำหรับทุกคน
นายกรัฐมนตรี ให้คำมั่นจะผลักดัน สนับสนุนสมรสเท่าเทียมอย่างเต็มที่ เพื่อส่งเสริมสิทธิและเสรีภาพสำหรับทุกคน
วันนี้ (19 ธันวาคม 2566) เวลา 09.30 น. ก่อนการประชุมคณะรัฐมนตรี (ครม.) ณ บริเวณโถงกลาง ชั้น 1 ตึกบัญชาการ 1 ทำเนียบรัฐบาล นายอัครนันท์ กัณณ์กิตตินันท์ สมาชิกสภาผู้แทนราษฎร พรรคเพื่อไทย พร้อมด้วยนางสาวชุมาพร แต่งเกลี้ยง และคณะผู้จัดงาน “สานฝันสมรสเท่าเทียม: รวมพลังสู่การเปลี่ยนแปลงในสภา” เข้าพบนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง เพื่อแสดงออกเชิงสัญลักษณ์ด้วยการติดเข็มกลัดสีรุ้งและประชาสัมพันธ์งานเสวนา “สานฝันสมรสเท่าเทียม: รวมพลังสู่การเปลี่ยนแปลงในสภา” แสดงวิสัยทัศน์และให้ความเห็นเกี่ยวกับการผลักดันร่างกฎหมายสมรสเท่าเทียมที่กำลังเข้าสู่การพิจารณาของสภาผู้แทนราษฎร นายชัย วัชรงค์ โฆษกประจำสำนักนายกรัฐมนตรี เปิดเผยว่า
นายกรัฐมนตรีได้กล่าวแสดงความขอบคุณ และให้คำมั่นว่ารัฐบาลจะผลักดัน สนับสนุนกฎหมายสมรสเท่าเทียม รวมถึงกฎหมายอื่น ๆ ที่เกี่ยวข้องอย่างเต็มที่ เพื่อส่งเสริมสิทธิและเสรีภาพสำหรับทุกคนในสังคมไทย
สำหรับงานเสวนา “สานฝันสมรสเท่าเทียม: รวมพลังสู่การเปลี่ยนแปลงในสภา” แสดงวิสัยทัศน์และให้ความเห็นเกี่ยวกับการผลักดันร่างกฎหมายสมรสเท่าเทียมที่กำลังเข้าสู่การพิจารณาของสภาผู้แทนราษฎร จะจัดขึ้นในวันที่ 19 ธันวาคม 2566 เวลา 16.00 - 19.00 น. ณ ลานกิจกรรมด้านหน้าหอศิลปวัฒนธรรมแห่งกรุงเทพมหานคร (แยกปทุมวัน)

ที่มา : https://www.thaigov.go.th/news/contents/details/76322