รัฐบาลไทย-ข่าวทำเนียบรัฐบาล-​“รัดเกล้า” ย้ำ กระทรวงอุตฯ เดินหน้าโครงการเหมืองแร่โพแทช อุดรธานี  เพื่อประโยชน์เกษตรกร และคนในชุมชน ยืนยันให้ความสำคัญด้านสิ่งแวดล้อม มีคณะกรรมการดูแล 


วันจันทร์ที่ 4 ธันวาคม 2566
04/12/2566
พิมพ์
​“รัดเกล้า” ย้ำ กระทรวงอุตฯ เดินหน้าโครงการเหมืองแร่โพแทช อุดรธานี  เพื่อประโยชน์เกษตรกร และคนในชุมชน ยืนยันให้ความสำคัญด้านสิ่งแวดล้อม มีคณะกรรมการดูแล
​“รัดเกล้า” ย้ำ กระทรวงอุตฯ เดินหน้าโครงการเหมืองแร่โพแทช อุดรธานี  เพื่อประโยชน์เกษตรกร และคนในชุมชน ยืนยันให้ความสำคัญด้านสิ่งแวดล้อม มีคณะกรรมการดูแล ขอกลุ่มอนุรัก์สิ่งแวดล้อมเข้าใจ
วันที่ 4 ธันวาคม 2566 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี ย้ำถึงความสำคัญของการดำเนินโครงการเหมืองแร่โพแทช ในเขต อ.ประจักษ์ศิลปาคม และ อ.เมืองอุดรธานี ประมาณ 26,000 ไร่  เนื่องจาแร่โพแทชเป็นวัตถุดิบสำคัญในการผลิตปุ๋ย และเป็นปัจจัยการผลิตหลักในภาคเกษตรกรรม ซึ่งเกษตรกรจะได้ประโยชน์อย่างมากกับโครงการนี้ เช่น ซื้อปุ๋ยในราคที่ถูกกว่าท้องตลาดไม่น้อยกว่า 15%
นอกจากนี้จะทำให้ภาครัฐได้ค่าภาคหลวงแร่ 7% คิดเป็นเงินประมาณ 35,000 ล้านบาท ทำให้เกิดการจ้างงานกว่า 1,000 อัตรา ขณะที่ชาวบ้านรอบพื้นที่โครงการฯ จะได้รับผลประโยชน์โดยตรงจากโครงการ
ส่วนที่มีกลุ่มอนุรักษ์สิ่งแวดล้อมอุดรธานี ที่เป็นห่วงว่าจะมีกระทบต่อสิ่งแวดล้อม น.ส.พิมพ์ภัทรา วิชัยกุล รัฐมนตรีว่าการกระทรวงอุตสาหกรรม ได้สั่งกำชับให้กรมอุตสาหกรรมพื้นฐาน และการเหมืองแร่ (กพร.) และอุตสาหกรรมจังหวัดอุดรธานี ร่วมกับบริษัทฯ สร้างความรู้ความเข้าใจให้กับประชาชนในพื้นที่อย่างต่อเนื่อง และยังมีคณะกรรมการในพื้นที่จังหวัดอุดรธานี ร่วมกำกับดูแล เพื่อไม่ให้ส่งผลกระทบต่อสิ่งแวดล้อม และชุมชน
“จากการร่วมลงพื้นที่วานนี้​ ยืนยันได้เลยว่า กระทรวงอุตสาหกรรม ได้คิดอย่างรอบคอบ และรัดกุมที่สุดที่จะไม่ให้เกิดผลกระทบต่อสิ่งแวดล้อม และผลกระทบจากประชาชน  จึงขอให้กลุ่มอนุรักษ์สิ่งแวดล้อมได้เข้าใจการดำเนินการครั้งนี้ ทั้งนี้เพื่อประโยชน์กับเกษตรกร และประชาชนในพื้นที่”  นางรัดเกล้า กล่าว

ที่มา : https://www.thaigov.go.th/news/contents/details/75615