รัฐบาลไทย-ข่าวทำเนียบรัฐบาล-กรมทางหลวง เปิดให้บริการ 31 จุดกางเต็นท์ฟรี ต้อนรับเทศกาลปีใหม่ 2567


วันจันทร์ที่ 4 ธันวาคม 2566
กรมทางหลวง เปิดให้บริการ 31 จุดกางเต็นท์ฟรี ต้อนรับเทศกาลปีใหม่ 2567
....
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า กรมทางหลวง (ทล.)ได้ขานรับนโยบาย “คมนาคม เพื่อความอุดมสุขของประชาชน” ในการดำเนินงานเพื่อให้ประชาชนมีความสุข        ในทุกมิติ ทั้งด้านเศรษฐกิจ ความปลอดภัย การให้บริการที่เป็นมาตรฐานสากล รวมทั้งส่งเสริมศักยภาพ            ทางเศรษฐกิจ การค้า การลงทุน การท่องเที่ยว และความมั่นคงของประเทศ” ด้วยความสำคัญนี้ ทล. จึงดำเนินการจัดเตรียมสถานที่ให้บริการจุดกางเต็นท์ทั่วประเทศ สำหรับประชาชนและนักท่องเที่ยวที่จะเดินทางไปพักผ่อน      พักค้างคืน พร้อมลานจอดรถ โดยสามารถเข้าพักได้ตั้งแต่วันที่ 29 ธันวาคม 2566 - 4 มกราคม 2567 ซึ่งได้จัดเตรียม        จุดกางเต็นท์ไว้ 31 แห่ง แบ่งเป็นภาคเหนือ 21 แห่ง ภาคตะวันออกเฉียงเหนือ 5 แห่ง ภาคตะวันตก 3 แห่ง         และภาคกลาง 2 แห่ง เพื่ออำนวยความสะดวกและรองรับการท่องเที่ยวของประชาชน โดยพื้นที่กางเต็นท์จะตั้งอยู่ในพื้นที่ความรับผิดชอบของหมวดทางหลวง มีเจ้าหน้าที่คอยอำนวยความสะดวกและให้บริการประชาชนตลอด    24 ชั่วโมง พร้อมบริการ น้ำดื่ม ห้องสุขา โดยไม่มีค่าใช้จ่ายใด ๆ ทั้งสิ้น ดังนี้
1. จังหวัดเชียงใหม่ 3 แห่ง
- หมวดทางหลวงจอมทอง ทล.1009 ตอน จอมทอง - ดอยอินทนนท์ กม. ที่ 30+450
- หมวดทางหลวงแม่แตง ทล.1095 ตอน หนองโค้ง - กิ่วคอหมา กม. ที่ 14+584
- หมวดทางหลวงเชียงดาว ทล.107 ตอน แม่ทะลาย - หัวโท กม. ที่ 84+215
2. จังหวัดลำปาง 1 แห่ง
- หมวดทางหลวงแจ้ห่ม ทล.1035 ตอน สำเภาทอง - สันติสุข กม. ที่ 52+500
3. จังหวัดเชียงราย 2 แห่ง
- หมวดทางหลวงแม่ลาว ทล.1 ตอน พาน - บ้านร่องขุ่น กม. ที่ 896+845
- หน่วยบำรุงทางภูชี้ฟ้า ทล.1093 ตอน ขุนห้วยไคร้ - ผาตั้ง กม. ที่ 63+500
4. จังหวัดน่าน 3 แห่ง
- หมวดทางหลวงนาน้อย ทล.1083 ตอน เด่นชาติ - นาน้อย กม. ที่ 69+485
- หมวดทางหลวงผาช้างน้อย ทล.1148 ตอน สะเกิน - สบทุ กม. ที่ 82+000
- หมวดทางหลวงบ่อเกลือ ทล.1081 ตอน หลักลาย - บ่อเกลือ กม. ที่ 67+110
5. จังหวัดบึงกาฬ 1 แห่ง
- หมวดทางหลวงศิวิไล ทล.222 ตอน ท่ากกแดง - บึงกาฬ กม. ที่ 102+526
6. จังหวัดสกลนคร 1 แห่ง
- หมวดทางหลวงคำหอม ทล.213 ตอน สร้างค้อ - สกลนคร (โค้งปิ้งงู) กม. ที่ 155+600
7. จังหวัดกำแพงเพชร 4 แห่ง
- สำนักงานแขวงทางหลวงกำแพงเพชร ทล.1 ตอน ปากดง - นครชุม กม. ที่ 453+076
- หมวดทางหลวงคลองขลุง ทล.1 ตอน โนนปอแดง - ปากดง กม. ที่ 423+809
- หมวดทางหลวงโกสัมพีนคร ทล.1 ตอน นครชุม - วังเจ้า กม. ที่ 476+553
- หมวดทางหลวงคลองลานพัฒนา ทล.1117 ตอน คลองแม่ลาย - อุ้มผาง กม. ที่ 55+000
8. จังหวัดตาก 5 แห่ง
- หมวดทางหลวงหนองบัวใต้ ทล.1 ตอน วังเจ้า - ตาก กม. ที่ 511+826
- หมวดทางหลวงแม่สลิด ทล.1 ตอน วังม่วง - แม่เชียงรายบน กม. ที่ 560+449
- หมวดทางหลวงท่าสองยาง ทล.105 ตอน แม่สลิดหลวง - แม่เงา กม. ที่ 115+550
- หมวดทางหลวงคีรีราษฎร์ ทล.1090 ตอน ห้วยน้ำริน - อุ้มผาง กม. ที่ 88+050
- หมวดทางหลวงอุ้มผาง ทล.1090 ตอน อุ้มผาง - กะแง่คี กม. ที่ 165+799
9. จังหวัดสุโขทัย 1 แห่ง
- หมวดทางหลวงแม่สิน ทล.101 ตอน ศรีสัชนาลัย - แม่สิน กม. ที่ 184+219
10. จังหวัดพิษณุโลก 1 แห่ง
- หมวดทางหลวงแก่งโสภา ทล.12 ตอน วังทอง - เข็กน้อย กม. ที่ 296+100
11. จังหวัดเพชรบูรณ์ 1 แห่ง
- หมวดทางหลวงเขาค้อ ทล.2196 ตอน นางั่ว - ทุ่งสมอ กม.23+600
12. จังหวัดเลย 3 แห่ง
- หมวดทางหลวงภูกระดึง ทล.201 ตอน ผานกเค้า - หลักร้อยหกสิบ กม. ที่ 266+737
- หมวดทางหลวงปากชม ทล.211 ตอน ปากชม - เชียงคาน กม. ที่ 148+350
- หมวดทางหลวงภูเรือ ทล.21 ตอน หนองบง - ภูสวรรค์ กม. ที่ 376+834
13. จังหวัดกาญจนบุรี 2 แห่ง
- หมวดทางหลวงไทรโยค ทล.323 ตอน หนองสามพราน - แก่งประลอม กม. ที่ 100+000
- หมวดทางหลวงทองผาภูมิ ทล.323 ตอน แก่งประลอม - ทองผาภูมิ กม. ที่ 181+058
14. จังหวัดราชบุรี 1 แห่ง
- หมวดทางหลวงสวนผึ้ง ทล.3208 ตอน น้ำพุ - เมืองผาปกค้างคาว กม. ที่ 43+550
15. จังหวัดอุทัยธานี 2 แห่ง
- หมวดทางหลวงบ้านไร่ ทล.3011 ตอน บ้านไร่ - บ้านใต้ กม. ที่ 5+006
- ศูนย์บำรุงทางและบริการประชาชน (เป็นพื้นที่อยู่ในความรับผิดชอบของหมวดทางหลวงบ้านไร่) ทล.3011 ตอน บ้านไร่ - บ้านใต้ กม. ที่ 24+200
ทั้งนี้ หากประชาชนมีความประสงค์ต้องการจองพื้นที่กางเต็นท์ สามารถจองได้ตั้งแต่วันนี้เป็นต้นไป หรือสอบถามข้อมูลรายละเอียดเพิ่มเติมได้ที่แขวงทางหลวง หมวดทางหลวงในพื้นที่ หรือสายด่วน ทล. โทร. 1586 (โทรฟรีทุกเครือข่ายตลอด 24 ชั่วโมง) รวมทั้งสามารถจองด้วยตนเอง ณ จุดกางเต็นท์ ทล. ขอความร่วมมือประชาชนเดินทางอย่างปลอดภัยและใส่ใจสิ่งแวดล้อม โปรดขับรถด้วยความระมัดระวัง ปฏิบัติตามป้ายเตือน     ป้ายแนะนำการจราจร เพื่อความปลอดภัยในการเดินทาง

ที่มา : https://www.thaigov.go.th/news/contents/details/75639