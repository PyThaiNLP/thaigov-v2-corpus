รัฐบาลไทย-ข่าวทำเนียบรัฐบาล-นายกฯ ย้ำ รัฐบาลให้ความสำคัญเงินงบประมาณทุกบาท ทุกสตางค์ เผย คกก.ซอฟต์พาวเวอร์ เกี่ยวข้องหลายกระทรวง เจ้ากระทรวงต้องเห็นชอบ 


วันจันทร์ที่ 4 ธันวาคม 2566
04/12/2566
พิมพ์
นายกฯ ย้ำ รัฐบาลให้ความสำคัญเงินงบประมาณทุกบาท ทุกสตางค์ เผย คกก.ซอฟต์พาวเวอร์ เกี่ยวข้องหลายกระทรวง เจ้ากระทรวงต้องเห็นชอบ
นายกฯ ย้ำ รัฐบาลให้ความสำคัญเงินงบประมาณทุกบาท ทุกสตางค์ เผย คกก.ซอฟต์พาวเวอร์ เกี่ยวข้องหลายกระทรวง เจ้ากระทรวงต้องเห็นชอบ
วันนี้ (4 ธันวาคม 2566) เวลา 12.30 น. ณ โรงแรมณัฐพงษ์แกรนด์ จังหวัดหนองบัวลำภู นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถึงกรณีมีการมองว่าคณะกรรมการซอฟต์พาวเวอร์แห่งชาติใช้งบประมาณ 5,164 ล้านบาท ถือว่าเป็นงบที่สูงและเกินจริงไปหรือไม่ ว่า จะต้องมาพิจารณาอีกที เพราะเงินงบประมาณทุกบาท ทุกสตางค์ รัฐบาลให้ความสำคัญ ต้องชี้แจงได้และต้องเป็นประโยชน์กับประชาชนด้วย
ผู้สื่อข่าวถามว่า คณะกรรมการซอฟต์พาวเวอร์จะดูแลทั้งกระทรวงวัฒนธรรมและกระทรวงการท่องเที่ยวและกีฬาด้วยหรือไม่ นายกฯ กล่าวว่า มีหลายกระทรวงที่เกี่ยวข้อง ก็ต้องให้เจ้ากระทรวงเห็นชอบ และไม่ใช่แค่กระทรวงวัฒนธรรมอย่างเดียวมีหลายกระทรวงที่เกี่ยวข้องด้วย
ผู้สื่อข่าวถามต่อว่า คณะกรรมการซอฟต์พาวเวอร์ฯ ขับเคลื่อนงานผ่านกระทรวงและคณะรัฐมนตรี (ครม.) ใช่หรือไม่ นายกฯ กล่าวว่า ใช่ครับ ถูกต้องเป็นการขับเคลื่อนที่ถูกต้อง และตรงไปตรงมา

ที่มา : https://www.thaigov.go.th/news/contents/details/75643