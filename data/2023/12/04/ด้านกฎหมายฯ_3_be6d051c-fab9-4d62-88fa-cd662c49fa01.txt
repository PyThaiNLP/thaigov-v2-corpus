รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เดินทางเข้าร่วมการประชุมคณะรัฐมนตรีอย่างเป็นทางการนอกสถานที่ ครั้งที่ ๑/๒๕๖๖


วันจันทร์ที่ 4 ธันวาคม 2566
04/12/2566
พิมพ์
รัฐมนตรีว่าการกระทรวงยุติธรรม เดินทางเข้าร่วมการประชุมคณะรัฐมนตรีอย่างเป็นทางการนอกสถานที่ ครั้งที่ ๑/๒๕๖๖
รัฐมนตรีว่าการกระทรวงยุติธรรม เดินทางเข้าร่วมการประชุมคณะรัฐมนตรีอย่างเป็นทางการนอกสถานที่ ครั้งที่ ๑/๒๕๖๖ ณ จังหวัดหนองบัวลำภู และติดตามการตรวจราชการกลุ่มจังหวัดภาคตะวันออกเฉียงเหนือตอนบน ๑ (บึงกาฬ เลย หนองคาย หนองบัวลำภู และอุดรธานี )
ในวันจันทร์ที่​ ๔ ธันวาคม ๒๕๖๖ เวลา ๐๙.๓๐ น. นายเศรษฐา ทวีสิน นายกรัฐมนตรีและ​รัฐมนตรี​ว่าการ​กระทรวง​การคลัง​ พร้อมด้วย พันตำรวจเอก ทวี สอดส่อง รัฐมนตรีว่าการกระทรวงยุติธรรม เยี่ยมชมนิทรรศการ และถ่ายภาพร่วมกับคณะรัฐมนตรี ผู้ว่าราชการจังหวัดกลุ่มจังหวัดภาคตะวันออกเฉียงเหนือ ตอนบน ๑ (บึงกาฬ เลย หนองคาย หนองบัวลำภู และอุดรธานี) และผู้แทนภาครัฐ ณ ห้องประชุมโรงแรมณัฐพงษ์ แกรนด์ จังหวัด​หนองบัวลำภู
จากนั้น เวลา ๑๐.๐๐ น.​ พันตำรวจเอก ทวี สอดส่อง รัฐมนตรีว่าการกระทรวงยุติธรรม เข้าร่วมการประชุมคณะรัฐมนตรีอย่างเป็นทางการนอกสถานที่ ครั้งที่ ๑/๒๕๖๖ ณ ห้องประชุม โรงแรมณัฐพงษ์ แกรนด์ จังหวัด​หนองบัวลำภู
เวลา ๑๓.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานเปิดเรือนจําท่องเที่ยว เรือนจำชั่วคราวบ้านห้วยเตย โดยมี​ นายสหการณ์ เพ็ชรนรินทร์ รองปลัดกระทรวงยุติธรรม รักษาราชการแทนอธิบดีกรมราชทัณฑ์ ให้การต้อนรับ พร้อมทั้งประชุมหัวหน้าหน่วยงานในสังกัดกระทรวงยุติธรรมในพื้นที่จังหวัดหนองบัวลําภู ณ เรือนจําชั่วคราวบ้านห้วยเตย อำเภอ​เมือง จังหวัด​หนองบัวลําภู

ที่มา : https://www.thaigov.go.th/news/contents/details/75675