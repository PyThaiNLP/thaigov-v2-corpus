รัฐบาลไทย-ข่าวทำเนียบรัฐบาล-"ชาดา" จัดแถวภาคีเครือข่ายแก้ยาเสพติด ผ่านกลไกชุมชนยั่งยืน เดินหน้านำผู้เสพ เข้าสู่กระบวนการบำบัด ไม่ให้หวนเข้าสู่วงจรนักเสพอีก กำชับแยกปลาแยกน้ำ ระหว่างผู้ค้าผู้เสพ ให้ชัด


วันอังคารที่ 26 ธันวาคม 2566
26/12/2566
พิมพ์
"ชาดา" จัดแถวภาคีเครือข่ายแก้ยาเสพติด ผ่านกลไกชุมชนยั่งยืน เดินหน้านำผู้เสพ เข้าสู่กระบวนการบำบัด ไม่ให้หวนเข้าสู่วงจรนักเสพอีก กำชับแยกปลาแยกน้ำ ระหว่างผู้ค้าผู้เสพ ให้ชัด
"ชาดา" รมช.มท. จัดแถวภาคีเครือข่ายแก้ยาเสพติด ผ่านกลไกชุมชนยั่งยืน เดินหน้านำผู้เสพ เข้าสู่กระบวนการบำบัด ไม่ให้หวนเข้าสู่วงจรนักเสพอีก กำชับแยกปลาแยกน้ำ ระหว่างผู้ค้าผู้เสพ ให้ชัด
เมื่อวันที่ 25 ธ.ค. 2566 เวลา 09.00 น. นายชาดา ไทยเศรษฐ์ รัฐมนตรีช่วยว่าการกระทรวงมหาดไทย พร้อมด้วยคณะวิทยากรต้นแบบชุมชนยั่งยืน สำนักงานตำรวจแห่งชาติ และผู้แทนจากส่วนราชการกระทรวงมหาดไทย ผู้แทนจากสำนักงานตำรวจแห่งชาติ กระทรวงสาธารณสุข กรุงเทพมหานครและภาคีเครือข่าย ร่วมประชุมเชิงปฎิบัติการเพื่อจัดทำคู่มือการบูรณาการทีมชุมชนยั่งยืน ชด.ช่วยได้ ชุมชนดีอย่างยั่งยืน S³ "Strong, Safety, and Sustainnable Community” แก้ไขปัญหายาเสพติดอย่างยั่งยืน
ทั้งนี้ นายชาดา กล่าวว่า สถานการณ์ยาเสพติด ณ ปัจจุบัน หนักเข้าขั้นวิกฤต ดังนั้นการแก้ปัญหาที่ทำแล้ว จะเห็นความสำเร็จนั้น คือการบูรณาการ เพราะไม่มีหน่วยงานใด เป็นพระเอก เพียงแค่หน่วยงานเดียวได้ ถ้าจะให้งานสำเร็จ ต้องช่วยกันทำงาน และการจะแก้ปัญหาอย่างยั่งยืน คือการไม่ให้นักเสพ หวนกลับเข้าไปสู่วงจรยาเสพติดอีก ดังนั้น ต้องหาแนวทาง นำไปสู่กระบวนการบำบัดอย่างยั่งยืน แยกน้ำ แยกปลา ระหว่างผู้เสพ และผู้ค้า ให้ชัดเจน
โดยโครงการชุมชนยั่งยืน ริเริ่มตั้งแต่ปี 2564 ปัจจุบัน สามารถแก้ไขปัญหายาเสพติดไปได้มาก ทั้งนี้ การจัดทำคู่มือดังกล่าว ถือว่าเป็นการเริ่มต้นเพื่อวางแผนริเริ่ม แก้ปัญหายาเสพติดอย่างเป็นระบบ ทันโลก ทันสมัย ทันท่วงที และเป็นรูปธรรม เพื่อขจัดปัญหายาเสพติดให้หมดสิ้น จากแผ่นดินไทยอย่างยั่งยืน

ที่มา : https://www.thaigov.go.th/news/contents/details/76629