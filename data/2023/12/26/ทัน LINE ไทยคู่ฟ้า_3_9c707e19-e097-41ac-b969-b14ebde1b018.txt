รัฐบาลไทย-ข่าวทำเนียบรัฐบาล-R&I คงอันดับความน่าเชื่อถือของไทยที่ A- อยู่ในระดับ “มีเสถียรภาพ” สะท้อนความเชื่อมั่นในการดำเนินงานของรัฐ


วันอังคารที่ 26 ธันวาคม 2566
R&I คงอันดับความน่าเชื่อถือของไทยที่ A- อยู่ในระดับ “มีเสถียรภาพ” สะท้อนความเชื่อมั่นในการดำเนินงานของรัฐ
.....
R&I คงอันดับความน่าเชื่อถือของไทยที่ A- อยู่ในระดับ “มีเสถียรภาพ” สะท้อนความเชื่อมั่นในการดำเนินงานของรัฐ
.
บริษัท Rating and Investment Information, Inc. (R&I) ซึ่งเป็นบริษัทจัดอันดับความน่าเชื่อถือชั้นนำของประเทศญี่ปุ่น เผยแพร่ประกาศคงอันดับความน่าเชื่อถือของประเทศไทย อยู่ที่ A- และคงมุมมองความน่าเชื่อถือของประเทศไทยอยู่ในระดับที่มีเสถียรภาพ โดยมีเหตุผลหลัก ดังนี้
.
1.  เศรษฐกิจไทยฟื้นตัวด้วยการขับเคลื่อนจากภาคเอกชนและภาคการท่องเที่ยวเป็นสำคัญ อีกทั้งรัฐบาลยังมีมาตรการเชิงรุกต่าง ๆ ในการสนับสนุนการพัฒนาอุตสาหกรรมหลักและสร้างโครงสร้างพื้นฐานทางเศรษฐกิจและสภาพแวดล้อมทางธุรกิจเพื่อดึงดูดการลงทุนจากต่างประเทศ ตลอดจนสร้างการเติบโตทางเศรษฐกิจของประเทศในระยะปานกลางถึงระยะยาว
2. แม้การขาดดุลทางการคลังจะอยู่ในระดับสูงกว่าช่วงก่อนเกิดวิกฤตของโควิด-19 แต่ R&I เชื่อว่ารัฐบาลจะสามารถบริหารจัดการภาระหนี้สาธารณะให้อยู่ในระดับที่เหมาะสมตาม พ.ร.บ.วินัยการเงินการคลังของรัฐ พ.ศ. 2561 ได้
3.  ภาคการเงินต่างประเทศมีความแข็งแกร่ง โดยคาดว่า ดุลบัญชีเดินสะพัดปี 2566 จะกลับมาเกินดุลและทุนสำรองระหว่างประเทศยังคงอยู่ในระดับสูง
.
ทั้งนี้ ประเด็นที่ R&I สนใจและจะติดตามอย่างใกล้ชิด คือ “แนวทางการดำเนินนโยบายของรัฐบาลเพื่อรักษาเสถียรภาพทางการคลังและการขยายฐานภาษี” เนื่องจากการลดลงของอัตราการเกิดและการเพิ่มขึ้นของประชากรสูงอายุอาจส่งผลต่อการเติบโตทางเศรษฐกิจและภาระงบประมาณของประเทศในระยะยาว
.
อ่านเพิ่มเติม >> https://www.thaigov.go.th/news/contents/details/76465
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76670