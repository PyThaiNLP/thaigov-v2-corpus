รัฐบาลไทย-ข่าวทำเนียบรัฐบาล-นายกฯ เผย เตรียมแจกข้าวพันธุ์ใหม่คุณภาพดีให้เกษตรกร กำชับกระทรวงเกษตรทำความเข้าใจ ชี้แจงให้ ปชช.สบายใจเรื่องคุณภาพข้าวไทย


วันอังคารที่ 26 ธันวาคม 2566
26/12/2566
พิมพ์
นายกฯ เผย เตรียมแจกข้าวพันธุ์ใหม่คุณภาพดีให้เกษตรกร กำชับกระทรวงเกษตรทำความเข้าใจ ชี้แจงให้ ปชช.สบายใจเรื่องคุณภาพข้าวไทย
นายกฯ เผย เตรียมแจกข้าวพันธุ์ใหม่คุณภาพดีให้เกษตรกร กำชับกระทรวงเกษตรทำความเข้าใจ ชี้แจงให้ ปชช.สบายใจเรื่องคุณภาพข้าวไทย
วันนี้ (26 ธันวาคม 2566) เวลา 12.00 น. ณ บริเวณห้องโถง ชั้น 1 ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง  กล่าวภายหลังการประชุมคณะรัฐมนตรีว่า ระยะเวลา 1 เดือนที่ผ่านมา มีข่าวว่ากำลังการผลิตข้าวต่อไร่ของเกษตรกรไทยลดลง จึงสั่งการให้เตรียมข้าวพันธุ์ใหม่คุณภาพดี โดยให้กระทรวงเกษตรและสหกรณ์เตรียมเมล็ดข้าวพันธุ์เพื่อแจกจ่ายให้กับเกษตรกรก่อนถึงฤดูกาลปลูกข้าวนาปีในปีหน้า ทั้งนี้ กระทรวงเกษตรและสหกรณ์ แม้จะทำงานไว้เยอะ แต่ยังไม่มีการชี้แจง ซึ่งภายในเดือนหน้านี้จะมีการประกาศข้าวพันธุ์ใหม่อีกหลายพันธุ์ และนำเกษตรแม่นยำมาใช้ด้วยการใช้ปุ๋ยให้ตรงสูตร เพื่อเพิ่มผลการผลิตข้าวในระยะสั้น  ทั้งนี้ ได้สั่งการให้กระทรวงเกษตรฯ นำใบชี้แจงให้กับประชาชนได้รับทราบเพื่อให้ประชาชนเกิดความสบายใจว่าข้าวของไทยผลิตผลไม่ได้ต่ำมากนัก ขณะเดียวกัน ที่ประชุมคณะรัฐมนตรีโดยกระทรวงเกษตรฯ และกระทรวงการคลัง ได้ขยายระยะเวลาการให้สิทธิประโยชน์ทางภาษีให้กับการบริจาคเงิน หรือทรัพย์สินให้กับกองทุน เพื่อความเสมอภาคทางด้านการศึกษา โดยช่วยเหลือเด็กที่หลุดออกนอกระบบนอกระบบการศึกษาการศึกษาให้กลับเข้ามาสู่ในระบบ

ที่มา : https://www.thaigov.go.th/news/contents/details/76647