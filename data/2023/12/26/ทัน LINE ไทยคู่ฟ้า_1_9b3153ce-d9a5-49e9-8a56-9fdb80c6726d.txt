รัฐบาลไทย-ข่าวทำเนียบรัฐบาล-เปิดแคมเปญ 3D “Drink Don’t Drive” ขับไม่ดื่ม ดื่มไม่ขับ ลดการสูญเสียจากอุบัติเหตุ


วันอังคารที่ 26 ธันวาคม 2566
เปิดแคมเปญ 3D “Drink Don’t Drive” ขับไม่ดื่ม ดื่มไม่ขับ ลดการสูญเสียจากอุบัติเหตุ
.....
เปิดแคมเปญ 3D “Drink Don’t Drive” ขับไม่ดื่ม ดื่มไม่ขับ ลดการสูญเสียจากอุบัติเหตุ
.
กระทรวงสาธารณสุข ประกาศนโยบาย 3 D “Drink  Don’t Drive” รณรงค์ขับไม่ดื่ม ดื่มไม่ขับ หลังพบสถิติอุบัติเหตุทางถนนในช่วงเทศกาลปีใหม่ 2566 (29 ธ.ค. 65 – 4 ม.ค. 66) ที่ผ่านมา จำนวนคดีอุบัติเหตุกว่า 96% หรือประมาณ 8,567 คดี เป็นคดีขับรถขณะเมาสุรา ซึ่งถือว่าเป็นตัวเลขที่สูงและอันตรายมาก
.
ดังนั้นในช่วงเทศกาลปีใหม่ 2567 ต่อเนื่องไปตลอดทั้งปีนับจากนี้ รัฐบาลได้มีนโยบายรณรงค์ลดอัตราการเกิดอุบัติเหตุจากการดื่มสุราหรือเครื่องดื่มแอลกอฮอล์แล้วขับขี่ยานพาหนะต่าง ๆ ลงให้ได้มากที่สุด เพื่อลดความสูญเสียบนท้องถนน
.
เน้นย้ำให้คณะกรรมการควบคุมเครื่องดื่มแอลกอฮอล์จังหวัด ทำงานเชิงรุก บังคับใช้กฎหมายอย่างจริงจัง หากพบการจำหน่ายเครื่องดื่มแอลกอฮอล์ให้เด็กอายุต่ำกว่า 20 ปี, ขายสุราในสถานที่และเวลาห้ามขาย ให้ลงโทษผู้กระทำผิดอย่างเคร่งครัด นอกจากนี้ ยังมอบหมายให้เจ้าหน้าที่สาธารณสุข และ อสม. ร่วมกับหน่วยงานในพื้นที่ ตั้งด่านชุมชน ประเมินสภาวะมึนเมา หากพบว่ามีการดื่ม หรือมีอาการมึนเมา ให้พักคอยจนกว่าจะอยู่ในสภาวะปกติก่อน เพื่อลดความเสี่ยงของการเกิดอุบัติเหตุ พร้อมมอบชุดอุปกรณ์แก้อาการง่วงนอนในขณะขับรถ 300,000 ชิ้น เพื่อสนับสนุนจุดพักและจุดตรวจตลอดเส้นทางการเดินทางในช่วงปีใหม่ทั่วประเทศ
.
อ่านเพิ่มเติม คลิก https://www.thaigov.go.th/news/contents/details/76457
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76631