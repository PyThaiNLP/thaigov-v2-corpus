รัฐบาลไทย-ข่าวทำเนียบรัฐบาล- รมว.กห.สั่งการให้กองทัพในพื้นที่ภาคใต้ ทั้งกองทัพบกและกองทัพเรือรวมทั้งกองทัพอากาศ เข้าช่วยเหลือพี่น้องประชาชนในสถานการณ์น้ำท่วมอย่างเร่งด่วน 


วันอังคารที่ 26 ธันวาคม 2566
รมว.กห.สั่งการให้กองทัพในพื้นที่ภาคใต้ ทั้งกองทัพบกและกองทัพเรือรวมทั้งกองทัพอากาศ เข้าช่วยเหลือพี่น้องประชาชนในสถานการณ์น้ำท่วมอย่างเร่งด่วน
รมว.กห.สั่งการให้กองทัพในพื้นที่ภาคใต้ ทั้งกองทัพบกและกองทัพเรือรวมทั้งกองทัพอากาศ เข้าช่วยเหลือพี่น้องประชาชนในสถานการณ์น้ำท่วมอย่างเร่งด่วน
นายจิรายุ ห่วงทรัพย์โฆษกกระทรวงกลาโหมฝ่ายการเมืองกล่าวว่ารัฐมนตรีว่าการกระทรวงกลาโหมนายสุทิน คลังแสงได้สั่งการให้กองทัพในพื้นที่ภาคใต้ ทั้งกองทัพบกและกองทัพเรือรวมทั้งกองทัพอากาศ เข้าช่วยเหลือพี่น้องประชาชนในสถานการณ์น้ำท่วมอย่างเร่งด่วนหลังสถานการณ์ฝนตกหนักอย่างต่อเนื่อง ทำให้เกิดน้ำท่วมฉับพลันใน พื้นที่ หลายจังหวัดโดยเฉพาะที่อำเภอระแงะ จังหวัดนราธิวาส ระดับน้ำท่วมสูงสุดในรอบ 50 ปี ซึ่งทหารได้เร่งอพยพเด็กและคนชราออกจากบ้าน โดย ชุดเคลื่อนที่เร็ว ทหารพรานกรมทหารพรานที่ 45 ได้นำยานพาหนะ ฝ่ากระแสน้ำที่ไหลเชี่ยว เข้าไปช่วยเหลืออพยพชาวบ้าน ในหมู่บ้านไทย หมู่ 3 ตำบลตันหยงมัส อำเภอระแงะ จังหวัดนราธิวาส หลังจากระดับน้ำท่วมเพิ่มสูงกว่า 1 เมตร
โดยให้บูรณาการร่วมกับหน่วยงานอื่นๆอาทิ กอรมน และ ศอบต.กระทรวงมหาดไทย และกระทรวงอื่นๆ
ทั้งนี้กองทัพบกและกองทัพเรือได้เข้าช่วยเหลือพี่น้องประชาชนในพื้นที่โดยการตั้งศูนย์อำนวยการ อพยพและส่งชุด เคลื่อนที่เร็วทางเรือ และกองทัพอากาศให้สำรวจพื้นที่ที่อาจยังมีประชาชนตกค้างตามบ้านเรือน จนกว่าสถานการณ์จะคลี่คลายไปจนถึงการฟื้นฟูหลังน้ำลดอีกด้วย
พี่น้องประชาชนที่ประสบเหตุหรือได้รับความเดือดร้อนจากสถานการณ์อุทกภัยในหลายพื้นที่จังหวัดภาคใต้
สามารถติดต่อขอรับการช่วยเหลือผ่านศูนย์บรรเทาสาธารณภัย กองทัพภาคที่ ๔ โทรศัพท์ ๐๗๕-๓๘๓๔๐๕, พื้นที่ ๔ อำเภอของ จ.สงขลา ติดต่อได้ที่ศูนย์บรรเทาสาธารณภัยมณฑลทหารบกที่ ๔๒ โทรศัพท์ ๐๗๔-๖๘๖๖๘๕ และในพื้นที่ ๓ จังหวัดชายแดนภาคใต้ ติดต่อศูนย์บรรเทาสาธารณภัยมณฑลทหารบกที่ ๔๖ โทรศัพท์
๐๗๓-๓๔๐๑๔๑-๕ ต่อ ๔๓๐๑๑ หรือติดต่อหน่วยทหารในพื้นที่ ได้ตลอด ๒๔ ชั่วโมง
.......................................
ศูนย์ประชาสัมพันธ์กองทัพบก โดยทีมโฆษกกองทัพบก, ๒๕ ธันวาคม ๒๕๖๖

ที่มา : https://www.thaigov.go.th/news/contents/details/76634