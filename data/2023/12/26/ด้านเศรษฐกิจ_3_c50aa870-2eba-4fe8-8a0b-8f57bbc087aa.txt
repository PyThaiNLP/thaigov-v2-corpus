รัฐบาลไทย-ข่าวทำเนียบรัฐบาล-“สุริยะ” ห่วงใยประชาชนที่ได้รับผลกระทบจากอุทกภัยในพื้นที่ภาคใต้ กำชับให้กรมทางหลวงชนบท บรรเทาความเดือดร้อนให้กับประชาชนอย่างเร่งด่วน 


วันอังคารที่ 26 ธันวาคม 2566
“สุริยะ” ห่วงใยประชาชนที่ได้รับผลกระทบจากอุทกภัยในพื้นที่ภาคใต้ กำชับให้กรมทางหลวงชนบท บรรเทาความเดือดร้อนให้กับประชาชนอย่างเร่งด่วน
....
จากข้อสั่งการของ นายสุริยะ จึงรุ่งเรืองกิจ รัฐมนตรีว่าการกระทรวงคมนาคม ที่ได้สั่งการให้กรมทางหลวงชนบท (ทช.) รายงานถึงผลกระทบจากอุทกภัยต่อการคมนาคมขนส่ง รวมถึงการสัญจรของประชาชนในพื้นที่ พร้อมกับให้ดำเนินการติดตั้งป้ายเตือน ป้ายแนะนำเส้นทางเสี่ยงบริเวณสายทางที่ได้รับผลกระทบจากอุทกภัย จัดเจ้าหน้าที่ติดตามสถานการณ์เพื่อเข้าช่วยเหลือประชาชนภายใน 24 ชั่วโมง พร้อมรายงานผลการดำเนินงานมายังกระทรวงคมนาคม เพื่อรับทราบสถานการณ์ในแต่ละพื้นที่อย่างรวดเร็ว
ทช. โดยสำนักบำรุงทาง รายงานสถานการณ์อุทกภัยในวันที่ 26 ธันวาคม 2566 เวลา 09.00 น. ว่ามีถนนทางหลวงชนบทประสบอุทกภัยใน 3 จังหวัดภาคใต้ ได้แก่ นราธิวาส สงขลา และยะลา มีถนนในความรับผิดชอบได้รับผลกระทบ 20 สายทาง ดังนี้
สัญจรผ่านได้ 4 สายทาง
1. ถนนสาย สข.4013 แยก ทล.4135 - ทล.4287 อำเภอหาดใหญ่ จังหวัดสงขลา น้ำท่วม 20 เซนติเมตร
2. ถนนสาย สข.4040 แยก ทล.4135 - ทล.4145 อำเภอสะเดา และคลองหอยโข่ง จังหวัดสงขลา น้ำท่วม 27 เซนติเมตร
3. ถนนสาย สข.4046 แยก ทล.4287 - บ้านหินผุด อำเภอหาดใหญ่ จังหวัดสงขลา น้ำท่วม        10 เซนติเมตร
4. ถนนสาย สข.5056 แยกทางหลวงชนบท สข.4034 - ฟาร์มตัวอย่างในสมเด็จพระนางเจ้าพระบรมราชินีนาถ อำเภอคลองหอยโข่ง จังหวัดสงขลา น้ำท่วม 25 เซนติเมตร
สัญจรผ่านไม่ได้ 16 สายทาง
1. ถนนสาย นธ.2003 แยก ทล.42 – บ้านมะนังตายอ อำเภอยี่งอ และอำเภอเมือง จังหวัดนราธิวาส น้ำท่วม 50 เซนติเมตร
2. ถนนสาย นธ.4001 แยก ทล.4056 - บ้านตันหยงมัส อำเภอระแงะ จังหวัดนราธิวาส น้ำท่วม 50 เซนติเมตร
3. ถนนสาย นธ.4006 แยก ทล.4060 - บ้านบริจ๊ะ อำเภอศรีสาคร และรือเสาะ จังหวัดนราธิวาส น้ำท่วม 10 เซนติเมตร คอสะพานขาด
4. ถนนสาย นธ.4008 แยก ทล.4055 - บ้านป่าไผ่ อำเภอระแงะ จังหวัดนราธิวาส น้ำท่วม 50 เซนติเมตร
5. ถนนสาย นธ.4010 แยก ทล.4057 - บ้านบูเก๊ะตา อำเภอแว้ง จังหวัดนราธิวาส น้ำท่วม 50 เซนติเมตร
6. ถนนสาย นธ.4011 แยก ทล.4055 - บ้านบูเก๊ะซามี อำเภอจะแนะ และระแงะ จังหวัดนราธิวาส น้ำท่วม 50 เซนติเมตร
7. ถนนสาย นธ.4014 แยก ทล.4056 - บ้านสาเมาะ อำเภอระแงะ จังหวัดนราธิวาส น้ำท่วม 50 เซนติเมตร
8. ถนนสาย นธ.4019 แยก ทล.4056 - บ้านกูจำ อำเภอเจาะไอร้อง สุไหงปาดี และตากไบ จังหวัดนราธิวาส น้ำท่วม 50 เซนติเมตร
9. ถนนสาย นธ.4020 แยก ทล.4056 - บ้านปิเหล็ง อำเภอสุไหงปาดี และเจาะไอร้อง จังหวัดนราธิวาส น้ำท่วม 50 เซนติเมตร
10. ถนนสาย นธ.4026 แยก ทล.4055 - บ้านยานิง อำเภอจะแนะ ระแงะ และเจาะไอร้อง จังหวัดนราธิวาส น้ำท่วม 50 เซนติเมตร
11. ถนนสาย นธ.5027 แยก ทล.4013 - บ้านบาโงสะโต อำเภอระแงะ และศรีสาคร จังหวัดนราธิวาส น้ำท่วม 40 เซนติเมตร คอสะพานขาด
12. ถนนสาย นธ.6038 บ้านโคกยาง - บ้านปลักปลา อำเภอตากไบ จังหวัดนราธิวาส น้ำท่วม 50 เซนติเมตร
13. ถนนสาย ยล.3009 แยก ทล.410 - บ้านบางลาง อำเภอบันนังสตา จังหวัดยะลา น้ำท่วม 0.4 เซนติเมตร
14. ถนนสาย ยล.3015 แยก ทล.410 - บ้านคอราแม อำเภอกรงปินัง จังหวัดยะลา น้ำท่วม 1.2 เซนติเมตร
15. ถนนสาย ยล.4010 แยก ทล.4067 - บ้านกายูบอเกาะ อำเภอรามัน จังหวัดยะลา น้ำท่วม 1.8 เซนติเมตร
16. ถนนสาย ยล.4023 แยก ทล.4065 - เทศบาลยะหา อำเภอยะหา จังหวัดยะลา น้ำท่วม 1.2 เซนติเมตร
เนื่องจากมีมรสุมตะวันออกเฉียงเหนือกำลังแรงยังคงพัดปกคลุมอ่าวไทยและภาคใต้ ประกอบกับหย่อมความกดอากาศต่ำกำลังแรงปกคลุมบริเวณทะเลอันดามันตอนล่าง ทำให้ภาคใต้ตอนล่างมีฝนตกหนักมาก ทั้งนี้ ในส่วนของ ทช. ได้สั่งการให้สำนักงานทางหลวงชนบทที่ 12 (สงขลา) และแขวงทางหลวงชนบทในสังกัดจัดเจ้าหน้าที่ลาดตระเวนติดตามเฝ้าระวังถนนในโครงข่ายทางหลวงชนบทอย่างใกล้ชิด จัดเตรียมเครื่องมือ เครื่องจักร วัสดุอุปกรณ์ ป้ายเตือน หลักนำทาง สะพานเบลีย์ และยานพาหนะ พร้อมกำชับให้เฝ้าระวังในพื้นที่ที่มีความเสี่ยงในการเกิดเหตุดินสไลด์หรือคอสะพานชำรุดบนถนนทางหลวงชนบท จัดชุดลาดตระเวนสำรวจพื้นที่เสี่ยงเป็นพิเศษ เพื่อให้สามารถบริหารจัดการเส้นทางและเข้าดำเนินการแก้ไขได้อย่างรวดเร็วเมื่อเกิดเหตุ เป็นการอำนวยความสะดวกปลอดภัยให้กับผู้ใช้เส้นทาง ตามข้อสั่งการของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม อาทิ แขวงทางหลวงชนบทนราธิวาส (ขทช.นธ.) ปัจจุบันในพื้นที่ยังมีฝนตกหนักอย่างต่อเนื่อง ส่งผลให้คอสะพานขาด (ถนนสาย นธ.4006 และ นธ.5027) โดย ขทช.นธ. ได้ดำเนินการติดตั้งเครื่องหมายจราจร ป้ายปิดสะพานและป้ายประชาสัมพันธ์ทางเลี่ยงเพื่อให้ประชาชนผู้ใช้เส้นทางในพื้นที่ได้รับทราบแล้ว ตลอดจนได้จัดกำลังเจ้าหน้าที่เฝ้าติดตามอย่างใกล้ชิด เพื่อประเมินแนวทางแก้ไขและซ่อมบำรุงอย่างเร่งด่วนภายหลังน้ำลดต่อไป ทั้งนี้ หากประชาชนต้องการแจ้งเหตุอุทกภัยหรือขอความช่วยเหลือสามารถติดต่อได้ที่แขวงทางหลวงชนบททุกจังหวัด หรือสายด่วน ทช. โทร. 1146

ที่มา : https://www.thaigov.go.th/news/contents/details/76644