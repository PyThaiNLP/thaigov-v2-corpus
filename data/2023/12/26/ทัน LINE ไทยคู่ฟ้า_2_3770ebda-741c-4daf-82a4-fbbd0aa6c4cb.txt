รัฐบาลไทย-ข่าวทำเนียบรัฐบาล-หนุนการใช้ “น้ำมันยูโร 5” ภายในประเทศ ลดมลพิษจากไอเสียรถยนต์


วันอังคารที่ 26 ธันวาคม 2566
หนุนการใช้ “น้ำมันยูโร 5” ภายในประเทศ ลดมลพิษจากไอเสียรถยนต์
.....
หนุนการใช้ “น้ำมันยูโร 5” ภายในประเทศ ลดมลพิษจากไอเสียรถยนต์
.
กระทรวงพลังงาน เผยได้ดำเนินการแก้ไขปัญหามลพิษฝุ่นละออง PM2.5 โดยมุ่งปรับปรุงคุณภาพน้ำมันในกลุ่มน้ำมันเบนซิน – แก็ซโซฮอล์ และกลุ่มดีเซล ให้เป็นมาตรฐาน ยูโร 5 ตามแผนปฏิบัติการวาระแห่งชาติ “การแก้ไขปัญหามลพิษด้านฝุ่นละออง” (มติ ครม. 1 ต.ค. 62) และประกาศกรมธุรกิจพลังงาน 3 ฉบับ
.
ขณะนี้ โรงกลั่นทั้ง 6 แห่ง ประกอบด้วย ไทยออยล์, บางจาก, พีทีทีซีจี, บางจากศรีราชา, ไออาร์พีซี, และเอสพีอาร์ซี ได้ปรับปรุงกระบวนการผลิตและพร้อมจำหน่ายน้ำมันคุณภาพมาตรฐานยูโร 5 ตั้งแต่วันที่ 1 ม.ค.67 เป็นต้นไป
.
ข้อเปรียบเทียบ น้ำมันยูโร 4 กับ ยูโร 5 ต่างกันอย่างไร:
• กลุ่มน้ำมันเบนซิน – แก็ซโซฮอล์ :
> ยูโร 4 : กำมะถัน ไม่สูงกว่า 50 ppm
> ยูโร 5 : กำมะถัน ไม่สูงกว่า 10 ppm (10 ส่วนในล้านส่วนโดยน้ำหนัก)
• กลุ่มดีเซล:
> ยูโร 4 : กำมะถัน ไม่สูงกว่า 50 ppm สารโพลีโซคลิก อะมาติก ไฮโดรคาร์บอน  (PAHs) ไม่สูงกว่าร้อยละ 11 โดยน้ำหนัก)
> ยูโร 5 : กำมะถัน ไม่สูงกว่า 10 ppm (10 ส่วนในล้านส่วนโดยน้ำหนัก) สารโพลีโซคลิก อะมาติก ไฮโดรคาร์บอน  (PAH) ไม่สูงกว่าร้อยละ 8 โดยน้ำหนัก
.
ทั้งนี้ น้ำมันยูโร 5 สามารถใช้ได้กับรถยนต์ทั้งรุ่นเก่าและรุ่นใหม่ โดยไม่เกิดปัญหาต่อเครื่องยนต์จากข้อมูลกรมควบคุมมลพิษ พบว่ารถยนต์มาตรฐานยูโร 3 และรถยนต์มาตรฐานยูโร 4 ซึ่งมีสัดส่วนการใช้งานมากที่สุด เมื่อใช้น้ำมันมาตรฐานยูโร 5 ส่งผลให้ฝุ่น PM 2.5 ลดลงถึง 20 – 24%
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76632