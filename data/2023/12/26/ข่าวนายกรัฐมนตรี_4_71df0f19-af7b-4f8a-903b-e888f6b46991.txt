รัฐบาลไทย-ข่าวทำเนียบรัฐบาล-นายกฯ เตรียมหารือนายกรัฐมนตรีมาเลเซีย สร้างความร่วมมือทั้ง 2 ประเทศ ผลักดันส่งเสริมการท่องเที่ยวไทย-มาเลเชีย


วันอังคารที่ 26 ธันวาคม 2566
26/12/2566
พิมพ์
นายกฯ เตรียมหารือนายกรัฐมนตรีมาเลเซีย สร้างความร่วมมือทั้ง 2 ประเทศ ผลักดันส่งเสริมการท่องเที่ยวไทย-มาเลเชีย
นายกฯ เตรียมหารือนายกรัฐมนตรีมาเลเซีย สร้างความร่วมมือทั้ง 2 ประเทศ ผลักดันส่งเสริมการท่องเที่ยวไทย-มาเลเชีย
วันนี้ (26 ธันวาคม 2566) เวลา 12.00 น. ณ บริเวณห้องโถง ชั้น 1 ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง  กล่าวภายหลังการประชุมคณะรัฐมนตรีว่า วันนี้ ในเวลา 18:00 น. จะร่วมรับประทานกับ นายอันวาร์ อิบบราฮิม นายกรัฐมนตรีมาเลเซีย เนื่องจากสนิทกัน โดยจะมีการพูดคุยกันในวงเล็กด้านการตั้งคณะกรรมการพูดคุยกัน 4 ด้าน ประกอบด้วยด้านการค้าชายแดนการเกษตรการท่องเที่ยวและความมั่นคง รวมถึงพูดคุยความคืบหน้าการก่อสร้างสะพานข้ามแม่น้ำสุไหงโกลก ซึ่งขณะนี้กำลังรอแบบการก่อสร้างศึกษาด้านสิ่งแวดล้อม หรือ  EIA อยู่ นอกจากนี้จะมีการหารือด้านการท่องเที่ยว ภายหลังจากที่มีการปรับการเดินทางเข้าเมือง พบว่า นักท่องเที่ยวมาเลเซียเข้ามาในประเทศไทยเฉลี่ยเสาร์-อาทิตย์จาก 10,000 เป็น 30,000 คน ถือเป็นประโยชน์ต่อประเทศไทย แต่ก็ต้องช่วยดู ทางมาเลเซียด้วยว่าจะมีนักท่องเที่ยวไทยเดินทางเข้าไป เที่ยวประเทศมาเลเซีย หรือไม่ ดังนั้น ทั้งสองประเทศจากมาช่วยกันโปรโมต เพื่อทำให้ภูมิภาคนี้เจริญขึ้นทางตอนเหนือของมาเลเซียและทางตอนใต้ของประเทศไทย รวมถึงจะพูดคุยถึงสถานการณ์ชายแดนภาคใต้ ซึ่งเรื่องนี้ไทยให้ความสำคัญเป็นอย่างมาก ซึ่งมีนายฉัตรชัย บางชวด รองเลขาธิการสภาความมั่นคงแห่งชาติ เป็นประธาน

ที่มา : https://www.thaigov.go.th/news/contents/details/76646