รัฐบาลไทย-ข่าวทำเนียบรัฐบาล-ปลัด มท. เผยผลการลงทะเบียนหนี้นอกระบบวันที่ 26 ลงทะเบียนแล้ว 110,531 ราย มูลหนี้ 7,047 ล้านบาท ไกล่เกลี่ยสำเร็จแล้ว 575 ราย “เมืองปากน้ำโพ แชมป์ไกล่เกลี่ยมูลหนี้ลดลงมากที่สุด


วันอังคารที่ 26 ธันวาคม 2566
26/12/2566
พิมพ์
ปลัด มท. เผยผลการลงทะเบียนหนี้นอกระบบวันที่ 26 ลงทะเบียนแล้ว 110,531 ราย มูลหนี้ 7,047 ล้านบาท ไกล่เกลี่ยสำเร็จแล้ว 575 ราย “เมืองปากน้ำโพ แชมป์ไกล่เกลี่ยมูลหนี้ลดลงมากที่สุด
ปลัดมหาดไทย เผยผลการลงทะเบียนหนี้นอกระบบเข้าสู่วันที่ 26 ลงทะเบียนแล้ว 110,531 ราย มูลหนี้ 7,047 ล้านบาท ไกล่เกลี่ยสำเร็จแล้ว 575 ราย “เมืองปากน้ำโพ แชมป์ไกล่เกลี่ยมูลหนี้ลดลงมากที่สุด” เน้นย้ำ ทุกพื้นที่เดินหน้าเร่งสร้างการรับรู้เชิงรุก
ปลัดมหาดไทย เผยผลการลงทะเบียนหนี้นอกระบบเข้าสู่วันที่ 26 ลงทะเบียนแล้ว 110,531 ราย มูลหนี้ 7,047 ล้านบาท ไกล่เกลี่ยสำเร็จแล้ว 575 ราย “เมืองปากน้ำโพ แชมป์ไกล่เกลี่ยมูลหนี้ลดลงมากที่สุด” เน้นย้ำ ทุกพื้นที่เดินหน้าเร่งสร้างการรับรู้เชิงรุกเพื่อให้พี่น้องประชาชนเข้าสู่กระบวนการไกล่เกลี่ยโดยเร็วที่สุด
วันนี้ (26 ธ.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยถึงการลงทะเบียนแก้ไขปัญหาหนี้นอกระบบ ซึ่งเป็นวันที่ 26 นับตั้งแต่เปิดลงทะเบียน โดยจากข้อมูลของสำนักการสอบสวนและนิติการ กรมการปกครอง เมื่อเวลา 15.30 น. มีมูลหนี้รวม 7,047.328 ล้านบาท ประชาชนลงทะเบียนแล้ว 110,531 ราย โดยเป็นการลงทะเบียนผ่านระบบออนไลน์ 96,002 ราย และการลงทะเบียน ณ ศูนย์อำนวยการแก้ไขหนี้นอกระบบ 14,529 ราย รวมจำนวนเจ้าหนี้ 81,073 ราย มีพื้นที่/จังหวัดที่มีผู้ลงทะเบียนมากที่สุด 5 ลำดับแรก 1. กรุงเทพมหานคร ยังคงมากที่สุด มีผู้ลงทะเบียน 6,948 ราย เจ้าหนี้ 6,017 ราย มูลหนี้ 597.204 ล้านบาท 2. จังหวัดนครศรีธรรมราช มีผู้ลงทะเบียน 4,713 ราย เจ้าหนี้ 3,992 ราย มูลหนี้ 300.730 ล้านบาท 3. จังหวัดสงขลา มีผู้ลงทะเบียน 4,363 ราย เจ้าหนี้ 3,181 ราย มูลหนี้ 275.599 ล้านบาท 4. จังหวัดนครราชสีมา มีผู้ลงทะเบียน 4,233 ราย เจ้าหนี้ 2,738 ราย มูลหนี้ 323.029 ล้านบาท 5. จังหวัดขอนแก่น มีผู้ลงทะเบียน 2,920 ราย เจ้าหนี้ 2,390 ราย มูลหนี้ 221.858 ล้านบาท ขณะที่จังหวัดที่มีผู้ลงทะเบียนน้อยที่สุด 5 ลำดับแรก ได้แก่ 1. จังหวัดแม่ฮ่องสอน มีผู้ลงทะเบียน 157 ราย เจ้าหนี้ 131 ราย มูลหนี้ 7.287 ล้านบาท 2. จังหวัดระนอง มีผู้ลงทะเบียน 228 ราย เจ้าหนี้ 146 ราย มูลหนี้ 16.008 ล้านบาท 3. จังหวัดสมุทรสงคราม มีผู้ลงทะเบียน 296 ราย เจ้าหนี้ 210 ราย มูลหนี้ 9.571 ล้านบาท 4. จังหวัดตราด มีผู้ลงทะเบียน 366 ราย เจ้าหนี้ 234 ราย มูลหนี้ 13.734 ล้านบาท และ 5. จังหวัดสิงห์บุรี มีผู้ลงทะเบียน 395 ราย เจ้าหนี้ 267 ราย มูลหนี้ 19.023 ล้านบาท
“สำหรับข้อมูลการไกล่เกลี่ยหนี้นอกระบบทั่วประเทศในวันนี้ พบว่ามีลูกหนี้เข้าสู่กระบวนการไกล่เกลี่ยแล้ว 2,511 ราย ไกล่เกลี่ยสำเร็จ 575 ราย มูลหนี้ลดลง 65.897 ล้านบาท ซึ่งมีจังหวัดที่สามารถเชิญลูกหนี้และเจ้าหนี้เข้าสู่กระบวนการไกล่เกลี่ยได้มากที่สุด คือ จังหวัดนครสวรรค์ โดยมีลูกหนี้ที่เข้าสู่กระบวนการไกล่เกลี่ย 561 ราย ไกล่เกลี่ยสำเร็จ 16 ราย มูลหนี้ของลูกหนี้ก่อนไกล่เกลี่ย 45.826 ล้านบาท หลังการไกล่เกลี่ย 1.045 ล้านบาท ทำให้มูลหนี้ของพี่น้องประชาชนในจังหวัดนครสวรรค์ ลดลง 44.781 ล้านบาท” นายสุทธิพงษ์ฯ กล่าว
นายสุทธิพงษ์ จุลเจริญ ปลัดกระทรวงมหาดไทย กล่าวต่ออีกว่า กระทรวงมหาดไทยมีการดำเนินงานแบบบูรณาการร่วมกันระหว่างเจ้าหน้าที่ฝ่ายปกครอง และเจ้าหน้าที่ตำรวจในระดับพื้นที่ เพื่อแก้ไขปัญหาหนี้นอกระบบอย่างเป็นรูปธรรมและแก้ไขปัญหาหนี้สินรายย่อยเชิงรุกให้กับประชาชน พร้อมประชาสัมพันธ์ให้ลูกหนี้นอกระบบที่มีความประสงค์ขอรับการช่วยเหลือ หรือให้ทางราชการแก้ไขปัญหาในการลงทะเบียนขอรับความช่วยเหลือ ซึ่งตลอดการลงทะเบียนที่ผ่านมาทางนั้น ทางกระทรวงมหาดไทยได้ดำเนินการใช้กลไกทางปกครองและอำนาจตามกฎหมาย ควบคู่กับการดำเนินกระบวนการไกล่เกลี่ยระหว่างลูกหนี้และเจ้าหนี้ โดยเชิญทุกฝ่ายมาพูดคุยหาข้อตกลงที่เป็นธรรมกับทั้งสองฝ่าย อย่างไรก็ตามต้องขอเน้นย้ำไปยังผู้ว่าราชการจังหวัด นายอำเภอ ได้กำชับและติดตามเจ้าหน้าที่ฝ่ายปกครองและส่วนที่เกี่ยวข้อง ในการดำเนินการนำผู้ที่ลงทะเบียนขอรับความช่วยเหลือในการแก้ไขปัญหาหนี้นอกระบบ มาเข้าสู่กระบวนการไกล่เกลี่ยหนี้อย่างต่อเนื่อง เพื่อแก้ไขปัญหาให้พี่น้องประชาชนอย่างทันท่วงที เพื่อบรรเทาความเดือดร้อน เพิ่มพูนความสุข โดยเฉพาะช่วงเทศกาลปีใหม่ที่ให้พี่น้องประชาชนจะกลับภูมิลำเนาเป็นจำนวนมาก หากมีการประชาสัมพันธ์เชิงรุกให้ทั้งลูกหนี้และเจ้าหนี้จะได้เข้าสู่กระบวนการไกล่เกลี่ย จะถือเป็นโอกาสที่ดียิ่งที่ญาติพี่น้องผู้เป็นหนี้นอกระบบจะได้ชักชวน จูงใจให้ญาติของตนเองเข้าไปลงทะเบียนหนี้นอกระบบ พร้อมเข้าสู่กระบวนการไกล่เกลี่ย เพื่อปลดวงจรความทุกข์ยากให้หมดสิ้นไป
“กระทรวงมหาดไทย ยังคงเปิดรับลงทะเบียนพี่น้องประชาชนผู้ได้รับความเดือดร้อนจากปัญหาหนี้นอกระบบ ทั้งทางออนไลน์ที่ https://debt.dopa.go.th หรือวอร์คอินได้ ณ ที่ว่าการอำเภอ หรือสำนักงานเขตทั่วประเทศ โดยสามารถสอบถามรายละเอียดเพิ่มเติมได้ที่สายด่วนศูนย์ดำรงธรรม โทร. 1567 ตลอด 24 ชั่วโมง หรือกำนัน ผู้ใหญ่บ้าน ผู้นำชุมชนในพื้นที่” นายสุทธิพงษ์ฯ กล่าว
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/76679