รัฐบาลไทย-ข่าวทำเนียบรัฐบาล-รมว.ดีอี ให้การต้อนรับ ผู้แทนจาก Microsoft หารือความร่วมมือในการดำเนินงานร่วมกัน


วันจันทร์ที่ 25 ธันวาคม 2566
รมว.ดีอี ให้การต้อนรับ ผู้แทนจาก Microsoft หารือความร่วมมือในการดำเนินงานร่วมกัน
รมว.ดีอี ให้การต้อนรับ ผู้แทนจาก Microsoft หารือความร่วมมือในการดำเนินงานร่วมกัน
วันนี้ (25 ธันวาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลฯให้การต้อนรับ และร่วมหารือกับคณะผู้แทนบริษัท Microsoft ในโอกาสขอเข้าพบ นำโดย นางสาวชนิกานต์ โปรณานันท์ ตำแหน่ง Deputy Managing Director (Public Sector and Education), Microsoft คืบหน้าการดำเนินงานความร่วมมือระหว่างบริษัท Microsoft และกระทรวงฯ ภายใต้บันทึกความเข้าใจระหว่างกระทรวงดิจิทัลเพื่อเศรษฐกิจและสังคมกับบริษัทไมโครซอฟท์ ประเทศไทย จำกัด รวมถึงหารือในประเด็นการจัดทำแผนงานสำหรับการดำเนินงานร่วมกันในอนาคตตามขอบเขตความร่วมมือของบันทึกความเข้าใจฉบับดังกล่าวฯ เพื่อให้ดำเนินการได้อย่างมีประสิทธิภาพ โดยมี นายสุทธิเกียรติ วีระกิจพานิชที่ปรึกษารัฐมนตรีว่าการกระทรวงดิจิทัลฯ นายวัลลภ รุจิรากร เลขานุการรัฐมนตรีฯ และคณะทำงานพร้อมด้วยผู้บริหารหน่วยงานในสังกัด และผู้ที่เกี่ยวข้องเข้าร่วม ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม
______________________________

ที่มา : https://www.thaigov.go.th/news/contents/details/76617