รัฐบาลไทย-ข่าวทำเนียบรัฐบาล-นายกฯ บินด่วนตรวจน้ำท่วมนราธิวาส 


วันจันทร์ที่ 25 ธันวาคม 2566
25/12/2566
พิมพ์
นายกฯ บินด่วนตรวจน้ำท่วมนราธิวาส
นายกฯ บินด่วนตรวจน้ำท่วมนราธิวาส 26 ธันวาคม 2566
วันที่ 25 ธันวาคม 2566 นายเศรษฐา ทวีสิน นายกรัฐมนตรี ห่วงใยสถานการณ์อุทกภัยในพื้นที่จังหวัดภาคใต้โดยเฉพาะจังหวัดนราธิวาส  ที่ได้รับรายงานว่าประสบความเดือดร้อนมากที่สุด ดังนั้นในวันพรุ่งนี้ (อังคาร 26 ธันวาคม 2566) หลังประชุมคณะรัฐมนตรีเสร็จสิ้น นายกรัฐมนตรีจะเดินทางไปยังจังหวัดนราธิวาส  เพื่อตรวจดูสถานการณ์อุทกภัยและแนวโน้มของสถานการณ์ ความพร้อมในการรับมือของหน่วยงาน แนวทางการบริหารจัดการน้ำ เช่น การระบายน้ำ รวมทั้งปัญหาความเดือดร้อนของประชาชนในพื้นที่ เพื่อที่จะแก้ไขและช่วยเหลือได้ตรงและทันสถานการณ์
อย่างไรก็ตามการลงพื้นที่ในครั้งนี้ นายกรัฐมนตรีไม่ต้องการเพิ่มภาระแก่หน่วยงานและเจ้าหน้าที่ในการต้อนรับใด ๆ โดยให้กำลังทั้งหมดมุ่งไปที่การช่วยเหลือประชาชนและแก้ไขสถานการณ์

ที่มา : https://www.thaigov.go.th/news/contents/details/76620