รัฐบาลไทย-ข่าวทำเนียบรัฐบาล-SME D Bank มอบของขวัญปีใหม่ 2567 ติดปีกเอสเอ็มอีไทยเติบโตยั่งยืน จัดเต็ม ‘SME D มีแต่ได้’ เติมทุนคู่พัฒนา มูลค่ากว่า 4 หมื่นบาทต่อราย  


วันอังคารที่ 26 ธันวาคม 2566
26/12/2566
พิมพ์
SME D Bank มอบของขวัญปีใหม่ 2567 ติดปีกเอสเอ็มอีไทยเติบโตยั่งยืน จัดเต็ม ‘SME D มีแต่ได้’ เติมทุนคู่พัฒนา มูลค่ากว่า 4 หมื่นบาทต่อราย
SME D Bank มอบของขวัญปีใหม่ 67 จัดแคมเปญ ‘SME D มีแต่ได้’ มอบสุขเติมทุนคู่พัฒนา ติดปีกเอสเอ็มอีไทยเติบโตยั่งยืน มูลค่ารวมกว่า 4 หมื่นบาทต่อราย
SME D Bank ธนาคารเพื่อเอสเอ็มอีไทย มอบของขวัญปีใหม่ 67 จัดแคมเปญ ‘SME D มีแต่ได้’ มอบสุขเติมทุนคู่พัฒนา ติดปีกเอสเอ็มอีไทยเติบโตยั่งยืน มูลค่ารวมกว่า 4 หมื่นบาทต่อราย ทั้งฟรีค่าประเมินหลักทรัพย์ค้ำประกัน ฟรีโปรแกรมยกระดับธุรกิจ และฟรีชุดของขวัญ พร้อมมาตรการเสริมดูแลแก้ปัญหาหนี้อย่างยั่งยืนให้เอสเอ็มอีไทย แจ้งความประสงค์ภายใน ม.ค. 67
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยถึงมาตรการของขวัญของ SME D Bank ว่า เนื่องในโอกาสเทศกาลปีใหม่ 2567 SME D Bank ในฐานะสถาบันการเงินเฉพาะกิจของรัฐ จัดของขวัญปีใหม่ให้ผู้ประกอบการเอสเอ็มอีคว้าโอกาสธุรกิจเติบโตอย่างยั่งยืน ผ่านแคมเปญ ‘SME D มีแต่ได้’ มอบสุข ทั้งด้านเติมทุนคู่ด้านพัฒนา มูลค่ารวมกว่า 40,000 บาท ได้แก่
มาตรการที่ 1 “ผ่อนดี มีให้” ได้ฟรีชุดของขวัญ มูลค่า 1,000 บาทต่อราย จากสุดยอดเอสเอ็มอีไทย สำหรับลูกค้าที่ผ่อนชำระดีย้อนหลังรวม 24 เดือนต่อเนื่อง พร้อมให้สิทธิ์ลดชำระค่างวด สูงสุด 40% นานสูงสุด 4 เดือน เพื่อเพิ่มสภาพคล่อง
มาตรการที่ 2. “เติมทุน”  ได้ฟรีค่าประเมินหลักทรัพย์ค้ำประกัน   มูลค่าสูงสุด 30,000 บาทต่อราย เมื่ออนุมัติและใช้วงเงินสินเชื่อ ตั้งแต่ 1 ล้านบาทขึ้นไป โดยจัดเตรียมสินเชื่ออัตราดอกเบี้ยต่ำพิเศษไว้รองรับ ครอบคลุมทุกกลุ่มธุรกิจ วงเงินกู้สูงสุด 50 ล้านบาท อัตราดอกเบี้ยเริ่มต้น 2.99% ต่อปี ผ่อนชำระนานสูงสุด 15 ปี และปลอดชำระเงินต้นสูงสุด 24 เดือน นำไปใช้ได้ทั้งลงทุน ขยาย ปรับปรุง หมุนเวียน เสริมสภาพคล่อง หรือรีไฟแนนซ์
มาตรการที่ 3. “เสริมแกร่ง” ได้ฟรีโปรแกรมพัฒนา มูลค่าสูงสุด 10,000 บาทต่อราย ช่วยยกระดับธุรกิจสู่ยุคดิจิทัล  เช่น ระบบจัดการบัญชี   ระบบบริหารธุรกิจสำเร็จรูป MINI ERP เป็นต้น และบริการปรึกษาแบบเจาะลึก Exclusive D-Coach
นอกจากนั้น ยังมีมาตรการที่ 4. ดูแลเอสเอ็มอีกลุ่มเปราะบางช่วยเหลือแก้ปัญหาหนี้อย่างยั่งยืน แบ่งเป็น 2 ข้อ ได้แก่ “พัก ลด จบไว”  ช่วยเหลือปรับวงเงินการผ่อนชำระ ลดเงินต้น ปรับโครงสร้าง เพิ่มความยืดหยุ่นให้ธุรกิจ ตามความสามารถของกิจการ  และ “ปิด ปรับ เปลี่ยน” ช่วยผู้ประกอบการเอสเอ็มอีที่ได้ผลกระทบอย่างรุนแรงจากวิกฤตโควิด-19 (รหัส 21) ยกดอกเบี้ยคงค้างให้ทั้งหมด เมื่อชำระตามเงื่อนไขของธนาคาร  หรือปิดบัญชี ลดดอกเบี้ยค้างให้ 100%
ลูกค้าธนาคารและผู้ประกอบการเอสเอ็มอีแจ้งรับแคมเปญ ‘SME D มีแต่ได้’ ภายในเดือนมกราคม 2567  ผ่านช่องทางต่าง ๆ  เช่น เว็บไซต์ SME D Bank (https://www.smebank.co.th/),  LINE Official Account : SME Development Bank และสาขา SME D Bank ทั่วประเทศ เป็นต้น สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/76673