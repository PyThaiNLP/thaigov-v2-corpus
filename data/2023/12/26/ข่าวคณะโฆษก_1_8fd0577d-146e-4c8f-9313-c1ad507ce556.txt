รัฐบาลไทย-ข่าวทำเนียบรัฐบาล-นายกฯ สั่งการกระทรวงเกษตรฯ-มหาดไทย เร่งระบายน้ำ-ช่วยเหลือพี่น้องประชาชนที่ได้รับผลกระทบจากอุทกภัย จ.ยะลา และจ.นราธิวาส กำชับเฝ้าระวังสถานการณ์ระดับน้ำตลอด 24 ชั่วโมง


วันจันทร์ที่ 25 ธันวาคม 2566
25/12/2566
พิมพ์
นายกฯ สั่งการกระทรวงเกษตรฯ-มหาดไทย เร่งระบายน้ำ-ช่วยเหลือพี่น้องประชาชนที่ได้รับผลกระทบจากอุทกภัย จ.ยะลา และจ.นราธิวาส กำชับเฝ้าระวังสถานการณ์ระดับน้ำตลอด 24 ชั่วโมง
นายกฯ สั่งการกระทรวงเกษตรฯ-มหาดไทย เร่งระบายน้ำ-ช่วยเหลือพี่น้องประชาชนที่ได้รับผลกระทบจากอุทกภัย จ.ยะลา และจ.นราธิวาส กำชับเฝ้าระวังสถานการณ์ระดับน้ำตลอด 24 ชั่วโมง
วันที่ 25 ธันวาคม 2566 นายชัย วัชรงค์ โฆษกประจำสำนักนายกรัฐมนตรีเผยว่า เนื่องจากสถานการณ์อุทกภัยในพื้นที่จังหวัดยะลา และจังหวัดนราธิวาส ซึ่งเป็นผลเกิดจากฝนตกชุกในช่วงเวลาเวลาสองสัปดาห์นี้ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ห่วงใยในความปลอดภัยของประชาชนที่ได้รับผลกระทบจากสถานการณ์อุทกภัย ได้สั่งการให้กระทรวงเกษตรและสหกรณ์เร่งระบายน้ำออกจากพื้นที่ และสั่งการให้กระทรวงมหาดไทยโดยกรมป้องกันและบรรเทาสาธารณภัยเร่งช่วยเหลือพี่น้องประชาชนที่ได้รับผลกระทบ รวมถึงให้เฝ้าระวังสถานการณ์ระดับน้ำตลอด 24 ชั่วโมง เพื่อให้ความช่วยเหลือประชาชนอย่างทันท่วงที
“ทั้งนี้ ขอให้ประชาชนและผู้ที่เกี่ยวข้องในพื้นที่ ได้ติดตามข้อมูลข่าวสารสภาวะอากาศอย่างใกล้ชิด และสามารถแจ้งความช่วยเหลือหากได้รับความเดือดร้อนจากอุทกภัย ได้ที่สายด่วนนิรภัย 1784 ตลอด 24 ชั่วโมง” โฆษกประจำสำนักนายกรัฐมนตรีกล่าว

ที่มา : https://www.thaigov.go.th/news/contents/details/76619