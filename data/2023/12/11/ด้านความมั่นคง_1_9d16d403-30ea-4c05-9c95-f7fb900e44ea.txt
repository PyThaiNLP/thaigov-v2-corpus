รัฐบาลไทย-ข่าวทำเนียบรัฐบาล-“พัชรวาท” นำทีมศึกษาดูงานสวนพฤกษศาสตร์ Mawasem Park สหรัฐอาหรับเอมิเรตส์


วันจันทร์ที่ 11 ธันวาคม 2566
“พัชรวาท” นำทีมศึกษาดูงานสวนพฤกษศาสตร์ Mawasem Park สหรัฐอาหรับเอมิเรตส์
“พัชรวาท” นำทีมศึกษาดูงานสวนพฤกษศาสตร์ Mawasem Park สหรัฐอาหรับเอมิเรตส์
“พัชรวาท” นำทีมศึกษาดูงานสวนพฤกษศาสตร์ Mawasem Park สหรัฐอาหรับเอมิเรตส์
วันที่ 10 ธันวาคม 2566 ณ สวนพฤกษศาสตร์ Mawasem Park สหรัฐอาหรับเอมิเรตส์พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมคณะผู้แทนไทย และเอกอัครราชทูตไทยประจำกรุงอาบูดาบี เข้าเยี่ยมชมศึกษาดูงานนวัตกรรมการเพาะเลี้ยงเนื้อเยื่อ และการเพาะพันธุ์กล้าไม้ในพื้นที่แห้งแล้งและมีปริมาณน้ำจำกัด รวมถึงการนำเทคโนโลยีด้านการปรับตัวต่อการเปลี่ยนแปลงสภาพภูมิอากาศมาประยุกต์ใช้ในการเพาะพันธุ์และดูแลรักษาพันธุ์ไม้
พร้อมกันนี้ พล.ต.อ.พัชรวาท ยังได้ร่วมกับผู้บริหารของสวนพฤกษศาสตร์ Mawasem Park ปลูกต้นราชพฤกษ์ ซึ่งเป็นต้นไม้ประจำชาติของประเทศไทย เพื่อเป็นการแสดงถึงความสัมพันธ์ในการดำเนินความร่วมมือด้านทรัพยากรธรรมชาติและสิ่งแวดล้อมและมิตรภาพที่ดีระหว่าง 2 ประเทศ อีกด้วย

ที่มา : https://www.thaigov.go.th/news/contents/details/75933