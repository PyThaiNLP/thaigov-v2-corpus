รัฐบาลไทย-ข่าวทำเนียบรัฐบาล-"พัชรวาท” นำคณะเข้าหารือและขอบคุณทูตไทย ณ กรุงอาบูดาบี สนับสนุนการเข้าร่วมประชุม COP28


วันจันทร์ที่ 11 ธันวาคม 2566
"พัชรวาท” นำคณะเข้าหารือและขอบคุณทูตไทย ณ กรุงอาบูดาบี สนับสนุนการเข้าร่วมประชุม COP28
พัชรวาท” นำคณะเข้าหารือและขอบคุณทูตไทย ณ กรุงอาบูดาบี สนับสนุนการเข้าร่วมประชุม COP28
“พัชรวาท” นำคณะเข้าหารือและขอบคุณทูตไทย ณ กรุงอาบูดาบี สนับสนุนการเข้าร่วมประชุม COP28
วันที่ 10 ธันวาคม 2566 ณ สถานเอกอัครราชทูต ณ กรุงอาบูดาบี สหรัฐอาหรับเอมิเรสต์ พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยคณะผู้แทนไทย เข้าพบนายสรยุทธ ชาสมบัติ เอกอัครราชทูต ณ กรุงอาบูดาบี หารือถึงแนวทางในการขับเคลื่อนนโยบายด้านการเปลี่ยนแปลงสภาพภูมิอากาศของประเทศไทย พร้อมกล่าวขอบคุณที่ได้สนับสนุนการดำเนินงานของคณะผู้แทนไทยในการเข้าร่วมการประชุมรัฐภาคีกรอบอนุสัญญาสหประชาชาติ ว่าด้วยการเปลี่ยนแปลงสภาพภูมิอากาศ สมัยที่ 28 (COP28) จนสำเร็จลุล่วงไปด้วยดี ในโอกาสนี้ พล.ต.อ.พัชรวาท ยังได้เซ็นต์สมุดเยี่ยมและมอบของที่ระลึกให้กับเอกอัครราชทูต ณ กรุงอาบูดาบี อีกด้วย

ที่มา : https://www.thaigov.go.th/news/contents/details/75935