รัฐบาลไทย-ข่าวทำเนียบรัฐบาล-“คารม” เตือน ปชช. ระวังเบอร์โทรอันตราย 082-810-3575 หลอกล็อกอิน ดูดเงินหมดบัญชี ย้ำ จนท.รัฐ ไม่มีนโยบายโทรหา ปชช.


วันจันทร์ที่ 11 ธันวาคม 2566
11/12/2566
พิมพ์
“คารม” เตือน ปชช. ระวังเบอร์โทรอันตราย 082-810-3575 หลอกล็อกอิน ดูดเงินหมดบัญชี ย้ำ จนท.รัฐ ไม่มีนโยบายโทรหา ปชช.
“คารม” เตือน ปชช. ระวังเบอร์โทรอันตราย 082-810-3575 หลอกล็อกอิน ดูดเงินหมดบัญชี ย้ำ จนท.รัฐ ไม่มีนโยบายโทรหา ปชช.
ว้นนี้ (11 ธ.ค.66) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า ตามที่มีการส่งต่อข้อมูลในสื่อต่าง ๆ เกี่ยวกับประเด็นเรื่องเบอร์โทรอันตราย 082-810-3575 โทรติดต่อประชาชนหลอกล็อกอิน ถูกดูดเงินหมดบัญชี นั้น
นายคารม กล่าวว่า มีมิจฉาชีพแอบอ้างเป็นเจ้าหน้าที่กระทรวงการคลัง โดยใช้เบอร์โทร 082-810-3575 โทรไปหาประชาชน และหลอกลวงโดยให้กดยกเลิกสิทธิ์โครงการของรัฐฯ ที่หมดเขตไปแล้ว และให้ประชาชนล็อกอินใส่ user name และรหัสของแอปฯ “เป๋าเงิน” ซึ่งจงใจหลอกลวงประชาชนในสื่อสังคมออนไลน์ โดยเฉพาะ LINE ทั้งยังแอบอ้างว่า ท่านได้รับเอกสารสิทธิพิเศษจากกระทรวงการคลัง ซึ่งมีการลงนามโดยผู้บริหารระดับสูงของกระทรวงการคลัง ขอประชาชนอย่าหลงเชื่อ เป็นการแอบอ้างของมิจฉาชีพ
”ขอย้ำ หากมีเบอร์โทร 082-810-3575 โทรติดต่ออย่ารับ ให้บล็อคเบอร์ ยืนยันทางกระทรวงการคลังไม่มีเจ้าหน้าที่กระทรวงการคลังใด ๆ ติดต่อหาประชาชนเพื่อให้ยกเลิกสิทธิ์โครงการของรัฐฯ ทั้งนั้น และไม่มีการมอบสิทธิใด ๆ ให้แก่บุคคลในการกระจายเงินในรูปแบบต่าง ๆ ตามที่มีการเผยแพร่ข้อมูล รวมถึงกระทรวงการคลังไม่ได้มีแอปพลิเคชันไลน์แต่อย่างใด“ นายคารม เน้นย้ำ

ที่มา : https://www.thaigov.go.th/news/contents/details/75939