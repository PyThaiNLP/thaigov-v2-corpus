รัฐบาลไทย-ข่าวทำเนียบรัฐบาล-จ.กาญจนบุรี "ส่งรัก ส่งความสุข วันขึ้นปีใหม่" เชิญชวนสร้างความมั่นคงด้านอาหาร “บ้านนี้มีรัก ปลูกผักกินเอง" แบ่งปันส่งมอบความสุขจากผู้นำสู่ชุมชน น้อมนำหลักปรัชญาของเศรษฐกิจพอเพียง


วันอาทิตย์ที่ 31 ธันวาคม 2566
31/12/2566
พิมพ์
จ.กาญจนบุรี "ส่งรัก ส่งความสุข วันขึ้นปีใหม่" เชิญชวนสร้างความมั่นคงด้านอาหาร “บ้านนี้มีรัก ปลูกผักกินเอง" แบ่งปันส่งมอบความสุขจากผู้นำสู่ชุมชน น้อมนำหลักปรัชญาของเศรษฐกิจพอเพียง
จังหวัดกาญจนบุรี "ส่งรัก ส่งความสุข วันขึ้นปีใหม่" เชิญชวนสร้างความมั่นคงด้านอาหาร “บ้านนี้มีรัก ปลูกผักกินเอง" แบ่งปันส่งมอบความสุขจากผู้นำสู่ชุมชน น้อมนำหลักปรัชญาของเศรษฐกิจพอเพียง ร่วมกันขับเคลื่อนกิจกรรม World Soil Day ภายใต้แนวคิด ดินดี น้ำดี
จังหวัดกาญจนบุรี "ส่งรัก ส่งความสุข วันขึ้นปีใหม่" เชิญชวนสร้างความมั่นคงด้านอาหาร “บ้านนี้มีรัก ปลูกผักกินเอง" แบ่งปันส่งมอบความสุขจากผู้นำสู่ชุมชน น้อมนำหลักปรัชญาของเศรษฐกิจพอเพียง ร่วมกันขับเคลื่อนกิจกรรม World Soil Day ภายใต้แนวคิด ดินดี น้ำดี ชีวีมีสุขอย่างยั่งยืน
เมื่อวันที่ 30 ธ.ค. 66 ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี เปิดเผยว่า จังหวัดกาญจนบุรีได้จัดกิจกรรมร่วมส่งมอบความสุขวันขึ้นปีใหม่ ด้วยการเชิญชวนพี่น้องประชาชนมาสร้างความมั่นคงด้านอาหาร “บ้านนี้มีรัก ปลูกผักกินเอง" ร่วมปลูกพืชผักสวนครัวและสมุนไพร แบ่งปันส่งมอบผลผลิตที่ได้สู่ชุมชน ตามพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พร้อมจับมือผู้นำทำเป็นต้นแบบ ณ จวนผู้ว่าราชการจังหวัดกาญจนบุรี นำโดย รศ.ดร.พญ.เรวิกา ไชยโกมินทร์ ประธานชมรมแม่บ้านมหาดไทยจังหวัดกาญจนบุรี นายวุฒิพงษ์ สุภัควนิช รองผู้ว่าราชการจังหวัดกาญจนบุรี นางรัชนี โพธิสัตยา พัฒนาการจังหวัดกาญจนบุรี พร้อมด้วย สมาชิกชมรมแม่บ้านมหาดไทยจังหวัดกาญจนบุรี และเจ้าหน้าที่พัฒนาชุมชนจังหวัดกาญจนบุรี ร่วมกิจกรรม
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวว่า จังหวัดกาญจนบุรีร่วมกับชมรมแม่บ้านมหาดไทยจังหวัดกาญจนบุรี สำนักงานพัฒนาชุมชนจังหวัดกาญจนบุรี และหน่วยงานต่าง ๆ ในการน้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในการเสริมสร้างความมั่นคงด้านอาหาร ที่ได้ดำเนินการมาอย่างต่อเนื่องร่วมกับภาคีเครือข่ายต่าง ๆ ทั้งภาครัฐและเอกชน โดยชมรมแม่บ้านมหาดไทยจังหวัดกาญจนบุรีร่วมเป็นผู้นำในการหนุนเสริมแนวทางการเสริมสร้างคุณภาพชีวิตที่ดีของพี่น้องประชาชนในจังหวัดกาญจนบุรีร่วมกับหน่วยงานต่าง ๆ และผู้นำชุมชนในการขับเคลื่อน โดยมี “สวนครัวผู้ว่ากาญจน์ สร้างอาหารเพื่อชุมชน บริเวณข้างศาลากลางจังหวัดกาญจนบุรี” เป็นพื้นที่ต้นแบบที่สำคัญในการขับเคลื่อนการดำเนินงานและการแบ่งปันผลผลิตให้แก่ชุมชน ด้วยการปลูกผัก จำนวนกว่า 30 ชนิด อาทิเช่น พริก มะเขือ โหระพา กะเพรา ผักแพว ยี่หร่า ตั้งโอ๋ ผักกาดขาว ผักชีฝรั่ง ผักชีลาว กวางตุ้ง ถั่วฝักยาว สาระแหน่ มะเขือเทศ แมงลัก ตะไคร้ ข้าวโพด เป็นต้น
"เนื่องในโอกาสวันขึ้นปีใหม่ 2567 นี้ เราทุกคนจึงจัดกิจกรรมร่วมส่งมอบความสุขวันขึ้นปีใหม่ ด้วยการเชิญชวนพี่น้องประชาชนมาสร้างความมั่นคงด้านอาหาร “บ้านนี้มีรัก ปลูกผักกินเอง" ร่วมปลูกพืชผักสวนครัวและสมุนไพร อาทิ ถั่วฝักยาวสีม่วงสิรินธร พริก มะเขือ กระชาย และอื่น ๆ กว่า 30 ชนิด ภายใต้แนวคิด "ผู้นำต้องทำก่อน" เพื่อเป็นต้นแบบให้กับส่วนราชการและประชาชน โดยมีประธานชมรมแม่บ้านมหาดไทยจังหวัดกาญจนบุรี เป็นกำลังสำคัญในการทำให้พี่น้องประชาชนได้เห็นเป็นตัวอย่าง เริ่มตั้งแต่ที่จวนผู้ว่าราชการจังหวัด ศาลากลางจังหวัด ที่ว่าการอำเภอ ตลอดจนที่ตั้งของส่วนราชการในสังกัดกระทรวงมหาดไทย ขยายผลไปสู่ที่ตั้งส่วนราชการต่าง ๆ ในพื้นที่แต่ละอำเภอ พื้นที่สาธารณะของชุมชนในจังหวัดกาญจนบุรี พร้อมแจกจ่ายผลผลิตและเมล็ดพันธุ์ผักที่ได้ให้แก่พี่น้องประชาชนในพื้นที่ ช่วยลดรายจ่าย และเพิ่มรายได้ในครัวเรือน” ร้อยโท ทศพลฯ กล่าวในช่วงต้น
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวเพิ่มเติมว่า ขอเชิญชวนทุกท่านร่วมจัดกระเช้าพันธุ์ผักสวนครัวปลอดสารพิษ มอบเป็นของขวัญต้อนรับปีใหม่ 2567 เพื่อชุมชนและคนที่เรารัก เป็นของขวัญแทนหัวใจ สร้างสุขภาพพลานามัยที่ดีให้กับคนที่เรารักและคนในชุมชนทุกคนไปพร้อมกัน สอดคล้องกับเจตนารมณ์เพื่อประเทศไทยที่ยั่งยืนร่วมกับสหประชาชาติประจำประเทศไทย "76 จังหวัด 76 คำมั่นสัญญา เพื่อการพัฒนา เพื่อความเท่าเทียม เพื่อความยั่งยืน “โลกนี้เพื่อเรา”" ตามเป้าหมายการพัฒนาที่ยั่งยืน (SDGs) เพื่อคุณภาพชีวิตที่ดีของพี่น้องประชาชนอย่างยั่งยืน ต่อยอดสู่การจัดการทรัพยากรอย่างรู้คุณค่า รวมไปถึงปลูกฝังจิตสำนึกในการอนุรักษ์และปกป้องดิน น้ำ ป่า สอดคล้องกับกิจกรรมวันดินโลกประจำปี 2566 ของกระทรวงมหาดไทย ภายใต้แนวคิด ดินดี น้ำดี ชีวีมีสุขอย่างยั่งยืน (Sustainable soil and water for better life) สร้างความสามัคคีของคนในชุมชน ให้สามารถพึ่งตนเองได้อย่างยั่งยืน พร้อมทั้งน้อมนำหลักปรัชญาของเศรษฐกิจพอเพียงมาประยุกต์ใช้ พร้อมนำแนวคิด Change for Good ซึ่งภาครัฐจะต้องเป็นตัวกระตุ้นทำให้ชุมชนเกิดการรวมกลุ่มและแลกเปลี่ยนเรียนรู้ซึ่งกันและกัน ต่อยอดองค์ความรู้สู่การพัฒนาที่ไม่สิ้นสุด ซึ่งจะช่วยให้ชุมชนเกิดความรักความสามัคคีในพื้นที่อีกด้วย
"ขอเชิญชวนพี่น้องประชาชนทุกท่านร่วมเป็นส่วนหนึ่งในกิจกรรมวันดินโลก (World Soil Day) ของกระทรวงมหาดไทย ภายใต้แนวคิด ดินดี น้ำดี ชีวีมีสุขอย่างยั่งยืน เพื่อนำไปสู่การจัดการทรัพยากรดินและน้ำอย่างรู้คุณค่า เพื่อส่งต่อความยั่งยืนและความอุดมสมบูรณ์ของโลกเราไปยังลูกหลานของเราต่อไป เพียงเริ่มต้นด้วยการสร้างความมั่นคงทางอาหาร การจัดการขยะ ไม่ทิ้งสิ่งปฏิกูลหรือขยะที่มีกลิ่นเหม็นลงไปในแหล่งน้ำสาธารณะ รวมถึงการลดใช้สารเคมี ที่ส่งผลกระทบต่อจุลินทรีย์ และสิ่งมีชีวิตในดินที่เป็นส่วนหนึ่งของระบบนิเวศของเรา" ร้อยโท ทศพลฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/76845