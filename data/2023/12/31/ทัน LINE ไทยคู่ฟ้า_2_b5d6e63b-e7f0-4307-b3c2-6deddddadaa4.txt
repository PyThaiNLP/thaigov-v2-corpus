รัฐบาลไทย-ข่าวทำเนียบรัฐบาล-ปชช. ซื้อกระเช้าของขวัญปีใหม่แล้วพบว่า “ไม่มีคุณภาพ – ใกล้หมดอายุ” ร้องเรียนได้ทันที โทร.สายด่วน 1166 หรือแอปฯ OCPB Connect


วันอาทิตย์ที่ 31 ธันวาคม 2566
ปชช. ซื้อกระเช้าของขวัญปีใหม่แล้วพบว่า “ไม่มีคุณภาพ – ใกล้หมดอายุ” ร้องเรียนได้ทันที โทร.สายด่วน 1166 หรือแอปฯ OCPB Connect
.....
ปชช. ซื้อกระเช้าของขวัญปีใหม่แล้วพบว่า “ไม่มีคุณภาพ – ใกล้หมดอายุ”  ร้องเรียนได้ทันที โทร.สายด่วน 1166 หรือแอปฯ OCPB Connect
.
สำนักงานคณะกรรมการคุ้มครองผู้บริโภค เผยในช่วงเทศกาลปีใหม่ ประชาชนนิยมซื้อสินค้าเพื่อมอบเป็นของขวัญปีใหม่ให้แก่กัน โดยเฉพาะกระเช้าของขวัญปีใหม่
.
ทั้งนี้ ช่วงเวลาดังกล่าว อาจมีผู้ประกอบธุรกิจบางรายกระทำการเอารัดเอาเปรียบผู้บริโภค ฉวยโอกาสนำสินค้าที่ไม่มีคุณภาพหรือสินค้าใกล้หมดอายุมาบรรจุในกระเช้าของขวัญปีใหม่ และไม่มีการแสดงรายละเอียดหรือข้อมูลของสินค้าอย่างถูกต้องและเพียงพอ เพื่อให้ผู้บริโภคใช้เป็นข้อมูลในการตัดสินใจในการเลือกซื้อสินค้า ดังนั้น
.
หากประชาชนซื้อกระเช้าของขวัญปีใหม่แล้ว พบว่าผู้ประกอบการไม่มีการจัดทำฉลากและได้รับสินค้าไม่มีคุณภาพ สามารถร้องเรียน ผ่านช่องทาง:
• สายด่วน สคบ. 1166
• แอปพลิเคชัน OCPB Connect
• เว็บไซต์ www.ocpb.go.th
.
สำหรับบทลงโทษผู้ประกอบธุรกิจที่จำหน่ายสินค้าประเภทกระเช้าของขวัญปีใหม่ “แสดงฉลากสินค้าไม่ถูกต้อง” :
• ผู้ขาย ต้องระวางโทษจำคุกไม่เกิน 6 เดือน หรือปรับไม่เกิน 100,000 บาท หรือทั้งจำทั้งปรับ
• หากเป็นการกระทำของผู้ผลิตเพื่อขาย หรือสั่งหรือนำเข้ามาในราชอาณาจักรเพื่อขาย ต้องระวางโทษจำคุกไม่เกิน 1 ปี หรือปรับไม่เกิน 200,000 บาท หรือทั้งจำทั้งปรับ
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76835