รัฐบาลไทย-ข่าวทำเนียบรัฐบาล-รัฐแจกของขวัญปีใหม่ ปชช. ตรึงราคาดีเซล-LPG -ช่วยค่าไฟกลุ่มเปราะบาง


วันพฤหัสบดีที่ 21 ธันวาคม 2566
รัฐแจกของขวัญปีใหม่ ปชช. ตรึงราคาดีเซล-LPG -ช่วยค่าไฟกลุ่มเปราะบาง
.....
รัฐแจกของขวัญปีใหม่ ปชช. ตรึงราคาดีเซล-LPG -ช่วยค่าไฟกลุ่มเปราะบาง
.
ที่ประชุม ครม. (วันที่ 19 ธ.ค. 2566) มีมติเห็นชอบมาตรการลดภาระค่าใช้จ่ายด้านพลังงานให้แก่ประชาชน ซึ่งเป็นมาตรการต่อเนื่องจากมาตรการที่ดำเนินในช่วงเดือน ก.ย. 2566 - ธ.ค. 2566 ตามที่กระทรวงพลังงาน (พน.) เสนอ
.
มาตรการลดภาระค่าใช้จ่ายด้านน้ำมันเชื้อเพลิงและด้านไฟฟ้า ดังนี้
(1) ราคาน้ำมันดีเซล ตรึงราคาไม่ให้เกิน 30 บาทต่อลิตร (ตั้งแต่วันที่ 1 ม.ค. 2567 - 31 มี.ค. 2567) โดยมี พน. และกระทรวงการคลัง ร่วมกันบริหารจัดการราคาขายปลีก โดยใช้กลไกของภาษีสรรพสามิตและกองทุนน้ำมันเชื้อเพลิง
(2) ราคา LPG ตรึงราคาขายปลีกที่ระดับ 423 บาทต่อถังขนาด 15 กิโลกรัม (ตั้งแต่วันที่ 1 ม.ค. 2567 - 31 มี.ค. 2567) โดย พน. บริหารผ่านกลไกกองทุนน้ำมันเชื้อเพลิง
(3) ให้คณะกรรมการกำกับกิจการพลังงาน พิจารณาดำเนินการตรึงอัตราค่าไฟฟ้าที่ประกาศเรียกเก็บกับผู้ใช้ไฟฟ้า “รอบเดือน ม.ค. 2567 - เม.ย. 2567” ในอัตราไม่เกิน 4.20 บาทต่อหน่วยต่อไป
(4) ช่วยเหลือค่าไฟฟ้าของกลุ่มผู้ใช้ไฟฟ้าบ้านที่ใช้ไฟฟ้า ไม่เกิน 300 หน่วยต่อเดือน "ซึ่งเป็นกลุ่มเปราะบาง" คงไว้ที่ 3.99 บาทต่อหน่วย ซึ่งจะเป็นการลดเป็นเวลา 4 เดือน (รอบบิล ม.ค. – เม.ย. 2567)
.
มาตรการลดภาระค่าใช้จ่ายด้านพลังงานเหล่านี้ เป็นการแบ่งเบาภาระให้ประชาชนระยะสั้น สำหรับการดำเนินการในระยะยาวนั้น ได้มีการจัดตั้งคณะมาทำงานเพื่อปรับทั้งระบบและโครงสร้างราคาพลังงานแล้ว ทั้งนี้ รัฐบาลจะแจ้งค่าไฟฟ้าให้ทราบหลังจากได้เห็นราคาก๊าซ ณ วันที่ 1 ม.ค. 2567 อีกครั้ง
.
อ่านเพิ่มเติม : https://www.thaigov.go.th/news/contents/details/76353
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76455