รัฐบาลไทย-ข่าวทำเนียบรัฐบาล-กรมเจ้าท่า ประชุมรับฟังร่างข้อบังคับ และกฎกระทรวง 2 ฉบับ ปรับปรุงหลักเกณฑ์ วิธีการ ด้านการตรวจเรือ ให้สอดคล้องกับสถานการณ์ปัจจุบัน


วันพฤหัสบดีที่ 21 ธันวาคม 2566
กรมเจ้าท่า ประชุมรับฟังร่างข้อบังคับ และกฎกระทรวง 2 ฉบับ ปรับปรุงหลักเกณฑ์ วิธีการ ด้านการตรวจเรือ ให้สอดคล้องกับสถานการณ์ปัจจุบัน
...
วันที่ 21 ธันวาคม 2566 สำนักมาตรฐานเรือ กรมเจ้าท่า จัดประชุมเพื่อรับฟังร่างข้อบังคับ กรมเจ้าท่าว่าด้วยหลักเกณฑ์ วิธีการ และเงื่อนไขในการออกใบสำคัญรับรองเพื่ออนุญาตให้ใช้เรือและใบสำคัญแสดงการตรวจเรือเพื่อจดทะเบียนเรือไทยสำหรับเรือประมง (ฉบับที่ 2) พ.ศ. …. และกฎกระทรวงกำหนดหลักเกณฑ์ วิธีการ และเงื่อนไขในการขอและการออกใบอนุญาตใช้เรือ และการประกันภัยสำหรับเรือโดยสาร พ.ศ.2552 (ฉบับที่..) พ.ศ. .... พร้อมด้วยหน่วยงานภาครัฐ ภาคเอกชนที่เกี่ยวข้อง พนักงานตรวจเรือจากสำนักงานเจ้าท่าภูมิภาคที่ 1 -7 เข้าร่วมประชุมผ่านระบบ Video Conference
โดยที่ข้อบังคับกรมเจ้าท่า ว่าด้วยหลักเกณฑ์ วิธีการ และเงื่อนไขในการออกใบสำคัญรับรองการตรวจเรือเพื่ออนุญาตให้ใช้เรือและใบสำคัญแสดงการตรวจเรือเพื่อจดทะเบียนเรือไทยสำหรับเรือประมง พ.ศ.2561 ภาคผนวก 1 ท้ายข้อบังคับ ได้กำหนดให้เรือกลประมงขนาดตั้งแต่ 10 ตันกรอสขึ้นไป ต้องมีเครื่องรับส่งวิทยุ ช่วงความถี่ 27 เมกะเฮิร์ต (มดดำ) และช่วงความถี่ 156 -162.05 เมกะเฮิร์ต (มดขาว) และกฎกระทรวงกำหนดหลักเกณฑ์ วิธีการ และเงื่อนไขในการขอและการออกใบอนุญาตใช้เรือ และการประกันภัยเรือโดยสาร พ.ศ. 2552 ซึ่งแก้ไขเพิ่มเติมโดยกฎกระทรวงกำหนดหลักเกณฑ์ วิธีการและเงื่อนไขในการขอและการออกใบอนุญาตใช้เรือ และการประกันภัยเรือโดยสาร (ฉบับที่ 2) พ.ศ. 2561 เพื่อเป็นมาตรการสนับสนุนในการควบคุมมิให้มีการใช้เรือประมงโดยผิดกฎหมาย ขาดการรายงาน และไร้การควบคุม โดยกฎกระทรวง และข้อบังคับดังกล่าว ได้ใช้บังคับมาประมาณ 5 ปีแล้ว ปรากฏว่าสภาพการณ์ในปัจจุบันในการขอรับและการออกใบอนุญาตใช้เรือในปัจจุบันได้เปลี่ยนแปลงไป สถาณการณ์การใช้เรือประมงโดยผิดกฎหมาย ขาดการรายงาน และไร้การควบคุมได้คลี่คลายลง กรมเจ้าท่า เล็งเห็นสมควรปรับปรุงกฎกระทรวง และข้อบังคับดังกล่าวเพื่อบรรเทาภาระให้แก่ประชาชนที่เป็นเจ้าของเรือประมงในการขอใบอนุญาตใช้เรือ
ทั้งนี้ สำนักมาตรฐานเรือ สำนักมาตรฐานทะเบียนเรือ สำนักกฎหมาย ได้จัดทำร่างข้อบังคับกรมเจ้าท่า 2 ฉบับ ดังกล่าว เพื่อปรับปรุงหลักเกณฑ์ วิธีการ และเงื่อนไขในการออกใบสำคัญรับรองการตรวจเรือเพื่ออนุญาตให้ใช้เรือ และใบสำคัญแสดงการตรวจเรือเพื่อจดทะเบียนเรือไทยสำหรับเรือประมง พ.ศ.2561 และปรับปรุงหลักเกณฑ์ วิธีการ และเงื่อนไขในการออกใบใบอนุญาตใช้เรือ และการประกันภัยเรือโดยสาร พ.ศ.2552 ให้สอดคล้องตามสภาวการณ์ในปัจจุบัน เสริมศักยภาพการดำเนินงานด้านการตรวจเรือของกรมเจ้าท่า ให้มีประสิทธิภาพอย่างสูงสุดต่อไป

ที่มา : https://www.thaigov.go.th/news/contents/details/76461