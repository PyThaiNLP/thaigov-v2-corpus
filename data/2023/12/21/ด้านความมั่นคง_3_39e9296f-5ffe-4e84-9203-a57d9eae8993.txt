รัฐบาลไทย-ข่าวทำเนียบรัฐบาล-พัชรวาท” ร่วมส่ง “โนบิตะ - ชิซุกะ - ไบรอัล” 3 อุรังอุตัง ของกลางกลับบ้านเกิดอินโดนีเซีย กระชับสัมพันธ์ไทย – อิเหนา รอบ 73 ปี แสดงความมุ่งมั่นต่อต้านการค้าสัตว์ป่า


วันพฤหัสบดีที่ 21 ธันวาคม 2566
พัชรวาท” ร่วมส่ง “โนบิตะ - ชิซุกะ - ไบรอัล” 3 อุรังอุตัง ของกลางกลับบ้านเกิดอินโดนีเซีย กระชับสัมพันธ์ไทย – อิเหนา รอบ 73 ปี แสดงความมุ่งมั่นต่อต้านการค้าสัตว์ป่า
พัชรวาท” ร่วมส่ง “โนบิตะ - ชิซุกะ - ไบรอัล” 3 อุรังอุตัง ของกลางกลับบ้านเกิดอินโดนีเซีย กระชับสัมพันธ์ไทย – อิเหนา รอบ 73 ปี แสดงความมุ่งมั่นต่อต้านการค้าสัตว์ป่า
“พัชรวาท” ร่วมส่ง “โนบิตะ - ชิซุกะ - ไบรอัล” 3 อุรังอุตัง ของกลางกลับบ้านเกิดอินโดนีเซีย กระชับสัมพันธ์ไทย – อิเหนา รอบ 73 ปี แสดงความมุ่งมั่นต่อต้านการค้าสัตว์ป่า
วันที่ 21 ธันวาคม 2566 เวลา 09.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายระห์หมัด บูดีมัน เอกอัครราชทูตวิสามัญผู้มีอำนาจเต็ม แห่งสาธารณรัฐอินโดนีเซียประจำประเทศไทย ร.อ.รชฏ พิสิษฐบรรณกร ผู้ช่วย รมว.ทส. นายโกเมนทร์ ทีฑธนานนท์ ที่ปรึกษา รมว.ทส. นายจตุพร บุรุษพัฒน์ ปลัด ทส. และหน่วยงานที่เกี่ยวข้อง ร่วมกันส่งลิงอุรังอุตังของกลางที่กรมอุทยานแห่งชาติ สัตว์ป่า และพันธุ์พืช ยึดได้จากขบวนการลักลอบค้าสัตว์ป่าและสิ้นสุดทางคดีแล้วจำนวน 3 ตัว กลับสาธารณรัฐอินโดนีเซีย ณ ท่าอากาศยานสุวรรณภูมิ
รมว.ทส. กล่าวว่า ลิงอุรังอุตังทั้ง 3 ตัวนี้ กรมอุทยานแห่งชาติฯ ได้ดูแลและตรวจสุขภาพไว้ ณ ศูนย์ช่วยเหลือสัตว์ป่าที่ 3 (ประทับช้าง) จังหวัดราชบุรี ได้แก่ 1.ลิงอุรังอุตัง ชื่อ ไบรอัล (Brian) เพศผู้ ปัจจุบันอายุ 5 ปี 2.ลิงอุรังอุตัง ชื่อโนบิตะ (Nobita) เพศผู้ และ 3. ลิงอุรังอุตัง ชื่อชิซุกะ (Shisuka) เพศเมีย ปัจจุบันอายุ 7 ปี ซึ่งการส่งลิงอุรังอุตังคืนประเทศถิ่นกำเนิดในครั้งนี้ ถือเป็นการกระชับความสัมพันธ์อันดีระหว่างสองประเทศ ในโอกาสครบรอบ 73 ปี ความสัมพันธ์ไทย – อินโดนีเซีย เป็นการส่งเสริมการมีส่วนร่วมระดับนานาชาติในการอนุรักษ์ทรัพยากรสัตว์ป่า รวมถึงแสดงให้เห็นความมุ่งมั่นของประเทศไทย ในการต่อต้านการค้าสัตว์ป่าระหว่างประเทศ โดยทางสาธารณรัฐอินโดนีเซีย รับผิดชอบค่าใช้จ่ายทั้งหมด
ทั้งนี้ ระหว่างปี 2556 - 2560 ประเทศไทยได้ส่งลิงอุรังอุตัง ที่ตกเป็นเหยื่อการค้าสัตว์ป่าผิดกฎหมายกลับสาธารณรัฐอินโดนีเซียแล้ว 14 ตัว และมีการส่งมอบลิงอุรังอุตังกลับถิ่นกำเนิดมาแล้วรวม 5 ครั้ง นับตั้งแต่ปี 2549 รวมทั้งสิ้น 71 ตัว ถือเป็นความมุ่งมั่นของรัฐบาลทั้งสองฝ่ายในการต่อต้านการค้าสัตว์ป่าที่ผิดกฎหมาย และการดำเนินงานตามพันธกรณีระหว่างประเทศภายใต้อนุสัญญาไซเตส เช่นเดียวกับความร่วมมือทวิภาคีด้านสิ่งแวดล้อมที่ดำเนินการอยู่ การส่งเสริมการอนุรักษ์สัตว์ป่า และการต่อต้านอาชญากรรมสัตว์ป่าผ่านความพยายามร่วมกัน รวมถึงการบังคับใช้กฎหมายที่มีประสิทธิภาพ และการร่วมกันอนุรักษ์ทรัพยากรสัตว์ป่า ให้เกิดความยั่งยืนในระดับสากล

ที่มา : https://www.thaigov.go.th/news/contents/details/76438