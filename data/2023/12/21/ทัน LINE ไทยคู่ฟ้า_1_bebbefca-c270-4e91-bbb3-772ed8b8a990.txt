รัฐบาลไทย-ข่าวทำเนียบรัฐบาล-ครม. เคาะงบ 4,900 ล้านบาท แก้ไขหนี้ทั้งระบบ


วันพฤหัสบดีที่ 21 ธันวาคม 2566
ครม. เคาะงบ 4,900 ล้านบาท แก้ไขหนี้ทั้งระบบ
.....
ที่ประชุมครม. (19 ธ.ค. 66) อนุมัติแนวทางการแก้ไขหนี้ทั้งระบบ เพื่อบรรเทาความเดือดร้อนให้กับประชาชน ช่วยให้สามารถผ่อนชำระหนี้ได้สอดคล้องกับศักยภาพในการหารายได้ พร้อมทั้งผลักดันให้ประชาชนสามารถเข้าถึงสินเชื่อในระบบได้อย่างเหมาะสมเป็นธรรม แบ่งเป็น 3 มาตรการ ดังนี้
1) มาตรการพักหนี้ผู้ประกอบการ SME ที่ได้รับผลกระทบจากโรคโควิด 19
2) มาตรการสินเชื่อเพื่อช่วยเหลือและรองรับลูกหนี้นอกระบบ
3) มาตรการช่วยเหลือลูกหนี้รายย่อยที่ได้รับผลกระทบจากโรคโควิด 19 ตามโครงการสินเชื่อเพื่อเป็นค่าใช้จ่ายสำหรับผู้มีอาชีพอิสระที่ได้รับผลกระทบจากโรคโควิด 19
.
โดยอนุมัติวงเงินงบประมาณ จากงบประมาณรายจ่ายประจำปี 4,900 ล้านบาท เพื่อใช้แก้ไขหนี้ทั้งระบบ แบ่งเป็นช่วยเหลือกลุ่ม SME 400 ล้านบาท และช่วยเหลือลูกหนี้นอกระบบ 4,500 ล้านบาท
.
ส่วนการช่วยเหลือลูกหนี้รายย่อยที่ได้รับผลกระทบจากโรคโควิด 19 ส่วนใหญ่เป็นของแบงก์รัฐ และบรรษัทประกันสินเชื่ออุตสาหกรรมขนาดย่อม (บสย.) ให้สำรองเงินไปก่อน และตั้งงบประมาณขอคืนจากสำนักงบประมาณอีกครั้ง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76437