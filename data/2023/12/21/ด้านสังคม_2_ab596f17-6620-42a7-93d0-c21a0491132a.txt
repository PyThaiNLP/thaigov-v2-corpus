รัฐบาลไทย-ข่าวทำเนียบรัฐบาล-รมว.ดีอี เปิดงาน ‘NT Connect : Digital Gov Next Move’ ดันรัฐบาลดิจิทัล เดินหน้าแผนยุทธศาสตร์ซอฟต์พาวเวอร์


วันพฤหัสบดีที่ 21 ธันวาคม 2566
รมว.ดีอี เปิดงาน ‘NT Connect : Digital Gov Next Move’ ดันรัฐบาลดิจิทัล เดินหน้าแผนยุทธศาสตร์ซอฟต์พาวเวอร์
รมว.ดีอี เปิดงาน ‘NT Connect : Digital Gov Next Move’ ดันรัฐบาลดิจิทัล เดินหน้าแผนยุทธศาสตร์ซอฟต์พาวเวอร์
วันนี้ (20 ธันวาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในงาน NT Connect : Digital GOV Next Move และปาฐกถาพิเศษในหัวข้อ "DigitalGOV Next Move" โดยมี นางสาวแพทองธาร ชินวัตร รองประธานคณะกรรมการยุทธศาสตร์ซอฟต์พาวเวอร์แห่งชาติ และหัวหน้าพรรคเพื่อไทย ร่วมเป็นเกียรติกล่าวกล่าวปาฐกถาพิเศษในหัวข้อ “ยุทธศาสตร์ซอฟต์พาวเวอร์สร้างศักยภาพประเทศไทย” ตอกย้ำการทำงานตามยุทธศาสตร์ซอฟต์พาวเวอร์ ดันรัฐบาลดิจิทัล สร้างเครื่องมือทันสมัย ใกล้ชิดช่วยเหลือประชาชน พร้อมด้วย ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลฯ, คณะผู้บริหาร และหน่วยงานในสังกัด เข้าร่วม ณ ห้องแกรนด์ บอลรูม NT สำนักงานใหญ่ ถ.แจ้งวัฒนะ กทม.
สำหรับการจัดงานดังกล่าว มีวัตถุประสงค์เพื่อให้หน่วยงานภาครัฐได้มีโอกาสพบปะ แลกเปลี่ยนข้อมูลในการติดตามความก้าวหน้าการพัฒนาด้านดิจิทัล ตลอดจนแนวทางการยกระดับการบริหารงานและบริการของหน่วยงานภาครัฐด้วยดิจิทัล
…………………………………………………

ที่มา : https://www.thaigov.go.th/news/contents/details/76449