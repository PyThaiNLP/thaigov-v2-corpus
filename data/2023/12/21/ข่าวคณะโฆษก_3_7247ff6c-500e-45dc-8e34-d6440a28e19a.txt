รัฐบาลไทย-ข่าวทำเนียบรัฐบาล-​รองโฆษกรัฐบาล “รัดเกล้า” เผย กระทรวงอุตสาหกรรมเตรียมของขวัญปีใหม่ให้ประชาชน และเกษตรกร และภาคอุตสาหกรรม ย้ำรมว.กระทรวงอุตสาหกรรมห่วงใยประชาชน


วันพฤหัสบดีที่ 21 ธันวาคม 2566
21/12/2566
พิมพ์
​รองโฆษกรัฐบาล “รัดเกล้า” เผย กระทรวงอุตสาหกรรมเตรียมของขวัญปีใหม่ให้ประชาชน และเกษตรกร และภาคอุตสาหกรรม ย้ำรมว.กระทรวงอุตสาหกรรมห่วงใยประชาชน
​รองโฆษกรัฐบาล “รัดเกล้า” เผย กระทรวงอุตสาหกรรมเตรียมของขวัญปีใหม่ให้ประชาชน และเกษตรกร และภาคอุตสาหกรรม ย้ำรมว.กระทรวงอุตสาหกรรมห่วงใยประชาชน บางโครงการยังช่วยลดค่าใช้จ่ายให้กับประชาชนได้เป็นอย่างดี
วันนี้ (21 ธ.ค. 66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่าตามที่รัฐบาลได้มอบของขวัญปีใหม่ให้กับประชาชนประจำปี 2567 กระทรวงอุตสาหกรรมได้เตรียมของขวัญปีใหม่ให้กับประชาชน ภายใต้โครงการ  “อุตสาหกรรมรวมใจ มอบของขวัญปีใหม่ สร้างรอยยิ้มให้กับผู้ประกอบการและประชาชน” โดยมีสินค้าและบริการดี ราคาพิเศษ มีโปรโมชั่นพิเศษค่าย
และเติมทุนเพิ่มสภาพคล่อง ด้วยการยกเว้นค่าธรรมเนียมการลดค่าบริการ โดยเตรียมยกเว้นค่าธรรมเนียมรายปีโรงงาน / ยกเว้นค่าใบอนุญาต มอก. /ใบรับรองระบบงานลดค่าตรวจประเมินผู้ทำในประเทศร้อยละ 50 / สินเชื่อดอกเบี้ยต่ำ /เพิ่มวงเงินผ่อนนานดอกเบี้ยต่ำผ่าน DIPROM PAY Decarbonize Loan และ สินเชื่อเพื่อ sme
นอกจากนี้ยังเพิ่มโอกาสเสริมแกร่งธุรกิจ เติมองค์ความรู้เสริมศักยภาพ SMEs / ฟรีคำปรึกษาด้านผลิตภัณฑ์และบรรจุภัณฑ์ /ฟรีฝึกอบรมด้านมาตรฐานระบบการจัดการ และฟรีซอฟต์แวร์สำหรับ SMEs รวมไปถึงยกระดับกระบวนการผลิตสู่ระบบอัตโนมัติ /ยกเว้นภาษีเงินได้สำหรับการลงทุนในระบบอัตโนมัติ /พัฒนาบุคลากรให้มีศักยภาพรองรับอุตสาหกรรมสมัยใหม่
ขณะเดียวกันมีมาตรการกระตุ้นการใช้พลาสติกชีวภาพ  /กระจายรายได้สู่ชุมชนรอบอุตสาหกรรม /สร้างความเข้มแข็งให้ชาวไร่อ้อย เร่งจ่ายเงินตัดอ้อยสดฤดูกาลผลิตปีที่ผ่านมา /กำหนดราคาอ้อยขั้นต้นก่อนเปิดหีบ /จัดหาเครื่อง 3 ใบอ้อยให้ยืม / แจกอ้อยพันดีและมีโครงการเหมืองแร่ปลอดภัยห่วงใยประชาชนฟรีที่ 7
“จะเห็นได้ว่านางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม มีความห่วงใยประชาชนทุกกลุ่ม และพี่น้องเกษตรกร ภาคอุตสาหกรรม และการออกโครงการของขวัญปีใหม่นี้ บางมาตรการจะเห็นว่าช่วยลดค่าใช้จ่ายให้กับประชาชนได้เป็นอย่างดี ประชาชนจะได้มีเงินเหลือไว้ใช้จ่าย อีกทั้งเสริมสร้างความรู้ในอนาคตอีกด้วย” รัดเกล้า กล่าว

ที่มา : https://www.thaigov.go.th/news/contents/details/76442