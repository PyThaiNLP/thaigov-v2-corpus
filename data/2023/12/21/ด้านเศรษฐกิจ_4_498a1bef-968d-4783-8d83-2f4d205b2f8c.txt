รัฐบาลไทย-ข่าวทำเนียบรัฐบาล-ปลัดฯ ณัฐพล เปิดการสัมมนาเชิงปฏิบัติการเสริมสร้างองค์ความรู้ ในการพัฒนาเครือข่ายอุตสาหกรรมรักษ์สิ่งแวดล้อม...ย้ำเจ้าหน้าที่ อก. คือ หัวใจสำคัญในการขับเคลื่อนนโยบาย


วันพฤหัสบดีที่ 21 ธันวาคม 2566
21/12/2566
พิมพ์
ปลัดฯ ณัฐพล เปิดการสัมมนาเชิงปฏิบัติการเสริมสร้างองค์ความรู้ ในการพัฒนาเครือข่ายอุตสาหกรรมรักษ์สิ่งแวดล้อม...ย้ำเจ้าหน้าที่ อก. คือ หัวใจสำคัญในการขับเคลื่อนนโยบาย
ปลัดฯ ณัฐพล เปิดการสัมมนาเชิงปฏิบัติการเสริมสร้างองค์ความรู้ในการพัฒนาเครือข่ายอุตสาหกรรมรักษ์สิ่งแวดล้อม...ย้ำเจ้าหน้าที่ อก. คือ หัวใจสำคัญในการขับเคลื่อนนโยบาย
วันที่ 20 ธันวาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการเสริมสร้างองค์ความรู้ในการพัฒนาเครือข่ายอุตสาหกรรมรักษ์สิ่งแวดล้อมและการส่งเสริมธรรมาภิบาลสิ่งแวดล้อมอย่างยั่งยืน ประจำปีงบประมาณ พ.ศ. 2566 ไปพลางก่อน โดยมี นายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน กล่าวรายงาน นายวชิระ ไม้แพร ที่ปรึกษาด้านกฎหมาย และผู้เข้าร่วมสัมมนาจากสำนักงานอุตสาหกรรม ทั่วประเทศ ผ่านระบบ Web Conferences (Zoom Meeting) ณ ห้องประชุมชุณหะวัณ สำนักงานปลัดกระทรวงอุตสาหกรรม
ปลัดฯ ณัฐพล กล่าวว่า กระทรวงอุตสาหกรรม ได้กำหนดนโยบาย MIND เพื่อพัฒนาอุตสาหกรรมอย่างสมดุลและยั่งยืน พร้อมกับการผลักดันให้เกิดผลสัมฤทธิ์ของ “ชุมชนรักโรงงาน โรงงานรักชุมชน และสร้างการกระจายรายได้สู่ชุมชน” โดยมีเป้าหมายมุ่งการพัฒนาให้ “อุตสาหกรรมเศรษฐกิจที่เติบโต
อย่างยั่งยืนคู่ชุมชน” พร้อมมุ่งเน้นการส่งเสริมสร้างจิตสำนึกของผู้ประกอบการภาคอุตสาหกรรมการผลิตให้มีความรับผิดชอบต่อสิ่งแวดล้อมและชุมชน รวมทั้งการบูรณาการทำงานร่วมกันของทุกภาคส่วนในพื้นที่ จะเป็นกลไกสำคัญที่สามารถทำให้กระทรวงอุตสาหกรรม เดินไปข้างหน้าได้ โดยเฉพาะอย่างยิ่งเจ้าหน้าที่ในสำนักงานอุตสาหกรรมจังหวัด (สอจ.) ซึ่งเป็นกลไกสำคัญในการขับเคลื่อนเครือข่ายอุตสาหกรรมรักษ์สิ่งแวดล้อม หากบุคลากรมีใจทำงานร่วมกับเครือข่ายในพื้นที่ เชื่อมั่นว่าจะสามารถทำงานได้อย่างมีประสิทธิภาพ และเกิดผลสัมฤทธิ์ที่ดีในการทำงาน พร้อมกันนี้ได้แสดงความยินดีกับบุคลากร อก. ที่ได้รับการโอนย้ายตามที่แจ้งความประสงค์ไว้ ซึ่งเป็นอีกหนึ่งกลไกในการทำให้คน อก. มีขวัญและกำลังใจในการทำงาน และมีความสุขกับจุดที่อยู่
สำหรับการสร้างและพัฒนาศักยภาพเครือข่ายอุตสาหกรรมรักษ์สิ่งแวดล้อม ซึ่งมีสมาชิกเครือข่าย ทั้งภาคประชาชน ภาคเอกชน และภาครัฐกว่า 11,500 คน
เพื่อช่วยเฝ้าระวัง และป้องกันผลกระทบด้านมลพิษต่อสิ่งแวดล้อมในระดับพื้นที่อย่างเป็นระบบ ตลาดจนการบริหารจัดการลุ่มน้ำและวางระบบธรรมาภิบาลสิ่งแวดล้อม ที่สามารถส่งเสริมให้ผู้ประกอบการ กว่า 2,971 แห่ง มีแนวปฏิบัติและดำเนินธุรกิจที่มีความรับผิดชอบต่อสังคมและสิ่งแวดล้อมบนพื้นฐานของการมีส่วนร่วม นำไปสู่การลดปัญหาข้อร้องเรียนระหว่างชุมชนและสถานประกอบการ เกิดเป็นชุมชนรักโรงงาน โรงงานรักชุมชน เพื่อให้อุตสาหกรรมอยู่คู่กับสังคม/ชุมชนอย่างเป็นมิตรในการกำกับดูแลสถานประกอบการให้ดำเนินการตามกฎหมายและส่งเสริมให้อุตสาหกรรมเป็นมิตรกับสังคมและสิ่งแวดล้อมนั้น ไม่สามารถดำเนินการโดยหน่วยงานภาครัฐเพียงลำพัง แต่ต้องอาศัยความร่วมมือจากภาคประชาชน สถานประกอบการและทุกภาคส่วนที่เกี่ยวข้องร่วมกัน เพื่อสร้างอุตสาหกรรมคู่ชุมชนในพื้นที่ต่อไป
ทั้งนี้ การสัมมนาเชิงปฏิบัติการเสริมสร้างองค์ความรู้ในการพัฒนาเครือข่ายอุตสาหกรรมรักษ์สิ่งแวดล้อมและการส่งเสริมธรรมาภิบาลสิ่งแวดล้อมอย่างยั่งยืน ในครั้งนี้ มีเจ้าหน้าที่ผู้ดำเนินโครงการจากสำนักงานอุตสาหกรรมจังหวัดทั่วประเทศ จำนวนกว่า 200 คน เข้าร่วมการสัมมนาฯ ในรูปแบบออนไลน์ผ่านสื่ออิเล็กทรอนิกส์ Zoom Meeting โดยมีวิทยากรบรรยายและเสวนาให้ความรู้ในหัวข้อต่าง ๆ ดังนี้
1 การส่งเสริมการมีส่วนร่วมของประชาชนในการจัดการและสร้างเครือข่ายด้านสิ่งแวดล้อม
กรมการเปลี่ยนแปลงสภาพภูมิอากาศและสิ่งแวดล้อม
2 การพัฒนาศักยภาพและส่งเสริมการมีส่วนร่วมของเครือข่ายในการจัดการความขัดแย้งทางสิ่งแวดล้อม
3 ข้อควรรู้เบื้องต้นตามกฎหมายว่าด้วยโรงงานสู่แนวทางการป้องกันและเฝ้าระวังสิ่งแวดล้อม
4 การขับเคลื่อนเครือข่ายอุตสาหกรรมรักษ์สิ่งแวดล้อมและธรรมาภิบาลสิ่งแวดล้อมเชิงพื้นที่

ที่มา : https://www.thaigov.go.th/news/contents/details/76435