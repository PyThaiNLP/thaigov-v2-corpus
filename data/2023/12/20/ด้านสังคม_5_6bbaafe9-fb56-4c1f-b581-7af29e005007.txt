รัฐบาลไทย-ข่าวทำเนียบรัฐบาล-พม. เตือนภัยอย่าหลงเชื่อ มิจฉาชีพส่ง SMS แอบอ้าง พม.รับสมัครทำงานออนไลน์


วันพุธที่ 20 ธันวาคม 2566
พม. เตือนภัยอย่าหลงเชื่อ มิจฉาชีพส่ง SMS แอบอ้าง พม.รับสมัครทำงานออนไลน์
พม. เตือนภัยอย่าหลงเชื่อ มิจฉาชีพส่ง SMS แอบอ้าง พม.รับสมัครทำงานออนไลน์
วันนี้ (20 ธ.ค. 66) เวลา 16.00 น. นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า ตามที่มีการเผยแพร่ข้อความ SMS ทางโทรศัพท์มือถือระบุว่า กระทรวงการพัฒนาสังคมและความมั่นคงของมนุษย์เปิดรับสมัครพนักงานพัฒนาสังคมทำงานออนไลน์ผ่านโทรศัพท์มือถือ สมัครได้ที่ … นั้น ไม่เป็นความจริง ซึ่งเป็นการแอบอ้างของมิจฉาชีพ ทั้งนี้ ขอเตือนภัยประชาชนทุกคนอย่าหลงเชื่อ และอย่ากดรับข้อความดังกล่าวอย่างเด็ดขาด อย่างไรก็ตามหากประชาชนมีข้อสงสัยหรือประสบปัญหาทางสังคมและต้องการความช่วยเหลือ สามารถติดต่อได้ที่ ศูนย์ช่วยเหลือสังคม สายด่วน พม. โทร. 1300 บริการฟรี 24 ชั่วโมง
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #เตือนภัย #มิจฉาชีพ #หลอกสมัครงาน

ที่มา : https://www.thaigov.go.th/news/contents/details/76423