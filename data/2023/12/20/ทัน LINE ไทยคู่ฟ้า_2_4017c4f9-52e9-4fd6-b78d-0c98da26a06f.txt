รัฐบาลไทย-ข่าวทำเนียบรัฐบาล-เร่งช่วยเกษตรกรชายแดนใต้ แก้ปัญหาราคา "ปลากะพงขาว"


วันพุธที่ 20 ธันวาคม 2566
เร่งช่วยเกษตรกรชายแดนใต้ แก้ปัญหาราคา "ปลากะพงขาว"
.....
ศูนย์อำนวยการบริหารจังหวัดชายแดนภาคใต้ (ศอ.บต.) เผยว่าเกษตรกลุ่มเลี้ยงปลากะพงขาวในพื้นที่จังหวัดชายแดนใต้ ได้รับความเดือดร้อนจากปัญหาราคาตกต่ำ และมีปลากะพงขาวตกค้างกว่า 80 ตัน
.
โดยได้วางแนวทางการช่วยเหลือกลุ่มเกษตรกรผู้เลี้ยงปลากะพงขาวในพื้นที่ (เร่งด่วน) ดังนี้
• ห้างสรรพสินค้าแม็คโคร จะเข้าไปรับซื้อปลากะพงขาวหน้ากระชังผ่าน supplier
• เกษตรกรผู้เลี้ยงปลากะพงขาว เป็นผู้ส่งให้กับห้างสรรพสินค้าแม็คโคร สาขาภาคใต้ ประกอบด้วย จ.สงขลา สตูล พัทลุง นครศรีธรรมราช ตรัง และสุราษฎร์ธานี
• กลุ่มเกษตรกรผู้เลี้ยงปลากะพงขาว จะนำปลากะพงขาวไปส่งให้กับ ศูนย์กระจายสินค้าของห้างสรรพสินค้าแม็คโคร ที่อยู่มหาชัย
.
นอกจากนี้ จะประสานให้กรมราชทัณฑ์ พิจารณาให้เรือนจำในพื้นที่ภาคใต้ ช่วยซื้อปลากะพงขาว เพื่อบรรเทาความเดือดร้อนอีกทางเลือกหนึ่ง
#ไทยคู่ฟ้า #สื่อสารรัฐบาลไทย #อาเซียนญี่ปุ่น
-------------------

ที่มา : https://www.thaigov.go.th/news/contents/details/76417