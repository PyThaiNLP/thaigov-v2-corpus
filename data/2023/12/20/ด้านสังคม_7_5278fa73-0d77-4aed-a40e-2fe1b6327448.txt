รัฐบาลไทย-ข่าวทำเนียบรัฐบาล-รมว.ดีอี เปิดโต๊ะหารือคณะกรรมการป้องกันและปราบปรามอาชญากรรมทางเทคโนโลยีครั้งที่ 6/2566


วันพุธที่ 20 ธันวาคม 2566
รมว.ดีอี เปิดโต๊ะหารือคณะกรรมการป้องกันและปราบปรามอาชญากรรมทางเทคโนโลยีครั้งที่ 6/2566
รมว.ดีอี เปิดโต๊ะหารือคณะกรรมการป้องกันและปราบปรามอาชญากรรมทางเทคโนโลยีครั้งที่ 6/2566
วันนี้ (20 ธันวาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) เป็นประธานการประชุมคณะกรรมการป้องกันและปราบปราม อาชญากรรมทางเทคโนโลยี ครั้งที่ 6/2566 เพื่อติดตามความคืบหน้าการดำเนินการ ของคณะทำงานด้านต่างๆ ได้แก่ การดำเนินงานศูนย์ปฏิบัติการแก้ไขปัญหาอาชญากรรมออนไลน์ (Anti Online Scam Operation Center: AOC 1441) การรายงานผลสถิติการป้องกันแก้ไขปัญหาอาชญากรรมออนไลน์ที่ผ่านมาของกระทรวงดีอี และหน่วยงานที่เกี่ยวข้อง พร้อมหารือความคืบหน้าการดำเนินการของคณะอนุกรรมการ การคืนเงินที่อายัดได้ ตามพ.ร.ก.มาตรการป้องกันและปราบปรามอาชญากรรมทางเทคโนโลยี พ.ศ. 2566 แอปพลิเคชันการป้องกัน/แจ้งเตือนการรับสายและการติดต่อจากมิจฉาชีพ (National white list) โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลฯ นายเวทางค์ พ่วงทรัพย์ รองปลัดกระทรวงดิจิทัลฯ และหน่วยงานที่เกี่ยวข้องเข้าร่วม ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม
___________________

ที่มา : https://www.thaigov.go.th/news/contents/details/76426