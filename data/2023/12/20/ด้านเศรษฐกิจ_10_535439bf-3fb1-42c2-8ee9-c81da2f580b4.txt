รัฐบาลไทย-ข่าวทำเนียบรัฐบาล-บสย. จัดประชุมธนาคาร ชูกลไก 3 พร้อม ปี 67 ค้ำ แก้หนี้ กระตุ้นเศรษฐกิจ


วันพุธที่ 20 ธันวาคม 2566
20/12/2566
พิมพ์
บสย. จัดประชุมธนาคาร ชูกลไก 3 พร้อม ปี 67 ค้ำ แก้หนี้ กระตุ้นเศรษฐกิจ
บสย. จัดประชุมสถาบันการเงินพันธมิตร ประจำปี 2566 ซึ่งเป็นองค์กรพันธมิตรสำคัญของ บสย. สรุปผลดำเนินงานการผ่านมาตรการต่างๆ ในการช่วยเหลือผู้ประกอบการ SMEs เมื่อเร็ว ๆ นี้ ณ โรงแรมเอส 31 สุขุมวิท 31 กรุงเทพฯ
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) พร้อมด้วยผู้บริหารระดับสูงจากฝ่ายงานต่าง ๆ  จัดประชุมสถาบันการเงินพันธมิตร ประจำปี 2566 ซึ่งเป็นองค์กรพันธมิตรสำคัญของ บสย. สรุปผลดำเนินงานการผ่านมาตรการต่าง ๆในการช่วยเหลือผู้ประกอบการ SMEs ทั้งด้านการค้ำประกันสินเชื่อ การช่วยลูกหนี้ SMEs พร้อมประกาศความสำเร็จการดำเนินโครงการค้ำประกันสินเชื่อ บสย. SMEs เข้มแข็ง ( PGS 10) โดยมีธนาคารพันธมิตรร่วมเป็นกลไกขับเคลื่อนสำคัญในการปล่อยสินเชื่อ อนุมัติค้ำประกันสินเชื่อรวมวงเงินกว่า 1 แสนล้านบาท ครอบคลุม SMEs ทุกกลุ่มเป้าหมาย ซึ่งเป็นผลจากการปรับกลยุทธ์ผลิตภัณฑ์เป็น Product Segmentation ตลอดปีที่ผ่านมา การปรับยุทธศาสตร์องค์กรขับเคลื่อนสู่ Digital Platform ตามเป้าหมาย SMEs Gateway ผ่านแพลตฟอร์มออนไลน์ ซึ่งส่งผลต่อการดำเนินงานที่รวดเร็วแม่นยำ รวมถึงผลสำเร็จการบูรณาการความร่วมมือกับธนาคารพันธมิตรในการเสริมแกร่งให้ผู้ประกอบการ SMEs เมื่อเร็ว ๆ นี้ ณ โรงแรมเอส 31 สุขุมวิท 31 กรุงเทพฯ
ทั้งนี้ ในการประชุมดังกล่าว บสย. ได้ย้ำความมั่นใจผ่านผู้แทนธนาคารที่เข้าร่วมประชุมภายใต้แนวทางการดำเนินงาน 3 พร้อมในปี 2567 ได้แก่ 1. บสย. พร้อม ค้ำ โดยการพัฒนาผลิตภัณฑ์ค้ำประกันสินเชื่อใหม่ๆต่อเนื่องรองรับความต้องการของธนาคาร 2. บสย. พร้อมร่วมเป็นกลไกสำคัญในการกระตุ้นและขับเคลื่อนเศรษฐกิจ ช่วย SMEs เข้าถึงสินเชื่อ ผ่านมาตรการต่าง ๆ 3. บสย. พร้อมช่วยลูกหนี้ SMEs  แก้หนี้ ปรับปรุงโครงสร้างหนี้ เพื่อให้ลูกหนี้หลุดพ้นจากหนี้ อย่างรวดเร็วด้วยมาตรการต่าง ๆ ของ บสย. เพื่อให้กลับมาเป็นผู้ประกอบการที่กลับเข้าระบบได้อีกครั้ง โดยในปี 2567 บสย. ยังเดินหน้าพัฒนา Digital Platform ยกระดับเพิ่มขีดความสามารถในการบริการผ่านออนไลน์ รวมทั้งการยกระดับ LINE OA @tcgfirst ครอบคลุมบริการและการทำธุรกรรมต่าง ๆ ได้มากขึ้น

ที่มา : https://www.thaigov.go.th/news/contents/details/76415