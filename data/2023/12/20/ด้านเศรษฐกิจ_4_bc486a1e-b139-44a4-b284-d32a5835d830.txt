รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย สข.1035 จังหวัดสงขลา เสร็จสมบูรณ์ 


วันพุธที่ 20 ธันวาคม 2566
กรมทางหลวงชนบท ก่อสร้างถนนสาย สข.1035 จังหวัดสงขลา เสร็จสมบูรณ์
....
กรมทางหลวงชนบท กระทรวงคมนาคม โดยแขวงทางหลวงชนบทสงขลา ดำเนินโครงการก่อสร้างถนนสาย สข.1035 แยก ทล.4 - ทล.4287 อำเภอรัตภูมิ จังหวัดสงขลา เสร็จสมบูรณ์ ก่อสร้างเป็นถนนแอสฟัลท์ติกคอนกรีต ขนาด 2 ช่องจราจร ผิวจราจรกว้าง 7 - 12 เมตร ไหล่ทางข้างละ 2.5 เมตร พร้อมติดตั้งไฟฟ้าแสงสว่าง สิ่งอำนวยความสะดวกและเครื่องหมายจราจร ตั้งแต่ช่วง กม. ที่ 1+950 - 3+425 ระยะทาง 1.8 กิโลเมตร ทั้งนี้ เพื่อช่วยบรรเทาความเดือดร้อนให้ประชาชนในพื้นที่ได้สัญจรไป - มา ได้อย่างสะดวกปลอดภัย และสนับสนุนการขนส่งพืชผลทางการเกษตรได้สะดวกรวดเร็วปลอดภัย พร้อมรองรับการขนส่งเชื่อมโยงระบบ Logistic ที่กำลังขยายตัวเข้าในเขตภูมิภาคของจังหวัดได้ดียิ่งขึ้น

ที่มา : https://www.thaigov.go.th/news/contents/details/76402