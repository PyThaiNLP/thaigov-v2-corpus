รัฐบาลไทย-ข่าวทำเนียบรัฐบาล-​รัฐบาลห่วงใยปัญหาสุขภาพเด็ก เชิญชวนผู้ปกครองคัดกรองการได้ยินของทารกแรกเกิดทุกคน ณ หน่วยบริการในระบบหลักประกันสุขภาพแห่งชาติได้ทุกแห่ง ฟรีไม่เสียค่าใช้จ่าย


วันพุธที่ 20 ธันวาคม 2566
20/12/2566
พิมพ์
​รัฐบาลห่วงใยปัญหาสุขภาพเด็ก เชิญชวนผู้ปกครองคัดกรองการได้ยินของทารกแรกเกิดทุกคน ณ หน่วยบริการในระบบหลักประกันสุขภาพแห่งชาติได้ทุกแห่ง ฟรีไม่เสียค่าใช้จ่าย
​รัฐบาลห่วงใยปัญหาสุขภาพเด็ก เชิญชวนผู้ปกครองคัดกรองการได้ยินของทารกแรกเกิดทุกคน ณ หน่วยบริการในระบบหลักประกันสุขภาพแห่งชาติได้ทุกแห่ง ฟรีไม่เสียค่าใช้จ่าย
วันที่ 20 ธันวาคม 2566 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า เพื่อสร้างสุขภาพดี ลดปัจจัยเสี่ยง ลดอาการป่วยให้กับประชาชนชาวไทยทุกคนทุกสิทธิการรักษา โดยเฉพาะในกลุ่มเด็กแรกเกิด รัฐบาลให้ความสำคัญปัญหาสุขภาพ  ขอเชิญชวนตรวจคัดกรองการได้ยินของทารกแรกเกิดทุกคน โดยไม่เสียค่าใช้จ่าย ได้ที่โรงพยาบาลและหน่วยบริการในระบบหลักประกันสุขภาพแห่งชาติทุกแห่ง เพื่อคัดกรองและให้บริการ 2 สิทธิประโยชน์เพื่อเด็กไทย ดังนี้
1. “บริการคัดกรองการได้ยิน” สำหรับเด็กทารกแรกเกิด (คนไทย) ทุกสิทธิการรักษา อายุ 0-6 เดือน ติดต่อขอรับบริการคัดกรองการได้ยิน ได้ที่หน่วยบริการในระบบหลักประกันสุขภาพแห่งชาติได้ทุกแห่ง ภายใต้บริการสร้างเสริมสุขภาพและป้องกันโรค กองทุนหลักประกันสุขภาพแห่งชาติ
2. “บริการผ่าตัดฝังประสาทหูเทียม” สำหรับเด็กไทย สิทธิบัตรทอง ที่ไม่เคยมีภาษามาก่อน อายุไม่เกิน 3.5 ปี ที่ได้รับการใส่เครื่องช่วยฟังและฝึกฟังมาแล้วไม่น้อยกว่า 6 เดือน หรือกรณีที่เคยมีภาษามาก่อน ที่อายุไม่เกิน 5 ปี กรณีที่พบความผิดปกติ และแพทย์วินิจฉัยข้อบ่งชี้ผ่าตัดรักษาด้วยวิธี “ผ่าตัดฝังประสาทหูเทียม”
“เด็กไทยที่มี “สิทธิบัตรทอง” สามารถติดต่อหน่วยบริการประจำตามสิทธิ แสดงสูติบัตรพร้อมบัตรประชาชน ผู้ปกครอง หากหน่วยบริการตามสิทธิไม่มีแพทย์เฉพาะทางจะส่งต่อไปยังหน่วยบริการที่มีศักยภาพ พร้อมให้บริการอุปกรณ์ชุดประสาทหูเทียม ทั้งนี้ กลุ่มผู้มีสิทธิบัตรทองประเภทสิทธิย่อยคนพิการ สามารถยื่นบัตรคนพิการ พร้อมสูติบัตรเข้ารับบริการหน่วยบริการของรัฐได้ทุกแห่ง” นายคารม ย้ำ

ที่มา : https://www.thaigov.go.th/news/contents/details/76379