รัฐบาลไทย-ข่าวทำเนียบรัฐบาล-ดีอี ให้การต้อนรับคณะผู้แทน USTDA หารือแนวทางความร่วมมือในอนาคต


วันพุธที่ 20 ธันวาคม 2566
ดีอี ให้การต้อนรับคณะผู้แทน USTDA หารือแนวทางความร่วมมือในอนาคต
ดีอี ให้การต้อนรับคณะผู้แทน USTDA หารือแนวทางความร่วมมือในอนาคต
วันนี้ (20 ธันวาคม 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ให้การต้อนรับคณะผู้แทนจาก หน่วยงานการค้าและการพัฒนาของสหรัฐอเมริกา (U.S. Trade and Development Agency : USTDA) นำโดย Mr. Kevin Toohers ตำแหน่ง Regional Manager, Southeast Asia and the Pacific ในโอกาสเข้าพบ เพื่อนำเสนอและหารือถึงแนวทางความร่วมมือร่วมกันในอนาคต โดยมีนายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม พร้อมด้วยผู้แทนสำนักงานปลัดกระทรวงฯ สำนักงานส่งเสริมเศรษฐกิจดิจิทัล และบริษัท โทรคมนาคมแห่งชาติ จำกัด (มหาชน) เข้าร่วม ณ ห้องประชุม 801 ชั้น 8 กระทรวงดิจิทัลเพื่อเศรษฐกิจและสังคม
_____________________________

ที่มา : https://www.thaigov.go.th/news/contents/details/76425