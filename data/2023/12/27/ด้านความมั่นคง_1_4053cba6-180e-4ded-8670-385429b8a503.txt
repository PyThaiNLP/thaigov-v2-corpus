รัฐบาลไทย-ข่าวทำเนียบรัฐบาล-ปลัดฯ จตุพร นำประชุมบอร์ด อ.อ.ป. แนะพัฒนาสวนป่าให้เป็นแหล่งท่องเที่ยว สร้างรายได้ควบคู่ไปกับการดูแลรักษาป่า


วันอังคารที่ 26 ธันวาคม 2566
ปลัดฯ จตุพร นำประชุมบอร์ด อ.อ.ป. แนะพัฒนาสวนป่าให้เป็นแหล่งท่องเที่ยว สร้างรายได้ควบคู่ไปกับการดูแลรักษาป่า
ปลัดฯ จตุพร นำประชุมบอร์ด อ.อ.ป. แนะพัฒนาสวนป่าให้เป็นแหล่งท่องเที่ยว สร้างรายได้ควบคู่ไปกับการดูแลรักษาป่า
ปลัดฯ จตุพร นำประชุมบอร์ด อ.อ.ป. แนะพัฒนาสวนป่าให้เป็นแหล่งท่องเที่ยว สร้างรายได้ควบคู่ไปกับการดูแลรักษาป่า
วันที่ 26 ธันวาคม 2566 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการขององค์การอุตสาหกรรมป่าไม้ ครั้งที่ 12/2566 ร่วมกับคณะกรรมการฯ เพื่อขับเคลื่อนการดำเนินงานขององค์การอุตสาหกรรมป่าไม้ (อ.อ.ป.) ณ ห้องประชุม 301 องค์การอุตสาหกรรมป่าไม้ และผ่านระบบการประชุมทางไกล Video Conference โดยเน้นการพัฒนางานด้านอุตสาหกรรมป่าไม้ เพื่อพัฒนาและยกระดับการดำเนินงานด้านอุตสาหกรรมป่าไม้ อาทิ การเพิ่มรายได้จากการพัฒนาสวนป่าให้เป็นแหล่งท่องเที่ยวเชิงนิเวศ ให้มีความทันสมัย สวยงาม โดยร่วมกับภาคเอกชนและประชาชนในการสร้างรายได้ควบคู่ไปกับการดูแลรักษาป่า ภายใต้กฎระเบียบ และกฎหมายต่าง ๆ รวมถึงส่งเสริมการซื้อขายคาร์บอนเครดิต และการปลูกป่าเพิ่มพื้นที่สีเขียว
ที่ประชุมฯ ยังได้รับทราบและเห็นชอบรายงานผลการดำเนินงานขององค์การอุตสาหกรรมป่าไม้ ประจำปี 2566 (เดือนมกราคม - พฤศจิกายน 2566) ปฏิทินการประชุมคณะกรรมการขององค์การอุตสาหกรรมป่าไม้ แผนงานและตัวชี้วัดของผู้อำนวยการองค์การอุตสาหกรรมป่าไม้ประจำปี 2567 ตามสัญญาจ้างบริหาร ฉบับลงวันที่ 13 มกราคม 2565 งบลงทุนประจำปีงบประมาณ 2568 ขององค์การอุตสาหกรรมป่าไม้ รายงานทางการเงินขององค์การอุตสาหกรรมป่าไม้ ประจำปี 2566 (งวดเก้าเดือน สิ้นสุดวันที่ 30 กันยายน 2566) ทบทวนกฎบัตรคณะกรรมการชุดย่อยและคณะอนุกรรมการชุดย่อยขององค์การอุตสาหกรรมป่าไม้เพื่อใช้ประกอบการดำเนินงานในปี 2567 แผนงานด้านผู้มีส่วนได้ส่วนเสียองค์การอุตสาหกรรมป่าไม้ ปี 2567 - 2571 และแผนปฏิบัติการด้านผู้มีส่วนได้ส่วนเสียองค์การอุตสาหกรรมป่าไม้ ประจำปี 2567

ที่มา : https://www.thaigov.go.th/news/contents/details/76690