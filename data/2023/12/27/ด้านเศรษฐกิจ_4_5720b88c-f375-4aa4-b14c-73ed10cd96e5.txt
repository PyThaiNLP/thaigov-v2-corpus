รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ตรวจเยี่ยม สอจ.นครราชสีมา ติดตามความคืบหน้าการก่อสร้างอาคารสำนักงานฯ แห่งใหม่ เร่งหาแนวทางเพื่อให้ใช้อาคารบริการประชาชนได้ 


วันอังคารที่ 26 ธันวาคม 2566
26/12/2566
พิมพ์
รองปลัดฯ ณัฏฐิญา ตรวจเยี่ยม สอจ.นครราชสีมา ติดตามความคืบหน้าการก่อสร้างอาคารสำนักงานฯ แห่งใหม่ เร่งหาแนวทางเพื่อให้ใช้อาคารบริการประชาชนได้
รองปลัดฯ ณัฏฐิญา ตรวจเยี่ยม สอจ.นครราชสีมา ติดตามความคืบหน้าการก่อสร้างอาคารสำนักงานฯ แห่งใหม่ เร่งหาแนวทางเพื่อให้ใช้อาคารบริการประชาชนได้ พร้อมกำชับให้กำกับดูแลสถานประกอบการที่มีเรื่องร้องเรียนอย่างใกล้ชิดและหาแนวทางยุติเรื่องโดยเร็ว
วันที่ 19 ธันวาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม ตรวจเยี่ยมสำนักงานอุตสาหกรรมจังหวัดนครราชสีมา พร้อมทั้งติดตามความคืบหน้าการก่อสร้างอาคารสำนักงานฯ แห่งใหม่ ณ ต.ปรุใหญ่ อ.เมือง จ.นครราชสีมา โดยมีนายบุญรวย เลิศวนิชย์ทิพย์ อุตสาหกรรมจังหวัดนครราชสีมา พร้อมด้วยข้าราชการและเจ้าหน้าที่สำนักงานอุตสาหกรรมจังหวัดนครราชสีมา ให้การต้อนรับ ณ สำนักงานอุตสาหกรรมจังหวัดนครราชสีมา อาคารเฉลิมพระเกียรติหอการค้าจังหวัด อำเภอเมือง จังหวัดนครราชสีมา
รองปลัดฯณัฏฐิญา ได้ตรวจเยี่ยมสำนักงานอุตสาหกรรมจังหวัดพระนครราชสีมา (สอจ.นครราชสีมา) ซึ่งเป็นพื้นที่ที่ขอเช่าจากสภาหอการค้าจังหวัด และประชุมหารือเกี่ยวกับความคืบหน้าการก่อสร้างอาคารสำนักงานฯ แห่งใหม่ โดย สอจ.นครราชสีมา ได้รับงบประมาณเพื่อก่อสร้างอาคารสำนักงานฯ ในปีงบประมาณ พ.ศ. 2565 และปีงบประมาณ พ.ศ. 2566 ซึ่งขณะนี้ดำเนินการอยู่ระหว่างตรวจรับงานงวดสุดท้ายภายในเดือนธันวาคม 2566 ทั้งนี้ อาคารยังไม่สามารถใช้งานได้เนื่องจากไม่มีกระแสไฟฟ้า ต้องดำเนินการขยายเขตไฟฟ้าแรงสูงติดตั้งหม้อแปลง ทั้งนี้ คำของบประมาณไม่ได้รับการพิจารณาจากสำนักงบประมาณในปี 2567 ทำให้ไม่สามารถดำเนินการต่อได้ โดยที่ประชุมได้เร่งหาแนวทางการแก้ไขปัญหาเพื่อให้สามารถใช้อาคารสำนักงานฯ แห่งใหม่ เพื่อปฏิบัติงานและให้บริการประชาชนได้อย่างมีประสิทธิภาพ นอกจากนี้ รองปลัดฯ ณัฏฐิญา ได้กำชับให้ สอจ. ติดตามความคืบหน้าการดำเนินการของสถานประกอบการเพื่อแก้ไขปัญหาเรื่องร้องเรียน ร้องเรียนซ้ำซาก และร่วมกับหน่วยงานที่เกี่ยวข้องในการหาแนวทางยุติเรื่องร้องเรียนโดยเร็ว

ที่มา : https://www.thaigov.go.th/news/contents/details/76684