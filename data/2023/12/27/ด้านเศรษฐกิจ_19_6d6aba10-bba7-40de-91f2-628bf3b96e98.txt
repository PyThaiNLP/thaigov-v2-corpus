รัฐบาลไทย-ข่าวทำเนียบรัฐบาล-กรมทางหลวงชนบทเชิญชวนประชาชนชมทัศนียภาพไฟประดับสะพานภูมิพล 1 สะพานภูมิพล 2 และสะพานมหาเจษฎาบดินทรานุสรณ์ ช่วงเทศกาลปีใหม่ 2567 เพื่อส่งเสริมเศรษฐกิจการท่องเที่ยวของประเทศ 


วันพุธที่ 27 ธันวาคม 2566
กรมทางหลวงชนบทเชิญชวนประชาชนชมทัศนียภาพไฟประดับสะพานภูมิพล 1 สะพานภูมิพล 2 และสะพานมหาเจษฎาบดินทรานุสรณ์ ช่วงเทศกาลปีใหม่ 2567 เพื่อส่งเสริมเศรษฐกิจการท่องเที่ยวของประเทศ
...
กรมทางหลวงชนบท (ทช.) เชิญชวนประชาชนชมทัศนียภาพไฟประดับสะพานข้ามแม่น้ำเจ้าพระยา ในช่วงเทศกาลปีใหม่ 2567 ระหว่างวันที่ 29 ธันวาคม 2566 ถึง วันที่ 2 มกราคม 2567 เพื่อแสดงให้เห็นถึงความงดงามของทัศนียภาพบริเวณแม่น้ำเจ้าพระยายามค่ำคืน และเพื่อร่วมเป็นส่วนหนึ่งในการส่งเสริมเศรษฐกิจการท่องเที่ยวภายในประเทศ สอดรับกับนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม โดย ทช. จะทำการเปิดไฟประดับสะพานข้ามแม่น้ำเจ้าพระยาในพื้นที่กรุงเทพฯและปริมณฑล ได้แก่ สะพานภูมิพล 1 สะพานภูมิพล 2 กรุงเทพฯ, จังหวัดสมุทรปราการ และสะพานมหาเจษฎาบดินทรานุสรณ์ จังหวัดนนทบุรี ซึ่งจะทำการเปิดไฟประดับสะพาน ช่วงเทศกาลปีใหม่ 2567 ดังนี้ วันที่ 29 - 30 ธันวาคม 2566 เวลา 19.00 น. ถึง 22.00 น., วันที่ 31 ธันวาคม 2566 เวลา 19.00 น.ถึง 01.00 น. (วันส่งท้ายปี) และในวันที่ 1 - 2 มกราคม 2567 เวลา 19.00 น. ถึง 22.00 น. ทั้งนี้ ประชาชนสามารถร่วมชมทัศนียภาพความสวยงามของสะพานได้ตามวันและเวลาดังกล่าว

ที่มา : https://www.thaigov.go.th/news/contents/details/76715