รัฐบาลไทย-ข่าวทำเนียบรัฐบาล-รองโฆษกรัฐบาล “รัดเกล้า” ย้ำนายกฯ และหลายหน่วยงานผนึกกำลังช่วยพี่น้องชาวใต้​  พม.​ สั่งการหน่วยงานในกระทรวงเร่งช่วยเหลือประชาชนโดยเร็วที่สุด หลังน้ำลดเข้าไปเยียวยา ซ่อมแซมบ้านเรือน


วันพุธที่ 27 ธันวาคม 2566
27/12/2566
พิมพ์
รองโฆษกรัฐบาล “รัดเกล้า” ย้ำนายกฯ และหลายหน่วยงานผนึกกำลังช่วยพี่น้องชาวใต้​  พม.​ สั่งการหน่วยงานในกระทรวงเร่งช่วยเหลือประชาชนโดยเร็วที่สุด หลังน้ำลดเข้าไปเยียวยา ซ่อมแซมบ้านเรือน
รองโฆษกรัฐบาล “รัดเกล้า” ย้ำนายกฯ และหลายหน่วยงานผนึกกำลังช่วยพี่น้องชาวใต้​ กระทรวง​ พม.​ สั่งการหน่วยงานในกระทรวงเร่งช่วยเหลือประชาชนโดยเร็วที่สุด หลังน้ำลดเข้าไปเยียวยา ซ่อมแซมบ้านเรือน
วันนี้ (27 ธ.ค. 66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่าจากสถานการณ์อุทกภัยในพื้นที่จังหวัดชายแดนภาคใต้​ กระทรวงพลังงาน กระทรวงการคลัง กระทรวงอุตสาหกรรม กระทรวงเกษตรและสหกรณ์ กระทรวง​กลาโหม และกระทรวงมหาดไทย​ ได้ระดมกำลัง นำเครื่องอุปโภคบริโภคลงไปช่วยเหลือประชาชนที่ประสบภัย มีการทั้งมอบอาหาร น้ำดื่ม และของใช้จำเป็นให้กับประชาชนที่ได้รับผลกระทบ เพื่อบรรเทาความเดือดร้อนเบื้องต้น
กระทรวงการพัฒนาสังคมและความมั่นคงของมนุษย์ (พม.) มีความห่วงใยครอบครัวพี่น้องประชาชน และกลุ่มเปราะบางที่มีเด็กเล็ก ผู้สูงอายุ และคนพิการ​ ได้สั่งการทุกหน่วยงานสังกัดในพื้นที่เข้าช่วยเหลือพี่น้องประชาชน เพื่อบรรเทาความเดือดร้อนโดยเร็วที่สุด รวมถึงหลังสถานการณ์เริ่มคลี่คลาย ทางกระทรวง พม.จะเข้าไปเยียวยา ทั้งการให้คำแนะนำ การซ่อมแซมบ้านเรือน
“ทั้งนายกรัฐมนตรี และรัฐบาล มีความเป็นห่วงประชาชนที่ประสบอุทกภัยในพื้นที่ 3 จังหวัดชายแดนภาคใต้มาก และได้ลงพื้นที่เมื่อวานนี้ เพื่อติดตามสถานการณ์ด้วยตัวเอง อีกทั้งกำชับเจ้าหน้าที่หน่วยงานที่เกี่ยวข้องขอให้ดูแลประชาชนที่เดือดร้อนให้ดี ขอเป็นกำลังใจให้พี่น้องชาวใต้​ทุกคน” รองฯ รัดเกล้า กล่าว

ที่มา : https://www.thaigov.go.th/news/contents/details/76724