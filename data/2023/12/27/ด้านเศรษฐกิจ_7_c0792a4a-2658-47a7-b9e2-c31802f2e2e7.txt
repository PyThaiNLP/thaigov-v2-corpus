รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน เข้ารับเครื่องราชอิสริยาภรณ์เบื้องหน้าพระบรมฉายาลักษณ์พระบาทสมเด็จพระเจ้าอยู่หัว


วันอังคารที่ 26 ธันวาคม 2566
26/12/2566
พิมพ์
เลขานุการรัฐมนตรีฯ ไพลิน เข้ารับเครื่องราชอิสริยาภรณ์เบื้องหน้าพระบรมฉายาลักษณ์พระบาทสมเด็จพระเจ้าอยู่หัว
เลขานุการรัฐมนตรีฯ ไพลิน เข้ารับเครื่องราชอิสริยาภรณ์เบื้องหน้าพระบรมฉายาลักษณ์พระบาทสมเด็จพระเจ้าอยู่หัว
วันที่ 25 ธันวาคม 2566 นายวันมูหะมัดนอร์ มะทา ประธานสภาผู้แทนราษฎร เป็นประธานในพิธีพระราชทานเครื่องราชอิสริยาภรณ์เบื้องหน้าพระบรมฉายาลักษณ์พระบาทสมเด็จพระเจ้าอยู่หัว โดยมีนางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เข้ารับเครื่องราชอิสริยาภรณ์ ชั้นประถมาภรณ์มงกุฎไทย ณ ห้องประชุมสัมมนาใหญ่ โซน C ชั้น B1 อาคารรัฐสภา
ตามที่พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานเครื่องราชอิสริยาภรณ์ อันเป็นที่เชิดชูยิ่งช้างเผือก และเครื่องราชอิสริยาภรณ์อันมีเกียรติยศยิ่งมงกุฎไทย ประจำปี 2565 และประจำปี 2566 เนื่องในโอกาสพระราชพิธีเฉลิมพระชนมพรรษา วันที่ 28 กรกฎาคม 2565 - 2566 และทรงพระกรุณาโปรดเกล้าฯ ให้หน่วยงานต่าง ๆ จัดพิธีรับพระราชทานเครื่องราชอิสริยาภรณ์หน้าพระบรมฉายาลักษณ์พระบาทสมเด็จพระเจ้าอยู่หัว
สำนักงานเลขาธิการสภาผู้แทนราษฎร ได้จัดพิธีรับพระราชทานเครื่องราชอิสริยาภรณ์ ประจำปี 2565 และประจำปี 2566 ซึ่งมีผู้ได้รับพระราชทานเครื่องราชอิสริยาภรณ์ประจำปี 2565 และประจำปี 2566 จำนวน 177 คน ประกอบด้วย
1. เครื่องราชอิสริยาภรณ์ อันเป็นที่เชิดชูยิ่งช้างเผือก และเครื่องราชอิสริยาภรณ์ อันมีเกียรติยศยิ่งมงกุฎไทย ชั้นสายสะพาย สำหรับสมาชิกสภาผู้แทนราษฎร ประธานคณะ กมธ. สามัญประจำสภาผู้แทนราษฎร ผู้ที่เคยดำรงตำแหน่งสมาชิกสภาผู้แทนราษฎร ตลอดจนผู้บริหารและข้าราชการรัฐสภาสามัญ จำนวน 130 คน
2. เครื่องราชอิสริยาภรณ์ อันเป็นที่เชิดชูยิ่งช้างเผือก และเครื่องราชอิสริยาภรณ์อันมีเกียรติยศยิ่งมงกุฎไทย ชั้นต่ำกว่าสายสะพาย สำหรับข้าราชการรัฐสภาสามัญ จำนวน 47 คน

ที่มา : https://www.thaigov.go.th/news/contents/details/76687