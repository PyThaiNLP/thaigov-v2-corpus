รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ตรวจเยี่ยม สอจ.ขอนแก่น  ย้ำให้ใช้แอปพลิเคชั่น Industry SSO ตรวจโรงงานเพื่อเป็นมาตรฐานเดียวกันทั่วประเทศ กำชับดูแลโรงงานน้ำตาลในพื้นที่ ลดฝุ่น PM 2.5 พร้อมหารือแนวท


วันอังคารที่ 26 ธันวาคม 2566
26/12/2566
พิมพ์
รองปลัดฯ ณัฏฐิญา ตรวจเยี่ยม สอจ.ขอนแก่น  ย้ำให้ใช้แอปพลิเคชั่น Industry SSO ตรวจโรงงานเพื่อเป็นมาตรฐานเดียวกันทั่วประเทศ กำชับดูแลโรงงานน้ำตาลในพื้นที่ ลดฝุ่น PM 2.5 พร้อมหารือแนวท
รองปลัดฯ ณัฏฐิญา ตรวจเยี่ยม สอจ.ขอนแก่น  ย้ำให้ใช้แอปพลิเคชั่น Industry SSO ตรวจโรงงานเพื่อเป็นมาตรฐานเดียวกันทั่วประเทศ กำชับดูแลโรงงานน้ำตาลในพื้นที่ ลดฝุ่น PM 2.5 พร้อมหารือแนวทางแก้ไขปัญหาของอาคารสำนักงานฯ
วันที่ 21 ธันวาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม ตรวจเยี่ยมสำนักงานอุตสาหกรรมจังหวัดขอนแก่น โดยมีนายธงชัย เมิองสนธิ์ อุตสาหกรรมจังหวัดขอนแก่น พร้อมด้วยข้าราชการและเจ้าหน้าที่สำนักงานอุตสาหกรรมจังหวัดขอนแก่นให้การต้อนรับ ณ สำนักงานอุตสาหกรรมจังหวัดขอนแก่น ต.ในเมือง อ.เมือง จ.ขอนแก่น
รองปลัดฯ ณัฏฐิญา ได้เยี่ยมชมพื้นที่ปฏิบัติงานในสำนักงานฯ และสำรวจอาคารสำนักงานฯ ที่มีปัญหาเรื่องหลังคาอาคารไม่ระบายน้ำฝน มีการรั่วและฝ้าผุพัง ทั้งนี้ สอจ.ขอนแก่นเคยได้หารือกับโยธาธิการจังหวัด แต่ยังมีปัญหาและอุปสรรคในเรื่องโครงสร้างจึงยังไม่ได้รับการพิจารณาแก้ไข
ต่อมา รองปลัดฯณัฏฐิญา ได้ร่วมประชุมหารือแนวทางการซ่อมแซมหลังคาอาคารสำนักงานฯ เพื่อให้สามารถใช้งานอาคารสำนักงานได้ตามปกติ และรับฟังการนำเสนอข้อมูลด้านอุตสาหกรรมภาพรวมของจังหวัดขอนแก่น ทั้งในเรื่องข้อมูลโรงงาน เหมืองแร่ การส่งเสริมผู้ประกอบการ การให้บริการสินเชื่อกองทุนเอสเอ็มอีตามแนวประชารัฐ การบูรณาการร่วมกับหน่วยงานในจังหวัด พร้อมได้เน้นย้ำให้ สอจ.ขอนแก่น ใช้ระบบมาตรฐานตรวจกำกับดูแลโรงงาน หรือแอปพลิเคชั่น Industry SSO เพื่อให้การตรวจโรงงานเป็นมาตรฐานเดียวกันทั่วประเทศ
นอกจากนี้รองปลัดฯณัฏฐิญา ได้กำชับ สอจ. ดูแลโรงงานน้ำตาลและอุตสาหกรรมต่อเนื่องในพื้นที่จังหวัดขอนแก่น เนื่องจากเพิ่งเริ่มเปิดฤดูการหีบอ้อย และหารือสถานการณ์อ้อยไฟไหม้ในพื้นที่จังหวัดขอนแก่น และให้คำนึงถึงปัญหาฝุ่น PM 2.5 ที่จะตามมา พร้อมนี้ได้เดินทางเยี่ยมชมโรงงานน้ำตาลขอนแก่น (KSL)​ ณ อ.น้ำพอง จ.ขอนแก่น เพื่อพูดคุยและรับฟังสถานการณ์​ปัจจุบันจากสถานประกอบการ​หลังจากเปิดฤดูการผลิตอีกด้วย

ที่มา : https://www.thaigov.go.th/news/contents/details/76685