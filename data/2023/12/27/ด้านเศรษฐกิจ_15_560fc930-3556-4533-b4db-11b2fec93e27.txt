รัฐบาลไทย-ข่าวทำเนียบรัฐบาล-กระทรวงเกษตรฯโดยกรมปศุสัตว์จัดพิธีมอบกรรมสิทธิ์และไถ่ชีวิตโคในโครงการธนาคารโค-กระบือเพื่อเกษตรกรตามพระราชดำริเพื่อ น้อมสำนึกในพระมหากรุณาธิคุณของพระบาทสมเด็จพระบรมชนกาธิเบศรมหาภูมิ


วันพุธที่ 27 ธันวาคม 2566
กระทรวงเกษตรฯโดยกรมปศุสัตว์จัดพิธีมอบกรรมสิทธิ์และไถ่ชีวิตโคในโครงการธนาคารโค-กระบือเพื่อเกษตรกรตามพระราชดำริเพื่อ น้อมสำนึกในพระมหากรุณาธิคุณของพระบาทสมเด็จพระบรมชนกาธิเบศรมหาภูมิ
กระทรวงเกษตรฯโดยกรมปศุสัตว์จัดพิธีมอบกรรมสิทธิ์และไถ่ชีวิตโคในโครงการธนาคารโค-กระบือเพื่อเกษตรกรตามพระราชดำริเพื่อ น้อมสำนึกในพระมหากรุณาธิคุณของพระบาทสมเด็จพระบรมชนกาธิเบศรมหาภูมิพลอดุลยเดช มหาราชบรมนาถบพิตรและเนื่องในวันชาติและวันพ่อแห่งชาติ 5 ธันว
ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานในพิธีมอบกรรมสิทธิ์และไถ่ชีวิตโคในโครงการธนาคารโค-กระบือ เพื่อเกษตรกรตามพระราชดำริเพื่อน้อมสำนึกในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราชบรมนาถบพิตร และเนื่องในวันชาติและวันพ่อแห่งชาติ 5 ธันวาคม 2566 ณ ลานสุขภาพหลังเทศบาลเมืองพะเยา จังหวัดพะเยา ซึ่งกระทรวงเกษตรฯโดยกรมปศุสัตว์ได้จัดพิธีมอบกรรมสิทธิ์และไถ่ชีวิตโคโครงการธนาคารโค-กระบือเพื่อเกษตรกรตามพระราชดำริเพื่อน้อมสำนึกในพระมหากรุณาธิคุณของพระบาทสมเด็จพระบรมชนกาธิเบศรมหาภูมิพลอดุลยเดชมหาราชบรมนาถบพิตรวันชาติและวันพ่อแห่งชาติโดยมีกิจกรรมดำเนินการ 2 กิจกรรมประกอบด้วย 1) การมอบกรรมสิทธิ์โค-กระบือแก่เกษตรกรที่ปฏิบัติตามเงื่อนไขของโครงการธนาคารโค-กระบือเพื่อเกษตรกรตามพระราชดำริจำนวน 69 รายและ 2) การไถ่ชีวิตโคเพศเมียจำนวน 120 ตัวโดยกรมปศุสัตว์จะนำไปให้ความช่วยเหลือแก่เกษตรกรภายใต้ระเบียบและหลักกณฑ์ของโครงการธนาคารโค-กระบือเพื่อเกษตรกรตามพระราชดำริ
ทั้งนี้โครงการธนาคารโค-กระบือเพื่อเกษตรกรตามพระราชดำริเป็นหนึ่งในโครงการพระราชดำริของพระบาทสมเด็จพระบรมชนกาธิเบศรมหาภูมิพลอดุลยเดชมหาราชบรมนาถบพิตรซึ่งกรมปศุสัตว์รับสนองพระราชดำริดำเนินการมาตั้งแต่ปีพุทธศักราช 2522 เพื่อช่วยเหลือเกษตรกรให้มีโค-กระบือไว้ใช้แรงงานและเพิ่มผลผลิตทางการเกษตรซึ่งจากการดำเนินงานที่ผ่านมากรมปศุสัตว์ได้ให้ความช่วยเหลือเกษตรกรไปแล้วกว่า 368,815 รายโดยจังหวัดพะเยาได้ให้ความช่วยเหลือเกษตรกรทั้งหมดจำนวน 1,653 รายในปีงบประมาณพ.ศ. 2566 ได้มอบกรรมสิทธิ์โค-กระบือให้แก่เกษตรกรในพื้นที่จังหวัดพะเยาเป็นกรรมสิทธิ์แม่โคและแม่กระบือจำนวน 389 ตัวคิดเป็นมูลค่า 10,503,000 บาทโครงการธนาคารโค-กระบือเพื่อเกษตรกรตามพระราชดำริถือได้ว่าเป็นโครงการที่สามารถแก้ไขปัญหาความยากจนของเกษตรกรโดยการน้อมนำหลักปรัชญาของเศรษฐกิจพอเพียงมาปรับใช้ในการดำเนินงานประกอบกับมีการทำงานบูรณาการร่วมกันในพื้นที่อย่างเป็นระบบสนับสนุนให้มีการรวมกลุ่มเกษตรกรและให้ชุมชนมีส่วนร่วมในการบริหารโครงการเพื่อให้เกิดความเข้มแข็งตลอดจนมีการต่อยอดการใช้ประโยชน์เช่นการใช้มูลสัตว์เป็นปุ๋ยในไร่นาและการอนุรักษ์วัฒนธรรมประเพณีในท้องถิ่นเป็นต้น
สำหรับโคเพศเมียจำนวน 120 ตัวที่ได้รับการไถ่ชีวิตในวันนี้กรมปศุสัตว์จะนำไปให้ความช่วยเหลือเกษตรกรตามระเบียบและหลักเกณฑ์ของโครงการธนาคารโค-กระบือเพื่อเกษตรกรตามพระราชดำริในพื้นที่ 4 อำเภอของจังหวัดพะเยาได้แก่อำเภอแม่ใจอำเภอเชียงคำอำเภอดอกคำใต้และอำเภอเชียงม่วน

ที่มา : https://www.thaigov.go.th/news/contents/details/76705