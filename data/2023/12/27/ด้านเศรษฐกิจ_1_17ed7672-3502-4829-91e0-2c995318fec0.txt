รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน เข้าร่วมประชุมคณะกรรมการดิจิทัลเพื่อเศรษฐกิจและสังคมแห่งชาติ 


วันอังคารที่ 26 ธันวาคม 2566
26/12/2566
พิมพ์
เลขานุการรัฐมนตรีฯ ไพลิน เข้าร่วมประชุมคณะกรรมการดิจิทัลเพื่อเศรษฐกิจและสังคมแห่งชาติ
เลขานุการรัฐมนตรีฯ ไพลิน เข้าร่วมประชุมคณะกรรมการดิจิทัลเพื่อเศรษฐกิจและสังคมแห่งชาติ
วันที่ 22 ธันวาคม 2566 นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม ได้รับมอบหมายจากนางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ในฐานะกรรมการคณะกรรมการดิจิทัลเพื่อเศรษฐกิจและสังคมแห่งชาติ ให้เข้าร่วมการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 1/2566 โดยมีนายภูมิธรรม เวชยชัย รองนายกรัฐมนตรี เป็นประธานกรรมการฯ  ณ ห้องประชุม 301 ตึกบัญชาการ 1 ทำเนียบรัฐบาล
โดยที่ประชุมได้นำเสนอการมอบหมายประธานกรรมการและรองประธานกรรมการในคณะกรรมการดิจิทัลเพื่อเศรษฐกิจและสังคมแห่งชาติ การแต่งตั้งคณะกรรมการเฉพาะด้านและกรรมการผู้ทรงคุณวุฒิ ผลการดำเนินงานของคณะกรรมการภายใต้พระราชบัญญัติการพัฒนาดิจิทัลเพื่อเศรษฐกิจและสังคม พ.ศ. 2560 ประกอบด้วย ผลการดำเนินงานตามมติที่ประชุมคณะกรรมการดิจิทัลเพื่อเศรษฐกิจและสังคมแห่งชาติ ผลการดำเนินงานของคณะกรรมการโครงสร้างพื้นฐานดิจิทัล ผลการดำเนินงานของคณะกรรมการส่งเสริมและพัฒนาดิจิทัลเพื่อเศรษฐกิจและสังคม ผลการดำเนินงานของคณะกรรมการเฉพาะด้านระบบสุขภาพดิจิทัล ผลการดำเนินงานของคณะกรรมการบริหารกองทุนพัฒนาดิจิทัลเพื่อเศรษฐกิจและสังคม ทั้งนี้ยังแจ้งถึงการดำเนินงานด้านกิจการอวกาศ และการดำเนินงานของสถาบันข้อมูลขนาดใหญ่
นอกจากนี้ที่ประชุมได้นำเสนอ (ร่าง) นโยบายและแผนระดับชาติว่าด้วยการพัฒนาดิจิทัลเพื่อเศรษฐกิจและสังคม พ.ศ. 2561- 2580 (ฉบับปรับปรุง) (ร่าง) นโยบายการใช้คลาวด์เป็นหลัก (Thailand Cloud First Policy) การขับเคลื่อนการบริการ Digital ID ของประเทศ ร่างงบประมาณรายจ่าย ประจำปี ๒๕๖๗ ของสำนักงาน กสทช. ร่างระเบียบคณะกรรมการดิจิทัลเพื่อเศรษฐกิจและสังคมแห่งชาติ ว่าด้วยค่าตอบแทนและค่าใช้จ่ายอื่นในการปฏิบัติงานของคณะกรรมการติดตามและประเมินผลการปฏิบัติงาน สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ พ.ศ....

ที่มา : https://www.thaigov.go.th/news/contents/details/76681