รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ ร่วมประชุม คณะกรรมการ ป.ป.ส. ให้ทุกหน่วยงานที่เกี่ยวข้อง บูรณาการแก้ปัญหายาเสพติดอย่างเร่งด่วนและรอบด้าน 


วันอังคารที่ 26 ธันวาคม 2566
26/12/2566
พิมพ์
ที่ปรึกษาฯ ดนัยณัฏฐ์ ร่วมประชุม คณะกรรมการ ป.ป.ส. ให้ทุกหน่วยงานที่เกี่ยวข้อง บูรณาการแก้ปัญหายาเสพติดอย่างเร่งด่วนและรอบด้าน
ที่ปรึกษาฯ ดนัยณัฏฐ์ ร่วมประชุม คณะกรรมการ ป.ป.ส. ให้ทุกหน่วยงานที่เกี่ยวข้อง บูรณาการแก้ปัญหายาเสพติดอย่างเร่งด่วนและรอบด้าน
วันที่ 22 ธันวาคม 2566 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เข้าร่วมการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) โดยมีนายสมศักดิ์ เทพสุทิน รองนายกรัฐมนตรี เป็นประธานการประชุมฯ และมีนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย พ.ต.อ.ทวี สอดส่อง รัฐมนตรีว่าการกระทรวงยุติธรรม นายพิพัฒน์ รัชกิจประการ รัฐมนตรีว่าการกระทรวงแรงงาน เข้าร่วมประชุมด้วย ณ ทำเนียบรัฐบาล
ประธานการประชุมกล่าวว่า การแก้ปัญหายาเสพติด จะละเลยเรื่องการยึดอายัดทรัพย์สินของเครือข่ายผู้ค้ายาเสพติดไม่ได้ เพราะปัญหายาเสพติด ได้ทวีความรุนแรง ซึ่งถ้าไม่มีการตัดที่ต้นตอ ก็จะไม่สามารถแก้ปัญหาได้ และที่ประชุมฯ ได้มีการขออนุมัติตั้งด่านตรวจยานพาหนะเพิ่ม เพื่อสกัดกั้นการลักลอบลำเลียงยาเสพติด ด้วยเครื่องเอกซเรย์ตรวจค้นยาเสพติด จำนวน 3 แห่ง โดยขณะนี้ มีการติดตั้งเครื่องเอกซเรย์ตรวจค้นยาเสพติด ทั้ง 3 แห่ง เรียบร้อยแล้ว เพื่อช่วยตัดเส้นทางการขนย้ายยาเสพติด ซึ่งทุกหน่วยงานที่เกี่ยวข้อง ก็กำลังช่วยกันบูรณาการแก้ปัญหายาเสพติดอย่างเร่งด่วน และรอบด้านที่สุด

ที่มา : https://www.thaigov.go.th/news/contents/details/76683