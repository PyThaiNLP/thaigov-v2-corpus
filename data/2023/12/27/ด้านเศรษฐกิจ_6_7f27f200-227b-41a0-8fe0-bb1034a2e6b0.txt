รัฐบาลไทย-ข่าวทำเนียบรัฐบาล-รองปลัดฯ ณัฏฐิญา มุ่งพัฒนาเกษตรอุตสาหกรรมสู่ต้นแบบอัจฉริยะ MIND Star เพื่อยกระดับศักยภาพผู้ประกอบการ เสริมทุน SME ตามแนวประชารัฐ


วันอังคารที่ 26 ธันวาคม 2566
26/12/2566
พิมพ์
รองปลัดฯ ณัฏฐิญา มุ่งพัฒนาเกษตรอุตสาหกรรมสู่ต้นแบบอัจฉริยะ MIND Star เพื่อยกระดับศักยภาพผู้ประกอบการ เสริมทุน SME ตามแนวประชารัฐ
รองปลัดฯ ณัฏฐิญา มุ่งพัฒนาเกษตรอุตสาหกรรมสู่ต้นแบบอัจฉริยะ MIND Star เพื่อยกระดับศักยภาพผู้ประกอบการ เสริมทุน SME ตามแนวประชารัฐ สร้างความแข็งแกร่งให้นักธุรกิจเกษตรอุตสาหกรรมในพื้นที่ขอนแก่นและจังหวัดใกล้เคียง
ขอนแก่น - วันที่ 22 ธันวาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานมอบนโยบายและแนวทางการส่งเสริมผู้ประกอบการ ภายใต้กิจกรรม “พัฒนาเกษตรอุตสาหกรรมสู่ต้นแบบอัจฉริยะ” MIND Star โดยมี นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายธงชัย เมืองสนธิ์ อุตสาหกรรมจังหวัดขอนแก่น นายเตมีย์ พันธุวงค์ราช ผู้อํานวยการกองตรวจราชการ และผู้ประกอบการ เข้าร่วม ณ สํานักงานอุทยานวิทยาศาสตร์ มหาวิทยาลัยขอนแก่น จังหวัดขอนแก่น
รองปลัดฯ ณัฏฐิญา กล่าวว่า ภาคการเกษตร นับว่ามีความสําคัญต่อเศรษฐกิจและสังคมของประเทศไทยอย่างมาก จากอดีตจนถึงปัจจุบัน ภาคเกษตรไทยได้มีการเปลี่ยนแปลงเชิงโครงสร้างครั้งสําคัญ เช่นเดียวกับทั่วโลก คือ การลดลงของการใช้กําลังแรงงาน ซึ่งถูกทดแทนด้วยการเพิ่มขึ้นของการใช้เครื่องจักรกลและเทคโนโลยีสมัยใหม่ ซึ่งเห็นได้ว่ารูปแบบการเติบโตของภาคการเกษตรได้เปลี่ยนจากเดิม ที่เน้นการขยายตัวเชิงปริมาณ เช่น การขยายพื้นที่เพาะปลูก และการใช้ปัจจัยการผลิตที่มากขึ้น กระทรวงอุตสาหกรรม เล็งเห็นความสําคัญในเรื่องการพัฒนาสินค้าเกษตร ที่เป็นเศรษฐกิจหลักของประเทศไทย โดยมุ่งเน้นพัฒนาศักยภาพผู้ประกอบการภาคเกษตร เพื่อสร้างผู้ประกอบการให้เติบโต พัฒนาสินค้า ผลิตภัณฑ์ ให้เข้มแข็งและต่อยอดสู่การเป็นผู้ประกอบการเกษตรอุตสาหกรรม
การดําเนินกิจกรรม “พัฒนาเกษตรอุตสาหกรรมสู่ต้นแบบอัจฉริยะ” หรือ MIND Star เพื่อเสริมความ แข็งแกร่งและยกระดับศักยภาพของผู้ประกอบการเกษตรอุตสาหกรรมในระดับจังหวัด รวมถึง สร้าง ขีดความสามารถในการแข่งขัน โดยมุ่งส่งเสริมและพัฒนาผู้ประกอบการที่มีศักยภาพและความพร้อม สู่การเป็นผู้ประกอบการยุคใหม่ที่มีวิสัยทัศน์ ในการดําเนินธุรกิจ มีแนวคิดในการพัฒนาต่อยอดธุรกิจและ พัฒนาผลิตภัณฑ์ด้วยเทคโนโลยี นวัตกรรม และความคิดสร้างสรรค์ สร้างมูลค่าเพิ่มสู่ผลิตภัณฑ์/สินค้า ที่มีคุณภาพและมูลค่าสูงที่สอดคล้องกับความต้องการของตลาดและสามารถเข้าสู่ตลาดเป้าหมายที่มี ศักยภาพทั้งในประเทศและต่างประเทศได้
ทั้งนี้ การจัดกิจกรรม “พัฒนาเกษตรอุตสาหกรรมสู่ต้นแบบอัจฉริยะ” เป็นการดำเนินงานของ สำนักงานปลัดกระทรวงอุตสาหกรรม ร่วมกับ มหาวิทยาลัยธรรมศาสตร์ โดยสถาบันวิจัยและให้คำปรึกษาแห่งมหาวิทยาลัยธรรมศาสตร์ ซึ่งมีวัตถุประสงค์ เพื่อส่งเสริมและพัฒนาศักยภาพในการแข่งขันให้แก่ผู้ประกอบการเกษตรอุตสาหกรรม และสร้างผู้ประกอบการเกษตรอุตสาหกรรมสู่การเป็นต้นแบบอัจฉริยะ โดยการคัดเลือกผู้ประกอบการเกษตรอุตสาหกรรม อาทิ วิสาหกิจขนาดย่อม หรือวิสาหกิจขนาดกลาง หรือ ผู้ประกอบการที่สนใจในกลุ่มเกษตรแปรรูป เกษตรอุตสาหกรรม อุตสาหกรรมแปรรูปเกษตร อุตสาหกรรมแปรรูปอาหาร อุตสาหกรรมต่อยอดซัพพลายเชน หรืออุตสาหกรรมสนับสนุนอื่น ๆ ที่เกี่ยวข้อง จำนวน 120 กิจการจากทั่วประเทศ เข้าร่วมรับการอบรมถ่ายทอดองค์ความรู้ต่าง ๆ ที่จะนำไปต่อยอดพัฒนาธุรกิจสู่ผลิตภัณฑ์/สินค้าเกษตรขั้นสูงที่มีคุณค่าเฉพาะสอดคล้องกับความต้องการของตลาดโดยเฉพาะตลาดที่มีมูลค่าสูง ซึ่งจะช่วยให้ผู้ประกอบการไทย สามารถแข่งขันในระดับสากลได้อย่างมีศักยภาพ โดยในครั้งนี้ มีผู้ประกอบการที่สนใจ เข้าร่วมอบรมฯ เพื่อเสริมสร้างศักยภาพและต่อยอดความคิดในอุตสาหกรรมสร้างสรรค์เชิงเกษตร รวมจำนวนทั้งสิ้น 30 กิจการ ระหว่างวันที่ 21-23 ธันวาคม 2566 ณ สํานักงานอุทยานวิทยาศาสตร์ มหาวิทยาลัยขอนแก่น จังหวัดขอนแก่น
นอกจากนี้ ผู้ช่วยปลัดฯ ณิรดา ได้ให้คำแนะนำ กองทุนพัฒนาเอสเอ็มอีตามแนวประชารัฐ กระทรวงอุตสาหกรรม เพื่อให้ผู้ประกอบการ ที่ต้องการเงินทุนเพื่อเสริมสภาพคล่องทางการเงิน สำหรับการต่อยอดพัฒนาผลิตภัณฑ์ ภายใต้ โครงการสินเชื่อลดโลกร้อน (Decarbonize Loan) สำหรับผู้ประกอบการ SME ที่ต้องการปรับปรุงกิจการเพื่อดูแลสิ่งแวดล้อม โดยมีกลุ่มเป้า คือ กลุ่มอุตสาหกรรม BCG (Bio-Circular-Green Economy) กลุ่มอุตสาหกรรมอ้อยและน้ำตาล และธุรกิจที่เกี่ยวเนื่อง (Supply Chain) และกลุ่มอุตสาหกรรมอื่น ที่มีความประสงค์ในการปรับปรุงกระบวนการดำเนินงานเพื่อการดูแลสิ่งแวดล้อม และลดการปล่อยก๊าซคาร์บอนไดออกไซด์สู่ชั้นบรรยากาศ โดยการปรับปรุงเครื่องจักร หรือกระบวนการผลิตให้มีประสิทธิภาพลดการใช้พลังงานและอนุรักษ์สิ่งแวดล้อม การปรับเปลี่ยนอุปกรณ์ใช้พลังงานไฟฟ้าที่ประหยัด หรือการปรับมาใช้พลังงานทดแทนที่สะอาด ได้แก่ พลังงานแสงอาทิตย์ หรือพลังงานชีวมวล เป็นต้น

ที่มา : https://www.thaigov.go.th/news/contents/details/76686