รัฐบาลไทย-ข่าวทำเนียบรัฐบาล-ช่วงเทศกาลปีใหม่ 2567 หากเจ็บป่วยฉุกเฉิน ใช้สิทธิ UCEP เข้ารักษารพ. ที่ใกล้ที่สุด 


วันศุกร์ที่ 29 ธันวาคม 2566
ช่วงเทศกาลปีใหม่ 2567 หากเจ็บป่วยฉุกเฉิน ใช้สิทธิ UCEP เข้ารักษารพ. ที่ใกล้ที่สุด
.....
ช่วงเทศกาลปีใหม่ 2567 หากเจ็บป่วยฉุกเฉิน ใช้สิทธิ UCEP เข้ารักษารพ. ที่ใกล้ที่สุด
.
รัฐบาลห่วงใยประชาชนช่วงเทศกาลส่งท้ายปีเก่า ต้อนรับปีใหม่ 2567 ประชาชนผู้มีสิทธิหลักประกันสุขภาพแห่งชาติ (บัตรทอง) หากมีเหตุสมควร หรือกรณีอุบัติเหตุฉุกเฉิน หรือกรณีเจ็บป่วยฉุกเฉิน แนะนำให้เข้ารับบริการสถานพยาบาลของรัฐและสถานพยาบาลเอกชนที่เข้าร่วมโครงการตามนโยบาย UCEP ที่อยู่ใกล้ที่สุดก่อน ไม่มุ่งเจาะจงเข้าสถานพยาบาลเอกชนเท่านั้น เนื่องจากการเบิกจ่ายค่ารักษาจะเป็นไปตามระเบียบที่กำหนดไว้
.
การเข้ารับบริการรักษาพยาบาลฉุกเฉินที่อาจเกิดขึ้นได้ เพื่อความสะดวก นอกจากการเตรียมบัตรประจำตัวประชาชน ควรศึกษาข้อมูลหน่วยบริการที่อยู่ในพื้นที่ระหว่างเดินทางและจุดหมายปลายทาง เพื่อเป็นข้อมูลในการเข้ารับการรักษาพยาบาลที่ใกล้ที่สุด หากมีข้อสงสัยสามารถสอบถามได้ที่สายด่วน สปสช. โทร.1330 กรณีเจ็บป่วยฉุกเฉิน โทร.สายด่วน 1669 ได้ทั่วประเทศ
.
ช่วงเทศกาลหยุดยาวมีประชาชนจำนวนมากเดินทางไปยังสถานที่ต่าง ๆ ขอให้ใช้ความระมัดระวัง มีสติอยู่เสมอ และอย่าประมาทปฏิบัติตามมาตรการป้องโควิด-19
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76802