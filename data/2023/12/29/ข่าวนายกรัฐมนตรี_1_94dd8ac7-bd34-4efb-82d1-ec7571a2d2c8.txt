รัฐบาลไทย-ข่าวทำเนียบรัฐบาล-นายกฯ ยังคงติดตามสถานการณ์น้ำท่วมอย่างใกล้ชิด


วันศุกร์ที่ 29 ธันวาคม 2566
29/12/2566
พิมพ์
นายกฯ ยังคงติดตามสถานการณ์น้ำท่วมอย่างใกล้ชิด
นายกฯ ยังคงติดตามสถานการณ์น้ำท่วมอย่างใกล้ชิด
วันนี้ (29 ธ.ค. 66) นายเศรษฐา ทวีสิน นายกรัฐมนตรี ติดตามและรับรายงานสถานการณ์น้ำท่วมที่จังหวัดชายแดนใต้ ที่ขณะนี้มวลน้ำไหลไปที่จังหวัดปัตตานีแล้ว ทำให้จังหวัดมีน้ำท่วมสูง อย่างไรก็ตาม ยังห่วงประชาชนในพื้นที่ที่ประสบภัย สั่งหน่วยงานที่เกี่ยวข้องทั้งกระทรวงมหาดไทย กระทรวงเกษตรและสหกรณ์ กระทรวงสาธารณสุขและหน่วยงานความมั่นคง ร่วมกันช่วยเหลือประชาชน ทั้ง อาหาร น้ำ ของใช้จำเป็น และยา อย่าให้ประชาชนเดือดร้อน ต้องช่วยเหลืออย่างทั่วถึง แม้ในพื้นที่ห่างไกล ที่ประชาชน ออกมาไม่ได้
ทั้งนี้ นายกฯ ยังย้ำเรื่องการเตือนภัยและอพยพประชาชนหากจำเป็นก็ต้องทำ ส่วนเรื่องการเยียวยา นายกฯให้ความมั่นใจ ประชาชนทุกคนที่ประสบภัยจะได้รับการเยียวยา ฟื้นฟูทันทีเช่นกัน
นอกจากนี้ นายกฯขอบคุณและให้กำลังใจเจ้าหน้าที่ และทุกหน่วยงานที่ทุ่มเท เสียสละเพื่อดูแลพี่น้องประชาชนที่ประสบภัยด้วย

ที่มา : https://www.thaigov.go.th/news/contents/details/76804