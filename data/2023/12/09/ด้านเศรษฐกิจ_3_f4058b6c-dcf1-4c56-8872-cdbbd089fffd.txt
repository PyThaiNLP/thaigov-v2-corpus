รัฐบาลไทย-ข่าวทำเนียบรัฐบาล-กระทรวงเกษตรฯ ร่วมจัดงาน “งานกาชาด 100 ปี รื่นรมย์สุขฤดี ณ ที่แห่งการให้” เชิญชวนประชาชนเที่ยวงานช้อปสินค้าการเกษตร


วันเสาร์ที่ 9 ธันวาคม 2566
กระทรวงเกษตรฯ ร่วมจัดงาน “งานกาชาด 100 ปี รื่นรมย์สุขฤดี ณ ที่แห่งการให้” เชิญชวนประชาชนเที่ยวงานช้อปสินค้าการเกษตร
กระทรวงเกษตรฯ ร่วมจัดงาน “งานกาชาด 100 ปี รื่นรมย์สุขฤดี ณ ที่แห่งการให้” เชิญชวนประชาชนเที่ยวงานช้อปสินค้าการเกษตร
วันที่ 8 ธันวาคม 2566 สมเด็จพระกนิษฐาธิราชเจ้า กรมสมเด็จพระเทพรัตนราชสุดา เจ้าฟ้ามหาจักรี สิรินธร มหาวชิราลงกรณวรราชภักดี สิริกิจการิณีพรยพัฒน รัฐสีมาคุณากรปิยชาติ สยามบรมราชกุมารี เสด็จพระราชดำเนินทรงเปิดงานวันกาชาด 100 ปี พุทธศักราช 2566 ณ พลับพลาพิธี หน้าห้องสมุดประชาชน สวนลุมพินี เขตประทุมวัน กรุงเทพมหานคร โดยการจัดงานในปีนี้
จัดขึ้นภายใต้แนวคิด “งานวันกาชาด 100 ปี รื่นรมย์สุขฤดี ณ ที่แห่งการให้” #RedCrossFairCenturyOfCharity นี้ เริ่มตั้งแต่
วันที่ 8 – 18 ธันวาคม 2566 ณ สวนลุมพินี เวลา 11.00 - 22.00 น. อีกทั้ง ยังมีรูปแบบงานกาชาดออนไลน์บน www.งานกาชาด.com และ www.redcrossfair.com ตลอด 24 ชั่วโมง ซึ่งสามารถเลือกซื้อสินค้าและบริการร่วมกิจกรรมชิงโชคของรางวัลพร้อมสลาก
บำรุงภากาชาดไทยของหน่วยงานต่าง ๆ รวมถึงการร่วมบริจาคเงินสมทบทุนบำรุงสภากาชาดไทย
สำหรับกิจกรรมภายในงาน ประกอบไปด้วย 12 กิจกรรม เช่น 1) การประกวดกระบวนรถแห่งานวันกาชาด 2) การจัดกิจกรรมกลางแจ้งที่เคยจัดขึ้นภายในงานกาชาดในอดีตภายใต้แนวคิด “ถนนย้อนวันวาน รื่นเริง งานวันกาชาด” เช่น การแข่งขันตะกร้อลอดห่วง การแสดงอุปรากรจีน (งิ้ว) การแสดงศิลปะการต่อสู้ (มวยไทย เทควันโ มวยตับจาก) มหสพและดนตรี 3) กิจกรรมลีลาศรื่นรมย์ ณ สวนลุมพินี  4) กิจกรรมรำวงย้อนยุค 5) การจำลองบรรยากาศของสถานที่สำคัญที่ใช้จัดงานกาชาดในอดีต (LandmarkX) 6) การจัดแสดงไฟประดับสุขสว่างทั่วทุกสารทิศรอบรั้วสวนลุมพินี 7) กิจกรรมส่งเสริมการสวมใส่ผ้าไทย “นุ่งโจม ห่มไทยเที่ยวงานวันกาชาด 100 ปี” 8) การประกวดร้านงานวัดกาชาด 100 ปี  9) การจัดกิจกรรมเสี่ยงโชคชิงรางวัล – การออกสลากกาชาด10) การประกวดกุลบุตร – กุลธิดากาชาด และผู้สูงวัยสุขภาพดี 11) การแสดงมหรสพศิลปวัฒนธรรมร่วมสมัยพร้อมความบันเทิงต่าง ๆ
และกิจกรรมสุดท้าย 12) การออกร้านเพื่อจัดแสดงนิทรรศการและจัดจำหน่วยสินค้าของหน่วยงานต่าง ๆ
ในส่วนของกระทรวงเกษตรและสหกรณ์ได้ร่วมจัดกิจกรรมสนุกกับเกมช้อปปิ้งสินค้าถูกใจ อิ่มอร่อยไปกับผลิตภัณฑ์คุณภาพที่ร้านกระทรวงเกษตรฯ บูธหมายเลข 3.5 ประตู 3 สวนลุมพินี ฝั่งถนนพระราม 4 สนุกสนานกับเกมตกปลาหรรษาชิงของรางวัล เลือกช้อปสินค้าเกษตรเกรดพรีเมียมจากกลุ่มเกษตรกร อิ่มอร่อยกับผลิตภัณฑ์เกษตรแปรรูปเกรดคุณภาพทั้งเนื้อสัตว์ ผัก ผลไม้ ในงานกาชาดประจำปี 2566 โดยมีกิจกรรม เช่น 1) การจัดนิทรรศการ “เกษตร พอเพียงเมือง” นำเสนอนวัตกรรมการทำเกษตรในพื้นที่จำกัด
และนิทรรศการแนะนำสำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน) และการจำหน่ายสินค้าของที่ระลึก เช่น หนังสือองค์ความรู้ ผักอินทรีย์ น้ำหมากเม่า น้ำอ้อย และผลิตภัณฑ์จากเครือข่าย 2) การจำหน่ายสลากบำรุง
สภากาชาดไทยรางวัลที่ 1 ทองคำแท่งมูลค่า 500,000 บาท และรางวัลอื่น ๆ อีกมายมาย 3) กิจกรรมตกปลาหรรษา จำหน่ายใบละ
20 บาท ร่วมทำบุญพร้อมลุ้นรับรางวัลต่าง ๆ 4) ผลิตภัณฑ์แปรรูปจากเนื้อโคขุนเกรดคุณภาพ โดยสหกรณ์โคเนื้อกำแพงแสน จำกัด
KU Beef ผลิตภัณฑ์แปรรูปจากนมโคคุณภาพสูงล้านนา โดย บริษัท เชียงใหม่ เฟรชมิลค์ จำกัด 5) ผลิตภัณฑ์นมไทย-เดนมาร์ค
ไอศกรีมโยเกิร์ต 6) สินค้าคุณภาพจากร้าน FISHERMAN SHOP 7) กาแฟสด และผลิตภัณฑ์แปรรูปจากกาแฟ 8) ผลผลิตทางการเกษตรจากกลุ่มแม่บ้านเกษตรกร วิสาหกิจชุมชน สินค้าเกษตรภายใต้ตราสินค้า อ.ต.ก. สินค้าที่สะท้อนอัตลักษณ์และภูมิปัญญาท้องถิ่น สินค้าแปรรูปจากข้าว ข้าวสารบรรจุถุง 9) ผลิตภัณฑ์ยางพาราคุณภาพ เช่น หมอนยางพารา เบาะรองนั่ง เจลประคบร้อนเย็น และกระเป๋าสานจากยางพารา และ 10) การจัดจำหน่ายผ้าไหมและผลิตภัณฑ์หม่อนไหม

ที่มา : https://www.thaigov.go.th/news/contents/details/75892