รัฐบาลไทย-ข่าวทำเนียบรัฐบาล-“นฤมล”หารือคณะหอการค้าไทย-จีน เผยนักธุรกิจจีนเชื่อมั่นนโยบายส่งเสริมการลงทุนของรัฐบาล ให้ความสนใจลงทุนในประเทศไทยอย่างต่อเนื่อง มูลค่าการลงทุนมากกว่าหกหมื่นล้านบาท


วันเสาร์ที่ 9 ธันวาคม 2566
09/12/2566
พิมพ์
“นฤมล”หารือคณะหอการค้าไทย-จีน เผยนักธุรกิจจีนเชื่อมั่นนโยบายส่งเสริมการลงทุนของรัฐบาล ให้ความสนใจลงทุนในประเทศไทยอย่างต่อเนื่อง มูลค่าการลงทุนมากกว่าหกหมื่นล้านบาท
“นฤมล”หารือคณะหอการค้าไทย-จีน เผยนักธุรกิจจีนเชื่อมั่นนโยบายส่งเสริมการลงทุนของรัฐบาล ให้ความสนใจลงทุนในประเทศไทยอย่างต่อเนื่อง มูลค่าการลงทุนมากกว่าหกหมื่นล้านบาท
วันที่ 9 ธันวาคม 2566 ศาสตราจารย์ นฤมล ภิญโญสินวัฒน์  ผู้แทนการค้าไทยหารือเรื่องความร่วมมือด้านการค้า การลงทุนกับประเทศจีน และการเพิ่มพูนความสันพันธ์กับภาคเอกชน กับคณะหอการค้าไทย-จีน ประกอบด้วย นายณรงค์ศักดิ์ พุทธพรมงคล ประธานกรรมการ นายบุญยงค์ ยงเจริญรัฐ นายสรสินธุ ไตรจักรภพ และนายประสงค์ เอาฬาร รองประธาน        นายถนอมพงษ์ ปฐมศักดิ์ และนายกิตติพงศ์ พุทธพรมงคล รองเลขาธิการเข้าร่วม
ผู้แทนการค้าเปิดเผยว่า ทางคณะหอการค้าไทย-จีน รายงานว่า ภาคเอกชนจีนให้ความสนใจเข้ามาลงทุนทำธุรกิจในประเทศไทยเพิ่มมากขึ้นเรื่อย ๆ จากนโยบายสนับสนุนทางการค้าของรัฐบาล ร่วมถึงการอำนวยความสะดวกด้านต่าง ๆ ทำให้นักลงทุนจีนเกิดความเชื่อมั่น ซึ่งตลอดระยะเวลาที่ผ่านมามีนักธุรกิจจีนรายใหญ่ ๆ เข้ามาลงทุนทำธรุกิจในประเทศไทย กว่า 300 ราย มูลค่าการลงทุนกว่าหกหมื่นล้านบาท โดยอุตสาหกรรมที่จีนให้ความสนใจอันดับต้น ๆ คือ อุตสาหกรรมผลิตชิ้นส่วนอิเล็กทรอนิกส์ โดยเฉพาะการเข้ามาลงทุนในอุตสาหกรรมยานยนต์ไฟฟ้า (EV) โดยคาดการณ์ว่าจะมีมูลค่าการลงทุนกว่า 50,000 ล้านบาท ส่วนมากจะอยู่ที่นิคมอุตสาหกรรมภาคตะวันออกเป็นส่วนใหญ่ นอกจากนั้น ยังมีผู้ประกอบการ SMEs กว่าพันราย ได้เข้ามาทำธุรกิจที่ถูกต้องตามกฎหมายในประเทศไทย แสดงให้เห็นถึงความสัมพันธ์ที่ดีของจีนกับประเทศไทย และความเชื่อมั่นต่อนโยบายส่งเสริมการลงทุนของรัฐบาลไทย โดยทุกเดือนจะมีนักลงทุนจากประเทศจีนเดินทางมาหารือกับคณะหอการค้าไทย-จีน และทุก ๆ ครั้ง จะมีการตัดสินใจลงทุนในประเทศไทยเกิดขึ้น
ผู้แทนการค้า กล่าวว่า นายเศรษฐา ทวีสิน นายกรัฐมนตรี ให้ความสำคัญกับการค้าการลงทุนระหว่างไทยกับจีน โดยเน้นย้ำให้รัฐบาลทำงานร่วมกับคณะหอการค้าไทย-จีน เป็นทีมไทยแลนด์ เพื่อส่งเสริมการลงทุน และอำนวยความสะดวกด้านการค้า ให้มีมูลค่าเพิ่มมากขึ้น พร้อมทั้งให้ขยายผลการหารือการค้าการลงทุนหลังจากที่นายกรัฐมนตรีได้เดินทางไปเชิญชวนนักลงทุนจีนให้เข้ามาลงทุนในประเทศไทย อะไรที่เป็นสามารถอำนวยความสะดวกได้ ให้เร่งดำเนินการ อย่าให้เป็นอุปสรรคต่อนักลงทุน

ที่มา : https://www.thaigov.go.th/news/contents/details/75894