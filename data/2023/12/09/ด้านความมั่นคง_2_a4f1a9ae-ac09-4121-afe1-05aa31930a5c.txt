รัฐบาลไทย-ข่าวทำเนียบรัฐบาล-“พัชรวาท” เยี่ยมชม Thailand Pavilion พร้อมร่วมรับฟังเสียงสะท้อนจากเยาวชน ภาคเอกชน และภาคการศึกษา ในเวทีคู่ขนาน ก่อนเข้าร่วมประชุม High-level Segment ในเวที COP28


วันเสาร์ที่ 9 ธันวาคม 2566
“พัชรวาท” เยี่ยมชม Thailand Pavilion พร้อมร่วมรับฟังเสียงสะท้อนจากเยาวชน ภาคเอกชน และภาคการศึกษา ในเวทีคู่ขนาน ก่อนเข้าร่วมประชุม High-level Segment ในเวที COP28
“พัชรวาท” เยี่ยมชม Thailand Pavilion พร้อมร่วมรับฟังเสียงสะท้อนจากเยาวชน ภาคเอกชน และภาคการศึกษา ในเวทีคู่ขนาน ก่อนเข้าร่วมประชุม High-level Segment ในเวที COP28
“พัชรวาท” เยี่ยมชม Thailand Pavilion พร้อมร่วมรับฟังเสียงสะท้อนจากเยาวชน ภาคเอกชน และภาคการศึกษา ในเวทีคู่ขนาน ก่อนเข้าร่วมประชุม High-level Segment ในเวที COP28
วันที่ 8 ธันวาคม 2566 ณ Expo City เมืองดูไบ สหรัฐอาหรับเอมิเรตส์ พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ในฐานะหัวหน้าคณะผู้แทนไทยเข้าร่วมการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ สมัยที่ 28 (COP28) เข้าเยี่ยมชม Thailand Pavilion ที่จัดแสดงอยู่ภายในบริเวณการจัดประชุม COP28 ซึ่งได้นำเสนอนิทรรศการผลการดำเนินงานด้านการเปลี่ยนแปลงสภาพภูมิอากาศของประเทศไทย ประกอบด้วย แผนที่นำทางการลดก๊าซเรือนกระจกของประเทศไทย พ.ศ. 2564 – 2573 หรือ NDC Roadmap แผนปฏิบัติการด้านการลดก๊าซเรือนกระจกของประเทศ แผนการปรับตัวต่อการเปลี่ยนแปลงสภาพภูมิอากาศแห่งชาติ และเครื่องมือกลไกการดำเนินงานที่สำคัญทั้งภายในและระหว่างประเทศ รวมทั้ง Thailand Innovation Zone  โดย รมว.ทส. ยังได้ร่วมหารือกับภาคเอกชน ที่เข้าร่วมกิจกรรมคู่ขนานภายในพาวิลเลี่ยน เพื่อส่งเสริมให้เกิดการขับเคลื่อนการพัฒนาเทคโนโลยี นวัตกรรมการลดการปล่อยก๊าซเรือนกระจกและการกักเก็บคาร์บอน พร้อมย้ำว่า “ประเทศไทยสามารถขับเคลื่อนการดำเนินงานด้านการเปลี่ยนแปลงสภาพภูมิอากาศให้บรรลุเป้าหมายตามที่ได้ให้คำมั่นไว้” จากนั้น ได้เข้าเยี่ยมชมการจัดแสดงนิทรรศการของ UAE Pavilion
นอกจากนี้ รมว.ทส. ยังได้ร่วมรับฟังการเสวนาของกลุ่มเยาวชนและภาคการศึกษาขั้นสูงในการขับเคลื่อนสู่เป้าหมาย Net Zero ในหัวข้อ Answering an urgent call; the role of higher education in tackling climate change โดยมีวิทยากรจากประเทศสหรัฐอเมริกา ญี่ปุ่น และประเทศไทย มาร่วมเสวนาถึงบทบาทหน้าที่ของภาคการศึกษาขั้นสูง ในการขับเคลื่อนความก้าวหน้าเพื่อมุ่งหน้าสู่เป้าหมายการปล่อยก๊าซเรือนกระจกสุทธิเป็นศูนย์ (Net-zero) และการเสวนาในหัวข้อ Youth session for global action โดยมีตัวแทนกลุ่มเยาวชนจากประเทศในกลุ่ม Global North อย่าง สหรัฐอเมริกา และ Global South อย่างประเทศไทย มาร่วมแลกเปลี่ยนประสบการณ์จุดเริ่มต้นการมีส่วนร่วมในเรื่องของ Climate Change ภายในขอบเขตความรับผิดชอบ และบริบทการใช้ชีวิตของแต่ละบุคคล ร่วมกับกลุ่มผู้ฟัง ถือเป็นการตอกย้ำบทบาทที่สำคัญของเยาวชน ที่มีต่อการแก้ไขปัญหาสภาพการเปลี่ยนแปลงทางภูมิอากาศของโลก

ที่มา : https://www.thaigov.go.th/news/contents/details/75899