รัฐบาลไทย-ข่าวทำเนียบรัฐบาล-ทส. ร่วมน้อมรำลึก ในหลวงรัชกาลที่ 9 ในวันคล้ายวันพระบรมราชสมภพ วันชาติ และวันพ่อแห่งชาติ 5 ธันวาคม 2566


วันอังคารที่ 5 ธันวาคม 2566
ทส. ร่วมน้อมรำลึก ในหลวงรัชกาลที่ 9 ในวันคล้ายวันพระบรมราชสมภพ วันชาติ และวันพ่อแห่งชาติ 5 ธันวาคม 2566
ทส. ร่วมน้อมรำลึก ในหลวงรัชกาลที่ 9 ในวันคล้ายวันพระบรมราชสมภพ วันชาติ และวันพ่อแห่งชาติ 5 ธันวาคม 2566
ทส. ร่วมน้อมรำลึก ในหลวงรัชกาลที่ 9 ในวันคล้ายวันพระบรมราชสมภพ วันชาติ และวันพ่อแห่งชาติ 5 ธันวาคม 2566
วันที่ 5 ธันวาคม 2566 เวลา 07.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วย นายเถลิงศักดิ์ เพ็ชรสุวรรณ รองปลัดกระทรวงทรัพยากรธรรมชาติและสิ่งแวดล้อม เข้าร่วมพิธีสวดเจริญพระพุทธมนต์และพิธีทำบุญตักบาตร พระสงฆ์ จำนวน 189 รูป ถวายพระราชกุศลเนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร (รัชกาลที่ 9) วันชาติ และวันพ่อแห่งชาติ 5 ธันวาคม 2566 ณ บริเวณมณฑลพิธีท้องสนามหลวง โดยมีนายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง และภริยา เป็นประธานในพิธี ซึ่งรัฐบาลจัดขึ้นเพื่อเทิดทูนพระเกียรติและน้อมรำลึกในพระมหากรุณาธิคุณของในหลวงรัชกาลที่ 9 ที่ทรงมีคุณูปการแก่พสกนิกรชาวไทยอันหาที่สุดมิได้
จากนั้นในเวลา 08.30 น. พล.ต.อ.พัชรวาท วงษ์สุวรรณ และภริยา ได้ร่วมกับคณะรัฐมนตรี เข้าร่วมพิธีวางพานพุ่มดอกไม้ถวายราชสักการะ เนื่องในวันคล้ายวันพระบรมราชสมภพฯ ณ อุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร

ที่มา : https://www.thaigov.go.th/news/contents/details/75686