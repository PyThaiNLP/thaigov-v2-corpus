รัฐบาลไทย-ข่าวทำเนียบรัฐบาล-นายกฯ และภริยา เป็นประธานพิธีวางพานพุ่มดอกไม้ถวายราชสักการะ เนื่องในวันคล้ายวันพระราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ


วันอังคารที่ 5 ธันวาคม 2566
05/12/2566
พิมพ์
นายกฯ และภริยา เป็นประธานพิธีวางพานพุ่มดอกไม้ถวายราชสักการะ เนื่องในวันคล้ายวันพระราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ
นายกฯ และภริยา เป็นประธานพิธีวางพานพุ่มดอกไม้ถวายราชสักการะ เนื่องในวันคล้ายวันพระราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2566
นายชัย วัชรงค์ โฆษกประจำสำนักนายกรัฐมนตรี เผยว่า วันนี้ (5 ธ.ค. 2566) เวลา 08.30 น. ณ อุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ถนนพิษณุโลก แขวงสวนจิตรลดา เขตดุสิต กรุงเทพมหานคร นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง และนางพักตร์พิไล ทวีสิน ภริยา เป็นประธานในพิธีวางพานพุ่มดอกไม้ถวายราชสักการะ เนื่องในวันคล้ายวันพระราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2566 โดยมีคณะรัฐมนตรีและคู่สมรส เข้าร่วมพิธี
เมื่อนายกรัฐมนตรีและภริยา เดินทางถึงอุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร นายกรัฐมนตรีและภริยา คณะรัฐมนตรีและคู่สมรส เข้าประจำที่ด้านหน้าพระบรมราชานุสาวรีย์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร จากนั้น นายกรัฐมนตรีถวายความเคารพ แล้ววางพานพุ่มดอกไม้ จำนวน 2 พาน ในนามนายกรัฐมนตรีและคณะรัฐมนตรี ภริยานายกรัฐมนตรี วางพานพุ่มดอกไม้ในนามคณะคู่สมรสคณะรัฐมนตรี เสร็จพิธี

ที่มา : https://www.thaigov.go.th/news/contents/details/75679