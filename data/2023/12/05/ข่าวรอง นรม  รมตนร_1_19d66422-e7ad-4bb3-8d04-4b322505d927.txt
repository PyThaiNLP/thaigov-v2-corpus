รัฐบาลไทย-ข่าวทำเนียบรัฐบาล-ถนนขาด รัฐบาลต่อให้  "ชาวหนองบัวลำภู" ยิ้มออก "ภูมิธรรม" เล็งใช้ งบ 67 เยียวยาผู้ประสบภัยน้ำท่วม


วันจันทร์ที่ 4 ธันวาคม 2566
04/12/2566
พิมพ์
ถนนขาด รัฐบาลต่อให้  "ชาวหนองบัวลำภู" ยิ้มออก "ภูมิธรรม" เล็งใช้ งบ 67 เยียวยาผู้ประสบภัยน้ำท่วม
ถนนขาด รัฐบาลต่อให้  "ชาวหนองบัวลำภู" ยิ้มออก "ภูมิธรรม" เล็งใช้ งบ 67 เยียวยาผู้ประสบภัยน้ำท่วม
วันนี้ (4 ธ.ค.66) หลังการประชุม คณะรัฐมนตรีอย่างเป็นทางการนอกสถานที่ (ครม.สัญจร) นัดแรก ที่จังหวัดหนองบัวลำภู นายภูมิธรรม เวชยชัย รองนายกรัฐมนตรี และ รัฐมนตรีว่าการกระทรวงพาณิชย์ พร้อมด้วย ดร.ณหทัย ทิวไผ่งาม ผู้ช่วยรัฐมนตรีประจำสำนักนายก นายชนินทร์ รุ่งธนเกียรติ รองเลขาธิการนายกรัฐมนตรีฝ่ายการเมือง ลงพื้นที่อำเภอนากลาง จังหวัดหนองบัวลำภู มีนายวุฒิพงษ์ ศิริสถิตย์ นายกองค์การบริหารส่วนจังหวัดหนองบัวลำภู ให้การต้อนรับ
เพื่อตรวจจุดก่อสร้างโครงการซ่อมสร้างถนนสายบ้านโนนสมบูรณ์ ตำบลนาคำไฮ อำเภอเมือง ถึงบ้านโนนธาตุ ตำบลฝั่งแดง อำเภอนากลาง จังหวัดหนองบัวลำภู  ซึ่งจำเป็นต้องได้รับการแก้ไขโดยเร่งด่วน จากปัญหาน้ำท่วมในช่วงหน้าฝนที่ผ่านมา จนทำให้ถนนขาด เพื่อให้ชาวบ้านสัญจรผ่านไปมาได้สะดวก ป้องกันอันตรายต่อชีวิต และทรัพย์สินของราษฎรที่อาจเกิดขึ้นได้ ตลอดจนช่วยให้การขนส่งผลผลิตทางการเกษตรสะดวกรวดเร็วยิ่งขึ้น
นายภูมิธรรม กล่าวอีกว่า จังหวัดหนองบัวลำภู ยังคงมีพื้นที่ประสบภัยจากลำน้ำพะเนียงเอ่อลันในฤดูฝน สร้างความเสียหายให้กับพื้นที่จำนวนมาก รวมทั้งการชำรุดเสียหายของถนนสายดังกล่าว จะใช้งบประมาณรายจ่าย ประจำปีงบประมาณ พ.ศ.2567 งบกลางรายการเงินสำรองจ่ายเพื่อกรณีฉุกเฉินหรือจำเป็นในอำนาจของรองนายกรัฐมนตรี เพื่อให้ชาวบ้านในเขตอำเภอเมืองหนองบัวลำภู ได้รับการเยียวยาและแก้ไขปัญหาความเดือดร้อนจากปัญหาน้ำกัดเซาะถนนพังเสียหายจากลำพะเนียงอย่างยั่งยืนต่อไป

ที่มา : https://www.thaigov.go.th/news/contents/details/75677