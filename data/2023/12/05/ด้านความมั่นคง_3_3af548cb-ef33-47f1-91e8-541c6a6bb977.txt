รัฐบาลไทย-ข่าวทำเนียบรัฐบาล-ปลัด มท. เผยยอดลงทะเบียนหนี้นอกระบบวันที่ 4 รวมมูลหนี้กว่า 2,382.996 ล้านบาท เพิ่มขึ้นจากเมื่อวานนี้ 519 ล้านบาท มีประชาชนลงทะเบียนแล้ว 54,325 ราย กทม. ยังครองแชมป์ 3,517 ราย 


วันอังคารที่ 5 ธันวาคม 2566
05/12/2566
พิมพ์
ปลัด มท. เผยยอดลงทะเบียนหนี้นอกระบบวันที่ 4 รวมมูลหนี้กว่า 2,382.996 ล้านบาท เพิ่มขึ้นจากเมื่อวานนี้ 519 ล้านบาท มีประชาชนลงทะเบียนแล้ว 54,325 ราย กทม. ยังครองแชมป์ 3,517 ราย
ปลัด มท. เผยยอดลงทะเบียนหนี้นอกระบบวันที่ 4 รวมมูลหนี้กว่า 2,382.996 ล้านบาท เพิ่มขึ้นจากเมื่อวานนี้ 519 ล้านบาท มีประชาชนลงทะเบียนแล้ว 54,325 ราย กทม. ยังครองแชมป์ 3,517 ราย จังหวัดชลบุรีแซงสมุทรปราการขึ้นมาเป็นลำดับ 5
ปลัด มท. เผยยอดลงทะเบียนหนี้นอกระบบวันที่ 4 รวมมูลหนี้กว่า 2,382.996 ล้านบาท เพิ่มขึ้นจากเมื่อวานนี้ 519 ล้านบาท มีประชาชนลงทะเบียนแล้ว 54,325 ราย กทม. ยังครองแชมป์ 3,517 ราย จังหวัดชลบุรีแซงสมุทรปราการขึ้นมาเป็นลำดับ 5 โดยนายกรัฐมนตรีจะประชุมมอบนโยบายหนี้นอกระบบให้กับผู้ว่าฯ นายอำเภอ ทั่วประเทศ 8 ธ.ค. 66 นี้
เมื่อวันที่ 4 ธ.ค. 66 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า วันนี้เป็นวันที่ 4 ของการเปิดรับลงทะเบียนแก้ไขปัญหาหนี้นอกระบบ โดยจากข้อมูล เมื่อเวลา 15.30 น. มีประชาชนลงทะเบียนแก้ไขปัญหาหนี้นอกระบบ รวมทั้งสิ้น จำนวน 54,325 ราย แบ่งเป็นการลงทะเบียนผ่านระบบออนไลน์ 51,355 ราย และการลงทะเบียน ณ ศูนย์อำนวยการแก้ไขหนี้นอกระบบ 2,970 ราย รวมจำนวนเจ้าหนี้ 29,936 ราย มูลหนี้ 2,382.996 ล้านบาท โดยมีพื้นที่/จังหวัด 5 ลำดับแรก คือ 1. กรุงเทพมหานคร มีผู้ลงทะเบียน 3,517 ราย เจ้าหนี้ 2,340 ราย มูลหนี้ 196.973 ล้านบาท 2. จังหวัดสงขลา มีผู้ลงทะเบียน 2,335 ราย เจ้าหนี้ 1,360 ราย มูลหนี้ 118.442 ล้านบาท 3. จังหวัดนครศรีธรรมราช มีผู้ลงทะเบียน 2,212 ราย เจ้าหนี้ 1,241 ราย มูลหนี้ 81.995 ล้านบาท 4. จังหวัดนครราชสีมา มีผู้ลงทะเบียน 2,117 ราย เจ้าหนี้ 1,040 ราย มูลหนี้ 97.461 ล้านบาท 5. จังหวัดชลบุรี มีผู้ลงทะเบียน 1,370 ราย เจ้าหนี้ 757 ราย มูลหนี้ 70.189 ล้านบาท และสำหรับจังหวัดที่มีผู้ลงทะเบียนน้อยที่สุด 5 ลำดับแรก ได้แก่ 1. แม่ฮ่องสอน มีผู้ลงทะเบียน 63 ราย เจ้าหนี้ 31 ราย มูลหนี้ 2.462 ล้านบาท 2. ระนอง มีผู้ลงทะเบียน 109 ราย เจ้าหนี้ 56 ราย มูลหนี้ 2.715 ล้านบาท 3. สมุทรสงคราม มีผู้ลงทะเบียน 158 ราย เจ้าหนี้ 104 ราย มูลหนี้ 5.192 ล้านบาท 4. ตราด มีผู้ลงทะเบียน 161 ราย เจ้าหนี้ 62 ราย มูลหนี้ 2.560 ล้านบาท 5. สิงห์บุรี มีผู้ลงทะเบียน 180 ราย เจ้าหนี้ 85 ราย มูลหนี้ 5.834 ล้านบาท
นายสุทธิพงษ์ จุลเจริญ ปลัดกระทรวงมหาดไทย กล่าวว่า กระทรวงมหาดไทยยังคงเปิดรับลงทะเบียนผู้ได้รับความเดือดร้อนจากปัญหาหนี้นอกระบบ จึงขอเชิญชวนพี่น้องประชาชนที่ได้รับความเดือดร้อนจากปัญหาหนี้นอกระบบลงทะเบียนผ่านระบบออนไลน์ที่ https://debt.dopa.go.th หรือไปลงทะเบียนได้ ณ ที่ว่าการอำเภอ หรือสำนักงานเขตทั่วประเทศ ซึ่งสามารถสอบถามรายละเอียดเพิ่มเติมได้ที่สายด่วนศูนย์ดำรงธรรม โทร. 1567 ตลอด 24 ชั่วโมง
นายสุทธิพงษ์ จุลเจริญ ปลัดกระทรวงมหาดไทย ยังได้กล่าวอีกว่า โดยในวันที่ 8 ธ.ค. 66 นี้ จะมีการประชุมมอบนโยบายแก่ผู้ว่าราชการจังหวัด นายอำเภอ ผู้บังคับการตำรวจภูธรจังหวัด ผู้กำกับการสถานีตำรวจทั่วประเทศ ณ อิมแพ็ค เมืองทองธานี จ.นนทบุรี โดยมี นายเศรษฐา ทวีสิน นายกรัฐมนตรี เป็นประธาน ทั้งนี้ นายกรัฐมนตรีได้เน้นย้ำว่า "รัฐบาลเอาจริงเรื่องหนี้นอกระบบ" และ Timeline ตั้งแต่วันที่ 15 ธ.ค. 66 เป็นต้นไปนั้น ผู้ว่าราชการจังหวัดและนายอำเภอ จะดำเนินการเข้าสู่กระบวนการไกล่เกลี่ยและปรับโครงสร้างหนี้โดยเร่งด่วนตามนโยบายรัฐบาลต่อไป

ที่มา : https://www.thaigov.go.th/news/contents/details/75695