รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา หารือกับผู้นำชุมชน เอกชน เร่งพัฒนาเศรษฐกิจอุตสาหกรรม กลุ่มจังหวัดอีสานตอนบน 1 สู่การยกระดับศักยภาพในพื้นที่


วันอังคารที่ 5 ธันวาคม 2566
05/12/2566
พิมพ์
รัฐมนตรีฯ พิมพ์ภัทรา หารือกับผู้นำชุมชน เอกชน เร่งพัฒนาเศรษฐกิจอุตสาหกรรม กลุ่มจังหวัดอีสานตอนบน 1 สู่การยกระดับศักยภาพในพื้นที่
รัฐมนตรีฯ พิมพ์ภัทรา หารือกับผู้นำชุมชน เอกชน เร่งพัฒนาเศรษฐกิจอุตสาหกรรม กลุ่มจังหวัดอีสานตอนบน 1 สู่การยกระดับศักยภาพในพื้นที่
จังหวัดอุดรธานี : วันที่ 3 ธันวาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม ลงพื้นที่ตรวจราชการและประชุมคณะรัฐมนตรีอย่างเป็นทางการนอกสถานที่ ครั้งที่ 1/2566 กลุ่มจังหวัดภาคตะวันออกเฉียงเหนือตอนบน 1 (จังหวัดบึงกาฬ เลย หนองคาย หนองบัวลำภู และอุดรธานี) โดยรัฐมนตรีว่าการกระทรวงอุตสาหกรรม และคณะฯ ได้ลงพื้นที่ประชุมร่วมกับผู้นำชุมชน เอกชน และส่วนราชการในพื้นที่ เพื่อหารือข้อเสนอการพัฒนาด้านเศรษฐกิจและอุตสาหกรรม กลุ่มจังหวัดภาคตะวันออกเฉียงเหนือตอนบน 1 ณ ศูนย์ส่งเสริมอุตสาหกรรมภาคที่ 4 กรมส่งเสริมอุตสาหกรรม จังหวัดอุดรธานี
รัฐมนตรีว่าการกระทรวงอุตสาหกรรม เผยว่า ในการประชุมหัวหน้าส่วนราชการและภาคเอกชนในพื้นที่ภาคตะวันออกเฉียงเหนือตอนบน 1 ที่มีนายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง เป็นประธานการประชุมนั้น กระทรวงอุตสาหกรรม ได้นำข้อเสนอของภาคเอกชนในพื้นที่ 2 ข้อ คือ 1.โครงการยกระดับรายได้เกษตรกรภายใต้การจัดตั้งศูนย์ความเป็นเลิศเพื่อการพัฒนาท้องถิ่น (Income enhancement project for farmers under Sabaidee Excellent Center for Local Development: SDEC) โดยมหาวิทยาลัยราชภัฏอุดรธานี และสภาอุตสาหกรรมจังหวัดอุดรธานี และ 2.โครงการศึกษาระบบโลจิสติกส์และวางแผนการพัฒนาภาคตะวันออกเฉียงเหนือตอนบน 1 สู่ NeEC และเชื่อมโยงภูมิภาคลุ่มน้ำโขง โดยมหาวิทยาลัยราชภัฏอุดรธานี และสภาอุตสาหกรรมจังหวัดอุดรธานี เข้าในที่ประชุมคณะรัฐมนตรี โดยทั้ง 2 โครงการได้รับการอนุมัติจากกระทรวงอุตสาหกรรม และมอบหมายให้หน่วยงานที่เกี่ยวข้องดำเนินการขับเคลื่อน “ทั้งสองโครงการมีเป้าหมายเพื่อพัฒนาเศรษฐกิจ เพิ่มขีดความสามารถในการแข่งขัน และยกระดับศักยภาพพื้นที่ภาคตะวันออกเฉียงเหนือตอนบน 1 โดยโครงการยกระดับรายได้เกษตรกรภายใต้การจัดตั้งศูนย์ความเป็นเลิศเพื่อการพัฒนาท้องถิ่น (SDEC) จะมุ่งเน้นการพัฒนาอุตสาหกรรมเกษตรแปรรูป และโครงการศึกษาระบบโลจิสติกส์และวางแผนการพัฒนาภาคตะวันออกเฉียงเหนือตอนบน 1 สู่ NeEC และเชื่อมโยงภูมิภาคลุ่มน้ำโขง มุ่งเน้นการพัฒนาระบบโลจิสติกส์ในพื้นที่”
ทั้งนี้ การลงพื้นที่ตรวจราชการและประชุมคณะรัฐมนตรีอย่างเป็นทางการนอกสถานที่ ครั้งที่ 1/2566 กลุ่มจังหวัดภาคตะวันออกเฉียงเหนือตอนบน 1 (จังหวัดบึงกาฬ เลย หนองคาย หนองบัวลำภู และอุดรธานี มีนางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายเอกภัทร วังสุวรรณ นางสาวณัฎฐิญา เนตยสุภา รองปลัดกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นายวันชัย พนมชัย รองปลัดกระทรวงอุตสาหกรรมรักษาราชการแทนเลขาธิการสำนักงานมาตรฐานผลิตภัณฑ์อุตสาหกรรม นายภาสกร ชัยรัตน์ อธิบดีกรมส่งเสริมอุตสาหกรรม นายอดิทัต วะสีนนท์ รองอธิบดีกรมอุตสาหกรรมพื้นฐานและการเหมืองแร่ รักษาราชการแทนอธิบดีกรมอุตสาหกรรมพื้นฐานและการเหมืองแร่  นายวิฤทธิ์ วิเศษสินธุ์ รองเลขาธิการ รักษาราชการแทน เลขาธิการคณะกรรมการอ้อยและน้ำตาลทราย นายวีริศ อัมระปาล ผู้ว่าการการนิคมอุตสาหกรรมแห่งประเทศไทย นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตาสาหกรรม และคณะข้าราชการของกระทรวงอุตสาหกรรม ร่วมลงพื้นที่จังหวัดอุดรธานี

ที่มา : https://www.thaigov.go.th/news/contents/details/75710