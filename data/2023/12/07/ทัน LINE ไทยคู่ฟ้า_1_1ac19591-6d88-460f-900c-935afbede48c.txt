รัฐบาลไทย-ข่าวทำเนียบรัฐบาล-โอนไว จ่ายสะดวก! เปิดให้บริการแล้ว “ระบบชำระเงินข้ามพรมแดน (ไทย-ฮ่องกง) ผ่าน QR Code”


วันพฤหัสบดีที่ 7 ธันวาคม 2566
โอนไว จ่ายสะดวก! เปิดให้บริการแล้ว “ระบบชำระเงินข้ามพรมแดน (ไทย-ฮ่องกง) ผ่าน QR Code”
.....
โอนไว จ่ายสะดวก! เปิดให้บริการแล้ว “ระบบชำระเงินข้ามพรมแดน (ไทย-ฮ่องกง) ผ่าน QR Code”
.
ธนาคารแห่งประเทศไทยและธนาคารกลางฮ่องกง ได้เปิดให้บริการ “ระบบชำระเงินข้ามพรมแดนผ่าน QR Code” แล้ว ผ่านการเชื่อมระบบ QR ของไทยกับระบบ FPS QR ของฮ่องกง เพื่ออำนวยความสะดวกให้ผู้เดินทางสามารถจ่ายเงินผ่านร้านค้า ตลอดจนเพื่อสนับสนุนการท่องเที่ยวระหว่างกัน
.
ผู้ใช้บริการสามารถชำระเงินผ่านแอปพลิเคชันธนาคารบนโทรศัพท์มือถือ โดยสแกน QR Code ที่แต่ละร้านค้าแสดงไว้ (อ้างอิงอัตราแลกเปลี่ยนตามตลาด ณ เวลาที่ใช้งาน) และยังไม่มีการเก็บค่าธรรมเนียม
.
ปัจจุบัน มีธนาคารผู้ให้บริการชำระเงินที่เข้าร่วมหลายแห่ง การใช้งานแบ่งเป็น 2 ประเภท ดังนี้
1. ผู้ใช้บริการจากไทยเดินทางไปใช้จ่ายที่ฮ่องกง : สามารถใช้โมบายแอปพลิเคชันของผู้ให้บริการไทยที่ร่วมโครงการ ได้แก่ ธนาคารกรุงเทพ ธนาคารกรุงศรีอยุธยา และธนาคารกรุงไทย เพื่อสแกน FPS QR ของฮ่องกง โดยชำระเงินได้สูงสุด 100,000 บาท/รายการ หรือสูงสุดไม่เกิน 500,000 บาท/วัน
2. ผู้ใช้บริการจากฮ่องกงเดินทางมาใช้จ่ายที่ไทย : สามารถใช้โมบายแอปพลิเคชันของผู้ให้บริการฮ่องกงที่ร่วมโครงการ เพื่อสแกน QR ของไทยที่ออกโดย 5 ธนาคารพาณิชย์ ได้แก่ ธนาคารกรุงเทพ ธนาคารกรุงศรีอยุธยา ธนาคารกสิกรไทย ธนาคารกรุงไทย และธนาคารไทยพาณิชย์ โดยชำระเงินได้สูงสุดไม่เกิน HKD 10,000 ต่อวัน
.
อ่านเพิ่มเติม คลิก https://www.thaigov.go.th/news/contents/details/75743
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75804