รัฐบาลไทย-ข่าวทำเนียบรัฐบาล-ดีอี ร่วมกล่าวเปิดงาน Thailand - Korea Smart City - ICT Day 2023 ส่งเสริมความร่วมมือการพัฒนาเมืองอัจฉริยะ ไทย-เกาหลี


วันพฤหัสบดีที่ 7 ธันวาคม 2566
ดีอี ร่วมกล่าวเปิดงาน Thailand - Korea Smart City - ICT Day 2023 ส่งเสริมความร่วมมือการพัฒนาเมืองอัจฉริยะ ไทย-เกาหลี
ดีอี ร่วมกล่าวเปิดงาน Thailand - Korea Smart City - ICT Day 2023 ส่งเสริมความร่วมมือการพัฒนาเมืองอัจฉริยะ ไทย-เกาหลี
วันนี้ (7 ธันวาคม 2566) นางสาวกัลยา ชินาธิวร ที่ปรึกษาด้านต่างประเทศ ร่วมกล่าวเปิดงาน Thailand - Korea Smart City - ICT Day 2023 เน้นย้ำถึงนโยบายสำคัญของไทยในการขับเคลื่อนการพัฒนาเมืองอัจฉริยะภายใต้แผนงาน The growth engine of Thailand ของกระทรวงฯ และความสำเร็จของการพัฒนาเมืองอัจฉริยะของประเทศไทยซึ่งปัจจุบันมีการรับรองเมืองอัฉริยะของไทยแล้ว 36 เมือง และมีเมืองที่อยู่ระหว่างการพัฒนาสู่เมืองอัจฉริยะอีกกว่า 100 เมือง พร้อมย้ำถึงความร่วมมือในฐานะพันธมิตรที่แน่นแฟ้นระหว่างไทยและสาธารณรัฐเกาหลี ซึ่งงานนี้จัดขึ้นเพื่อส่งเสริมความร่วมมือในด้านการพัฒนาเมืองอัจฉริยะ รวมถึงกระชับความสัมพันธ์อันดีระหว่างไทยและสาธารณรัฐเกาหลี จัดโดย สํานักงานพาณิชย์เกาหลี ประจํากรุงเทพฯ (KOTRA Bangkok) และสำนักงานส่งเสริมเศรษฐกิจดิจิทัล (depa) ณ โรงแรมคาร์ลตัน กรุงเทพฯ สุขุมวิท
พร้อมร่วมหารือ กับ Mr. Oiyoung Jung รองประธานผู้บริหาร KOTRA สำนักงานใหญ่ Mr. Jeonghan Hahm อุปทูตรักษาการแทนเอกอัครราชทูตสาธารณรัฐเกาหลีประจำประเทศไทย และ Mr.Youngjung Yoon ผู้อำนวยการฝ่ายเศรษฐกิจเมือง กระทรวง ที่ดินโครงสร้างพื้นฐานและ คมนาคม จากสาธารณรัฐเกาหลี พร้อมด้วยผู้แทนสำนักงานส่งเสริมเศรษฐกิจดิจิทัล และสำนักงานคณะกรรมการนโยบายเขตพัฒนาพิเศษภาคตะวันออก (EEC) เพื่อส่งเสริมและพัฒนาความร่วมมือด้าน Smart City ระหว่างไทยและสาธารณรัฐเกาหลี ให้เข้มแข็งและแน่นแฟ้นขึ้นต่อไป
______________________________

ที่มา : https://www.thaigov.go.th/news/contents/details/75822