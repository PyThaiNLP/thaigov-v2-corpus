รัฐบาลไทย-ข่าวทำเนียบรัฐบาล-ตัวแทนนักเรียนจังหวัดอุดรธานีขอบคุณ ”ศุภมาส” ที่ประกาศยกเว้นค่าสมัคร TCAS รอบแอดมิชชั่นช่วยแบ่งเบาภาระค่าใช้จ่ายพร้อมเสนอให้เพิ่มจำนวนสนามสอบ TCAS ให้ครอบคลุมมากยิ่งขึ้น


วันพฤหัสบดีที่ 7 ธันวาคม 2566
ตัวแทนนักเรียนจังหวัดอุดรธานีขอบคุณ ”ศุภมาส” ที่ประกาศยกเว้นค่าสมัคร TCAS รอบแอดมิชชั่นช่วยแบ่งเบาภาระค่าใช้จ่ายพร้อมเสนอให้เพิ่มจำนวนสนามสอบ TCAS ให้ครอบคลุมมากยิ่งขึ้น
ตัวแทนนักเรียนจังหวัดอุดรธานีขอบคุณ ”ศุภมาส” ที่ประกาศยกเว้นค่าสมัคร TCAS รอบแอดมิชชั่นช่วยแบ่งเบาภาระค่าใช้จ่ายพร้อมเสนอให้เพิ่มจำนวนสนามสอบ TCAS ให้ครอบคลุมมากยิ่งขึ้น
ตัวแทนนักเรียนจังหวัดอุดรธานีขอบคุณ ”ศุภมาส” ที่ประกาศยกเว้นค่าสมัคร TCAS รอบแอดมิชชั่นช่วยแบ่งเบาภาระค่าใช้จ่ายพร้อมเสนอให้เพิ่มจำนวนสนามสอบ TCAS ให้ครอบคลุมมากยิ่งขึ้น ด้าน รมว.กระทรวง อว.เตรียมให้ทุนการศึกษาพร้อมช่วยลดภาระ กยศ.และภาระการกู้ยืมเรียนของนักศึกษา
เมื่อวันที่ 3 ธ.ค. นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) ได้พบปะกับคณะตัวแทนนักเรียนกว่า 100 คน จากโรงเรียนใน จ.อุดรธานี ได้แก่ รร.สาธิตมหาวิทยาลัยราชภัฎอุดรธานี รร.อุดรพิทยานุกลู รร.ดอนบอสโกวิทยา และ รร.เซนต์เมรี่ ระหว่างการลงพื้นที่ตรวจราชการในการประชุมคณะรัฐมนตรี(ครม.) อย่างเป็นทางการนอกสถานที่ครั้งที่ 1/2566 ณ พื้นที่กลุ่มจังหวัดภาคตะวันออกเฉียงเหนือตอนบน 1(บึงกาฬ เลย หนองคาย หนองบัวลำภู และอุดรธานี ) ที่มหาวิทยาลัยราชภัฏอุดรธานี จ.อุดรธานี โดยบรรยากาศเป็นไปอย่างคึกคักตัวแทนนักเรียนจากโรงเรียนดังกล่าวได้เข้ามาขอบคุณนโยบายการลดความเหลื่อมล้ำ ขยายโอกาสทางการศึกษาในระดับอุดมศึกษาของกระทรวง อว. ที่ได้ยกเว้นค่าสมัคร TCAS รอบแอดมิชชั่น ซึ่งจะเริ่มตั้งแต่ “TCAS 67” ในเดือน พ.ค.2567 ซึ่งนักเรียนแต่ละคนจะสามารถสมัครเลือกคณะ 1-10 อันดับได้ฟรี เป็นการช่วยแบ่งเบาภาระค่าใช้จ่ายได้สูงสุดคนละ 900 บาท
ทั้งนี้ นาวสาวศุภมาสได้เปิดโอกาสให้คณะนักเรียนได้ซักถามถึงข้อสงสัยต่างๆ ด้วยบรรยากาศเป็นกันเอง ซึ่งมีประเด็นคำถามสำคัญคือ กระทรวง อว.จะพิจารณาให้เปิดฟรีค่าสมัครสอบคัดเลือกในรอบอื่นๆ นอกจากรอบแอดมิชชั่นได้หรือไม่ โดยนางสาวศุภมาส กล่าวว่า ขณะนี้กลไกที่กระทรวง อว.จะช่วยเหลือแบ่งเบาภาระค่าใช้จ่ายได้เร็วที่สุดคือรอบแอดมิชชั่น เพราะ กระทรวง อว.สามารถสนับสนุนงบประมาณให้กับที่ประชุมอธิการบดีแห่งประเทศไทย (ทปอ.) ซึ่งเป็นหน่วยงานที่รับผิดชอบดูแลการสอบ TCAS ได้โดยตรง ซึ่งก็ต้องใช้งบประมาณกว่าร้อยล้านบาท ดังนั้น ในการสมัครอบรอบอื่นๆ ที่เป็นการจ่ายตรงกับทางมหาวิทยาลัยก็จะต้องหางบประมาณมาอุดหนุนเช่นกัน แต่ในส่วนนี้จะมีรายละเอียดหลายอย่างที่ซับซ้อนและต้องคิดให้รอบคอบ เพราะแต่ละมหาวิทยาลัยก็มีความแตกต่างกัน ค่าใช้จ่ายที่ไม่เท่ากัน ซึ่งต้องขอเวลาในการพิจารณาในรายละเอียดก่อน
รมว.อว.กล่าวต่อว่า กระทรวง อว.ยังมีนโยบายเมื่อน้องๆ เข้ามหาวิทยาลัยแล้ว ต้องได้เรียนอย่างมีความสุขและมีรายได้ระหว่างเรียน ซึ่งเรื่องเหล่านี้กระทรวง อว.จะพยายามดูแลอย่างเต็มที่ ขณะที่ กำลังจะทำอีกเรื่องที่สำคัญ คือ การให้ทุนการศึกษา คือถ้าใครอยากเรียนต้องได้เรียน และปัจจุบันทุกมหาวิทยาลัยก็มีทุนการศึกษาให้มากมาย ซึ่งในส่วนนี้ อว.ก็จะเข้าไปดูแลให้มากขึ้น เพราะอีกทางหนึ่งก็ยังเป็นการช่วยลดภาระของ กยศ. และภาระการกู้ยืมเรียนของนักศึกษาได้ด้วย
นอกจากนี้ ตัวแทนนักเรียนยังมีข้อเสนอต่างๆ ให้รมว.อว.นำไปพิจารณา อาทิ การเพิ่มจำนวนสนามสอบ TCAS ให้ครอบคลุมมากยิ่งขึ้น การแก้ปัญหาการสอบผ่านระบบคอมพิวเตอร์ที่ยังมีข้อติดขัดในบางส่วน รวมถึงอยากให้ปฏิรูประบบการศึกษาไทย โดยเฉพาะการเรียนการสอนที่ทำให้เด็กได้ค้นพบความชอบหรือความถนัดของตัวเอง เป็นต้น โดยนางสาวศุภมาสจะรับไปหารือกับ ทปอ. เพื่อแก้ปัญหาอย่างเหมาะสมต่อไป

ที่มา : https://www.thaigov.go.th/news/contents/details/75820