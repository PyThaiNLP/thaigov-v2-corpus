รัฐบาลไทย-ข่าวทำเนียบรัฐบาล-รัดเกล้า เผย มติ กกร. วานนี้ (6 ธ.ค. 66) ชี้ให้เห็นรัฐบาลมาถูกทางในการแก้ปัญหาเศรษฐกิจหนี้นอกระบบ  พลังงานยืนยันตั้งใจแก้ปัญหาค่าไฟฟ้าไม่ให้กระทบกับประชาชน 


วันพฤหัสบดีที่ 7 ธันวาคม 2566
07/12/2566
พิมพ์
รัดเกล้า เผย มติ กกร. วานนี้ (6 ธ.ค. 66) ชี้ให้เห็นรัฐบาลมาถูกทางในการแก้ปัญหาเศรษฐกิจหนี้นอกระบบ  พลังงานยืนยันตั้งใจแก้ปัญหาค่าไฟฟ้าไม่ให้กระทบกับประชาชน
รัดเกล้า เผย มติ กกร. วานนี้ (6 ธ.ค. 66) ชี้ให้เห็นรัฐบาลมาถูกทางในการแก้ปัญหาเศรษฐกิจหนี้นอกระบบ  พลังงานยืนยันตั้งใจแก้ปัญหาค่าไฟฟ้าไม่ให้กระทบกับประชาชน
วันนี้ (7 ธ.ค. 66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี กล่าวถึงที่คณะกรรมการร่วมภาคเอกชน 3 สถาบัน (กกร.) เมื่อวานนี้ ประเมินเศรษฐกิจไทยปี 67 แนวโน้มขยายตัว พร้อมมองว่าหากนโยบายเติมเงินใน digital wallet  จะช่วยเพิ่มการเติบโตของ GDP ได้อีก และเห็นด้วยกับนโยบายเปิดลงทะเบียนแก้ไขปัญหาหนี้ นอกจากนี้ยังอยากให้รัฐบาลยืนพื้นราคาไฟฟ้า เดิม 3.99 บาท/หน่วย ออกไปอีก 4 เดือน รีบจัดตั้ง กรอ.พลังงาน เพื่อแก้ปัญหาพลังงานอย่างยั่งยืน
ทำให้เห็นว่ารัฐบาลมาถูกทางในการแก้ปัญหาเศรษฐกิจ​ ทั้งดิจิทัลวอลเล็ต ที่มองว่าจะสามารถกระตุ้นเศรษฐกิจได้อย่างแท้จริง
นอกจากนี้ยังเห็นความสำคัญในการแก้ไขปัญหาหนี้นอกระบบ ที่จะสามารถทำให้ประชาชนลืมตาอ้าปากได้ สามารถใช้ชีวิตได้อย่างปกติสุข ไม่ต้องกลัวคนมาทวงหนี้รายวัน ทั้งนี้นายกฯจะแถลงแก้ไขปัญหาหนี้อีกครั้งในวันที่ 12 ธ.ค.แก้หนี้ทุกรูปแบบ
สำหรับในเรื่องค่าไฟฟ้า กระทรวงพลังงานยืนยันที่จะทำเต็มที่เพื่อดูแลต้นทุนราคาพลังงาน​ และจะพยายามให้กระทบกับประชาชนน้อยที่สุดควบคู่กับการผลักดันราคาให้ใกล้เคียงกับราคาปัจจุบันมากที่สุด
"รัฐบาลโดยกระทรวงพลังงาน เข้าใจความเดือดร้อนของพี่น้องประชาชนในเรื่องของค่าไฟฟ้าเป็นอย่างดี  ซึ่งนายพีระพันธุ์ สาลีรัฐวิภาค รัฐมนตรี ได้ดำเนินการเรื่องค่าไฟฟ้ามาระยะหนึ่งแล้ว เพื่อไม่ให้ราคาอยู่ในระดับที่ไม่เปลี่ยนแปลงจากเดิม โดยจะทำอย่างเต็มที่ เพื่อประโยชน์ของประชาชน ดังนั้นก็ขอให้ประชาชน มั่นใจว่าราคาไฟฟ้าจะไม่สร้างความเดือดร้อนให้กับประชาชน"นางรัดเกล้า กล่าว

ที่มา : https://www.thaigov.go.th/news/contents/details/75794