รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างและยกระดับถนนสาย พย.4047 จังหวัดพะเยา เสร็จสมบูรณ์ เพิ่มประสิทธิภาพการเดินทาง สนับสนุนการขนส่งพืชผลทางการเกษตรให้ประชาชนในพื้นที่อย่างเป็นรูปธรรม


วันพฤหัสบดีที่ 7 ธันวาคม 2566
กรมทางหลวงชนบท ก่อสร้างและยกระดับถนนสาย พย.4047 จังหวัดพะเยา เสร็จสมบูรณ์ เพิ่มประสิทธิภาพการเดินทาง สนับสนุนการขนส่งพืชผลทางการเกษตรให้ประชาชนในพื้นที่อย่างเป็นรูปธรรม
....
กรมทางหลวงชนบท กระทรวงคมนาคม โดยแขวงทางหลวงชนบทพะเยา ดำเนินโครงการก่อสร้างและยกระดับชั้นทางถนนทางหลวงชนบทสาย พย.4047 แยก ทล.1251 - อ่างเก็บน้ำบ้านร่องสัก อำเภอดอกคำใต้ จังหวัดพะเยา โดยก่อสร้างเป็นถนนลาดยางแอสฟัลท์ติกคอนกรีต ผิวจราจรกว้าง 8 เมตร ไหล่ทางกว้างข้างละ 1 เมตร พร้อมเครื่องหมายจราจร ตั้งแต่ช่วง กม. ที่ 2+790 - 4+290 ระยะทาง 1.5 กิโลเมตร ใช้งบประมาณ 11.9 ล้านบาท ทั้งนี้ จะช่วยยกระดับคุณภาพชีวิตในการเดินทางสัญจรไป - มา พร้อมสนับสนุนแหล่งท่องเที่ยวชุมชน โครงการอ่างเก็บน้ำบ้านร่องสักอันเนื่องมาจากพระราชดำริ และใช้เป็นทางลัดทางเลี่ยงในช่วงเทศกาลอีกด้วย

ที่มา : https://www.thaigov.go.th/news/contents/details/75816