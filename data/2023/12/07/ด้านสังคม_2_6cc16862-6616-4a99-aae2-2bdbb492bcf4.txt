รัฐบาลไทย-ข่าวทำเนียบรัฐบาล-ปลัดดีอี ปาฐกถาพิเศษ ในหัวข้อ “AI and Digital Development”


วันพฤหัสบดีที่ 7 ธันวาคม 2566
ปลัดดีอี ปาฐกถาพิเศษ ในหัวข้อ “AI and Digital Development”
ปลัดดีอี ปาฐกถาพิเศษ ในหัวข้อ “AI and Digital Development”
วันนี้ (7 ธันวาคม 2566) ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ปลัดดีอี) ร่วมกล่าวปาฐกถาพิเศษในงาน AI Engineering Innovation Summit 2023 ในหัวข้อ “AI and Digital Development” กล่าวถึง การส่งเสริมนโยบายภาครัฐ การลดการใช้กระดาษ การผลักดันการจัดทำข้อมูลให้อยู่ในรูปแบบดิจิทัล ดังนโยบาย Go Cloud First เพื่อส่งเสริมการใช้ public cloud สร้างบริการของภาครัฐ สามารถให้บริการประชาชน แบบเบ็ดเสร็จ ณ จุดเดียว ผ่านระบบเชื่อมโยงข้อมูลระหว่างหน่วยงานของภาครัฐทั้งส่วนกลาง ส่วนภูมิภาค และส่วนท้องถิ่น
โดยงานนี้จัดขึ้นเพื่อเป็นเวทีให้ผู้ทรงคุณวุฒิที่มีความรู้ความสามารถด้านปัญญาประดิษฐ์ และผู้นำทางด้านอุตสาหกรรมปัญญาประดิษฐ์ จากสถาบันชั้นนำถ่ายทอดความรู้ และร่วมหารือในประเด็นเกี่ยวกับปัญญาประดิษฐ์ในด้านต่าง ๆ จัดโดยมหาวิทยาลัยซีเอ็มเคแอล (CMKL University) และสถาบันวิศวกรรมปัญญาประดิษฐ์ (AI Engineering Institute: AIEI) ณ True Digital Park
__________________________

ที่มา : https://www.thaigov.go.th/news/contents/details/75809