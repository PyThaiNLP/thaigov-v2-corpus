รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย จบ.1030 จังหวัดจันทบุรี เสร็จสมบูรณ์ อำนวยความสะดวกประชาชนและนักท่องเที่ยวใช้เป็นเส้นทางสัญจรไป - มา ได้อย่างรวดเร็วปลอดภัยมากขึ้น


วันพฤหัสบดีที่ 7 ธันวาคม 2566
กรมทางหลวงชนบท ก่อสร้างถนนสาย จบ.1030 จังหวัดจันทบุรี เสร็จสมบูรณ์ อำนวยความสะดวกประชาชนและนักท่องเที่ยวใช้เป็นเส้นทางสัญจรไป - มา ได้อย่างรวดเร็วปลอดภัยมากขึ้น
....
กรมทางหลวงชนบท กระทรวงคมนาคม โดยแขวงทางหลวงชนบทจันทบุรี ดำเนินโครงการก่อสร้างถนนทางหลวงชนบทสาย จบ.1030 แยก ทล.3 - บ้านวังแซ้ม อำเภอเมือง จังหวัดจันทบุรี เสร็จสมบูรณ์ โดยก่อสร้างเป็นถนนลาดยางแอสฟัลท์ติกคอนกรีต ขนาด 2 ช่องจราจร กว้าง 7 เมตร ไหล่ทางข้างละ 2.5 เมตร พร้อมไฟฟ้าแสงสว่าง เครื่องหมายจราจรและสิ่งอำนวยความปลอดภัย ตั้งแต่บริเวณ ช่วง กม. ที่ 1+000 - 1+800 ระยะทาง 0.800 กิโลเมตร ทั้งนี้ จะช่วยยกระดับคุณภาพชีวิตและสนับสนุนการขนส่งพืชผลทางการเกษตร พร้อมทั้งส่งเสริมการท่องเที่ยวของจังหวัด อาทิ รอยพุทธบาทพลวง เขาคิชฌกูฏ และให้ประชาชนในพื้นที่ใช้สัญจรไป - มา ได้อย่างสะดวก รวดเร็ว ปลอดภัยมากยิ่งขึ้น

ที่มา : https://www.thaigov.go.th/news/contents/details/75778