รัฐบาลไทย-ข่าวทำเนียบรัฐบาล-ดัชนีความเชื่อมั่นอนาคตเศรษฐกิจภูมิภาค (Thailand Regional Economic Sentiment Index: RSI) ประจำเดือนธันวาคม 2566


วันพฤหัสบดีที่ 28 ธันวาคม 2566
28/12/2566
พิมพ์
ดัชนีความเชื่อมั่นอนาคตเศรษฐกิจภูมิภาค (Thailand Regional Economic Sentiment Index: RSI) ประจำเดือนธันวาคม 2566
ดัชนีความเชื่อมั่นอนาคตเศรษฐกิจภูมิภาคประจำเดือนธันวาคม 2566 สะท้อนความเชื่อมั่นเศรษฐกิจใน 6 เดือนข้างหน้าที่มีแนวโน้มดีขึ้น โดยเฉพาะภาคตะวันออก ภาคใต้ และภาคตะวันออกเฉียงเหนือ จากปัจจัยสนับสนุนในภาคบริการเป็นสำคัญ
“ดัชนีความเชื่อมั่นอนาคตเศรษฐกิจภูมิภาคประจำเดือนธันวาคม 2566 สะท้อนความเชื่อมั่นเศรษฐกิจใน 6 เดือนข้างหน้าที่มีแนวโน้มดีขึ้น โดยเฉพาะภาคตะวันออก ภาคใต้ และภาคตะวันออกเฉียงเหนือ จากปัจจัยสนับสนุนในภาคบริการเป็นสำคัญ อย่างไรก็ตาม ยังมีความกังวลเกี่ยวกับสภาพอากาศ ที่จะเริ่มเข้าสู่ช่วงหน้าแล้งและปรากฏการณ์เอลนีโญ ซึ่งอาจส่งผลกระทบต่อภาคเกษตรกรรม”
นายพรชัย ฐีระเวช ผู้อำนวยการสำนักงานเศรษฐกิจการคลัง ในฐานะโฆษกกระทรวงการคลัง เปิดเผย ดัชนีความเชื่อมั่นอนาคตเศรษฐกิจภูมิภาคประจำเดือนธันวาคม 2566 จากการประมวลผลข้อมูลการสำรวจภาวะเศรษฐกิจรายจังหวัดจากสำนักงานคลังจังหวัด 76 จังหวัดทั่วประเทศ และสภาอุตสาหกรรมแห่งประเทศไทยเพื่อจัดทำดัชนีความเชื่อมั่นอนาคตเศรษฐกิจภูมิภาคพบว่า “ดัชนีความเชื่อมั่นอนาคตเศรษฐกิจภูมิภาคประจำเดือนธันวาคม 2566 สะท้อนความเชื่อมั่นเศรษฐกิจใน 6 เดือนข้างหน้าที่มีแนวโน้มดีขึ้น โดยเฉพาะภาคตะวันออก ภาคใต้ และภาคตะวันออกเฉียงเหนือ จากปัจจัยสนับสนุนในภาคบริการเป็นสำคัญ อย่างไรก็ตาม ยังมีความกังวลเกี่ยวกับสภาพอากาศ ที่จะเริ่มเข้าสู่ช่วงหน้าแล้ง และปรากฏการณ์เอลนีโญ ซึ่งอาจส่งผลกระทบต่อภาคเกษตรกรรม” โดยมีรายละเอียดดังต่อไปนี้
ดัชนีความเชื่อมั่นอนาคตเศรษฐกิจภาคตะวันออกอยู่ที่ระดับ 81.1 สะท้อนถึงความเชื่อมั่นอนาคตเศรษฐกิจที่มีแนวโน้มดีขึ้น โดยเฉพาะความเชื่อมั่นในภาคบริการอันเป็นผลจากการจัดกิจกรรมดึงดูดนักท่องเที่ยวทั้งจากภาครัฐและภาคเอกชน และมาตรการยกเว้นวีซ่านักท่องเที่ยวในหลายประเทศ ซึ่งจะทำให้เกิดการใช้จ่ายและสร้างรายได้เพิ่มมากขึ้น และความเชื่อมั่นในภาคอุตสาหกรรม อันเป็นผลมาจากแนวโน้มความต้องการสินค้าภาคอุตสาหกรรมที่เพิ่มขึ้นทั้งจากในประเทศและต่างประเทศ ทั้งนี้ หากพิจารณาเฉพาะดัชนีความเชื่อมั่นอนาคตเศรษฐกิจในเขตพัฒนาพิเศษภาคตะวันออก (EEC)  พบว่าอยู่ที่ระดับ 85.0 โดยได้รับปัจจัยสนับสนุนจากภาคอุตสาหกรรมและภาคบริการเป็นสำคัญ ดัชนีความเชื่อมั่นอนาคตเศรษฐกิจภาคใต้อยู่ที่ระดับ 76.6 สะท้อนถึง
ความเชื่อมั่นอนาคตเศรษฐกิจที่ดีขึ้น โดยมีปัจจัยสำคัญมาจากความเชื่อมั่นในภาคบริการ เนื่องจากคาดว่าภาคการท่องเที่ยวจะฟื้นตัวได้อย่างต่อเนื่อง จากการจัดกิจกรรมกระตุ้นการท่องเที่ยวของหน่วยงานภาครัฐและเอกชนโดยเฉพาะในช่วงต้นปีซึ่งมีวันหยุดยาว และความเชื่อมั่นในภาคการลงทุน เนื่องจากนักลงทุนคาดว่าเศรษฐกิจจะขยายตัวได้ในระยะถัดไป ดัชนีความเชื่อมั่นอนาคตเศรษฐกิจภาคตะวันออกเฉียงเหนืออยู่ที่ระดับ 76.6 สะท้อนถึงความเชื่อมั่นอนาคตเศรษฐกิจที่ดีขึ้นจากความเชื่อมั่นในภาคบริการ เนื่องจากเป็นฤดูการท่องเที่ยว ซึ่งในหลายจังหวัดของพื้นที่ได้เตรียมจัดงานประเพณีและวัฒนธรรม และกิจกรรมรื่นเริงต่าง ๆ เพื่อส่งเสริมการท่องเที่ยว อาทิ งานเทศกาลลาบโลก งานบุญเบิกฟ้า งานมหกรรมหุ่นกระติบข้าวและหุ่นฟาง งานสงกรานต์ และงานบุญบั้งไฟ และความเชื่อมั่นในภาคอุตสาหกรรม จากแนวโน้มการฟื้นตัวของเศรษฐกิจภายในประเทศที่จะสนับสนุนการขยายตัวของอุปสงค์สินค้าอุตสาหกรรม ดัชนีความเชื่อมั่นอนาคตเศรษฐกิจภาคกลางอยู่ที่ระดับ 71.7 สะท้อนถึงความเชื่อมั่นอนาคตเศรษฐกิจที่ดีขึ้น โดยเฉพาะในภาคบริการ อันเป็นผลจากการจัดกิจกรรมส่งเสริมการท่องเที่ยวในหลายพื้นที่ของภาค อาทิ การจัดงานแผ่นดินสมเด็จพระนารายณ์มหาราช ปี 2567 และความเชื่อมั่นในภาคอุตสาหกรรม จากแนวโน้มความต้องการสินค้าอุตสาหกรรมที่คาดว่าจะปรับตัวเพิ่มขึ้น ดัชนีความเชื่อมั่นอนาคตเศรษฐกิจภาคเหนืออยู่ที่ระดับ 69.3 สะท้อนถึงความเชื่อมั่นอนาคตเศรษฐกิจที่ดีขึ้นโดยเฉพาะในภาคบริการ เนื่องจากประเทศไทยเริ่มเข้าสู่ฤดูการท่องเที่ยว จึงมีการดำเนินกิจกรรมส่งเสริมการท่องเที่ยวอย่างต่อเนื่อง โดยเฉพาะในปัจจุบันที่กระแสด้านการท่องเที่ยวเชิงสร้างสรรค์ (Creative Tourism) กำลังได้รับความนิยมเป็นอย่างมากจากกลุ่มนักท่องเที่ยวทั้งชาวไทยและชาวต่างชาติ และความเชื่อมั่นในภาคการลงทุน เนื่องจากผู้ประกอบการมีแนวโน้มจะขยายการลงทุนเพื่อรองรับการเติบโตของภาคบริการและอุปสงค์สินค้าที่เพิ่มมากขึ้น อย่างไรก็ดี ผู้ประกอบการบางส่วนยังมีความกังวลต่อราคาพลังงานที่ยังคงผันผวน รวมถึงการเปลี่ยนแปลงของสภาพอากาศที่อาจเกิดสภาวะฝนทิ้งช่วงและปรากฏการณ์เอลนีโญที่อาจส่งผลกระทบต่อปริมาณผลผลิตได้ ดัชนีความเชื่อมั่นอนาคตเศรษฐกิจ กทม. และปริมณฑลอยู่ที่ระดับ 68.6 สะท้อนความเชื่อมั่นอนาคตเศรษฐกิจที่ดีขึ้นจากความเชื่อมั่นในภาคบริการและการลงทุน เนื่องจากคาดว่า กิจกรรมทางเศรษฐกิจของประเทศมีแนวโน้มฟื้นตัวได้อย่างต่อเนื่อง และสำหรับดัชนีความเชื่อมั่นอนาคตเศรษฐกิจภาคตะวันตกอยู่ที่ระดับ 67.5 สะท้อนถึงความเชื่อมั่นในภาคบริการและการลงทุนที่ปรับตัวดีขึ้น อันเป็นผลจากมุมมองเชิงบวกต่อทิศทางการฟื้นตัวของเศรษฐกิจไทย และการจัดกิจกรรมเพื่อสนับสนุนการเติบโตของภาคการท่องเที่ยวอย่างต่อเนื่อง
ตารางสรุปดัชนีความเชื่อมั่นอนาคตเศรษฐกิจภูมิภาค ประจำเดือนธันวาคม 2566
กทม. และปริมณฑล    ภาคตะวันออก    ภาคตะวันออก
เฉียงเหนือ    ภาคใต้    ภาคกลาง    ภาคเหนือ    ภาคตะวันตก    เขตพัฒนาพิเศษภาคตะวันออก
(EEC)
ดัชนีความเชื่อมั่น
อนาคตเศรษฐกิจภูมิภาค    68.6    81.1    76.6    76.6    71.7    69.3    67.5    85.0
ดัชนีแนวโน้มรายภาค
1) ภาคเกษตร    64.3    76.6    74.5    67.5    59.1    56.6    62.8    78.5
2) ภาคอุตสาหกรรม    60.3    85.6    78.5    74.9    74.5    56.0    63.6    91.8
3) ภาคบริการ    78.9    86.4    80.7    88.3    80.4    84.5    76.1    87.9
4) ภาคการจ้างงาน    68.7    76.0    72.6    73.8    72.5    73.2    60.7    83.0
5) ภาคการลงทุน    70.6    80.7    76.7    78.6    72.0    76.4    74.5    84.0
กองนโยบายเศรษฐกิจมหภาค สำนักงานเศรษฐกิจการคลัง
โทร. 0-2273-9020 ต่อ 3254

ที่มา : https://www.thaigov.go.th/news/contents/details/76769