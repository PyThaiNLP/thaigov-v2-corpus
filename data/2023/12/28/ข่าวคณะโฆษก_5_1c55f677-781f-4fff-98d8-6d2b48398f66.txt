รัฐบาลไทย-ข่าวทำเนียบรัฐบาล-“เกณิกา”เผย 'รมว.ธรรมนัส'ส่งของขวัญปีใหม่ให้เกษตรกรทั่วประเทศ มุ่งมั่น สร้างโอกาส เพิ่มรายได้ ลดค่าใช้ง่าย เพื่อคุณภาพชีวิตที่ดีของเกษตรกรไทย


วันพฤหัสบดีที่ 28 ธันวาคม 2566
28/12/2566
พิมพ์
“เกณิกา”เผย 'รมว.ธรรมนัส'ส่งของขวัญปีใหม่ให้เกษตรกรทั่วประเทศ มุ่งมั่น สร้างโอกาส เพิ่มรายได้ ลดค่าใช้ง่าย เพื่อคุณภาพชีวิตที่ดีของเกษตรกรไทย
“เกณิกา”เผย 'รมว.ธรรมนัส'ส่งของขวัญปีใหม่ให้เกษตรกรทั่วประเทศ มุ่งมั่น สร้างโอกาส เพิ่มรายได้ ลดค่าใช้ง่าย เพื่อคุณภาพชีวิตที่ดีของเกษตรกรไทย
28 ธ.ค. 66 น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า จากนโยบายของรัฐบาลด้านการเกษตร โดยท่านเศรษฐา ทวีสิน นายกรัฐมนตรี ซึ่งกำหนดแนวทาง “ตลาดนำ นวัตกรรมเสริม เพิ่มรายได้” นั้น ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ได้ดำเนินภารกิจเพื่อขับเคลื่อนนโยบายของรัฐบาลจนบรรลุเป้าหมาย และพร้อมส่งความสุขปีใหม่ให้ประชาชนและเกษตรไทยทั่วประเทศ
น.ส. เกณิกา กล่าวต่อว่า กระทรวงเกษตรฯได้สร้างและขยายโอกาส บริหารจัดการที่ดินทำกินแก่เกษตรกร  โดยประกาศใช้ระเบียบคณะกรรมการปฏิรูปที่ดินเพื่อเกษตรกรรม 2 ฉบับ ในราชกิจจานุเบกษา เมื่อวันที่ 8 ธันวาคม 2566 เพื่อยกระดับเอกสารสิทธิ ส.ป.ก.4-01 ให้เป็นโฉนดเพื่อการเกษตร และมอบเอกสารสิทธิ ส.ป.ก. 4-01 จำนวน 9,820 ราย 11,060 แปลง เนื้อที่จำนวน 107,284 ไร่ ซึ่งเกษตรกรจะสามารถข้าถึงแหล่งเงินทุนได้มากขึ้น สามารถนำมาต่อยอด วางแผนทำการเกษตร มีคุณภาพชีวิตที่ดีขึ้น ซึ่งในวันที่ 15 มกราคม 2567 จะมีการมอบโฉนดฉบับแรก โดยนายกรัฐมนตรี
นอกจากนี้ ได้เร่งแก้ไขปัญหาให้กับชาวประมง โดยการปรับปรุงแก้ไขกฎหมายลำดับรองที่อยู่ภายใต้การกำกับดูแลของกรมประมง เพื่อการแก้ไขปัญหาความเดือตร้อนของพี่น้องชาวประมง จำนวน 19 เรื่อง ตลอดจนการเพิ่มวันทำการประมง ปีการประมง 2566 จำนวนไม่เกิน 50 วัน อีก 1 เรื่อง โดยเป็นการเพิ่มให้กับกลุ่มเรือที่ได้รับผลกระทบจากจำนวนวันทำการประมงไม่เพียงพอ เป็นการช่วยกระตุ้นเศรษฐกิจฐานราก สร้างรายได้ให้เกิดความยั่งยืนในการประกอบอาชีพ
กระทรวงเกษตรฯยังดำเนินการปราบปรามสินค้าเกษตรเถื่อน ทั้งด้านพืช ปศุสัตว์ ประมง ตลอดจนปราบปรามปัจจัยผลิตทางการกษตรผิดกฎหมาย โดยจัดตั้งทีมเฉพาะกิจพญานาคราช ทีมสายลับยาง สารวัตรเกษตรไซเบอร์ เพื่อปราบปรามตรวจสอบเฝ้าระวัง รับแจ้งเบาะแส รักษาผลประโยชน์ของพี่น้องเกษตรกร ส่งผลให้ราคาสินค้าเกษตรดีขึ้น เกษตรกรมีรายได้
เพิ่มขึ้น และลดปัญหาการนำเข้าสินค้าเกษตรผิดกฎหมาย สินค้าเกษตรคงคุณภาพและมาตรฐานเพื่อให้สินค้าภาคการเกษตรขยับราคาสูงขึ้น และล่าสุดได้ร่วมกับองค์การบริหารส่วนจังหวัดพะเยา และเทศบาลเมืองพะเยา ร่วมลงนาม MOU พัฒนาตลาดกลางสินค้าเกษตรภาคเหนือ ให้เป็นแหล่งในการซื้อขายผลิตผลหรือผลิตภัณฑ์ทางการเกษตรและสินค้าอื่น ๆ เพื่อช่วยเหลือเกษตรกรและสถาบันเกษตรกรในการผลิต การจำหน่าย การตลาด การเก็บรักษา และการขนส่งผลิตผลหรือผลิตภัณฑ์ทางการเกษตร
ทั้งหมดนี้เป็นเพียงส่วนหนึ่งสำหรับของขวัญปีใหม่ที่กระทรวงเกษตรและสหกรณ์ ได้มอบให้แก่พี่น้องเกษตรกรไทย โดยร้อยเอกธรรมนัส มีความมุ่งมั่นที่จะสร้างโอกาส เพิ่มรายได้ ลดค่าใช้จ่ายให้พี่น้องเกษตรกรทั่วประเทศ เพื่อให้เกษตรกรมีคุณภาพชีวิตที่ดี มีรายได้ดี มีอาชีพมั่นคง และภาคกษตรไทยเติบโตอย่างเข้มแข็ง เศรษฐกิจในประเทศเติบโต อย่างแข็งแกร่งไปพร้อมกัน

ที่มา : https://www.thaigov.go.th/news/contents/details/76761