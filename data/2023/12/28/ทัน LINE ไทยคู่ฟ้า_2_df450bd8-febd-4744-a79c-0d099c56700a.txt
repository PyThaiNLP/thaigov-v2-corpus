รัฐบาลไทย-ข่าวทำเนียบรัฐบาล-ครม.ไฟเขียวต่ออายุลดภาษีรถยนต์ไฟฟ้า พร้อมทั้งขยายระยะเวลาการใช้บังคับอัตราภาษีสำหรับสินค้ารถยนต์


วันพฤหัสบดีที่ 28 ธันวาคม 2566
ครม.ไฟเขียวต่ออายุลดภาษีรถยนต์ไฟฟ้า พร้อมทั้งขยายระยะเวลาการใช้บังคับอัตราภาษีสำหรับสินค้ารถยนต์
.....
ครม.ไฟเขียวต่ออายุลดภาษีรถยนต์ไฟฟ้า พร้อมทั้งขยายระยะเวลาการใช้บังคับอัตราภาษีสำหรับสินค้ารถยนต์
.
ที่ประชุมครม. (26 ธ.ค. 66) เห็นชอบร่างกฎกระทรวง ตามที่ ก.คลังเสนอ จำนวน 2 ฉบับ :
1. ร่างประกาศกระทรวงการคลัง เรื่อง การลดอัตราอากรและยกเว้นอากรศุลกากรสำหรับรถยนต์ไฟฟ้าแบบแบตเตอรี่สำเร็จรูปที่นำเข้ามาทั้งคัน (ฉบับที่ ..)
>> เป็นการ “ขยายระยะเวลา” ลดอัตราอากรหรือยกเว้นอากรสำหรับรถยนต์ไฟฟ้าแบบแบตเตอรี่สำเร็จรูป เฉพาะรุ่นที่มีราคาขายปลีกแนะนำไม่เกิน 2 ล้านบาท ที่นำเข้าตั้งแต่วันที่ 1 ม.ค. 67 - 31 ธ.ค. 68 ลงไม่เกิน 40% ทั้งนี้ ผู้นำเข้ารถยนต์ไฟฟ้าดังกล่าว ต้องปฏิบัติตามหลักเกณฑ์หรือเงื่อนไขที่กรมสรรพสามิตกำหนด
.
2. ร่างกฎกระทรวงกำหนดพิกัดอัตราภาษีสรรพสามิต (ฉบับที่ ..) พ.ศ. ... (สินค้ารถยนต์นั่งหรือรถยนต์โดยสารที่มีที่นั่งไม่เกิน 10 คน แบบประหยัดพลังงานมาตรฐานสากล รุ่นที่ 1)
>> เป็นการ “ขยายระยะเวลา” การใช้บังคับอัตราภาษีสรรพสามิตสำหรับสินค้ารถยนต์หรือรถยนต์โดยสารที่มีที่นั่งไม่เกิน 10 คน (ประเภทที่ 06.01 และ 06.02 แบบประหยัดพลังงานมาตรฐานสากล รุ่นที่ 1 (ECO Car phase 1) ในอัตราร้อยละ 14 ออกไปอีก 2 ปี ตั้งแต่วันที่ 1 ม.ค. 67 - 31 ธ.ค. 68 โดย “ให้ใช้บังคับตั้งแต่วันที่ 1 ม.ค.67 เป็นต้นไป”
.
การออกมาตรการดังกล่าว สืบเนื่องมาจาก มติ ครม. เมื่อวันที่ 19 ธ.ค. 66 ได้อนุมัติมาตรการสนับสนุนการใช้ยานยนต์ไฟฟ้า ระยะที่ 2 หรือ EV 3.5 ในช่วงเวลา 4 ปี (พ.ศ. 2567 – 2570) ตั้งเป้าว่าจะส่งผลให้อุตสาหกรรมยานยนต์ไฟฟ้าขยายตัวอย่างต่อเนื่อง และผลักดันไทยก้าวสู่การเป็นฐานผลิตชั้นนำของอุตสาหกรรมยานยนต์ไฟฟ้าในภูมิภาค
.
อ่านเพิ่มเติม คลิก https://www.thaigov.go.th/news/contents/details/76642
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76772