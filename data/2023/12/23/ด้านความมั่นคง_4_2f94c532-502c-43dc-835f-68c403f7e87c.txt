รัฐบาลไทย-ข่าวทำเนียบรัฐบาล-“พัชรวาท” ชวนประชาชน “Save wildlife for your life: รักษาธรรมชาติ ไม่ซื้อ ไม่ล่า ไม่ค้าสัตว์ป่าผิดกฎหมาย” ในงานวันคุ้มครองสัตว์ป่าแห่งชาติ 2566            


วันเสาร์ที่ 23 ธันวาคม 2566
“พัชรวาท” ชวนประชาชน “Save wildlife for your life: รักษาธรรมชาติ ไม่ซื้อ ไม่ล่า ไม่ค้าสัตว์ป่าผิดกฎหมาย” ในงานวันคุ้มครองสัตว์ป่าแห่งชาติ 2566
“พัชรวาท” ชวนประชาชน “Save wildlife for your life: รักษาธรรมชาติ ไม่ซื้อ ไม่ล่า ไม่ค้าสัตว์ป่าผิดกฎหมาย” ในงานวันคุ้มครองสัตว์ป่าแห่งชาติ 2566
“พัชรวาท” ชวนประชาชน “Save wildlife for your life: รักษาธรรมชาติ ไม่ซื้อ ไม่ล่า ไม่ค้าสัตว์ป่าผิดกฎหมาย” ในงานวันคุ้มครองสัตว์ป่าแห่งชาติ 2566
วันที่ 23 ธันวาคม 2566 เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดงานวันคุ้มครองสัตว์ป่าแห่งชาติ ประจำปี 2566 ซึ่งตรงกับวันที่ 26 ธันวาคม ของทุกปี ภายใต้แนวคิด “Save wildlife for your life: รักษาธรรมชาติ ไม่ซื้อ ไม่ล่า ไม่ค้าสัตว์ป่าผิดกฎหมาย” พร้อมเป็นสักขีพยานการสนับสนุนโครงการเพิ่มศักยภาพถิ่นที่อยู่อาศัยของสัตว์ที่เป็นเหยื่อของเสือโคร่งเพื่อลดความขัดแย้งระหว่างคนกับสัตว์ป่า เขตรักษาพันธุ์สัตว์ป่าห้วยขาแข้ง ระหว่างผู้แทนจาก Siam Winery กับ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช อีกทั้งมอบทุนการศึกษาให้แก่โรงเรียนวัดเขาปิ่นทอง โดยมี ร.อ.รชฏ พิสิษฐบรรณกร ผู้ช่วย รมว.ทส. พร้อมด้วยนายจตุพร บุรุษพัฒน์  ปลัดกระทรวงฯ นายเกียรติศักดิ์ ตรงศิริ ผู้ว่าราชการจังหวัดราชบุรี ผู้บริหาร ข้าราชการ และเจ้าหน้าที่ในสังกัดกระทรวงฯ ตลอดจนประชาชนและเยาวชนในพื้นที่ เข้าร่วมงาน ณ ศูนย์ช่วยเหลือสัตว์ป่าที่ 3 (ประทับช้าง) อำเภอจอมบึง จังหวัดราชบุรี
พล.ต.อ. พัชรวาท  กล่าวว่า  รัฐบาลไทยได้ให้ความสำคัญกับการ ซื้อ - ขายสัตว์ป่าผิดกฎหมายมาอย่างต่อเนื่อง มีการออกกฎหมายและระเบียบที่เกี่ยวข้อง เน้นย้ำให้ทุกฝ่ายตระหนักถึงภัยเงียบของการซื้อ - ขายสัตว์ป่าผิดกฎหมาย ที่นอกจากจะส่งผลต่อความสมดุลในระบบนิเวศ ยังเป็นสาเหตุหนึ่งที่ทำให้เกิดโรคระบาด ทำลายชีวิต ทำลายระบบเศรษฐกิจ ส่งผลต่อสุขอนามัยของมนุษยชาติ การจัดงานในวันนี้ จะเป็นการช่วยเผยแพร่ประชาสัมพันธ์การดำเนินงานด้านการค้าสัตว์ป่าผิดกฎหมายทั้งในประเทศและระหว่างประเทศให้เป็นที่ประจักษ์ และเป็นการสร้างความตระหนักรู้ถึงคุณค่าการอนุรักษ์ทรัพยากรสัตว์ป่าให้คงอยู่ในป่า โดยรักษาธรรมชาติ ไม่ซื้อ ไม่ล่า ไม่ค้าสัตว์ป่าผิดกฎหมาย อันจะช่วยให้ทรัพยากรธรรมชาติของชาติกลับคืนความอุดมสมบูรณ์ดังเช่นในอดีตสืบไป
สำหรับกิจกรรมภายในงาน ได้จัดให้มีการแสดงนิทรรศการความเป็นมาของวันคุ้มครอง
สัตว์ป่าแห่งชาติ กาาอนุรักษ์สัตว์ป่า การแสดงภาพถ่ายอนุรักษ์ธรรมชาติ “สัตว์มีค่า ป่ามีคุณ” การเปิดให้บริการขออนุญาตให้เพาะพันธุ์สัตว์ป่า ค้าสัตว์ป่า และครอบครองสัตว์ป่า กิจกรรมสันทนาการ ตอบคำถามชิงรางวัล รวมถึงการแสดงดนตรีเพื่อการอนุรักษ์  และการเสวนาในหัวข้อ “การบูรณาการความร่วมมือการป้องกันการค้าสัตว์ป่าผิดกฎหมายระหว่างประเทศ”

ที่มา : https://www.thaigov.go.th/news/contents/details/76549