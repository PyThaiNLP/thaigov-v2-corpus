รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ ย้ำ กระทรวงเกษตรฯ ให้ความสำคัญกับเรื่องการตรวจสอบ ป้องกัน และปราบปรามการทุจริตในหน่วยงานรัฐ


วันศุกร์ที่ 22 ธันวาคม 2566
รองปลัดเศรษฐเกียรติฯ ย้ำ กระทรวงเกษตรฯ ให้ความสำคัญกับเรื่องการตรวจสอบ ป้องกัน และปราบปรามการทุจริตในหน่วยงานรัฐ
รองปลัดเศรษฐเกียรติฯ ย้ำ กระทรวงเกษตรฯ ให้ความสำคัญกับเรื่องการตรวจสอบ ป้องกัน และปราบปรามการทุจริตในหน่วยงานรัฐ
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมหารือแนวทางในการขับเคลื่อนการประเมินคุณธรรมและความโปร่งใส ในการดำเนินงานของหน่วยงานภาคเอกชนที่เป็นคู่ค้าคู่สัญญากับหน่วยงานภาครัฐ (Integrity and transparency Assessment of Government Contractors : ITAGC) ประจำปีงบประมาณ พ.ศ. 2567 ระหว่างสำนักงานคณะกรรมการป้องกันและปราบปรามการทุจริตแห่งชาติ (สำนักงาน ป.ป.ช.) และกระทรวงเกษตรและสหกรณ์ โดยมีรองอธิบดีกรมหม่อนไหม (นายวัชรพงษ์ แก้วหอม) ผู้ช่วยเลขาธิการคณะกรรมการ ป.ป.ช. (นายทวิชาติ นิลกาญจน์) ผู้แทนศูนย์ปฏิบัติการต่อต้านการทุจริต และหน่วยงานที่เกี่ยวข้องในสังกัดกระทรวงเกษตรและสหกรณ์ เข้าร่วมหารือ ณ ห้องประชุม 134-135 กระทรวงเกษตรและสหกรณ์ โดยสรุปผลการประชุมได้ดังนี้
1. รองปลัดเศรษฐเกียรติฯ ในฐานะประธานการประชุม ได้แจ้งให้ที่ประชุมทราบว่า ปลัดกระทรวงเกษตรและสหกรณ์ให้ความสำคัญกับเรื่องการตรวจสอบ ป้องกัน และปราบปรามการทุจริตในหน่วยงานรัฐเป็นอย่างมาก จึงขอให้หน่วยงาน ในสังกัดกระทรวงเกษตรและสหกรณ์ให้ความสำคัญในเรื่องดังกล่าว
2. ที่ประชุมรับทราบ ผลการประเมินคุณธรรมและความโปร่งใสในการดำเนินงานของหน่วยงานภาคเอกชนที่เป็นคู่ค้าคู่สัญญากับหน่วยงานภาครัฐ (ITAGC) ประจำปีงบประมาณ พ.ศ. 2566 โดยมีกลุ่มเป้าหมายแบ่งออกเป็น 2 มิติ ได้แก่ ระดับนโยบาย ภายใต้แผนงานบูรณาการบริหารจัดการทรัพยากรน้ำ (กรมชลประทาน) และแผนงานบูรณาการพัฒนาด้านคมนาคม (กรมทางหลวงและกรมทางหลวงชนบท)
3. ที่ประชุมพิจารณาและให้ความเห็นชอบ แนวทางในการขับเคลื่อนการประเมินคุณธรรมและความโปร่งใสในการดำเนินงานของหน่วยงานภาคเอกชนที่เป็นคู่ค้าคู่สัญญากับหน่วยงานภาครัฐ (ITAGC) ประจำปีงบประมาณ พ.ศ. 2576 ได้แก่ ร่างคู่มือ ITAGC MANUAL และร่างปฏิทินการประเมิน ITAGC ปีงบประมาณ พ.ศ. 2567 ในส่วนการคัดเลือกกลุ่มเป้าหมายในการประเมิน ประจำปีงบประมาณ พ.ศ. 2567 ภายใต้กระทรวงเกษตรและสหกรณ์ ได้แก่ หน่วยงานภาคเอกชนที่เป็นคู่ค้าคู่สัญญากับกรมชลประทาน กรมการข้าว กรมปศุสัตว์ กรมหม่อนไหม กรมฝนหลวงและการบินเกษตร กรมพัฒนาที่ดิน และกรมส่งเสริมการเกษตร แต่ข้อมูลที่สำนักงาน ป.ป.ช. ได้นำมาให้ที่ประชุมพิจารณาในส่วนของข้อมูลกลุ่มเป้าหมายหน่วยงานภาคเอกชนที่เป็นคู่ค้าคู่สัญญากับหน่วยงานภาครัฐ (ITAGC) ประจำปีงบประมาณ พ.ศ. 2567 เป็นรายโครงการของแต่ละหน่วยงาน พบว่าส่วนใหญ่เป็นโครงการที่ดำเนินการแล้วเสร็จในปีงบประมาณ พ.ศ. 2566 ซึ่งสำนักงาน ป.ป.ช. จะนำข้อมูลดังกล่าวไปปรับปรุงให้เป็นปัจจุบัน และจะแจ้งทราบอีกครั้ง

ที่มา : https://www.thaigov.go.th/news/contents/details/76536