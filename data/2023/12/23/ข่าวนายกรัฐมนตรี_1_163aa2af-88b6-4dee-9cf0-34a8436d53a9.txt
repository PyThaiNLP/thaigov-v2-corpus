รัฐบาลไทย-ข่าวทำเนียบรัฐบาล-นายกรัฐมนตรีภูมิใจซอฟต์พาวเวอร์มวยไทยเป็นที่นิยมระดับโลก พร้อมหวังจะได้เห็นผู้ฝึกสอนมวยและนักมวยเดินทางไปทั่วโลก เพื่อทำให้มวยไทยเป็นวัฒนธรรมที่แพร่หลาย


วันเสาร์ที่ 23 ธันวาคม 2566
22/12/2566
พิมพ์
นายกรัฐมนตรีภูมิใจซอฟต์พาวเวอร์มวยไทยเป็นที่นิยมระดับโลก พร้อมหวังจะได้เห็นผู้ฝึกสอนมวยและนักมวยเดินทางไปทั่วโลก เพื่อทำให้มวยไทยเป็นวัฒนธรรมที่แพร่หลาย
นายกรัฐมนตรีภูมิใจซอฟต์พาวเวอร์มวยไทยเป็นที่นิยมระดับโลก พร้อมหวังจะได้เห็นผู้ฝึกสอนมวยและนักมวยเดินทางไปทั่วโลก เพื่อทำให้มวยไทยเป็นวัฒนธรรมที่แพร่หลาย
นายชัย วัชรงค์ โฆษกประจำสำนักนายกรัฐมนตรีเผยว่า วันนี้ (22 ธันวาคม 2566) เวลา 20.30 น. ณ ศูนย์พัฒนากีฬากองทัพบก (มวยไทยลุมพินี) ถนนรามอินทรา เขตบางเขน กรุงเทพฯ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวปาฐกถาพิเศษ Soft Power ของมวยไทย และร่วมชมการแข่งขันศึก “ONE ลุมพินี 46” โดยมีนางสาวแพทองธาร ชินวัตร หัวหน้าพรรคเพื่อไทย ประธานคณะกรรมการพัฒนาซอฟต์พาวเวอร์แห่งชาติ และรองประธานคณะกรรมการยุทธศาสตร์ซอฟต์พาวเวอร์แห่งชาติ เข้าร่วมชมการแข่งขันด้วย โดยมี พลเอก เจริญชัย หินเธาว์ ผู้บัญชาการทหารบก นายก้องศักด ยอดมณี ผู้ว่าการการกีฬาแห่งประเทศไทย นายพิมล ศรีวิกรม์ กรรมการยุทธศาสตร์ซอฟต์พาวเวอร์แห่งชาติ ด้านการกีฬา นายชลิตรัตน์ จันทรุเบกษา อนุกรรมการด้านกีฬา ในคณะกรรมการยุทธศาสตร์ซอฟต์พาวเวอร์แห่งชาติ นายชาตรี ศิษย์ยอดธง ประธานกรรมการบริหาร ONE Championship ให้การต้อนรับ
เมื่อนายกรัฐมนตรีเดินทางมาถึง ได้รับโมเดลตุ๊กตาแม่ไม้มวยไทยเป็นของที่ระลึกจากผู้บัญชาการทหารบก จากนั้นนายกรัฐมนตรีกล่าวปาฐกถาพิเศษ Soft Power ของมวยไทย โดยกล่าวว่า สวัสดีทุกคนไม่ว่าคุณจะอยู่ที่ไหน เป็นเกียรติที่ได้มาร่วมงานประวัติศาสตร์ในวันนี้ ที่ได้มาร่วมชมการแข่งขัน ศึก ONE ลุมพินี 46 ในวันนี้ เป็นการแข่งขันที่ถ่ายทอดสดไปยังทั่วโลก ขอบคุณคุณชาตรี ศิษย์ยอดธง ที่นำรายการ ONE ลุมพินี 46 มวยไทยมาสู่โลก และยังคงเก็บรักษาการต่อสู้แบบมวยไทย ในฐานะคนไทยรู้สึกภูมิใจมาก ที่การแข่งขันมวยไทยเป็นหนึ่งในรายการที่เป็นที่นิยมในโลก และในช่วงหลังนี้ มวยไทยเป็นหนึ่งในซอฟต์พาวเวอร์ที่ดีที่สุดในโลก นายกรัฐมนตรีหวังว่าจะได้เห็นผู้ฝึกสอน นักมวย เดินทางไปทั่วโลกเพื่อไปสอนและทำการแสดง ทำให้มวยไทยเป็นวัฒนธรรมที่แพร่หลาย ในตอนท้าย นายกรัฐมนตรีกล่าวขอบคุณงานในคืนนี้ ขอบคุณที่เชิญนายกรัฐมนตรีมาร่วมงานนี้ และขอให้ทุกท่านมีช่วงเวลาที่ดีในคืนนี้

ที่มา : https://www.thaigov.go.th/news/contents/details/76537