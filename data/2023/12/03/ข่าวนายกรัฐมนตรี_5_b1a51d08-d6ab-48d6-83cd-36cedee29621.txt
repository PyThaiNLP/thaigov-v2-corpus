รัฐบาลไทย-ข่าวทำเนียบรัฐบาล-นายกฯ ร่วมแข่งฟุตบอลกับทีมเยาวชนฮีโร่สุวรรณคูหา จ.หนองบัวลำภู ยิงเข้าประตู 1 ลูก ช่วยให้ทีมชนะ 2-1 เชิญชวนเยาวชนหันมาออกกำลังกายเพื่อสุขภาพที่แข็งแรง


วันอาทิตย์ที่ 3 ธันวาคม 2566
03/12/2566
พิมพ์
นายกฯ ร่วมแข่งฟุตบอลกับทีมเยาวชนฮีโร่สุวรรณคูหา จ.หนองบัวลำภู ยิงเข้าประตู 1 ลูก ช่วยให้ทีมชนะ 2-1 เชิญชวนเยาวชนหันมาออกกำลังกายเพื่อสุขภาพที่แข็งแรง
นายกฯ ร่วมแข่งฟุตบอลกับทีมเยาวชนฮีโร่สุวรรณคูหา จ.หนองบัวลำภู ยิงเข้าประตู 1 ลูก ช่วยให้ทีมชนะ 2-1 เชิญชวนเยาวชนหันมาออกกำลังกายเพื่อสุขภาพที่แข็งแรง
วันนี้ (3 ธันวาคม 2566) เวลา 17.20 น. ณ สนามฟุตบอลโรงเรียนอนุบาลสุวรรณคูหา อำเภอสุวรรณคูหา จังหวัดหนองบัวลำภู นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังร่วมการแข่งขันฟุตบอลกับทีมเยาวชนฮีโร่สุวรรณคูหา ซึ่งเป็นเยาวชนที่เคยติดยาเสพติด แต่ปัจจุบันได้ผ่านการบำบัดแล้วด้วยความสมัครใจเอง หันมาออกกำลังกาย สามารถใช้ชีวิตในสังคมได้ตามปกติ ทางอำเภอสุวรรณคูหาจึงยกให้เป็นเยาวชนฮีโร่ หวังให้เป็นต้นแบบที่ดีของเยาวชน
นายชัย วัชรงค์ โฆษกประจำสำนักนายกรัฐมนตรี เปิดเผยว่า ก่อนการแข่งขันนายกรัฐมนตรีได้อบอุ่นร่างกายด้วยการชู้ตบาสเก็ตบอล หลังจากนั้น นายกรัฐมนตรีเดินมาสนามฟุตบอลร่วมถ่ายรูปกับนักกีฬาฟุตบอลเยาวชนฮีโร่สุวรรณคูหา ทั้งนี้ นายกรัฐมนตรีได้สวมรองเท้าสตั๊ดสีส้ม กางเกมวอร์มขายาว และใส่เสื้อสีขาว โดยนายกรัฐมนตรีได้เป็นผู้เขี่ยเริ่มเล่นฟุตบอล จากนั้น เริ่มเล่นไปช่วงนาทีที่ 5 ของครึ่งแรก นายกรัฐมนตรีได้ยิงฟุตบอลเสียบเสาฝั่งซ้ายเข้าประตู จบการแข่งขัน ทีมนายกรัฐมนตรีชนะทีมเยาวชนฮีโร่สุวรรณคูหาไปด้วยสกอร์ 2-1
ภายหลังการแข่งขันฯ นายกรัฐมนตรีกล่าวว่า รู้สึกดีใจที่ได้เล่นฟุตบอล เพราะปกติเป็นคนชอบเล่นฟุตบอลอยู่แล้ว พร้อมกับกล่าวเชิญชวนให้เด็กเยาวชนหันมาออกกำลังกายเพื่อสุขภาพที่แข็งแรง และหันมาออกกำลังกายแทนการใช้ยาเสพติด

ที่มา : https://www.thaigov.go.th/news/contents/details/75598