รัฐบาลไทย-ข่าวทำเนียบรัฐบาล-รมว.ธรรมนัส - รมช.อนุชา ติดตามความคืบหน้าการเตรียมการจัดงานมหกรรมพืชสวนโลก


วันอาทิตย์ที่ 3 ธันวาคม 2566
รมว.ธรรมนัส - รมช.อนุชา ติดตามความคืบหน้าการเตรียมการจัดงานมหกรรมพืชสวนโลก
รมว.ธรรมนัส - รมช.อนุชา ติดตามความคืบหน้าการเตรียมการจัดงานมหกรรมพืชสวนโลก
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พร้อมด้วย นายอนุชา นาคาศัย รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมและรับฟังรายงานความคืบหน้าการดำเนินงานเตรียมการจัดงานมหกรรมพืชสวนโลกจังหวัดอุดรธานี พ.ศ. 2569 โดยมีนายระพีภัทร์ จันทรศรีวงศ์ อธิบดีกรมวิชาการเกษตร กล่าวรายงาน ณ พื้นที่ชุ่มน้ำหนองแด ตำบลกุดสระ อำเภอเมืองอุดรธานี จังหวัดอุดรธานี
ทั้งนี้ งานมหกรรมพืชสวนโลกจังหวัดอุดรธานี พ.ศ. 2569 จัดขึ้นภายใต้แนวคิด “ความหลากหลายแห่งสรรพชีวิต: สายสัมพันธ์แห่งผู้คน สายน้ำ และพืชพรรณ สู่การดำรงชีวิตที่ยั่งยืน” พื้นที่รวม 1,030 ไร่ พื้นที่ดำเนินกิจกรรม 975 ไร่ จัดขึ้นระหว่างวันที่ 1 พฤศจิกายน 2569 – 14 มีนาคม 2570 รวมระยะเวลาจัดงาน 134 วัน ณ พื้นที่ชุ่มน้ำหนองแด ตำบลกุดสระ อำเภอเมือง จังหวัดอุดรธานี

ที่มา : https://www.thaigov.go.th/news/contents/details/75601