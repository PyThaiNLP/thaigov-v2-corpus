รัฐบาลไทย-ข่าวทำเนียบรัฐบาล-ทส. ประชุมบอร์ด อ.อ.ป. เร่งหาแนวทางพัฒนาและยกระดับการดำเนินงานด้านอุตสาหกรรมป่าไม้


วันอาทิตย์ที่ 3 ธันวาคม 2566
ทส. ประชุมบอร์ด อ.อ.ป. เร่งหาแนวทางพัฒนาและยกระดับการดำเนินงานด้านอุตสาหกรรมป่าไม้
ทส. ประชุมบอร์ด อ.อ.ป. เร่งหาแนวทางพัฒนาและยกระดับการดำเนินงานด้านอุตสาหกรรมป่าไม้
ทส. ประชุมบอร์ด อ.อ.ป. เร่งหาแนวทางพัฒนาและยกระดับการดำเนินงานด้านอุตสาหกรรมป่าไม้
วันที่ 24 พฤศจิกายน 2566 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการขององค์การอุตสาหกรรมป่าไม้ ครั้งที่ 11/2566 เพื่อขับเคลื่อนการดำเนินงานขององค์การอุตสาหกรรมป่าไม้ (อ.อ.ป.) โดยในการประชุมมีนายพิชิต สมบัติมาก รองปลัดกระทรวงฯ และคณะกรรมการฯ เข้าร่วมประชุม ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม และผ่านระบบการประชุมทางไกล Video Conference
ที่ประชุมฯ ได้รับทราบและเห็นชอบรายงานผลการดำเนินงานขององค์การอุตสาหกรรมป่าไม้ ประจำปี 2566 (มกราคม - ตุลาคม 2566) โดยปกท.ทส. ได้แนะแนวทางการพัฒนางานด้านอุตสาหกรรมป่าไม้ เพื่อพัฒนาและยกระดับการดำเนินงานด้านอุตสาหกรรมป่าไม้ อาทิ การบริหารรายจ่ายและการเพิ่มรายได้ การบริหารจัดการตลาด ทั้งการจัดโปรโมชั่นต่าง ๆ เพื่อระบายสินค้า การเข้าร่วมกิจกรรมที่จัดขึ้น การส่งเสริมการท่องเที่ยว เป็นต้น ซึ่งต้องดำเนินงานให้มีความสมดุลทั้งทางด้านสังคมและทรัพยากรธรรมชาติและสิ่งแวดล้อม รวมทั้ง เห็นชอบนโนยายและแนวทางการพัฒนาความยั่งยืนเชิงยุทธศาสตร์ของ อ.อ.ป. ให้มีความสอดคล้องกับวิสัยทัศน์ของ อ.อ.ป. ในประเด็น “สร้างสรรค์สวนป่าเศรษฐกิจเพื่อความยั่งยืน” เห็นชอบการทบทวนกฎบัตรคณะกรรมการตรวจสอบ อ.อ.ป. กฎบัตรคณะอนุกรรมการด้านการกำกับดูแลกิจการที่ดีของ อ.อ.ป. และกฎบัตรคณะอนุกรรมการบริหารความเสี่ยงและควบคุมภายในของ อ.อ.ป. เพื่อใช้ในปี 2567

ที่มา : https://www.thaigov.go.th/news/contents/details/75588