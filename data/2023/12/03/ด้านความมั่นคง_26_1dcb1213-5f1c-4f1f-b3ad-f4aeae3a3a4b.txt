รัฐบาลไทย-ข่าวทำเนียบรัฐบาล- “พล.ต.อ.พัชรวาท” มอบประกาศนียบัตรพร้อมเข็มวิทยฐานะแก่ผู้ผ่านการฝึกอบรมหลักสูตร นบส.ทส. รุ่นที่ 2 พร้อมแนะการทำงานให้ยึดผลประโยชน์ของชาติและประชาชนเป็นที่ตั้ง


วันอาทิตย์ที่ 3 ธันวาคม 2566
“พล.ต.อ.พัชรวาท” มอบประกาศนียบัตรพร้อมเข็มวิทยฐานะแก่ผู้ผ่านการฝึกอบรมหลักสูตร นบส.ทส. รุ่นที่ 2 พร้อมแนะการทำงานให้ยึดผลประโยชน์ของชาติและประชาชนเป็นที่ตั้ง
“พล.ต.อ.พัชรวาท” มอบประกาศนียบัตรพร้อมเข็มวิทยฐานะแก่ผู้ผ่านการฝึกอบรมหลักสูตร นบส.ทส. รุ่นที่ 2 พร้อมแนะการทำงานให้ยึดผลประโยชน์ของชาติและประชาชนเป็นที่ตั้ง
“พล.ต.อ.พัชรวาท” มอบประกาศนียบัตรพร้อมเข็มวิทยฐานะแก่ผู้ผ่านการฝึกอบรมหลักสูตร นบส.ทส. รุ่นที่ 2 พร้อมแนะการทำงานให้ยึดผลประโยชน์ของชาติและประชาชนเป็นที่ตั้ง
วันที่ 15 พฤศจิกายน 2566 เวลา 14.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีปิดและมอบประกาศนียบัตรพร้อมเข็มวิทยฐานะ แก่ผู้ผ่านการฝึกอบรมหลักสูตรนักบริหารระดับสูง กระทรวงทรัพยากรธรรมชาติและสิ่งแวดล้อม (นบส.ทส.) รุ่นที่ 2 ประจำปีงบประมาณ พ.ศ.2566 โดยมี นายจตุพร บุรุษพัฒน์ ปลัดกระทรวงฯ กล่าวรายงานผลสำเร็จของการฝึกอบรม และมีคณะผู้บริหารฯ พร้อมด้วยผู้สำเร็จการฝึกอบรมทั้งจากหน่วยงานในสังกัดกระทรวงฯ และหน่วยงานภายนอกทั้งภาครัฐและเอกชน รวมจำนวนทั้งสิ้น 40 คน เข้าร่วมพิธี ณ ห้องอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม
พล.ต.อ.พัชรวาท ได้กล่าว แสดงความยินดีและเป็นกำลังใจให้กับผู้สำเร็จการฝึกอบรมทุกคน พร้อมแนะแนวทางการดำเนินงานในการเตรียมพร้อมไปสู่การเป็นนักบริหารระดับสูง โดยขอให้ทุกคนได้นำองค์ความรู้ และเครือข่ายความร่วมมือที่ได้รับจากการฝึกอบรมมาปรับใช้ในการปฏิบัติงาน เพื่อเสริมสร้างสมรรถนะที่จำเป็นสำหรับการบริหารงานท่ามกลางสถานการณ์ที่เปลี่ยนแปลง มีภาวะผู้นำ ทัศนคติ และคุณธรรม เพื่อเป็นกำลังสำคัญในการขับเคลื่อนภารกิจของกระทรวงทรัพยากรธรรมชาติและสิ่งแวดล้อม ให้บรรลุตามเป้าหมายได้อย่างมีประสิทธิภาพ ตามยุทธศาสตร์ชาติที่มุ่งเน้นในการสร้างการเติบโตบนคุณภาพชีวิตที่เป็นมิตรต่อสิ่งแวดล้อม โดยยึดผลประโยชน์ของชาติและประชาชนเป็นที่ตั้ง
ทั้งนี้ หลักสูตร นบส.ทส. รุ่นที่ 2 ได้มีการฝึกอบรมทั้งในรูปแบบห้องเรียน รูปแบบออนไลน์ และการศึกษาดูงานในต่างจังหวัด ระหว่างวันที่ 19 มิถุนายน 2566 ถึงวันที่ 24 สิงหาคม 2566 รวมระยะเวลา 39 วัน และเป็นหลักสูตรที่สถาบันการพัฒนาทรัพยากรธรรมชาติและสิ่งแวดล้อมอย่างยั่งยืน ซึ่งเป็นหน่วยงานภายใต้สังกัดกระทรวงฯ จัดขึ้นตามมาตรฐานหลักสูตรนักบริหารระดับสูง (ฉบับปี พ.ศ. 2563) ของสำนักงาน ก.พ. เพื่อเตรียมความพร้อมให้กับข้าราชการสามารถเป็นนักบริหารระดับสูงที่มีศักยภาพในการบริหารงานท่ามกลางการเปลี่ยนแปลง มีภาวะผู้นำ ทัศนคติ สมรรถนะ และขีดความสามารถ ตลอดจนคุณธรรม และจริยธรรมที่เป็นแบบอย่างที่ดีต่อไป

ที่มา : https://www.thaigov.go.th/news/contents/details/75593