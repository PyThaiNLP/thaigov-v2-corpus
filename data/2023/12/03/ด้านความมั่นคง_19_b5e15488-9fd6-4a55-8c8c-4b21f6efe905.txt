รัฐบาลไทย-ข่าวทำเนียบรัฐบาล-“ปลัดฯ จตุพร” เสริมความเชื่อมั่นเครือข่าย ผู้ผลิต ผู้บริโภค ที่เป็นมิตรกับสิ่งแวดล้อม เพิ่มโอกาสภาคธุรกิจ สู่เป้าหมายการบริโภคที่ยั่งยืน


วันอาทิตย์ที่ 3 ธันวาคม 2566
“ปลัดฯ จตุพร” เสริมความเชื่อมั่นเครือข่าย ผู้ผลิต ผู้บริโภค ที่เป็นมิตรกับสิ่งแวดล้อม เพิ่มโอกาสภาคธุรกิจ สู่เป้าหมายการบริโภคที่ยั่งยืน
“ปลัดฯ จตุพร” เสริมความเชื่อมั่นเครือข่าย ผู้ผลิต ผู้บริโภค ที่เป็นมิตรกับสิ่งแวดล้อม เพิ่มโอกาสภาคธุรกิจ สู่เป้าหมายการบริโภคที่ยั่งยืน
“ปลัดฯ จตุพร” เสริมความเชื่อมั่นเครือข่าย ผู้ผลิต ผู้บริโภค ที่เป็นมิตรกับสิ่งแวดล้อม เพิ่มโอกาสภาคธุรกิจ สู่เป้าหมายการบริโภคที่ยั่งยืน
วันที่ 21 พฤศจิกายน 2566 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานเปิดการประชุมวิชาการประจำปี 2566 : เครือข่ายส่งเสริมการผลิตและการบริโภคที่ยั่งยืนแห่งประเทศไทย ในหัวข้อ “Sustainable Consumption and Production : Trends and Opportunities“ และกล่าวปาฐกถาพิเศษ เรื่อง “การเปลี่ยนแปลงสภาพภูมิอากาศและการผลิตและการบริโภคที่ยั่งยืน” โดยมี ดร.วิจารย์ สิมาฉายา ประธานเครือข่ายส่งเสริมการผลิตและการบริโภคที่ยั่งยืนแห่งประเทศไทย และนายกสมาคมส่งเสริมการผลิตและบริโภคที่ยั่งยืน (ประเทศไทย) กล่าวต้อนรับ และมีคณะผู้บริหาร ทส. สมาชิกเครือข่าย และผู้สนใจทั่วไป เข้าร่วมกว่า 150 คน ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม เพื่อสร้างความรู้ความเข้าใจ ระดมความคิดเห็น และส่งเสริมความร่วมมือของภาคส่วนต่าง ๆ ไปสู่การจัดทำข้อเสนอร่วมกัน และเพิ่มโอกาสของภาคธุรกิจให้ตอบโจทย์กระแสการบริโภคที่ยั่งยืน มุ่งสู่เป้าหมายด้านสิ่งแวดล้อมที่สำคัญของประเทศไทย
นายจตุพร ได้กล่าวถึงยุทธศาสตร์การส่งเสริมการผลิตและการบริโภคที่ยั่งยืน ที่มีความโดดเด่นในเรื่องการสร้างเครื่องมือและกลไกต่าง ๆ เพื่อสร้างความตระหนักรู้ให้เกิดการเปลี่ยนแปลงพฤติกรรม การปรับเปลี่ยนทัศนคติ และการปรับเปลี่ยนวิถีชีวิตที่เป็นมิตรกับสิ่งแวดล้อม สร้างเกณฑ์ กลไก และแนวทางต่าง ๆ เพื่อส่งเสริมให้เกิดการผลิต การบริการ และการบริโภคที่เป็นมิตรกับสิ่งแวดล้อมของประชาชน อาทิ การประชาสัมพันธ์เชิงรุก การจัดเวทีเสวนาและอบรมเพิ่มศักยภาพเครือข่าย การส่งเสริมช่องทางการตลาดให้ผู้บริโภคสามารถเข้าถึงสินค้าและบริการที่เป็นมิตรกับสิ่งแวดล้อมมากขึ้น เป็นต้น ซึ่งจะช่วยกระตุ้นให้ผู้ผลิตมุ่งมั่นพัฒนากระบวนการผลิต การบริการที่ลดผลกระทบต่อสิ่งแวดล้อม นำพาประเทศไทยก้าวเข้าสู่สถานะความเป็นกลางทางคาร์บอน ภายในปี ค.ศ. 2050 และการปล่อยก๊าซเรือนกระจกสุทธิเป็นศูนย์ หรือ Net Zero GHG ภายในปี ค.ศ. 2065

ที่มา : https://www.thaigov.go.th/news/contents/details/75581