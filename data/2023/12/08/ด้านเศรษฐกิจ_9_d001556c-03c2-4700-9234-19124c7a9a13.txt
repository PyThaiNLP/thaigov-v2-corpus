รัฐบาลไทย-ข่าวทำเนียบรัฐบาล-กระทรวงเกษตรฯ ต้อนรับ กมธ.เกษตรฯ สภาผู้แทนราษฎร 


วันศุกร์ที่ 8 ธันวาคม 2566
กระทรวงเกษตรฯ ต้อนรับ กมธ.เกษตรฯ สภาผู้แทนราษฎร
กระทรวงเกษตรฯ ต้อนรับ กมธ.เกษตรฯ สภาผู้แทนราษฎร พร้อมให้การสนับสนุน ทำงานร่วมกันเพื่อแก้ไขปัญหาเร่งด่วนของพี่น้องเกษตรกร
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พร้อมด้วย นายไชยา พรหมา รัฐมนตรีช่วยว่าการกระทรวงเกษตรและสหกรณ์ นายอนุชา นาคาศัย รัฐมนตรีช่วยว่าการกระทรวงเกษตรและสหกรณ์ ร่วมให้การต้อนรับ นายศักดินัย นุ่มหนู ประธานคณะกรรมาธิการการเกษตรและสหกรณ์ สภาผู้แทนราษฎร และคณะ โดยมีผู้บริหารกระทรวงเกษตรและสหกรณ์ เข้าร่วม ณ ห้องประชุม 134 – 135 กระทรวงเกษตรและสหกรณ์ สำหรับการหารือกันในครั้งนี้ เพื่อสร้างความสัมพันธ์ที่ดีและกระชับความร่วมมือการทำงานกันอย่างใกล้ชิด พร้อมทั้งนำเสนอนโยบายด้านการเกษตรและสหกรณ์ ของกระทรวงเกษตรและสหกรณ์ รวมทั้งสถานการณ์ภาคเกษตร ทั้งนี้ คณะกรรมาธิการฯ ได้นำเสนอประเด็นปัญหาสำคัญเร่งด่วนที่ได้รับเรื่องร้องเรียนจากเกษตรกรในพื้นที่ต่าง ๆ เพื่อให้กระทรวงเกษตรฯ ได้นำไปพิจารณากำหนดแนวทางมาตรการทั้งการป้องกันและแก้ไขปัญหาในระยะเร่งด่วนและระยะยาว อาทิ ปัญหาโรคใบร่วงระบาดในยางพารา การระบาดของหนอนหัวดำมะพร้าว การแก้ปัญหาประมง ตลอดจนราคาสินค้าเกษตรตกต่ำ เป็นต้น

ที่มา : https://www.thaigov.go.th/news/contents/details/75852