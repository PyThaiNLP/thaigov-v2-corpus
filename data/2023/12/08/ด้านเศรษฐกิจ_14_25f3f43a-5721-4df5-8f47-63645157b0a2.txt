รัฐบาลไทย-ข่าวทำเนียบรัฐบาล-รองปลัดอภัยฯ ประชุมการวางแนวทางขับเคลื่อนโครงการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5	


วันศุกร์ที่ 8 ธันวาคม 2566
รองปลัดอภัยฯ ประชุมการวางแนวทางขับเคลื่อนโครงการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5
รองปลัดอภัยฯ ประชุมการวางแนวทางขับเคลื่อนโครงการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5
วันศุกร์ที่ 8 ธันวาคม 2566 เวลา 14.00 น. นายอภัย สุทธิสังข์ รองปลัดกระทรวงเกษตรและสหกรณ์ ประชุมการวางแนวทางขับเคลื่อนโครงการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5 บนพื้นที่ภาคเหนือ ร่วมกับกรมวิชาการเกษตร และมูลนิธิชาวสวนกาแฟ ณ ห้องประชุมกรมวิชาการเกษตร ห้อง 201
วัตถุประสงค์ของโครงการ คือ
1) เพื่อส่งเสริมให้เกษตรกรภาคเหนือปลูกกาแฟเพิ่มขึ้น ทดแทนการนำเข้าสินค้ากาแฟจากต่างประเทศ
2) เพื่อลดปัญหาหมอกควันไฟป่าและฝุ่นละอองขนาดเล็ก PM 2.5 ในพื้นที่ภาคเหนือ
3) เพื่อช่วยเพิ่มพื้นที่เกษตรกรรมยั่งยืนในพื้นที่ภาคเหนือ
4) เพื่อเพิ่มและสร้างรายได้ให้กับเกษตรกร
โดย  กระทรวงเกษตรและสหกรณ์ และภาคส่วนที่เกี่ยวข้อง ได้ร่วมกำหนดแผนบริหารจัดการการผลิตกาแฟ สร้างคุณภาพครบวงจรตั้งแต่การผลิต การแปรรูป  ถึงการตลาด ผลผลิตคุณภาพที่เป็นที่ยอมรับในระดับสากล รวมถึงการรับซื้อคาร์บอนเครดิตในอนาคต โดยได้รับการสนับสนุนงบประมาณจากมูลนิธิชาวสวนกาแฟ เป้าหมาย นำร่องโครงการฯในพื้นจังหวัดพะเยา เน้นพื้นที่มีแหล่งน้ำ จำนวน 200 ไร โดยวางแผน ดำเนินการในเดือนมกราคม 2567 เพื่อเข้าสู่โครงการพัฒนาพะเยาโมเดลต่อไป

ที่มา : https://www.thaigov.go.th/news/contents/details/75880