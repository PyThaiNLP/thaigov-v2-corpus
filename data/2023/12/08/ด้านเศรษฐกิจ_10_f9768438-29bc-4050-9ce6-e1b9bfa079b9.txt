รัฐบาลไทย-ข่าวทำเนียบรัฐบาล-กรมทางหลวงชนบท ซ่อมฟื้นฟูถนนสาย นว.2037 จังหวัดนครสวรรค์ เสร็จสมบูรณ์ 


วันศุกร์ที่ 8 ธันวาคม 2566
กรมทางหลวงชนบท ซ่อมฟื้นฟูถนนสาย นว.2037 จังหวัดนครสวรรค์ เสร็จสมบูรณ์
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 8 (นครสวรรค์) ดำเนินโครงการซ่อมฟื้นฟูทางหลวงชนบทอันเนื่องจากเหตุภัยพิบัติถนนสาย นว.2037 แยก ทล.11 - บ้านท่าตะโก อำเภอท่าตะโก จังหวัดนครสวรรค์ เสร็จสมบูรณ์ โดยซ่อมสร้างผิวทางแอสฟัลท์ติกคอนกรีต ด้วยวิธี Pavement In - Place Recycling ผิวจราจรกว้าง 6 เมตร ไหล่ทางข้างละ 1.5 เมตร ระบบระบายน้ำ และเครื่องหมายจราจร ตั้งแต่บริเวณช่วง กม. ที่ 3+895 - 4+100 กม. ที่ 4+984 - 5+255 และ กม. ที่ 6+775 - 9+827 ระยะทาง 3.528 กิโลเมตร ใช้งบประมาณ 16.375 ล้านบาท เนื่องจากถนนสายดังกล่าวได้รับผลกระทบจากอุทกภัย จึงทำให้ประชาชนได้รับความไม่สะดวกในการเดินทาง ทั้งนี้ เพื่อช่วยบรรเทาความเดือดร้อนให้ประชาชนในพื้นที่ได้สัญจรไป - มา ได้อย่างสะดวกปลอดภัย สนับสนุนการขนส่งพืชผลทางการเกษตร และใช้เป็นเส้นทางลัดเชื่อมไปยังตัวเมืองและจังหวัดใกล้เคียงอีกด้วย

ที่มา : https://www.thaigov.go.th/news/contents/details/75857