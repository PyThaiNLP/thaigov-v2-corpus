รัฐบาลไทย-ข่าวทำเนียบรัฐบาล-สั่ง สคบ.ตั้งศูนย์ปฏิบัติการพิเศษ คุ้มครองผู้บริโภคช่วงเทศกาล


วันศุกร์ที่ 8 ธันวาคม 2566
08/12/2566
พิมพ์
สั่ง สคบ.ตั้งศูนย์ปฏิบัติการพิเศษ คุ้มครองผู้บริโภคช่วงเทศกาล
วันพุธที่ 6 ธันวาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลรับทราบผลการรับเรื่องร้องทุกข์จากประชาชนช่วง พ.ค.- ต.ค.2566 ทั้งสิ้น 3,239 เรื่อง
เรื่องที่พบมากที่สุดคือ การซื้อขายสินค้าออนไลน์ รองลงมาคือการจองตั๋วสายการบิน โรงแรม
บัตรชมการแสดง และการเช่าซื้อรถยนต์ จึงสั่งการสำนักงานคณะกรรมการคุ้มครองผู้บริโภค หรือ สคบ.
ตั้งศูนย์ปฏิบัติการพิเศษ เพื่อคุ้มครองคดีที่ประชาชนได้รับผลกระทบเป็นวงกว้าง
เร่งรัดดำเนินการให้แล้วเสร็จโดยเร็ว ในช่วงใกล้เทศกาลจะมีการซื้อสินค้าและบริการจำนวนมาก เช่น
ตั๋วเครื่องบิน ห้องพัก ทัวร์ท่องเที่ยว กระเช้าของขวัญ และสินค้าออนไลน์
ขอให้ประชาชนตรวจสอบข้อมูลของสินค้าและบริการอย่างรอบคอบก่อนตัดสินใจซื้อ
หากพบว่าไม่ได้รับความเป็นธรรมจากการซื้อสินค้าและบริการ สามารถร้องทุกข์ได้ที่ สายด่วน สคบ. 1166
ได้ทันที
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/75861