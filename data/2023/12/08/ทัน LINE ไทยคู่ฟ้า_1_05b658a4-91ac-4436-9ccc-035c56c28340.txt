รัฐบาลไทย-ข่าวทำเนียบรัฐบาล-ย้ำเตือนประชาชน อย่าหลงกลตกเป็นเหยื่อมิจฉาชีพ พบมูลค่าความเสียหายกว่า 50,000 ล้านบาท


วันศุกร์ที่ 8 ธันวาคม 2566
ย้ำเตือนประชาชน อย่าหลงกลตกเป็นเหยื่อมิจฉาชีพ พบมูลค่าความเสียหายกว่า 50,000 ล้านบาท
.....
ย้ำเตือนประชาชน อย่าหลงกลตกเป็นเหยื่อมิจฉาชีพ พบมูลค่าความเสียหายกว่า 50,000 ล้านบาท
.
นายคารม พลพรกลาง รองโฆษกรัฐบาล ย้ำเตือนประชาชน ตั้งสติ อย่าตกเป็นเหยื่อมิจฉาชีพ ที่ใช้อุบายหลอกลวง สร้างความน่าเชื่อถือในหลายรูปแบบ แม้รัฐบาลได้เน้นย้ำให้หน่วยงานที่เกี่ยวข้องเฝ้าระวังและตรวจสอบอย่างใกล้ชิด แต่ยังมีผู้ตกเป็นเหยื่อมิจฉาชีพอยู่อย่างต่อเนื่อง มูลค่าความเสียหายกว่า 50,000 ล้านบาท
.
สถิติแจ้งความออนไลน์ ผ่าน https://www.thaipoliceonline.com ตั้งแต่ 1 มี.ค. 65 – 30 พ.ย. 66 มีจำนวน 405,194 เรื่อง แบ่งเป็นคดีออนไลน์ จำนวน 375,986 เรื่อง แยกออกเป็นคดีที่เชื่อมโยง จำนวน 178,232 เรื่อง เป็นคดีที่ไม่เชื่อมโยง จำนวน 195,754 เรื่อง รวมมูลค่าความเสียหาย 50,870,352,036 บาท ส่วนผลการอายัดบัญชีสามารถอายัดได้ 206,238 บัญชี ยอดเงิน ที่อายัดได้ 1,570,254,455 บาท
.
พร้อมขอให้ประชาชนระวังเว็บไซต์แจ้งความออนไลน์ปลอม ที่ยิงโฆษณา (Ad) หลอกเหยื่อที่ต้องการแจ้งความร้องทุกข์ออนไลน์ ให้กดเข้าไปที่ลิงก์เว็บปลอม หากต้องการแจ้งความออนไลน์ แนะนำให้เข้าไปที่ www.thaipoliceonline.com หรือสอบถามที่เบอร์ 1441 หรือ 081-866-3000
.
>> ดูประเภทคดีออนไลน์ที่มีการแจ้งความมากที่สุด คลิก https://www.thaigov.go.th/news/contents/details/75774
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75842