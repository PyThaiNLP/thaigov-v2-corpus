รัฐบาลไทย-ข่าวทำเนียบรัฐบาล-ดีอี ร่วมงาน BREAK THE CORRUPTION "ไม่ทำ ไม่ทน ไม่เฉย ร่วมไทยต้านโกง"


วันศุกร์ที่ 8 ธันวาคม 2566
ดีอี ร่วมงาน BREAK THE CORRUPTION "ไม่ทำ ไม่ทน ไม่เฉย ร่วมไทยต้านโกง"
ดีอี ร่วมงาน BREAK THE CORRUPTION "ไม่ทำ ไม่ทน ไม่เฉย ร่วมไทยต้านโกง"
วันนี้ (8 ธันวาคม 2566) นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมงานวันต่อต้านคอรร์รัปชันสากล (ประเทศไทย) ปี 2566  หยุดทุกการทุจริต! ร่วมแสดงพลัง BREAK THE CORRUPTION "ไม่ทำ ไม่ทน ไม่เฉย ร่วมไทยต้านโกง" ภายใต้แนวคิด ZERO TOLERANCE คนไทยไม่ทนต่อการทุจริต โดยมีนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ เป็นประธาน ณ อิมแพ็คฟอรัม เมืองทองธานี
งานนี้จัดขึ้นเพื่อแสดงเจตจำนงทางการเมืองที่รัฐบาลได้ให้ความสำคัญในการแก้ปัญหาการทุจริตเป็นวาระเร่งด่วน ด้วยความร่วมมือกับทั้งฝ่ายการเมือง รัฐวิสาหกิจ ภาคเอกชน และภาคประชาสังคม ซึ่งเป็นรากฐานสำคัญในการแก้ไขปัญหาการทุจริตที่ยั่งยืน โดยองค์การสหประชาชาติ หรือ UN ได้ประกาศให้วันที่ 9 ธันวาคม ของทุกปีเป็นวันต่อต้านคอร์รัปชันสากล เพื่อให้ประชาคมโลก ตระหนักถึงภัยร้ายแรงที่เกิดจากการคอร์รัปชัน และร่วมแสดงจุดยืนประกาศเจตนารมณ์ร่วมกันในการต่อต้านคอร์รัปชัน
_________________________

ที่มา : https://www.thaigov.go.th/news/contents/details/75875