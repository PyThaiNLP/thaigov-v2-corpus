รัฐบาลไทย-ข่าวทำเนียบรัฐบาล-"รัดเกล้า" เผย รัฐมนตรีพลังงานตรียมเสนอ ครม.ตรึงราคาไฟฟ้า 3.99 บาท ก๊าซหุงต้ม 423 บาท ต่อถัง ขอประชาชนเข้าใจลดค่าใช้จ่ายต้องทำอย่างระวัง สอดคล้องกับการคลังของประเทศ


วันศุกร์ที่ 8 ธันวาคม 2566
08/12/2566
พิมพ์
"รัดเกล้า" เผย รัฐมนตรีพลังงานตรียมเสนอ ครม.ตรึงราคาไฟฟ้า 3.99 บาท ก๊าซหุงต้ม 423 บาท ต่อถัง ขอประชาชนเข้าใจลดค่าใช้จ่ายต้องทำอย่างระวัง สอดคล้องกับการคลังของประเทศ
"รัดเกล้า" เผย รัฐมนตรีพลังงานตรียมเสนอ ครม.ตรึงราคาไฟฟ้า 3.99 บาท ก๊าซหุงต้ม 423 บาท ต่อถัง ขอประชาชนเข้าใจลดค่าใช้จ่ายต้องทำอย่างระวัง สอดคล้องกับการคลังของประเทศ
วันที่ 8 ธันวาคม 2566 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่าตามที่นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังเป็นห่วงเรื่องค่าไฟฟ้า ที่ขณะนี้ตัวเลขค่าไฟที่ 4.20 บาทต่อหน่วย เป็นตัวเลขที่มีความเป็นไปได้มากที่สุด แต่ตอนนี้ตัวเลขที่อยากได้คือตัวเลข 4.10 บาทต่อหน่วย
โดยนายพีระพันธุ์ สาลีรัฐวิภาค รองนายกฯและรัฐมนตรีว่าการกระทรวงพลังงาน มีความเห็นที่สอดคล้องและได้ผลักดันนโยบายดูแลค่าไฟฟ้ามาโดยตลอด เตรียมเสนอที่ประชุม ครม. ตรึงราคาค่าไฟฟ้า 3.99 บาท สำหรับกลุ่มเปราะบาง และตรึงราคาก๊าซหุงต้ม 423 บาท ต่อถัง 15  กิโลกรัม
ซึ่งกลุ่มเปราะบาง คือผู้ใช้ไฟไม่เกิน 300 ยูนิตต่อเดือน ซึ่งตามข้อมูลคิดเป็นประมาณ 70% -​ 80% ของครัวเรือนทั่วประเทศ แต่ประชาชนกลุ่มอื่นๆไม่ต้องน้อยใจ​ เพราะจะได้รับการดูแลให้ไม่เกิน 4.20 บาท
"รัฐบาลและหน่วยงานเกี่ยวข้องเห็นความสำคัญของการดูแลและลดค่าครองชีพให้กับประชาชน แต่ขอให้ประชาชนเข้าใจว่าการลดภาระค่าใช้จ่ายประจำวัน เช่นราคาค่าพลังงานนั้น เป็นสิ่งที่รัฐต้องทำอย่างระมัดระวัง ต้องบาลานซ์ระหว่างการลดภาระให้กับประชาชนกับการเพิ่มภาระให้กับการคลังของประเทศด้วย
อย่างไรก็ตามขอให้อุ่นใจที่รัฐมนตรีพลังงานให้ความสำคัญในเรื่องนี้ และจะทำสุดความสามารถเพื่อประชาชนทุกคน" รัดเกล้ากล่าว

ที่มา : https://www.thaigov.go.th/news/contents/details/75847