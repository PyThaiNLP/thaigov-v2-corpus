รัฐบาลไทย-ข่าวทำเนียบรัฐบาล-สนับสนุนชาวไร่อ้อยตัดอ้อยสดคุณภาพดีส่งโรงงาน ลดฝุ่น PM2.5


วันศุกร์ที่ 8 ธันวาคม 2566
สนับสนุนชาวไร่อ้อยตัดอ้อยสดคุณภาพดีส่งโรงงาน ลดฝุ่น PM2.5
วันศุกร์ที่ 8 ธันวาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลอนุมัติโครงการสนับสนุนเกษตรกรชาวไร่อ้อยตัดอ้อยสดคุณภาพดีเพื่อลดฝุ่น PM2.5
พร้อมกรอบวงเงิน 7,990 ล้านบาท เพื่อช่วยเหลือชาวไร่อ้อยที่ตัดอ้อยสดคุณภาพดี ไม่ถูกไฟไหม้ ยอดไม่ยาว
และไม่มีสิ่งอื่นที่ไม่ใช่อ้อยธรรมชาติปนเปื้อนส่งโรงงาน ในอัตราไม่เกิน 120 บาท/ตัน โดย ธ.ก.ส.
จะโอนเงินช่วยเหลือเข้าบัญชีธนาคารของชาวไร่อ้อยทุกรายที่ตัดอ้อยสดส่งโรงงานโดยตรง
กำหนดจ่ายเงินช่วยเหลือเพียงครั้งเดียวในช่วงเดือน ธ.ค.2566 – เม.ย.2567
เพื่อสนับสนุนให้เกษตรกรนำไปใช้แก้ไขปัญหาในพื้นที่ที่มีข้อจำกัดทำให้เกิดการลักลอบเผาอ้อย เช่น
การเตรียมพื้นที่เพาะปลูกให้เหมาะสมกับการเก็บเกี่ยวด้วยเครื่องจักรกลทางการเกษตร หรือ
การเตรียมร่องดินให้เครื่องจักรกลสามารถเก็บเกี่ยวผลผลิตได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/75864