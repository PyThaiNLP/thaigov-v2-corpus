รัฐบาลไทย-ข่าวทำเนียบรัฐบาล-กลาโหมพร้อมสนับสนุนภารกิจแก้ไขปัญหาไฟป่าและหมอกควัน


วันศุกร์ที่ 8 ธันวาคม 2566
กลาโหมพร้อมสนับสนุนภารกิจแก้ไขปัญหาไฟป่าและหมอกควัน
วันนี้ (8 ธันวาคม 2566) นายสุทิน  คลังแสง รัฐมนตรีว่าการกระทรวงกลาโหม และคณะตรวจเยี่ยมฟังการบรรยายสรุป "แผนการดำเนินงานการสนับสนุนการแก้ไขปัญหาไฟป่าและหมอกควัน" ของ #กองทัพอากาศ  พร้อมทั้งเยี่ยมชมส่วนสนับสนุน #การบินควบคุมไฟป่า กองทัพอากาศ
(ส่วนหน้า) โดยมีพลอากาศเอก เสกสรร คันธา เสนาธิการทหารอากาศ ให้การต้อนรับ ณ โรงเก็บอากาศยาน ฝูงบิน 601 กองบิน 6
รมว.กห.ได้ร่วมรับฟัง (1) การบรรยายสมรรถนะและภารกิจของ #อากาศยาน แต่ละแบบ (2) เยี่ยมชมนิทรรศการการปฏิบัติภารกิจแก้ไขปัญหาไฟป่าและหมอกควันตามวงรอบ (3) การวิเคราะห์ #จุดความร้อน ที่มีโอกาสเกิดไฟไหม้ (4) การส่งสัญญาณภาพสถานการณ์ไฟป่าผ่านระบบ Video Down Link รวมถึง (5) ยุทโธปกรณ์ที่ใช้ในการปฏิบัติภารกิจ เนื่องจากในห้วงเดือนมกราคมถึงเดือนเมษายนของทุกปี เป็นช่วงที่เกิดไฟป่าตามธรรมชาติและน้ำมือมนุษย์จากการเก็บหาของป่าและสร้างแหล่งทำกิน
โดยกองทัพอากาศวาง #แผนการฝึกบินควบคุมไฟป่า กองทัพอากาศ ไว้ระหว่าง 18-22 ธันวาคม 2566 ร่วมกับหน่วยงานภาคีที่เกี่ยวข้องชึ่งการดำเนินการดังกล่าวของ ทอ.เป็นการสนับสนุนการแก้ไขสถานการณ์ไฟป่าของกระทรวงกลาโหมร่วม ชึ่งผลสำเร็จที่เกิดขึ้นจำเป็นต้องอาศัยความร่วมมือร่วมใจจากทุกฝ่าย ที่จะแก้ไขสถานการณ์ไฟป่าและหมอกควันของประเทศให้สำเร็จลุล่วงไป

ที่มา : https://www.thaigov.go.th/news/contents/details/75872