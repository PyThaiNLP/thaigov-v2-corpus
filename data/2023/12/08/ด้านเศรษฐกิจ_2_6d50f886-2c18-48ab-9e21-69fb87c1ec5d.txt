รัฐบาลไทย-ข่าวทำเนียบรัฐบาล-ปลัดฯ ณัฐพล ลงพื้นที่สวนลุมพินี เตรียมความพร้อมร้านกาชาดกระทรวงอุตสาหกรรม ปี 66


วันพฤหัสบดีที่ 7 ธันวาคม 2566
07/12/2566
พิมพ์
ปลัดฯ ณัฐพล ลงพื้นที่สวนลุมพินี เตรียมความพร้อมร้านกาชาดกระทรวงอุตสาหกรรม ปี 66
ปลัดฯ ณัฐพล ลงพื้นที่สวนลุมพินี เตรียมความพร้อมร้านกาชาดกระทรวงอุตสาหกรรม ปี 66
วันที่ 6 ธันวาคม 2566 นายณัฐพล รังสิตพล ปลัดกระทรวงอุตสาหกรรม ลงพื้นที่ ณ สวนลุมพินี เพื่อเตรียมความพร้อมและตรวจความเรียบร้อยของสถานที่จัดงานร้านกาชาดกระทรวงอุตสาหกรรม โซน 3 บูธ 3.4ในงานกาชาดประจำปี 2566 โดยได้ตรวจความเรียบร้อยตามจุดต่าง ๆ ภายในร้านกาชาดกระทรวงอุตสาหกรรม อาทิ โซนจับรางวัล โซนจำหน่ายคูปองร่วมสนุก และบริเวณรอบของร้านค้ากระทรวงอุตสาหกรรม โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นางสาวนลินี กาญจนามัย รองผู้ว่าการ (บริหาร) นางนิภา รุกขมธุร์ รองผู้ว่าการ (ยุทธศาสตร์) รักษาการรองผู้ว่าการ (พัฒนาที่ยั่งยืน) นายประทีป เอ่งฉ้วน รองผู้ว่าการ (ปฏิบัติการ 1) นายอัฐพล จิรวัฒน์จรรยา รองผู้ว่าการ (ปฏิบัติการ 2) นายธีรวุฒิ เจริญสุข ผู้ช่วยผู้ว่าการ (ปฏิบัติการ 1) นายเริงฤทธิ์ กุศลกรรมบถ ผู้ช่วยผู้ว่าการ (ปฏิบัติการ 2) ร่วมลงพื้นที่ด้วย
ทั้งนี้ กระทรวงอุตสาหกรรม ขอเชิญเที่ยวงานวันกาชาด 100 ปี หรืองานกาชาดประจำปี 2566 ภายใต้แนวคิด "รื่นรมย์สุขฤดี ณ ที่แห่งการให้" เชิญชวนผู้ที่มาร่วมงานนุ่งโจงห่มไทยมาเที่ยวงานกาชาด ซึ่งงานกาชาดจะจัดขึ้นตั้งแต่วันที่ 8-18 ธันวาคม 2566 ตั้งแต่เวลา 11.00-22.00 น. บริเวณสวมลุมพินี รวม 11 วัน 11 คืน สำหรับร้านค้ากระทรวงอุตสาหกรรมในงานกาชาดประจำปี 2566 จัดขึ้นภายใต้แนวคิด “ส่งรอยยิ้มสร้างอุตสาหกรรมไทย ใส่ใจชุมชน“ โดยกิจกรรมไฮไลท์สำหรับร้านค้ากระทรวงอุตสาหกรรม ได้แก่ เกมส์จับฉลากแทงหลอด ลุ้นรับของรางวัลจากโรงงานอุตสาหกรรมมากมาย พร้อมพบกับศิลปิน ดารา นักร้อง และอินฟลูเอนเซอร์ ให้ความบันเทิงทุกวัน แล้วพบกันที่โซน 3 บูธ 3.4 เดิมตามโลเคชั่นนี้ได้เลยจ้า
https://maps.app.goo.gl/igEew97e4ZFxPPQz9?g_st=ic

ที่มา : https://www.thaigov.go.th/news/contents/details/75836