รัฐบาลไทย-ข่าวทำเนียบรัฐบาล-จังหวัดแม่ฮ่องสอน ขับเคลื่อนโครงการ “ผ้าไทยใส่ให้สนุก” จัดแสดงเดินแบบผ้าไทย “เปิดเมิงไต 150 ปี ยลวิถี เสน่ห์ผ้า เสน่ห์แม่ฮ่องสอน" ฉลองครบรอบ 150 ปี เมืองแม่ฮ่องสอน


วันอังคารที่ 12 ธันวาคม 2566
12/12/2566
พิมพ์
จังหวัดแม่ฮ่องสอน ขับเคลื่อนโครงการ “ผ้าไทยใส่ให้สนุก” จัดแสดงเดินแบบผ้าไทย “เปิดเมิงไต 150 ปี ยลวิถี เสน่ห์ผ้า เสน่ห์แม่ฮ่องสอน" ฉลองครบรอบ 150 ปี เมืองแม่ฮ่องสอน
จังหวัดแม่ฮ่องสอน ขับเคลื่อนโครงการ “ผ้าไทยใส่ให้สนุก” จัดแสดงเดินแบบผ้าไทย “เปิดเมิงไต 150 ปี ยลวิถี เสน่ห์ผ้า เสน่ห์แม่ฮ่องสอน" ฉลองครบรอบ 150 ปี เมืองแม่ฮ่องสอน
เมื่อวันที่ 11 ธ.ค. 66 นายเชษฐา โมสิกรัตน์ ผู้ว่าราชการจังหวัดแม่ฮ่องสอน เปิดเผยว่า จังหวัดแม่ฮ่องสอน ได้ดำเนินการเปิดกิจกรรมการแสดงเดินแบบผ้าไทย ภายใต้ชื่องาน “เปิดเมิงไต 150 ปี ยลวิถี เสน่ห์ผ้า เสน่ห์แม่ฮ่องสอน" โดยมีนางจิราภรณ์ โมสิกรัตน์ นายกเหล่ากาชาด และประธานแม่บ้านมหาดไทยจังหวัดแม่ฮ่องสอน นายสมชาย ลีหล้าน้อย รองผู้ว่าราชการจังหวัด นายประเสริฐ จิตต์พลีชีพ รองผู้ว่าราชการจังหวัด พร้อมด้วยหัวหน้าส่วนราชการ นายอำเภอ นายแบบและนางแบบกิตติมศักดิ์ ร่วมกิจกรรมเดินแบบ พร้อมร่วมเฉลิมฉลองในโอกาสการตั้งเมืองแม่ฮ่องสอน ครบ 150 ปี
นายเชษฐา โมสิกรัตน์ ผู้ว่าราชการจังหวัดแม่ฮ่องสอน กล่าวว่า จังหวัดแม่ฮ่องสอน ได้นำแนวนโยบายของกระทรวงมหาดไทยในการน้อมนำพระดำริ "ผ้าไทยใส่ให้สนุก" ในสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา มาสู่การขับเคลื่อนและส่งเสริมการอนุรักษ์ภูมิปัญญาผ้าไทย ด้วยการจูงใจให้พี่น้องประชาชนในทุกพื้นที่หันมาสวมใส่ผ้าไทยในทุกวันและทุกโอกาส เป็นการส่งเสริมให้ช่างทอผ้าและผู้ประกอบการผ้าไทยได้ผลิตชิ้นงานที่ก่อให้เกิดการสร้างงาน สร้างรายได้ สร้างอาชีพ และพัฒนาต่อยอดผลิตภัณฑ์ของไทยที่สืบสานมาจากบรรพบุรุษผสมผสานกับหลักวิชาการแฟชั่นสมัยใหม่ ออกแบบชุดผ้าไทยให้มีความสวยงาม หลากหลายสไตล์ ตามความต้องการของคนทุกช่วงวัย นำไปสู่การส่งเสริมเศรษฐกิจฐานราก เกิดแรงขับเคลื่อนในชุมชน ทำให้ประชาชนในชุมชนสามารถพึ่งพาตนเองได้ตามหลักปรัชญาของเศรษฐกิจพอเพียง
"จังหวัดแม่ฮ่องสอน จึงร่วมกับแม่บ้านมหาดไทยจังหวัดแม่ฮ่องสอน จัดแสดงเดินแบบผ้าไทย “เปิดเมิงไต 150 ปี ยลวิถี เสน่ห์ผ้า เสน่ห์แม่ฮ่องสอน" เพื่อส่งเสริมและขับเคลื่อนอนุรักษ์งานหัตถกรรมไทย แสดงถึงคุณค่าและความงดงามของงานหัตถกรรมไทย ทั้งยังปลุกกระแสเชิญชวนพี่น้องประชาชนชาวจังหวัดแม่ฮ่องสอน หันมาสวมใส่ผ้าไทยในทุกวันและทุกโอกาส ด้วยการบูรณาการภาคีเครือข่ายทั้งหน่วยงานภาครัฐและเอกชน ตลอดจน สถานศึกษา และกลุ่มสตรีต่าง ๆ ในจังหวัดแม่ฮ่องสอน โดยภายในงานมีผู้เข้าร่วมเดินแบบผ้าไทย กว่า 250 ราย นำโดย ผู้บริหารของจังหวัดแม่ฮ่องสอน หัวหน้าส่วนราชการ นายอำเภอ ผู้บริหารองค์กรปกครองส่วนท้องถิ่น ภาคเอกชน กลุ่มสตรีพัฒนาชุมชนจังหวัด และนักเรียนนักศึกษาในจังหวัดแม่ฮ่องสอน" นายนายเชษฐาฯ กล่าวในช่วงต้น
นายเชษฐา โมสิกรัตน์ ผู้ว่าราชการจังหวัดแม่ฮ่องสอน กล่าวต่ออีกว่า ชมรมแม่บ้านมหาดไทยจังหวัดแม่ฮ่องสอน ได้นำแนวนโยบายของสมาคมแม่บ้านมหาดไทยภายใต้การนำของ ดร.วันดี กุญชรยาคง จุลเจริญ นายกสมาคมแม่บ้านมหาดไทย ในการส่งเสริมผ้าไทย มาขับเคลื่อนขยายผลร่วมกับท่านผู้ว่าราชการจังหวัด พัฒนาการจังหวัด จึงเป็นที่มาของการจัดงานงานการแสดงเดินแบบผ้าไทย ในงาน “เปิดเมิงไต 150 ปี ยลวิถี เสน่ห์ผ้า เสน่ห์แม่ฮ่องสอน" สะท้อนให้เห็นถึงบริบททางสังคมและวัฒนธรรมของแต่ละพื้นที่ด้วยการใช้และการสวมใส่ผ้าพื้นเมือง ผ้าชาติพันธุ์ร่วมสมัย ที่เป็นผ้าทอมือย้อมสีธรรมชาติ ลวดลายเป็นเอกลักษณ์เฉพาะของแต่ล่ะชาติพันธุ์ ที่มีลวดลายเป็นเอกลักษณ์ที่สืบทอดกันมาตั้งแต่บรรพบุรุษ โดยใช้วัตถุดิบในท้องถิ่น สีที่ได้จะเป็นสีจากการย้อมสีแบบธรรมชาติ โดยใช้วัตถุดิบในท้องถิ่นที่เป็นพืชป่าและพืชสมุนไพร มีลวดลายผ้าทอที่เป็นเอกลักษณ์ มีความสวยงามตามแบบเฉพาะของแต่ละชาติพันธ์ ตามภูมิปัญญาดั้งเดิมที่สืบทอดกันมาตั้งแต่บรรพบุรุษ อีกทั้งยังเป็นการสร้างกระแสนิยมในการแต่งกายด้วยผ้าไทย ต่อยอดให้ผ้าไทยเป็นที่นิยมอย่างแพร่หลาย ส่งเสริมการใช้ผ้าไทยทั้งในมิติช่องทางการตลาด และในมิติการพัฒนาเสริมสร้างทักษะและศักยภาพของผู้ผลิต ผู้ประกอบการ OTOP ประเภทผ้าไทย เพื่อที่จะทำให้พี่น้องประชาชนได้มีงาน มีอาชีพ มีรายได้ที่มั่นคง และเป็นการสนองพระปณิธานของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระผู้ทรงทำให้พี่น้องประชาชนมีคุณภาพชีวิตที่ดีขึ้นด้วยการสืบสานงานศิลป์ผ้าถิ่นไทยอย่างมั่นคงและยั่งยืน
“ขอขอบคุณองค์กรภาคีเครือข่ายทุกภาคส่วน ที่ได้ร่วมกันจัดงานการแสดงเดินแบบผ้าไทย “เปิดเมิงไต 150 ปี ยลวิถี เสน่ห์ผ้า เสน่ห์แม่ฮ่องสอน" ครั้งนี้ แสดงถึงพลังของพวกเราชาวจังหวัดแม่ฮ่องสอน ที่มุ่งมั่นแน่วแน่ที่จะช่วยกันพัฒนาและยกระดับคุณภาพชีวิตของพี่น้องประชาชน อีกทั้งยังได้ร่วมกันสืบสานเส้นใยผ้าทอ สืบต่อมรดกหัตถศิลป์ไทย ใช้ผ้าไทย ผ้าพื้นถิ่น ส่งเสริมอัตลักษณ์ความเป็นไทย และประชาสัมพันธ์ผลิตภัณฑ์ผ้าไทย พร้อมทั้งการท่องเที่ยวของจังหวัดแม่ฮ่องสอน ให้เป็นที่รู้จักอย่างแพร่หลาย ส่งเสริมสินค้าไทยด้วยการสวมใส่ผ้าไทย เพื่อเป็นแรงผลักดันให้ผู้ผลิตกลุ่มทอผ้าได้มีรายได้ มีอาชีพ ส่งเสริมเศรษฐกิจฐานราก อันจะนำไปสู่การที่พี่น้องประชาชนมีกินมีใช้ และมีความสุข สามารถพึ่งพาตนเองได้อย่างยั่งยืน” นายนายเชษฐาฯ กล่าวในช่วงท้าย

ที่มา : https://www.thaigov.go.th/news/contents/details/75964