รัฐบาลไทย-ข่าวทำเนียบรัฐบาล-ช่วงบ่ายนี้ นายกฯ ได้แถลงข่าวจัดการหนี้ทั้งระบบ ยืนยันห่วงใยลูกหนี้ทุกกลุ่ม ขอความร่วมมือทุกภาคส่วนร่วมกันแก้หนี้ทั้งระบบให้จบภายในรัฐบาลนี้


วันอังคารที่ 12 ธันวาคม 2566
ช่วงบ่ายนี้ นายกฯ ได้แถลงข่าวจัดการหนี้ทั้งระบบ ยืนยันห่วงใยลูกหนี้ทุกกลุ่ม ขอความร่วมมือทุกภาคส่วนร่วมกันแก้หนี้ทั้งระบบให้จบภายในรัฐบาลนี้
.....
ช่วงบ่ายนี้ นายกฯ ได้แถลงข่าวจัดการหนี้ทั้งระบบ ยืนยันห่วงใยลูกหนี้ทุกกลุ่ม ขอความร่วมมือทุกภาคส่วนร่วมกันแก้หนี้ทั้งระบบให้จบภายในรัฐบาลนี้
.
หนี้สินไม่ว่าจะ “หนี้ในระบบหรือนอกระบบ” ล้วนเป็นปัญหาเรื้อรังที่อยู่กับสังคมไทยมายาวนาน รัฐบาลจึงให้ความสำคัญกับการแก้ไขปัญหาหนี้ “ทั้งระบบ” อย่างเหมาะสมและเป็นธรรม โดยภาพรวมลูกหนี้ที่ประสบปัญหา แบ่งเป็น 4 กลุ่ม ได้แก่ กลุ่มที่ 1 ลูกหนี้ที่ได้รับผลกระทบจาก Covid-19 กลุ่มที่ 2 กลุ่มที่มีรายได้ประจำ แต่มีภาระหนี้จำนวนมาก จนเกินศักยภาพในการชำระคืนหนี้ กลุ่มที่ 3 กลุ่มที่มีรายได้ไม่แน่นอน ทำให้การชำระคืนหนี้ไม่ต่อเนื่อง และกลุ่มที่ 4 กลุ่มที่เป็นหนี้เสียคงค้างเป็นระยะเวลานาน
.
รัฐบาลเตรียมแนวทางช่วยเหลือลูกหนี้ 4 กลุ่ม ดังนี้
- กลุ่มที่ 1 จะต้องได้รับการช่วยเหลือให้หลุดพ้นจากการเป็นหนี้เสีย หรือได้รับการพักชำระหนี้เพื่อผ่อนปรนภาระเป็นการชั่วคราว สำหรับลูกหนี้รายย่อย ซึ่งส่วนใหญ่มีหนี้เสียกับธนาคารออมสินและ ธ.ก.ส. รัฐบาลจึงกำหนดให้ธนาคารทั้งสองแห่งติดตามทวงถามหนี้ตามสมควรและให้ความช่วยเหลือแก่ลูกหนี้กลุ่มนี้
- กลุ่มที่ 2 จะได้รับการช่วยเหลือผ่าน 3 แนวทางด้วยกัน (แนวทางแรก คือการลดดอกเบี้ยสินเชื่อไม่ให้สูงจนเกินไป แนวทางที่สอง จะต้องโอนหนี้ทั้งหมดไปไว้ในที่เดียว และแนวทางสุดท้าย คือ บังคับใช้หลักเกณฑ์การตัดเงินเดือน ให้ลูกหนี้มีเงินเดือนเหลือเพียงพอต่อการดำรงชีพ)
- กลุ่มที่ 3 จะได้รับการช่วยเหลือ โดยการพักชำระหนี้เป็นการชั่วคราว การลดดอกเบี้ย หรือลดเงินผ่อนชำระในแต่ละงวดให้ต่ำลง เพื่อให้สอดคล้องกับรายได้ของลูกหนี้
- กลุ่มที่ 4 กลุ่มนี้เป็นหนี้เสียคงค้างกับสถาบันการเงินของรัฐ มาเป็นระยะเวลานาน กลุ่มนี้จะโอนไปยังบริษัทบริหารสินทรัพย์ที่เกิดจากการร่วมทุนระหว่างสถาบันการเงินของรัฐ และบริษัทบริหารสินทรัพย์ ซึ่งจะทำให้การปรับปรุงโครงสร้างหนี้ให้กับลูกหนี้เป็นไปอย่างคล่องตัวมากขึ้น
.
อ่านเพิ่มเติม >> https://www.thaigov.go.th/news/contents/details/75979
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75990