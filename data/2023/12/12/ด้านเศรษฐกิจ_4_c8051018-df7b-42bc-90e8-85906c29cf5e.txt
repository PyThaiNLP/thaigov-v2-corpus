รัฐบาลไทย-ข่าวทำเนียบรัฐบาล-เจ้าท่าสมุทรสงคราม คุมเข้มความปลอดภัยทางน้ำประชาชนและนักท่องเที่ยว


วันอังคารที่ 12 ธันวาคม 2566
เจ้าท่าสมุทรสงคราม คุมเข้มความปลอดภัยทางน้ำประชาชนและนักท่องเที่ยว
...
นายยุทธชัย จิตอารีรัตน์ ผู้อำนวยการสำนักงานเจ้าท่าภูมิภาคสาขาสมุทรสงคราม มอบหมายพนักงานประจำท่าเทียบเรืออำนวยความสะดวกและดูแลความปลอดภัยให้กับประชาชนและนักท่องเที่ยวตามมาตรการความปลอดภัยในการสัญจรทางน้ำและการโดยสารเรือ โดยได้เน้นย้ำให้ประชาชนและนักท่องเที่ยวต้องสวมใส่เสื้อชูชีพก่อนลงเรือและโดยสารเรือ ผู้ประกอบการเจ้าของเรือและผู้ควบคุมเรือต้องตรวจสอบสภาพอุปกรณ์ประจำเรือได้แก่ (เสื้อชูชีพ พวงชูชีพและอุปกรณ์ความปลอดภัย )ให้พร้อมใช้งาน ห้ามบรรทุกผู้โดยสารเกินกว่าที่ได้รับอนุญาต และต้องติดตามข้อมูลข่าวสารสภาพอากาศ ข่าวพยากรณ์อากาศ ประกาศจากหน่วยงานต่างๆ ก่อนออกเรือทุกครั้ง ซึ่งมีเรือโดยสารให้บริการฯ ในการสัญจรทางน้ำจำนวน 175 เที่ยว จำนวนผู้โดยสารรวม 2,186 คน

ที่มา : https://www.thaigov.go.th/news/contents/details/75991