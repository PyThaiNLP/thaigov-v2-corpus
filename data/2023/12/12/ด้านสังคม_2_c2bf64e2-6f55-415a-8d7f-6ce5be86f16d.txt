รัฐบาลไทย-ข่าวทำเนียบรัฐบาล-วันนี้ 18.00 น. พม. เชิญร่วมสนุกกับนักแสดง – ทีมผู้ประกาศข่าวสถานีเวิร์คพอยท์ ที่ร้านกาชาด พม. สวนลุมพินี


วันอังคารที่ 12 ธันวาคม 2566
วันนี้ 18.00 น. พม. เชิญร่วมสนุกกับนักแสดง – ทีมผู้ประกาศข่าวสถานีเวิร์คพอยท์ ที่ร้านกาชาด พม. สวนลุมพินี
วันนี้ 18.00 น. พม. เชิญร่วมสนุกกับนักแสดง – ทีมผู้ประกาศข่าวสถานีเวิร์คพอยท์ ที่ร้านกาชาด พม. สวนลุมพินี
วันที่ 12 ธันวาคม 2566 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า วันนี้ (12 ธ.ค. 66) เวลา 18.00 น. ขอเชิญร่วมสนุกกับนักแสดง – ทีมผู้ประกาศข่าว Workpoint Entertainment ได้แก่ 1) ตุ๊กกี้ ชิงร้อยชิงล้าน - สุดารัตน์ บุตรพรม 2) แป๊ะ - สุภาพชาย บุตรจันทร์ 3) ติ่ง - สมภพ รัตนวลี และ 4) หยก - รินรดา รวีเลิศ ที่ร้านกาชาด พม. สวนลุมพินี (หัวมุมถนนพระรามที่ 4 และ ถนนวิทยุ ตรงข้ามทางออก 3 สถานีรถไฟฟ้าใต้ดิน MRT สวนลุมพินี) ภายในงานกาชาด100 ปี พุทธศักราช 2566 "รื่นรมย์สุขฤดี ณ ที่แห่งการให้"
นายอนุกูล กล่าวเพิ่มเติมว่า สำหรับปี 2566 กระทรวง พม. ได้ร่วมออกร้านกาชาด พม. โดยมีกิจกรรมร่วมสนุกที่น่าสนใจ ไม่ว่าจะเป็น กิจกรรมตักไข่ได้โนเสาร์ ใบละ 20 บาท ลุ้นของรางวัลมากมาย กิจกรรมจำหน่ายสลากบำรุงสภากาชาดไทย "บัตร พม. เชิญรับโชค" ใบละ 100 บาท ลุ้นรางวัลใหญ่ รถยนต์ ทองคำ กิจกรรมห้องบทเรียนจากความมืด (เสมือนคนพิการทางการมองเห็น) และบูธให้คำปรึกษาเรื่องบ้านจากการเคหะแห่งชาติ
ทั้งนี้ ขอเชิญชวนประชาชนทั่วไปเข้าร่วมงานกาชาด 100 ปี พุทธศักราช 2566 ตั้งแต่วันนี้ถึง 18 ธันวาคม 2566 เวลา 11.00 - 22.00 น. ณ สวนลุมพินี และมาร่วมสนุกกับกิจกรรมต่างๆ ที่ร้านกาชาด กระทรวง พม. บริเวณใกล้ประตู 2 สวนลุมพินี (หัวมุมถนนพระรามที่ 4 และ ถนนวิทยุ ตรงข้ามทางออก 3 สถานีรถไฟฟ้าใต้ดิน MRT สวนลุมพินี)
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พม.หนึ่งเดียว #กาชาด100ปี #งานกาชาด #สวนลุมพินี

ที่มา : https://www.thaigov.go.th/news/contents/details/75969