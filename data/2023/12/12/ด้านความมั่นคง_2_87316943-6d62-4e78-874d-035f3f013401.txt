รัฐบาลไทย-ข่าวทำเนียบรัฐบาล-“พัชรวาท” สั่งการด่วน กรมควบคุมมลพิษ ประสาน “จิสด้า“ ใช้ Hotsport หาแหล่งกำเนิด PM2.5 รายจังหวัด ประเมินสถานการณ์แก้ไขปัญหาฝุ่น


วันอังคารที่ 12 ธันวาคม 2566
“พัชรวาท” สั่งการด่วน กรมควบคุมมลพิษ ประสาน “จิสด้า“ ใช้ Hotsport หาแหล่งกำเนิด PM2.5 รายจังหวัด ประเมินสถานการณ์แก้ไขปัญหาฝุ่น
“พัชรวาท” สั่งการด่วน กรมควบคุมมลพิษ ประสาน “จิสด้า“ ใช้ Hotsport หาแหล่งกำเนิด PM2.5 รายจังหวัด ประเมินสถานการณ์แก้ไขปัญหาฝุ่น
“พัชรวาท” สั่งการด่วน กรมควบคุมมลพิษ ประสาน “จิสด้า“ ใช้ Hotsport หาแหล่งกำเนิด PM2.5 รายจังหวัด ประเมินสถานการณ์แก้ไขปัญหาฝุ่น
พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม ได้สั่งการด่วนไปยังกรมควบคุมมลพิษ เพื่อประสานสำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ GISTDA (จิสด้า) หลังพบ 52 จังหวัดของประเทศไทย มีค่าฝุ่นเกินมาตรฐานที่ส่งผลต่อสุขภาพอย่างต่อเนื่อง โดยเฉพาะหลายจังหวัดในพื้นที่ภาคกลาง และภาคตะวันออกเฉียงเหนือ ที่มีค่าคุณภาพอากาศระดับสีแดงหลายพื้นที่ รวมถึงกรุงเทพมหานคร ที่พบค่าฝุ่น PM2.5 เกินมาตรฐานทุกเขต โดยพบค่าฝุ่นระดับสีแดง 7 เขต ได้แก่ หนองแขม พระโขนง บางนา ดอนเมือง ลาดพร้าว หลักสี่ บึงกุ่ม และมีค่าฝุ่นเกินมาตรฐาน อยู่ในระดับสีส้มกว่า 40 เขต
โดยกรมควบคุมมลพิษจะใช้ข้อมูลแหล่งกำเนิดฝุ่น ทั้งข้อมูลของจุดความร้อน (hotspot) และแผนที่การใช้ประโยชน์ที่ดินจาก จิสด้า และข้อมูลแหล่งกำเนิดฝุ่นอื่น ๆ เพื่อชี้เป้าหมายแหล่งกำเนิด PM2.5 ในรายจังหวัด พร้อมกำชับให้มีการกำกับ การประเมินสถานการณ์ในการแก้ปัญหาและรายงานศูนย์แก้ไขปัญหามลพิษทางอากาศเพื่อรายงานสถานการณ์คุณภาพอากาศของประเทศไทยต่อไป

ที่มา : https://www.thaigov.go.th/news/contents/details/75963