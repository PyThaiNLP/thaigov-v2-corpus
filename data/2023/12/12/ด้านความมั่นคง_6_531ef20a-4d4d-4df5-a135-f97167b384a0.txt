รัฐบาลไทย-ข่าวทำเนียบรัฐบาล- ปลัดกระทรวงกลาโหมร่วมย้อนวันวานแต่งกายด้วยชุดไทยเที่ยวงานกาชาด ประจำปี ๒๕๖๖ ณ สวนลุมพินี กรุงเทพมหานคร


วันอังคารที่ 12 ธันวาคม 2566
ปลัดกระทรวงกลาโหมร่วมย้อนวันวานแต่งกายด้วยชุดไทยเที่ยวงานกาชาด ประจำปี ๒๕๖๖ ณ สวนลุมพินี กรุงเทพมหานคร
เมื่อวันจันทร์ที่ ๑๑ ธันวาคม ๒๕๖๖ พลเอก สนิธชนก  สังขจันทร์ ปลัดกระทรวงกลาโหม       พร้อมด้วย รองปลัดกระทรวงกลาโหม ได้เดินทางไปตรวจเยี่ยมร้านค้ากาชาดของสำนักงานปลัดกระทรวงกลาโหมและสมาคมภริยาข้าราชการสำนักงานปลัดกระทรวงกลาโหม
โดยมี พลตรีหญิง ทักษดา  สังขจันทร์ นายกสมาคมภริยาข้าราชการสำนักงานปลัดกระทรวงกลาโหม ให้การต้อนรับ  สำหรับในปีนี้จัดขึ้นภายใต้แนวคิด “งานกาชาด ๑๐๐ ปี รื่นรมย์สุขฤดี ณ ที่แห่งการให้” ระหว่างวันที่ ๘ - ๑๘ ธันวาคม ๒๕๖๖ ภายในงานทุกคนจะได้ร่วมสนุกกับกิจกรรมต่าง ๆ มากมาย ไม่ว่าจะเป็นการลุ้นโชคกับสลากกาชาด ช็อปปิ้งสินค้าจากหน่วยงานภาครัฐ ภาคเอกชน และพ่อค้าแม่ค้าทั่วไป ตลอดจนมหรสพสุดรื่นเริงจากหลาย ๆ หน่วยงาน นอกจากนี้หากพี่น้องประชาชนไม่สะดวกเดินทางไปร่วมงานท่านยังสามารถเข้าชมผ่านแพลตฟอร์มงานกาชาดออนไลน์ www.งานกาชาด.com และ www.Redcrossfair.com ได้ตลอด ๒๔ ชั่วโมง

ที่มา : https://www.thaigov.go.th/news/contents/details/75977