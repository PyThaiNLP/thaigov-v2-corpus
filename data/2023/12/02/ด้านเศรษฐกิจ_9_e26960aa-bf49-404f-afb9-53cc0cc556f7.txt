รัฐบาลไทย-ข่าวทำเนียบรัฐบาล-ครม.สัญจร คึกคัก! นัดแรกที่หนองบัวลำภู รมช.ไชยา เตรียมความพร้อมต้อนรับในพื้นที่ 


วันเสาร์ที่ 2 ธันวาคม 2566
ครม.สัญจร คึกคัก! นัดแรกที่หนองบัวลำภู รมช.ไชยา เตรียมความพร้อมต้อนรับในพื้นที่
ครม.สัญจร คึกคัก! นัดแรกที่หนองบัวลำภู รมช.ไชยา เตรียมความพร้อมต้อนรับในพื้นที่
นายไชยา พรหมา รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจราชการ ณ วัดสว่างชัยศรี หมู่ 3 ตำบล  ยางหล่อ อำเภอศรีบุญเรือง จังหวัดหนองบัวลำภู โดยเข้าเยี่ยมชมการทำเกษตรผสมผสานแบบพื้นบ้านและเยี่ยมชมตลาดชุมชน ยลวิถีชาวบ้าน กลุ่มแปรรูปปลาบ้านห้วยบง ตรา ๑ เดียว, ตรวจดูความเรียบร้อย เพื่อเตรียมความพร้อมสถานที่ต้อนรับคณะรัฐมนตรีสัญจรในวันที่ 4 ธันวาคม 2566
หลังจากนั้น รมช.ไชยา ได้รับมอบหมายจากนายเศรษฐา ทวีสิน นายกรัฐมนตรี ให้รับฟังปัญหาของกลุ่มสมัชชาเกษตรกร ภาคอีสาน (สกอ.) นำโดยนายศักดา กาญจนเสน และกลุ่มสมาพันธ์เกษตรกรภาคอีสาน (สพอ.) นำโดยนางบุรี อาจโยธา พร้อมกับพี่น้องเกษตรกรจากจังหวัดอุดรธานี ณ สำนักงานที่ดินจังหวัดหนองบัวภู ตำบลลำภู อำเภอเมือง จังหวัดหนองบัวลำภู ซึ่งกลุ่มเกษตรกรมีข้อเรียกร้องให้กระทรวงเกษตรฯ เยียวยาพี่น้องเกษตรกรที่ได้รับผลกระทบจากโครงการเขื่อนราษีไศล และฝายห้วยหลวง เยียวยาไร่ละ 32,000 บาท จำนวน 225 แปลง รวมถึงฝายกุมภวาปี ไร่ละ 10,000 บาท จำนวน 222 แปลง
ทั้งนี้ รมช. ไชยา ในฐานะตัวแทนกระทรวงเกษตรฯ ได้รับหนังสือจากกลุ่ม สกอ. และ สพอ. โดยจะนำข้อเรียกร้องดังกล่าว  ส่งต่อให้คณะรัฐมนตรีรับทราบ รวมถึงหาทางช่วยเยียวยาต่อไป

ที่มา : https://www.thaigov.go.th/news/contents/details/75544