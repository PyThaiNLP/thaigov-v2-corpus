รัฐบาลไทย-ข่าวทำเนียบรัฐบาล-รองปลัดฯ ณัฏฐิญา มอบโล่รางวัลเครือข่ายอุตสาหกรรมรักษ์สิ่งแวดล้อมฯ และโล่รางวัลธรรมาภิบาลสิ่งแวดล้อมฯ ของ จ.เพชรบุรี พร้อมประชุมเร่งกำกับสำนักงานอุตสาหกรรมจังหวัด 6 จังหวัด


วันเสาร์ที่ 2 ธันวาคม 2566
02/12/2566
พิมพ์
รองปลัดฯ ณัฏฐิญา มอบโล่รางวัลเครือข่ายอุตสาหกรรมรักษ์สิ่งแวดล้อมฯ และโล่รางวัลธรรมาภิบาลสิ่งแวดล้อมฯ ของ จ.เพชรบุรี พร้อมประชุมเร่งกำกับสำนักงานอุตสาหกรรมจังหวัด 6 จังหวัด
รองปลัดฯ ณัฏฐิญา มอบโล่รางวัลเครือข่ายอุตสาหกรรมรักษ์สิ่งแวดล้อมฯ และโล่รางวัลธรรมาภิบาลสิ่งแวดล้อมฯ ของ จ.เพชรบุรี พร้อมประชุมเร่งกำกับสำนักงานอุตสาหกรรมจังหวัดรอบกรุงเทพ 6 จังหวัด
รองปลัดฯ ณัฏฐิญา มอบโล่รางวัลเครือข่ายอุตสาหกรรมรักษ์สิ่งแวดล้อมฯ และโล่รางวัลธรรมาภิบาลสิ่งแวดล้อมฯ ของ จ.เพชรบุรี พร้อมประชุมเร่งกำกับสำนักงานอุตสาหกรรมจังหวัดรอบกรุงเทพ 6 จังหวัด ได้แก่ จ.สมุทรสาคร นครปฐม ราชบุรี สมุทรสงคราม เพชรบุรี​ และประจวบคีรีขันธ์​ เน้นย้ำเดินหน้ามาตรการ ดิน น้ำ ลม ไฟ ผ่านการใช้งานระบบมาตรฐานตรวจกำกับดูแลโรงงาน
วันที่ 29 พฤศจิกายน 2566 นางสาวณัฏฐิญา เนตยสุภา รองปลัดกระทรวงอุตสาหกรรม พร้อมด้วยนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เยี่ยมชมการดำเนินงานกลุ่มสมาชิกเครือข่ายอุตสาหกรรมรักษ์สิ่งแวดล้อมเพชรบุรี และมอบโล่รางวัลเครือข่ายอุตสาหกรรมรักษ์สิ่งแวดล้อมดีเด่นและยอดเยี่ยม และโล่รางวัลธรรมาภิบาลสิ่งแวดล้อมสถานประกอบการที่ผ่านเกณฑ์ ปี 2566 ทั้งนี้มีนางอทิตา กลิ่นสุวรรณ อุตสาหกรรมจังหวัดเพชรบุรี นายบุญสิทธิ์ เรืองผล อุตสาหกรรมจังหวัดราชบุรี นายพุทธิกรณ์ วิชัยดิษฐ อุตสาหกรรมจังหวัดสมทุรสาคร นายอนิรุทธ์ โพธิหล้า อุตสาหกรรมจังหวัดนครปฐม นางสาวลดวัลย์ สันติภิญโญเลิศ อุตสาหกรรมจังหวัดสมุทรสงคราม นางสุคนธ์ทิพย์ สินวิวัฒนากูล อุตสาหกรรมจังหวัดประจวบคีรีขันธ์ นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร และนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน เข้าร่วมด้วย ณ ศาลาประชาคมชุมชนบ้านสะพานหิน อำเภอชะอำ จังหวัดเพชรบุรี
รองปลัดฯณัฏฐิญา กล่าวว่า การสร้างจิตสำนึกในองค์กรให้รักและเป็นมิตรกับสิ่งแวดล้อม และมีการนำระบบธรรมาภิบาลสิ่งแวดล้อมมาใช้ในการป้องกันและเฝ้าระวังการเกิดปัญหาด้านมลพิษ มีระบบการจัดการสิ่งแวดล้อมที่เหมาะสม และเป็นไปตามกฎหมายกำหนด จะช่วยลดการส่งผลกระทบต่อชุมชนและสิ่งแวดล้อม ซึ่งสิ่งเหล่านี้เป็นสิ่งที่โรงงาน และสถานประกอบการต้องคำนึงถึง เพื่อให้สามารถอยู่คู่กับชุมชนได้อย่างยั่งยืน
สำหรับผู้ที่ได้รับมอบโล่รางวัลเครือข่ายอุตสาหกรรมรักษ์สิ่งแวดล้อมดีเด่น และยอดเยี่ยม ได้แก่ กลุ่มเครือข่ายบ้านสะพานหิน และโล่รางวัลธรรมาภิบาลสิ่งแวดล้อมสถานประกอบการที่ผ่านเกณฑ์ ปี 2566 จำนวน 3 ราย ได้แก่ 1.โรงงานขนมจีนนายไฮ้ ชะอำเพชรบุรี 2.บริษัท ไอเออาร์พี เอเชีย จำกัด และ 3.บริษัท อึ้งง่วนไต๋อีซูซุเซลล์ จำกัดโดยภายในงานมีการแสดงสินค้าที่ผลิตจากวัสดุเหลือใช้ อาทิ ผ้ากันเปื้อน กระเป๋า กระถางต้นไม้ ที่ผลิตโดยกลุ่มเครือข่ายบ้านสะพานหิน และเสื้อมัดย้อมจากสีของต้นโกงกางที่เป็นผลงานจากนักเรียนโรงเรียนเทศบาล 3 วัดเนรัญชรา จ.เพชรบุรี มาร่วมแสดงด้วย
ต่อจากนั้น รองปลัดฯ ณัฎฐิญา และคณะ เดินทางไปยังสำนักงานอุตสาหกรรมจังหวัดเพชรบุรี เพื่อตรวจเยี่ยมและหารือกับอุตสาหกรรมจังหวัดรอบกรุงเทพ 6 จังหวัด ได้แก่ จ.สมุทรสาคร นครปฐม ราชบุรี สมุทรสงคราม เพชรบุรี​ และประจวบคีรีขันธ์​ โดยเน้นย้ำว่า ก.อุตฯ ยังเดินหน้าตามมาตรการ ดิน น้ำ ลม ไฟ เพื่อสร้างความร่วมมือให้ภาคอุตสาหกรรมมีความรับผิดชอบต่อสังคมและสามารถอยู่คู่กับชุมชนได้อย่างยั่งยืน
โดยให้ทั้ง 6 จังหวัดหันมาใช้การตรวจโรงงานโดยผ่านแอปพลิเคชั่นตรวจโรงงาน Industry SSO ที่กระทรวงฯ พัฒนาขึ้น เพื่อให้การตรวจการณ์ทั่วไปของโรงงานทั่วประเทศเป็นไปในแนวทาง มีมาตรฐานการตรวจเดียวกัน  อีกทั้งมีข้อมูลในการตรวจครบทุกด้าน ทั้งการตรวจดิน (คุณภาพดิน และวัสดุที่ไม่ใช้แล้ว) การตรวจน้ำ (น้ำใชในโรงงาน และน้ำเสีย) การตรวจลม(มลพิษทางอากาศ) การตรวจไฟ(ระบบความปลอดภัยต่างๆ) ซึ่งช่องทางการตรวจเหล่านี้จะสามารถอัพโหลด ไฟล์ข้อมูลได้ทันที และระบบสามารถคำนวนประมวลผลต่างๆได้ ทำให้สะดวกต่อการปฏิบัติหน้าที่ของเจ้าหน้าที่ตรวจโรงงาน หากเจ้าหน้าที่ตรวจโรงงานมีข้อเสนอแนะในการพัฒนาระบบตรวจสามารถประสานมายังศูนย์เทคโนโลยีสารสนเทศและการสื่อสาร ของสำนักงานปลัดกระทรวงอุตสาหกรรมได้ทันที เพื่อให้มีการพัฒนาระบบตรวจที่ตรงกับความต้องการและเหมาะสมกับการใช้งานต่อไป

ที่มา : https://www.thaigov.go.th/news/contents/details/75529