รัฐบาลไทย-ข่าวทำเนียบรัฐบาล-นายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก เข้าร่วมงานสัมมนา เรื่อง ความร่วมมือระหว่างจีน (นครฉงชิ่ง) กับไทย ด้านความร่วมมือระเบียงการค้าเชื่อมทางบกและทางทะเล


วันศุกร์ที่ 15 ธันวาคม 2566
นายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก เข้าร่วมงานสัมมนา เรื่อง ความร่วมมือระหว่างจีน (นครฉงชิ่ง) กับไทย ด้านความร่วมมือระเบียงการค้าเชื่อมทางบกและทางทะเล
...
นายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก เป็นผู้แทนปลัดกระทรวงคมนาคม ร่วมด้วยผู้แทนกรมการขนส่งทางบก กรมทางหลวง สำนักงานนโยบายและแผนการขนส่งและจราจร กรมการขนส่งทางราง และการรถไฟแห่งประเทศไทย เข้าร่วมงานสัมมนาเรื่อง ความร่วมมือระหว่างจีน (นครฉงชิ่ง) กับไทย ด้านความร่วมมือระเบียงการค้าเชื่อมทางบกและทางทะเลระหว่างประเทศสายใหม่ (China (Chongqing) - Thailand New International Land - Sea Trade Corridor Regional Cooperation and Exchange Conference) ในวันที่ 15 ธันวาคม 2566 ณ โรงแรมเรดิสัน บลู พลาซ่า กรุงเทพฯ
งานสัมมนาฯ จัดขึ้นโดยความร่วมมือของนครฉงชิ่งและหอการค้าไทย - จีน มีวัตถุประสงค์เพื่อการเผยแพร่ยุทธศาสตร์ “New Land-Sea Corridor” สร้างโอกาสการขยายความร่วมมือด้านการค้า การลงทุน และการเชื่อมโยงทางบกและทางน้ำระหว่างจีนกับไทย โดยมีนครฉงชิ่งเป็นศูนย์กลางการเชื่อมต่อระหว่างประเทศ ฝั่งตะวันตกและทางใต้ของจีน เพื่อผลประโยชน์ร่วมกันของทั้งสองฝ่าย ในโอกาสนี้ นายชาครีย์ได้กล่าวถ้อยแถลงสนับสนุนการเชื่อมทางรถไฟไทย - จีน โดยเฉพาะสถานะล่าสุดของการพัฒนารถไฟทางคู่ การก่อสร้างสะพานรถไฟข้ามแม่น้ำโขงแห่งใหม่ที่จังหวัดหนองคาย การก่อสร้างรถไฟความเร็วสูง ช่วงกรุงเทพฯ - นครราชสีมา และช่วงนครราชสีมา - หนองคาย รวมถึงการใช้โอกาสนี้ประชาสัมพันธ์โครงการ Landbridge ของไทย ซึ่งจะเชื่อมทะเล ฝั่งอ่าวไทยกับอันดามันโดยผ่านการขนส่งทางรางและทางถนน และเชื่อมโยงการการขนส่งระหว่างไทยจีนผ่าน Land-Sea Corridor ต่อไปในอนาคต

ที่มา : https://www.thaigov.go.th/news/contents/details/76191