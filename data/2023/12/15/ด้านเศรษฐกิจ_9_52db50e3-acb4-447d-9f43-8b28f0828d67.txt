รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย นธ.4013 จังหวัดนราธิวาส แล้วเสร็จ 


วันศุกร์ที่ 15 ธันวาคม 2566
กรมทางหลวงชนบท ก่อสร้างถนนสาย นธ.4013 จังหวัดนราธิวาส แล้วเสร็จ
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 12 (สงขลา) ก่อสร้างถนนทางหลวงชนบทสาย นธ.4013 - บ้านน้ำหอม ตำบลศรีบรรพต อำเภอศรีสาคร จังหวัดนราธิวาส เสร็จสมบูรณ์ ก่อสร้างเป็นถนนลาดยางแอสฟัลท์ติกคอนกรีตขนาด 2 ช่องจราจร ผิวจราจรกว้าง 6 เมตร ไหล่ทางกว้างข้างละ 1.5 เมตร พร้อมติดตั้งเครื่องหมายจราจรและสิ่งอำนวยความสะดวก ตั้งแต่ช่วง กม. ที่  0+000 - 3+000 ระยะทาง 3 กิโลเมตร ใช้งบประมาณ 20 ล้านบาท เนื่องจากถนนสายดังกล่าวเป็นเส้นทางเชื่อมต่อถนนสายหลัก และขนส่งผลผลิตทางการเกษตร มีปริมาณการจราจร 590 คัน/วัน ถนนเดิมเป็นถนนลูกรัง ประชาชนเดินทางสัญจรด้วยความยากลำบากในช่วงฤดูฝน และในช่วงฤดูร้อนถนนจะมีฝุ่นละอองจำนวนมาก ส่งผลให้ไม่ได้รับความสะดวกสบายในการ ทั้งนี้ จะช่วยบรรเทาความเดือดร้อนและช่วยเพิ่มประสิทธิภาพในการเดินทางให้สะดวกปลอดภัยมากขึ้น รวมทั้งสนับสนุนการคมนาคมขนส่งผลผลิตทางการเกษตรในพื้นที่อย่างเป็นรูปธรรม

ที่มา : https://www.thaigov.go.th/news/contents/details/76160