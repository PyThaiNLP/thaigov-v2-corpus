รัฐบาลไทย-ข่าวทำเนียบรัฐบาล-รมว.พิมพ์ภัทรา ร่วมงานเดลินิวส์ ทอล์ก 2023 พร้อมฟังเสวนา “คนไทยถาม นายกฯ เศรษฐาตอบ” จากนายกรัฐมนตรี


วันพฤหัสบดีที่ 14 ธันวาคม 2566
14/12/2566
พิมพ์
รมว.พิมพ์ภัทรา ร่วมงานเดลินิวส์ ทอล์ก 2023 พร้อมฟังเสวนา “คนไทยถาม นายกฯ เศรษฐาตอบ” จากนายกรัฐมนตรี
รมว.พิมพ์ภัทรา ร่วมงานเดลินิวส์ ทอล์ก 2023 พร้อมฟังเสวนา “คนไทยถาม นายกฯ เศรษฐาตอบ” จากนายกรัฐมนตรี
วันนี้ (13 ธันวาคม 2566) เวลา 10.00 น. นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ร่วมเป็นเกียรติในงาน เดลินิวส์ ทอล์ก 2023 (Dailynews Talk 2023) โดยมีนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง เป็นประธานและร่วมเสวนาหัวข้อ “คนไทยถาม นายกฯ เศรษฐาตอบ” และนายปารเมศ เหตระกูล กรรมการบริหารหนังสือพิมพ์เดลินิวส์และเดลินิวส์ออนไลน์ ให้การต้อนรับ พร้อมด้วยผู้บริหารหนังสือพิมพ์เดลินิวส์และเดลินิวส์ออนไลน์ ผู้แทนภาคธุรกิจ และสื่อมวลชน เข้าร่วม ณ ห้องแกรนด์บอลรูม โรงแรมอินเตอร์คอนติเนนตัล เขตปทุมวัน กรุงเทพมหานคร
โดยในการเสวนา นายกรัฐมนตรีฯ ตอบคำถามจากภาคประชาชนในประเด็นต่าง ๆ ได้แก่ การแก้ไขปัญหาด้านการศึกษา อัตราเงินเดือนขั้นต่ำเงินของผู้จบปริญญาตรี เงินดิจิตอล การแก้ไขหนี้นอกระบบ ปัญหาเรื่องพลังงาน ปัญหาสังคมยาเสพติด อาชญากรรม  ฝุ่น PM 2.5
“รัฐบาลยึดประชาชนเป็นหลัก ยึดปัญหาของประชาชนเป็นที่ตั้ง จะทำงานอย่างเต็มที่เต็มความสามารถ รัฐมนตรีทุกคนตระหนักดีถึงในเรื่องนี้และทำงานอย่างเต็มที่เต็มความสามารถ จะแก้ไขปัญหาให้เกิดผลเป็นรูปธรรม จะพยายามแก้ไขปัญหาให้ได้ในทุก ๆ ปัญหา” นายกรัฐมนตรีกล่าว
ทั้งนี้ กระทรวงอุตสาหกรรมได้มีนโยบายที่สอดรับกับการแก้ไขปัญหา PM 2.5 โดยวางเป็นนโยบายเร่งด่วน เพื่อลดผลกระทบด้านสิ่งแวดล้อม ที่เกิดจากการลักลอบเผาอ้อย การปล่อยไอเสียจากยานยนต์ รวมถึงการปล่อยฝุ่นควันจากปล่องโรงงานอุตสาหกรรม โดยบูรณาการความร่วมมือกับหน่วยงานที่เกี่ยวข้อง ทั้งในรูปแบบที่ให้เป็นตัวเงิน (in cash) และการสนับสนุนและการกำกับตามกฎหมาย ยกระดับมาตรฐาน ไปจนถึงระบบการบริหารจัดการด้วยเทคโนโลยีสมัยใหม่ (in kind) เพื่อสร้างอุตสาหกรรมที่ยั่งยืน เป็นมิตรกับสิ่งแวดล้อม ไม่ก่อมลพิษที่ส่งผลกระทบต่อชุมชนและสังคม เพื่อให้ประชาชนและภาคอุตสาหกรรม สามารถอยู่ร่วมกันอย่างยั่งยืน

ที่มา : https://www.thaigov.go.th/news/contents/details/76134