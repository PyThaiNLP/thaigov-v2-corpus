รัฐบาลไทย-ข่าวทำเนียบรัฐบาล-’ปลัดฯ จตุพร‘ ย้ำจุดยืนไทยลดก๊าซเรือนกระจกในปี 2030 ในเวที Sustainability Forum 2024


วันศุกร์ที่ 15 ธันวาคม 2566
’ปลัดฯ จตุพร‘ ย้ำจุดยืนไทยลดก๊าซเรือนกระจกในปี 2030 ในเวที Sustainability Forum 2024
’ปลัดฯ จตุพร‘ ย้ำจุดยืนไทยลดก๊าซเรือนกระจกในปี 2030 ในเวที Sustainability Forum 2024
’ปลัดฯ จตุพร‘ ย้ำจุดยืนไทยลดก๊าซเรือนกระจกในปี 2030 ในเวที Sustainability Forum 2024
วันที่ 14 ธันวาคม 2566 เวลา 16.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ร่วมปาฐกถาพิเศษในหัวข้อ COP28: Thailand's Milestone for Climate Change ภายในงาน Sustainability Forum 2024 จัดโดยกรุงเทพธุรกิจ เพื่อถ่ายทอดบทสรุปจากเวที COP28 สู่ความร่วมมือจากทุกภาคส่วนของไทย ณ แกรนด์ ฮอลล์ ไบเทค บางนา
ปกท.ทส. ได้กล่าวถึง ประเด็นสำคัญของการประชุม COP28 ซึ่งจัดขึ้น ณ Expo City เมืองดูไบ สหรัฐอาหรับเอมิเรตส์ เมื่อระหว่างวันที่ 30 พฤศจิกายน - 12 ธันวาคม ที่ผ่านมา ทั้งการเร่งเปลี่ยนผ่านพลังงาน ลดและยุติการใช้เชื้อเพลิงฟอสซิล เพิ่มสัดส่วนพลังงานหมุนเวียน และเพิ่มประสิทธิภาพในการใช้พลังงาน โดยประเทศไทยได้ปรับปรุงแผนปฏิบัติการลดก๊าซเรือนกระจก ตามเป้าหมายการมีส่วนร่วมที่ประเทศกำหนด ค.ศ. 2030 ให้ครอบคลุมทุกภาคส่วนเศรษฐกิจ การพัฒนากลไกตลาดคาร์บอนเครดิต การพัฒนาเทคโนโลยี นวัตกรรมต่าง ๆ มีกลไกการเงินที่เหมาะสมและเข้าถึงได้ การให้ความสำคัญกับการปรับตัว ฟื้นฟูทรัพยากรธรรมชาติและระบบนิเวศซึ่งเป็นส่วนสำคัญในการลดก๊าซเรือนกระจก สร้างความเข้มแข็งของการมีส่วนร่วมระหว่างภาคส่วนต่าง ๆ เพื่อพัฒนาศักยภาพและยกระดับการดำเนินงานด้านการเปลี่ยนแปลงสภาพภูมิอากาศ นอกจากนี้ รัฐบาลไทย ยังได้เร่งผลักดันพระราชบัญญัติการเปลี่ยนแปลงสภาพภูมิอากาศ เพื่อเป็นเครื่องมือในการกำกับดูแลการปล่อยก๊าซเรือนกระจก และยกระดับการปรับตัวต่อการเปลี่ยนแปลงสภาพภูมิอากาศ
#MNRE #ทส.

ที่มา : https://www.thaigov.go.th/news/contents/details/76183