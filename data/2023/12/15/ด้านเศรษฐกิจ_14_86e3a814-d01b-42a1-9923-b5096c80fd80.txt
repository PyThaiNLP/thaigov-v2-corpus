รัฐบาลไทย-ข่าวทำเนียบรัฐบาล-กรมทางหลวงชนบท ซ่อมฟื้นฟูถนนสาย อน.3002 จังหวัดอุทัยธานี เสร็จสมบูรณ์ พร้อมสนับสนุนการคมนาคมให้มีความปลอดภัย ลดเวลาการเดินทางให้กับประชาชนใช้เส้นทางสัญจรได้อย่างสะดวกรวดเร็วมากขึ้น


วันศุกร์ที่ 15 ธันวาคม 2566
กรมทางหลวงชนบท ซ่อมฟื้นฟูถนนสาย อน.3002 จังหวัดอุทัยธานี เสร็จสมบูรณ์ พร้อมสนับสนุนการคมนาคมให้มีความปลอดภัย ลดเวลาการเดินทางให้กับประชาชนใช้เส้นทางสัญจรได้อย่างสะดวกรวดเร็วมากขึ้น
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 8 (นครสวรรค์) ดำเนินโครงการซ่อมฟื้นฟูทางหลวงชนบทอันเนื่องจากเหตุภัยพิบัติบนถนนสาย อน.3002 แยก ทล.333 - บ้านปากกะบาด ตำบลหาดทนง อำเภอเมือง จังหวัดอุทัยธานี เสร็จสมบูรณ์ โดยซ่อมสร้างผิวทางแอสฟัลท์ติกคอนกรีต ด้วยวิธี Pavement In - Place Recycling เป็น 3 ช่วง ได้แก่ ช่วงที่ 1 ตั้งแต่ กม .ที่ 1+550 - 2+800 ช่วงที่ 2 กม. ที่ 3+908 - 4+302 ช่วงที่ 3 กม. ที่ 4+985 - 7+000 ขนาดผิวทางกว้าง 7 เมตร ไหล่ทางข้างละ 1.5 เมตร และก่อสร้าง Concrete Slope Protection รวมระยะทาง 3.659 กิโลเมตร ใช้งบประมาณ 36.977 ล้านบาท ทั้งนี้ เพื่อป้องกันความเสียหายจากอุทกภัยในระยะยาว ยกระดับคุณภาพชีวิตของประชาชนให้เดินทางได้อย่างสะดวกปลอดภัยมากขึ้น และใช้เป็นเส้นทางลัด - ทางเลี่ยงไปยังสถานที่ท่องเที่ยวของจังหวัดได้อย่างรวดเร็วอีกด้วย

ที่มา : https://www.thaigov.go.th/news/contents/details/76175