รัฐบาลไทย-ข่าวทำเนียบรัฐบาล-“วราวุธ” รมว.พม. นำทีมผู้บริหาร ลงพื้นที่ จุฬาฯ ศึกษากิจกรรมต่อยอดสู่สังคมคาร์บอนต่ำ ลดผลกระทบต่อกลุ่มเปราะบาง


วันศุกร์ที่ 15 ธันวาคม 2566
“วราวุธ” รมว.พม. นำทีมผู้บริหาร ลงพื้นที่ จุฬาฯ ศึกษากิจกรรมต่อยอดสู่สังคมคาร์บอนต่ำ ลดผลกระทบต่อกลุ่มเปราะบาง
“วราวุธ” รมว.พม. นำทีมผู้บริหาร ลงพื้นที่ จุฬาฯ ศึกษากิจกรรมต่อยอดสู่สังคมคาร์บอนต่ำ ลดผลกระทบต่อกลุ่มเปราะบาง
วันนี้ (15 ธ.ค. 66) เวลา 07.45 น. นายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) พร้อมด้วย นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) และคณะผู้บริหารกระทรวง พม. ร่วมกิจกรรมติดตามและศึกษารูปแบบการใช้ชีวิตของชาวจุฬาลงกรณ์มหาวิทยาลัยและพื้นที่ใกล้เคียง เพื่อต่อยอดไปสู่สังคมคาร์บอนต่ำ โดยมีศาสตราจารย์ ดร.สุพจน์ เตชวรสินกุล คณบดีคณะวิศวกรรมศาสตร์ จุฬาลงกรณ์มหาวิทยาลัย นำเยี่ยมชมกิจกรรม ณ ตลาดนัด ศาลาพระเกี้ยว จุฬาลงกรณ์มหาวิทยาลัย
นายวราวุธ กล่าวว่า คาร์บอนฟุตพริ้นท์ (Carbon Footprint ) หรือปริมาณก๊าซเรือนกระจกที่เกิดขึ้น สะท้อนให้เห็นว่าเราใช้วัตถุดิบต่างๆ โดยไม่คำนึงถึงผลกระทบที่จะตามมา แล้วท้ายที่สุดผลกระทบที่เกิดขึ้นย่อมเกิดขึ้นกับมนุษย์ โดยเฉพาะกลุ่มเปราะบางที่กระทรวง พม. ดูแลไม่ว่าจะเป็น ผู้สูงอายุ คนพิการ หรือเด็ก เวลามีเกิดปัญหาทางด้านสิ่งแวดล้อมขึ้น จะกระทบกับพวกเรา การดูแลผู้สูงอายุหรือถ้าหากว่า มีขยะบนพื้นแล้วคนพิการเข็นรถเข็นมา หรือว่าตาบอดเดินมา ย่อมกระทบกับชีวิตทุกคน ดังนั้นการกำจัดคาร์บอนฟุตพริ้นท์(Carbon Footprint ) กำจัดไม่ได้ เพราะว่าตราบใดที่ยังมีสิ่งมีชีวิตอยู่ มนุษย์หรือสิ่งมีชีวิตเราซึ่งเกิดมาจากCarbon Based ทั้งนั้น ทั้งนี้ สิ่งที่ทำได้ดีที่สุดคือการลดปริมาณขยะ และหาวิธี Offset Carbon Footprint ของเรา เพื่อที่ว่าผลกระทบทั้งหมดที่เราทำจะได้ไม่ลำบากกระทรวง พม. เพราะว่าการดูแลพี่น้องประชาชน โดยเฉพาะอย่างยิ่งกลุ่มเปราะบาง เป็นสิ่งที่หนักหนาสากรรจ์มาก จำนวนอาสาสมัครพัฒนาสังคมและความมั่นคงของมนุษย์(อพม.) เราต้องใช้ทั่วประเทศ ซึ่งขณะนี้เรามีอยู่ 330,000 กว่าคน ซึ่งถ้าเทียบกับจำนวนชุมชนหรือเคสที่เกิดขึ้น ถือว่ายังน้อยอยู่ ดังนั้นถ้าหากเราช่วยกันรักษาปริมาณคาร์บอนฟุตพริ้นท์ของเรา จำกัดปริมาณขยะบางอันที่เลี่ยงไม่ได้ก็ต้องใช้ ก็คงต้องเป็นการบ้านของพวกเราทุกคนที่ต้องช่วยกัน
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#พมหนึ่งเดียว #ศรส #คาร์บอนฟุตพริ้นท์ #จุฬาลงกรณ์มหาวิทยาลัย #พม

ที่มา : https://www.thaigov.go.th/news/contents/details/76158