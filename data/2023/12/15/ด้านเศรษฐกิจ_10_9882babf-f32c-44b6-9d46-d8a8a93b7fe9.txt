รัฐบาลไทย-ข่าวทำเนียบรัฐบาล-ก.อุตฯ ร่วมประกาศเจตนารมณ์ในการต่อต้านการทุจริต ในวันต่อต้านคอร์รัปชันสากล (ประเทศไทย)


วันศุกร์ที่ 15 ธันวาคม 2566
15/12/2566
พิมพ์
ก.อุตฯ ร่วมประกาศเจตนารมณ์ในการต่อต้านการทุจริต ในวันต่อต้านคอร์รัปชันสากล (ประเทศไทย)
ก.อุตฯ ร่วมประกาศเจตนารมณ์ในการต่อต้านการทุจริต ในวันต่อต้านคอร์รัปชันสากล (ประเทศไทย)
วันที่ 8 ธันวาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม ในฐานะหัวหน้าศูนย์ปฏิบัติการต่อต้านการทุจริต กระทรวงอุตสาหกรรม (ศปท.อก.) มอบหมายให้ นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต กระทรวงอุตสาหกรรม (ผอ.ศปท.อก.) นายทินวัฒน์ แก้วสวี ผู้เชี่ยวชาญด้านนโยบายและยุทธศาสตร์ พร้อมด้วยข้าราชการและพนักงานกระทรวงอุตสาหกรรม เข้าร่วมพิธีประกาศเจตนารมณ์ในการต่อต้านการทุจริต ในวันต่อต้านคอร์รัปชันสากล (ประเทศไทย) โดยปีนี้จัดขึ้นภายใต้แนวคิด BREAK THE CORRUPTION “ไม่ทำ ไม่ทน ไม่เฉย รวมไทยต้านโกง” ณ ฮอลล์ 4 อาคารศูนย์การประชุมอิมแพ็ค ฟอรั่ม เมืองทองธานี
ทั้งนี้ งานดังกล่าวเป็นความร่วมมือระหว่างรัฐบาล สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) สำนักงานคณะกรรมการป้องกันและปราบปรามการทุจริตในภาครัฐ (ป.ป.ท.) องค์กรต่อต้านคอร์รัปชัน (ประเทศไทย) และภาคีทุกภาคส่วน ที่ได้ร่วมกันแสดงเจตนารมณ์มุ่งมั่นในการแก้ไขปัญหาการทุจริตอย่างต่อเนื่องและปลุกกระแสสังคมที่ไม่ทนต่อการทุจริต และยกระดับค่าดัชนีการรับรู้การทุจริต (CPI) ของประเทศไทย

ที่มา : https://www.thaigov.go.th/news/contents/details/76161