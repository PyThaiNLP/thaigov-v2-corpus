รัฐบาลไทย-ข่าวทำเนียบรัฐบาล-5 อาหารไทยสุดปัง ติดอันดับ 100 เมนูอาหารที่ดีที่สุดในโลกประจำปี 2023


วันศุกร์ที่ 15 ธันวาคม 2566
5 อาหารไทยสุดปัง ติดอันดับ 100 เมนูอาหารที่ดีที่สุดในโลกประจำปี 2023
.....
อาหารไทยสร้างชื่อชวนให้ลิ้มลองต่อเนื่อง เมื่อ TasteAtlas เว็บไซต์รวบรวมสูตรอาหารและรีวิวจากนักวิจารณ์อาหารทั่วโลก เปิดเผยการจัดอันดับ 100 เมนูอาหารที่ดีที่สุดในโลกประจำปี 2023 (100 Best Dishes in the World in 2023) ซึ่งเป็นการให้คะแนนเมนูอาหารจำนวน 10,927 รายการ โดยผู้ใช้งาน 395,205 คน
.
ผลปรากฏว่า มีเมนูอาหารไทยติดอันดับถึง 5 เมนู ได้แก่ ผัดกะเพรา (อันดับ 3) ข้าวซอย (อันดับ 6) ,แกงพะแนง (อันดับ 10) ,ต้มข่าไก่ (อันดับ 15) และแกงมัสมั่น (อันดับ 73)
.
สำหรับเมนู ‘ผัดกะเพรา’ (Phat Kaphrao) ของไทยได้รับคะแนนสูงสุดเป็นอันดับ 3 และเป็นเมนูยอดนิยมอันดับ 4 ที่ชาวต่างชาติสั่งในประเทศไทย โดยเว็บไซต์ TasteAtlas ระบุว่า ผัดกะเพราแบบดั้งเดิมประกอบด้วยเนื้อสับหรืออาหารทะเล ผัดกับใบกะเพราและส่วนผสมอื่น ๆ เช่น กระเทียมและพริก ปรุงรสด้วยซีอิ๊ว น้ำตาล น้ำปลา เสิร์ฟพร้อมข้าวสวย ไข่ดาว และมีน้ำปลาพริกเป็นเครื่องเคียง
.
นอกจากนี้ อาหารไทย ยังคว้าอันดับ 17 การจัดอันดับอาหารที่ดีที่สุดในโลกปี 2023 (100 best cuisines in the world in 2023) ของ TasteAtlas อีกด้วย
.
อ้างอิงจาก : https://www.tasteatlas.com/tasteatlas-awards-23-24
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76152