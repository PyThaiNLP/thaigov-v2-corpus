รัฐบาลไทย-ข่าวทำเนียบรัฐบาล-นายกฯ หารือภาคเอกชนรายสำคัญของญี่ปุ่น Mitsui Group เพื่อโอกาสขยายความร่วมมือพลังงานสะอาดเพื่ออนาคต


วันศุกร์ที่ 15 ธันวาคม 2566
15/12/2566
พิมพ์
นายกฯ หารือภาคเอกชนรายสำคัญของญี่ปุ่น Mitsui Group เพื่อโอกาสขยายความร่วมมือพลังงานสะอาดเพื่ออนาคต
นายกฯ หารือภาคเอกชนรายสำคัญของญี่ปุ่น Mitsui Group เพื่อโอกาสขยายความร่วมมือพลังงานสะอาดเพื่ออนาคต
วันนี้ (15 ธันวาคม 2566) 10.10 น. ณ โรงแรมอิมพีเรียล โตเกียว (ตามเวลาท้องถิ่น ซึ่งกรุงโตเกียวเร็วกว่ากรุงเทพฯ 2 ชั่วโมง) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือกับผู้บริหารบริษัท Mitsui & Co., Ltd. ซึ่งเป็นบริษัท Trading รายใหญ่ติดอันดับ 1 ใน 5 ของญี่ปุ่น ซึ่งมีรูปแบบธุรกิจมุ่งเน้นการพัฒนา 6 สาขา และแบ่งการบริหารงาน เป็น 7 สาขา โดยรูปแบบธุรกิจมุ่งเน้นที่การเติบโตผ่านการค้า การบริหารธุรกิจ และการพัฒนาโครงการจากประสบการณ์ในสาขาต่างๆ ร่วมกับเครือข่ายทั่วโลก
โดยทั้งสองฝ่ายได้หารือถึงโอกาสร่วมมือทางธุรกิจด้านพลังงานสะอาดเพื่อใช้ในอุตสาหกรรมของประเทศไทยในอนาคต และเป็นแนวทางที่สอดคล้องกับเป้าหมายลดคาร์บอน Decarbonisation ในการคมนาคมขนส่งของรัฐบาล ทั้งนี้ นายกรัฐมนตรีได้เชิญชวนบริษัท Mitsui ให้มาเปิด สำนักงานใหญ่ของภูมิภาคในไทย

ที่มา : https://www.thaigov.go.th/news/contents/details/76156