รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะประชุมคณะกรรมการบริหารกองทุนพัฒนาเอสเอ็มอีตามแนวประชารัฐ เร่งรัดการอนุมัติให้สินเชื่อโครงการสินเชื่อลดโลกร้อน (Decarbonize Loan) แก่เอสเอ็มอี 


วันเสาร์ที่ 30 ธันวาคม 2566
30/12/2566
พิมพ์
ปลัดฯ ณัฐพล นั่งหัวโต๊ะประชุมคณะกรรมการบริหารกองทุนพัฒนาเอสเอ็มอีตามแนวประชารัฐ เร่งรัดการอนุมัติให้สินเชื่อโครงการสินเชื่อลดโลกร้อน (Decarbonize Loan) แก่เอสเอ็มอี
ปลัดฯ ณัฐพล นั่งหัวโต๊ะประชุมคณะกรรมการบริหารกองทุนพัฒนาเอสเอ็มอีตามแนวประชารัฐ เร่งรัดการอนุมัติให้สินเชื่อโครงการสินเชื่อลดโลกร้อน (Decarbonize Loan) แก่เอสเอ็มอี เตรียมเปิดตัวกรอบวงเงินสินเชื่อใหม่ เพิ่มเติม 1,900 ล้านบาท
วันที่ 27 ธันวาคม 2566 ดร.ณัฐพล รังสิตพล ปลัดกระทรวงอุตสาหกรรม ในฐานะประธานคณะกรรมการบริหารกองทุนพัฒนาเอสเอ็มอีตามแนวประชารัฐ เป็นประธานฯ การประชุมคณะกรรมการบริหารกองทุนพัฒนาเอสเอ็มอีตามแนวประชารัฐ ครั้งที่ 72-8/2566 ณ ห้องประชุม อก. 2 ชั้น 3 อาคารสำนักงานปลัดกระทรวงอุตสาหกรรม และผ่านระบบ Zoom โดยมีนางสาวณัฏฐิญา เนตยสุภา รองปลัดกระทรวงอุตสาหกรรม กรรมการ  และนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ผู้อำนวยการสำนักงานกองทุนพัฒนาเอสเอ็มอีตามแนวประชารัฐ กรรมการและเลขานุการ นำเสนอที่ประชุมพิจารณากรอบการดำเนินงานของเงินให้กู้ยืม 3,500 ล้านบาท ปีงบประมาณ พ.ศ. 2567 ที่ประชุมเห็นชอบเร่งรัดการพิจารณาอนุมัติสินเชื่อโครงการสินเชื่อลดโลกร้อน (Decarbonize Loan) แก่เอสเอ็มที่ยื่นคำขอสินเชื่อกว่า 1,500 ล้านบาท และมอบหมายให้สำนักงานกองทุนพัฒนาเอสเอ็มอีตามแนวประชารัฐศึกษาแนวทางโครงการสินเชื่อใหม่สนับสนุนนโยบายรัฐบาล กรอบวงเงิน 1,900 ล้านบาท โดยกองทุนพัฒนาเอสเอ็มอีตามแนวประชารัฐ มีวัตถุประสงค์เพื่อสนับสนุนให้ความช่วยเหลือเงินทุน และเพิ่มช่องทางการเข้าถึงแหล่งเงินทุนให้กับผู้ประกอบการที่มีศักยภาพในการต่อยอดพัฒนาธุรกิจได้อย่างมีประสิทธิภาพและยั่งยืน และเพื่อให้กระบวนการส่งเสริมและพัฒนาของหน่วยงานภาครัฐ เอกชน ที่ได้ดำเนินการพัฒนาธุรกิจ และผู้ประกอบการเกิดผลสัมฤทธิ์ในทางปฏิบัติได้อย่างแท้จริง

ที่มา : https://www.thaigov.go.th/news/contents/details/76829