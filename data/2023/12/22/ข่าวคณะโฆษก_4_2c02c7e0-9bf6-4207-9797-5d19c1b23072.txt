รัฐบาลไทย-ข่าวทำเนียบรัฐบาล-“เกณิกา” เผย “พล.ต.อ.พัชรวาท” จัดหนักมอบของขวัญปีใหม่ให้คนไทย ของขวัญเพียบ ทั้งเข้าฟรีอุทยานฯ -แหล่งเที่ยวในสังกัดทั่วประเทศ จากใจ ทส.


วันศุกร์ที่ 22 ธันวาคม 2566
22/12/2566
พิมพ์
“เกณิกา” เผย “พล.ต.อ.พัชรวาท” จัดหนักมอบของขวัญปีใหม่ให้คนไทย ของขวัญเพียบ ทั้งเข้าฟรีอุทยานฯ -แหล่งเที่ยวในสังกัดทั่วประเทศ จากใจ ทส.
“เกณิกา” เผย “พล.ต.อ.พัชรวาท” จัดหนักมอบของขวัญปีใหม่ให้คนไทย ของขวัญเพียบ ทั้งเข้าฟรีอุทยานฯ -แหล่งเที่ยวในสังกัดทั่วประเทศ จากใจ ทส.
วันที่ 22 ธ.ค. 66 น.ส.เกณิกา อุ่นจิตร์ รองโฆษกประจำสำนักนายกรัฐมนตรี กล่าวถึงของขวัญปีใหม่ให้แก่ประชาชน ในปี พ.ศ.2567 ของกระทรวงทรัพยากรรรรมชาติและสิ่งแวดล้อม ในเทศกาลปีใหม่ นอกจาก พล.ต.อ.พัชรวาท วงษ์สุวรรณ รองนายกรัฐมนตรี และรมว.ทรัพยากรธรรมชาติและสิ่งแวดล้อม (ทส.)จะมีจุดบริการประชาชนทั่วประเทศพร้อมแจกกล้าไม้  รวมถึงยกเว้นค่าเข้าชมพิพิธภัณฑ์ซากดึกดำบรรธรณีวิทยาและธรรมชาติวิทยา จำนวน 7 แห่งแล้วนั้น
น.ส.เกณิกา กล่าวต่อว่า กระทรวงทรัพยากรรรรมชาติและสิ่งแวดล้อม ยังมีของขวัญให้คนไทยอย่างต่อเนื่องในปี 67 อาทิ ออกหนังสืออนุญาต หรือใบอนุญาตโครงการจัดที่ดินทำกินและอยู่อาศัยให้ชุมชนตามนโยบายรัฐบาล คทช. โครงการอนุรักษ์ฟื้นฟูพัฒนา แหล่งน้ำ และบริหารจัดการน้ำ แจกกล้าไม้ป่าชายเลนกว่าแสนต้น ให้คำแนะนำและองค์ความรู้ด้านสิ่งแวดล้อมตลอดปี 67 ยกเว้นค่าเข้าและบริการในวันสำคัญ เป็นต้น และนี่คือการสร้างสุขให้คนไทย จากใจ ทส.โดยประชาชนจะเดินทางอุ่นใจตลอดเส้นทาง ด้วยบริการจุดแวะพักบนถนนสายหลักและถนนสายรอง รวมทั้งมีศูนย์ช่วยเหลือและอำนวยความสะดวกแก่นักท่องเที่ยว
นอกจากนี้ พี่น้องประชาชนที่วางแผนท่องเที่ยวทางธรรมชาติ ด้านกรมทรัพยากรธรณี จะเปิดให้ประชาชนเข้าฟรีพิพิธภัณฑ์ ซากดึกดำบรรพ์ธรณีวิทยา และธรรมชาติวิทยา 7 แห่ง ตั้งแต่วันที่ 29 ธ.ค. 66 – 1 ม.ค. 67 ได้แก่ พิพิธภัณฑ์ซากดึกดำบรรพ์ ธรณีวิทยาและธรรมชาติวิทยา จ.ลำปาง พิพิธภัณฑ์สิรินธร จ.กาฬสินธุ์ ศูนย์ศึกษาวิจัยและพิพิธภัณฑ์ไดโนเสาร์ จ.ขอนแก่น พิพิธภัณฑ์สถานแห่งชาติธรณีวิทยาเฉลิมพระเกียรติ จ.ปทุมธานี ศูนย์วิจัยทรัพยากรแร่และหิน จ.ระยอง พิพิธภัณฑ์ซากดึกดำบรรพ์ ธรณีวิทยาและธรรมชาติวิทยา จ.สุราษฎร์ธานี พิพิธภัณฑ์แร่และหิน ถนนพระรามที่ 6 กรุงเทพฯ เพื่อเป็นสถานที่ท่องเที่ยวทางเลือกให้กับคนไทยในช่วงเทศกาลปีใหม่นี้
ด้านกรมทะเลฯ ก็จะเปิดให้คนไทยได้เข้าชมสถานแสดงพันธุ์สัตว์น้ำภูเก็ต ในวันที่ 1 ม.ค. 67 พร้อมทั้งเข้าชมป่าชายเลนในเมืองเพื่อการท่องเที่ยว เข้าชมโครงการพัฒนาบ่อน้ำพุร้อนเค็มและป่าชายเลนในเมือง ขณะที่กรมอุทยานแห่งชาติ สัตว์ป่า และพันธุ์พืช เข้าฟรีอุทยานแห่งชาติ สำหรับคนไทย และยานพาหนะ เข้าฟรีเขตรักษาพันธุ์สัตว์ป่า 62 แห่ง และเขตห้ามล่าสัตว์ป่า 96 แห่ง ระหว่างวันที่ 31 ธ.ค. 66 – 1 ม.ค. 67 และองค์การสวนพฤกษศาสตร์ มอบบัตรเข้าฟรีสวนพฤกษศาสตร์สมเด็จพระนางเจ้าสิริกิติ์ 1,072 ใบ ระยะเวลา 1 ปี ไม่จำกัดจำนวนครั้ง
“ของขวัญทั้งหมดนี้เป็นเพียงส่วนหนึ่งที่เป็นความตั้งใจของรัฐบาลและ พล.ต.อ.พัชรวาท ที่ต้องการสร้างความสุขให้กับพี่น้องคนไทย เพื่อพี่น้องคนไทยมีคุณภาพชีวิตที่ดี”

ที่มา : https://www.thaigov.go.th/news/contents/details/76479