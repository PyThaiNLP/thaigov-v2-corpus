รัฐบาลไทย-ข่าวทำเนียบรัฐบาล-‘ปลัด จตุพร’ เปิดเวทีขับเคลื่อนการเปลี่ยนแปลงสภาพภูมิอากาศ แก้ปัญหาโลกเดือด


วันศุกร์ที่ 22 ธันวาคม 2566
‘ปลัด จตุพร’ เปิดเวทีขับเคลื่อนการเปลี่ยนแปลงสภาพภูมิอากาศ แก้ปัญหาโลกเดือด
‘ปลัด จตุพร’ เปิดเวทีขับเคลื่อนการเปลี่ยนแปลงสภาพภูมิอากาศ แก้ปัญหาโลกเดือด
‘ปลัด จตุพร’ เปิดเวทีขับเคลื่อนการเปลี่ยนแปลงสภาพภูมิอากาศ แก้ปัญหาโลกเดือด
วันที่ 22 ธันวาคม 2566 เวลา 09.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานเปิดการประชุมเชิงปฏิบัติการขับเคลื่อนการดำเนินงาน ด้านการเปลี่ยนแปลงสภาพภูมิอากาศของประเทศไทย และมอบรางวัลแก่ผู้เขียนบทความด้านการเปลี่ยนแปลงสภาพภูมิอากาศ โดยมีคณะผู้บริหาร ทส. หน่วยงานในสังกัด ทส. หน่วยงานภาครัฐ องค์กรปกครองส่วนท้องถิ่น ภาคเอกชน สถาบันการศึกษา และภาคประชาชนเข้าร่วม ณ โรงแรม ที เค พาเลซ คอนเวนชั่น และผ่านระบบ Video Conference เพื่อสร้างความรู้ ความเข้าใจในยุทธศาสตร์ กลยุทธ์ เป้าหมาย การดำเนินงานด้านการเปลี่ยนแปลงสภาพภูมิอากาศของประเทศไทย และเป็นเวทีในการนำเสนอมุมมองการขับเคลื่อนเป้าหมายการเปลี่ยนแปลงสภาพภูมิอากาศระดับโลก สู่การดำเนินงานของประเทศไทย
ปกส.ทส. กล่าวว่า การประชุมฯ ในครั้งนี้จะเป็นเวทีแลกเปลี่ยนความคิดเห็น สามารถเชื่อมโยงการดำเนินงานด้านต่าง ๆ และบูรณาการการทำงานร่วมกัน เพื่อขับเคลื่อนการดำเนินงานด้านการเปลี่ยนแปลงสภาพภูมิอากาศของประเทศไทยทั้งในระดับประเทศ ระดับจังหวัด และระดับพื้นที่อย่างเป็นรูปธรรม โดยมีเครือข่าย ทสม. ที่เป็นกลไกประสานการดำเนินงานด้านการอนุรักษ์และฟื้นฟูทรัพยากรธรรมชาติและสิ่งแวดล้อมในชุมชนให้เกิดความเข้มแข็ง มุ่งสู่การบรรลุเป้าหมายความเป็นกลางทางคาร์บอน ภายในปี ค.ศ. 2050 และการปล่อยก๊าซเรือนกระจกสุทธิเป็นศูนย์ ภายในปี ค.ศ. 2065 และการเสริมสร้างภูมิคุ้มกันต่อการเปลี่ยนแปลงสภาพภูมิอากาศ เพื่อดูแลรักษาโลกใบนี้ของพวกเราไว้ให้สืบทอดต่อไปจนถึงอนุชนรุ่นหลัง

ที่มา : https://www.thaigov.go.th/news/contents/details/76511