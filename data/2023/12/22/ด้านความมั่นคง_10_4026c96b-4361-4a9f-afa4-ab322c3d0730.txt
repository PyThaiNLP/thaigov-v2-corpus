รัฐบาลไทย-ข่าวทำเนียบรัฐบาล-สป.ทส. ลงนามคำรับรองปฏิบัติราชการ 67 มุ่งมั่น “ขยัน ซื่อสัตย์ อดทน มีวินัย” ธำรงไว้ซึ่งประโยชน์สุขของประชาชนและประเทศชาติ


วันศุกร์ที่ 22 ธันวาคม 2566
สป.ทส. ลงนามคำรับรองปฏิบัติราชการ 67 มุ่งมั่น “ขยัน ซื่อสัตย์ อดทน มีวินัย” ธำรงไว้ซึ่งประโยชน์สุขของประชาชนและประเทศชาติ
สป.ทส. ลงนามคำรับรองปฏิบัติราชการ 67 มุ่งมั่น “ขยัน ซื่อสัตย์ อดทน มีวินัย” ธำรงไว้ซึ่งประโยชน์สุขของประชาชนและประเทศชาติ
สป.ทส. ลงนามคำรับรองปฏิบัติราชการ 67 มุ่งมั่น “ขยัน ซื่อสัตย์ อดทน มีวินัย” ธำรงไว้ซึ่งประโยชน์สุขของประชาชนและประเทศชาติ
วันที่ 22 ธันวาคม 2566 เวลา 10.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานลงนามคำรับรองการปฏิบัติราชการกระทรวงทรัพยากรธรรมชาติและสิ่งแวดล้อม ประจำปีงบประมาณ พ.ศ.2567 สำนักงานปลัดกระทรวงทรัพยากรธรรมชาติและสิ่งแวดล้อม (สป.ทส.) และมอบโล่เกียรติคุณให้แก่หน่วยงานในสังกัด สป.ทส. ที่มีผลการดำเนินงานตามคำรับรองการปฏิบัติราชการ 5 คะแนนเต็ม จำนวน 27 หน่วยงาน โดยมีผู้บริหาร และหน่วยงานในสังกัด สป.ทส. ทุกหน่วยงานทั่วประเทศ ร่วมลงนามคำรับรองฯ ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม และผ่านระบบ VDO Conference
โอกาสนี้ ปกท.ทส. ได้ให้กำลังใจในการทำงานแก่เจ้าหน้าที่ พร้อมฝากให้ทำในสิ่งที่ดี ให้ธำรงอยู่ในความไม่ประมาท ให้มุ่งมั่นทำงานอย่างเต็มกำลังความสามารถ โดยเฉพาะการถ่ายทอดและสร้างการรับรู้ในการทำงานลงสู่ทุกระดับ นอกจากนี้ ขอให้รับฟังความคิดเห็นระหว่างกัน ให้ช่วยกันทำงานด้วยความรัก ความสมัครสมานสามัคคี  ซึ่งงานของกระทรวงฯ จะหนักมากขึ้นภายใต้บริบทของการเปลี่ยนแปลงสภาพภูมิอากาศ  การลงนามในครั้งนี้ เป็นการให้คำมั่นสัญญาในการปฏิบัติราชการร่วมกันในทุกระดับ ทั้งระดับกระทรวงและสำนักงานปลัดกระทรวงฯ  เพื่อให้ส่วนราชการขับเคลื่อนยุทธศาสตร์ชาติ แผนปฏิรูปประเทศและสนองต่อนโยบายของรัฐบาลในภารกิจของกระทรวงฯ โดยมีการวางแผนปฏิบัติราชการ มีการติดตามและประเมินผลการปฏิบัติงานตามแผนปฏิบัติราชการตามหลักเกณฑ์และวิธีการที่ส่วนราชการกำหนด ซึ่งนับเป็นจุดเริ่มต้นของการยึดโยงการทำงานร่วมกันระหว่างผู้บังคับบัญชากับผู้ปฏิบัติ  ดังนั้น ขอให้ร่วมกันเป็นครอบครัวใหญ่ของกระทรวงทรัพยากรธรรมชาติและสิ่งแวดล้อม ในการที่จะขับเคลื่อนการทำงานให้มีประสิทธิภาพ โดยยึดหลักการทำงานของรัฐมนตรีว่าการกระทรวงทรัพยากรธรรมชาติและสิ่งแวดล้อม “ขยัน ซื่อสัตย์ อดทน มีวินัย”  และขอให้ทำงานด้วยความสุข ดังคำที่ว่า “คนสำราญ งานสำเร็จ เสร็จทุกงาน“ ทั้งนี้ เพื่อประโยชน์สุขของประชาชนและประเทศชาติ สืบไป

ที่มา : https://www.thaigov.go.th/news/contents/details/76518