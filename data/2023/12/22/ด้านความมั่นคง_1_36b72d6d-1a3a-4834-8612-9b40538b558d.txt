รัฐบาลไทย-ข่าวทำเนียบรัฐบาล-ปกท.ทส. แนะ อ.อ.ป. ปรับบทบาทการทำงานด้านสวนป่า ให้เท่าทันต่อกระแสโลกที่เปลี่ยนแปลง ในเวทีสัมมนาวิชาการสวนป่า 2566


วันพฤหัสบดีที่ 21 ธันวาคม 2566
ปกท.ทส. แนะ อ.อ.ป. ปรับบทบาทการทำงานด้านสวนป่า ให้เท่าทันต่อกระแสโลกที่เปลี่ยนแปลง ในเวทีสัมมนาวิชาการสวนป่า 2566
ปกท.ทส. แนะ อ.อ.ป. ปรับบทบาทการทำงานด้านสวนป่า ให้เท่าทันต่อกระแสโลกที่เปลี่ยนแปลง ในเวทีสัมมนาวิชาการสวนป่า 2566
ปกท.ทส. แนะ อ.อ.ป. ปรับบทบาทการทำงานด้านสวนป่า ให้เท่าทันต่อกระแสโลกที่เปลี่ยนแปลง ในเวทีสัมมนาวิชาการสวนป่า 2566
วันที่ 20 ธันวาคม 2566 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม กล่าวให้แนวทางการดำเนินในงานโครงการสัมมนาวิชาการสวนป่าองค์การอุตสาหกรรมป่าไม้ (อ.อ.ป.) ประจำปี 2566 ภายใต้ “องค์การแห่งความรู้ สู่การพัฒนาสวนป่าเศรษฐกิจอย่างยั่งยืน” โดยมีนายสุกิจ จันทร์ทอง ผู้อำนวยการองค์การอุตสาหกรรมป่าไม้ (อ.อ.ป.) พร้อมด้วยผู้บริหารและเจ้าหน้าที่ อ.อ.ป. จากทั่วประเทศ กว่า 150 คน เข้าร่วมสัมมนาฯ และรับฟังแนวทางการดำเนินงาน ณ ห้องประชุม 402 ชั้น 4 ตึกวนศาสตร์ 72 ปี คณะวนศาสตร์ มหาวิทยาลัยเกษตรศาสตร์ กรุงเทพฯ
โอกาสนี้ ปกท. ได้ให้กำลังใจในการทำงานแก่จ้าหน้าที่ทุกท่าน พร้อมเน้นย้ำให้ทุกคนต้องปรับบทบาทการทำงานจากการดูแลสวนป่าที่นำไปสู่การเพิ่มผลผลิตทางไม้ เป็นการดูแลป่าเพื่อรักษาป่าไว้และนำป่าไปขายคาร์บอนเครดิต ตลอดจนพัฒนาสวนป่าให้เป็นแหล่งท่องเที่ยวเชิงนิเวศ ให้มีความทันสมัย สะอาด แต่ต้องธำรงไว้ซึ่งการดูแลสวนป่าให้ดีที่สุด เพื่อให้เป็นองค์กรแห่งความรู้และเป็นผู้นำด้านสวนป่าเศรษฐกิจอย่างยั่งยืนของประเทศ ทั้งนี้ ในการดำเนินงานขอให้ดึงประชาชนและเอกชนเข้ามามีส่วนร่วมในการดูแลรักษาสวนป่าและป้องกันการเผาป่า ซึ่งกระทรวงฯ มีอย่างเป้าหมายชัดเจนที่จะไม่ให้เกิดการเผาป่าในพื้นที่ 11 ป่าอนุรักษ์ และ 10 ป่าสงวนแห่งชาติ ที่เป็นเป้าหมายสำคัญในการป้องกันปัญหาไฟป่าหมอกควันในปี 2567 นี้ เพราะเรื่องหมอกควันและไฟป่าเป็นปัญหาที่ส่งผลกระทบต่อสุขภาพอนามัยของพี่น้องประชาชน
ทั้งนี้ ในช่วงเทศกาลปีใหม่ที่จะมาถึงนี้ ขอทุกท่านตั้งจุดบริการอำนวยความสะดวกและช่วยเหลือประชาชน นักท่องที่ผู้สัญจรผ่านไปมาในช่วงเทศกาลได้พักผ่อนในพื้นที่ส่วนป่าที่มีความเหมาะสม โดยเน้นในเรื่องความสะอาดและปลอดภัยเป็นหลักเพื่อเป็นของขวัญปีใหม่ให้กับประชาชน

ที่มา : https://www.thaigov.go.th/news/contents/details/76470