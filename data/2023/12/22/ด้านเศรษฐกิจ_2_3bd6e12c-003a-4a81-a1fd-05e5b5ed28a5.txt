รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ เข้าร่วมงานสมัชชาสุขภาพแห่งชาติ ครั้งที่ 16 พ.ศ. 2566


วันศุกร์ที่ 22 ธันวาคม 2566
22/12/2566
พิมพ์
ที่ปรึกษาฯ ดนัยณัฏฐ์ เข้าร่วมงานสมัชชาสุขภาพแห่งชาติ ครั้งที่ 16 พ.ศ. 2566
ที่ปรึกษาฯ ดนัยณัฏฐ์ เข้าร่วมงานสมัชชาสุขภาพแห่งชาติ ครั้งที่ 16 พ.ศ. 2566
วันที่ 21 ธันวาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม มอบหมายให้ นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เข้าร่วมงานสมัชชาสุขภาพแห่งชาติ ครั้งที่ 16 พ.ศ. 2566 จัดโดย สำนักงานคณะกรรมการสุขภาพแห่งชาติ โดยมี นายภูมิธรรม เวชยชัย รองนายกรัฐมนตรี และประธานกรรมการสุขภาพแห่งชาติ เป็นประธานเปิดสมัชชาสุขภาพแห่งชาติครั้งที่ 16 พร้อมกล่าวปาฐกถาพิเศษ “สร้าง…ความเป็นธรรมด้านสุจภาพ สาน…อนาคตประเทศไทย”  ณ โรงแรมเซ็นทรา บายเซ็นทาราศูนย์ราชการ คอนเวนชันเซ็นเตอร์ แจ้งวัฒนะ
ทั้งนี้ ตามพระราชบัญญัติสุขภาพแห่งชาติ พ.ศ. 2550 มาตรา 41 กำหนดให้คณะกรรมการสุขภาพแห่งชาติ จัดให้มีสมัชชาสุขภาพแห่งชาติ อย่างน้อยปีละ 1 ครั้ง เพื่อให้ประชาชนและหน่วยงานของรัฐเกิดกระบวนการร่วมแลกเปลี่ยนองค์ความรู้และเรียนรู้อย่างสมานฉันท์ นำไปสู่การเสนอแนะนโยบายสาธารณะเพื่อสุขภาพและมีส่วนร่วมขับเคลื่อนสังคมสุขภาวะร่วมกัน ซึ่งคณะกรรมการจัดสมัชชาสุขภาพแห่งชาติ ได้กำหนดจัดสมัชชาสุขภาพแห่งชาติ ครั้งที่ 16 พ.ศ. 2566 ระหว่างวันที่ 21-22 ธันวาคม 2566 ณ โรงแรมเซ็นทรา บายเซ็นทาราศูนย์ราชการ คอนเวนชันเซ็นเตอร์ แจ้งวัฒนะ ภายใต้ประเด็นหลัก “ความเป็นธรรมด้านสุขภาพ โอกาสและความหวังอนาคตประเทศไทย”

ที่มา : https://www.thaigov.go.th/news/contents/details/76481