รัฐบาลไทย-ข่าวทำเนียบรัฐบาล-อนุมัติ 750 ล้านบาท เยียวยาแรงงานไทยจากอิสราเอล 


วันศุกร์ที่ 22 ธันวาคม 2566
22/12/2566
พิมพ์
อนุมัติ 750 ล้านบาท เยียวยาแรงงานไทยจากอิสราเอล
วันศุกร์ที่ 15 ธันวาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลอนุมัติจัดสรรงบกลาง รายการเงินสำรองจ่ายเพื่อกรณีฉุกเฉินหรือจำเป็น ปี 2566 จำนวน 750
ล้านบาท ให้แก่โครงการเยียวยาแรงงานไทยจากสถานการณ์ความไม่สงบในอิสราเอล สำหรับกลุ่มเป้าหมาย
15,000 คน คนละ 50,000 บาท ประกอบด้วย แรงงานที่เดินทางไปทำงานและกลับไทยหลังวันที่ 7 ต.ค.2566
แรงงานที่เสียชีวิตจากสถานการณ์ความไม่สงบ แรงงานที่เดินทางไปทำงานและกลับก่อนวันที่ 7 ต.ค. โดยใช้
Re-entry Visa แต่ไม่สามารถเดินทางกลับไปทำงานที่อิสราเอลได้เนื่องจากถูกชะลอไว้ด้วยเหตุภัยสงคราม
แรงงานไทยที่คาดว่าจะเดินทางกลับเพิ่มเติมรวมถึงแรงงานที่ถูกจับเป็นตัวประกัน ระยะเวลาดำเนินการ ตั้งแต่
ธันวาคม 2566 – กันยายน 2567 หรือจนกว่าจะดำเนินการจ่ายเงินเยียวยาแล้วเสร็จ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/76494