รัฐบาลไทย-ข่าวทำเนียบรัฐบาล-รมว.ดีอี เป็นประธานเปิดโครงการ ความร่วมมือด้านความปลอดภัยออนไลน์ประเทศไทย 2566


วันพุธที่ 13 ธันวาคม 2566
รมว.ดีอี เป็นประธานเปิดโครงการ ความร่วมมือด้านความปลอดภัยออนไลน์ประเทศไทย 2566
รมว.ดีอี เป็นประธานเปิดโครงการ ความร่วมมือด้านความปลอดภัยออนไลน์ประเทศไทย 2566
วันนี้ (13 ธันวาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) เป็นประธานกล่าวเปิดโครงการ ความร่วมมือด้านความปลอดภัยออนไลน์ประเทศไทย 2566: รู้เท่าทันการหลอกลวงทางออนไลน์ “Integrity Partnership for Thailand 2023: Staying Safe Online from Fraud and Scam” โดย Facebook ประเทศไทยจาก Meta พร้อมความร่วมมือกับสำนักงานพัฒนาธุรกรรมทางอิเล็กทรอนิกส์ (สพธอ.) และองค์กรภาคีอื่นๆ เพื่อต่อยอดกิจกรรม “1212 ETDA : สร้างภูมิคนไทยรู้ทันปัญหาออนไลน์” ที่จัดขึ้นกว่า 20 จังหวัด ทั่วประเทศไทย เพื่อส่งเสริมความร่วมมือและสนับสนุน เป้าหมายร่วมในการเสริมสร้างความรู้แก่ประชาชนไทย เกี่ยวกับการป้องกันและรับมือปัญหามิจฉาชีพบนโลกออนไลน์ ผ่าน 2 กิจกรรมหลัก 1.การพัฒนาโซเชียลแคมเปญ “จุดจบสแกมเมอร์” 2.จัดงาน Anti-Scam and Integrity Summit 2023 โดยมีศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม, นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดิจิทัลฯ, ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ เข้าร่วม และ นางสาวแคลร์ อมาดอร์ หัวหน้าฝ่ายนโยบายสารธารณะประจำประเทศไทย ผู้แทนจาก Meta กล่าวต้อนรับ ณ ห้องประชุมแมคโนเลีย ชั้น 10 โรงแรม วอลดอร์ฟ แอสโทเรีย กรุงเทพฯ
________________________

ที่มา : https://www.thaigov.go.th/news/contents/details/76064