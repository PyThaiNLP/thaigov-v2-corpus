รัฐบาลไทย-ข่าวทำเนียบรัฐบาล-รักษาการผู้ว่าฯ อุตรดิตถ์ เผยผลการไกล่เกลี่ยหนี้กรณีคุณยายเดือดร้อนจากหนี้นอกระบบประสบความสำเร็จ โดยเจ้าหนี้ตกลงยุติหนี้ และในเบื้องต้นทางจังหวัดจะได้ประสานหน่วยงานที่เกี่ยวข้อง


วันอังคารที่ 12 ธันวาคม 2566
12/12/2566
พิมพ์
รักษาการผู้ว่าฯ อุตรดิตถ์ เผยผลการไกล่เกลี่ยหนี้กรณีคุณยายเดือดร้อนจากหนี้นอกระบบประสบความสำเร็จ โดยเจ้าหนี้ตกลงยุติหนี้ และในเบื้องต้นทางจังหวัดจะได้ประสานหน่วยงานที่เกี่ยวข้อง
รักษาการผู้ว่าฯ อุตรดิตถ์ เผยผลการไกล่เกลี่ยหนี้กรณีคุณยายเดือดร้อนจากหนี้นอกระบบประสบความสำเร็จ โดยเจ้าหนี้ตกลงยุติหนี้ และในเบื้องต้นทางจังหวัดจะได้ประสานหน่วยงานที่เกี่ยวข้องให้เงินช่วยเหลือแก่คุณยายและครอบครัวตามกฎหมาย รวมทั้งส่งเสริมการใช้ชีวิต
รักษาการผู้ว่าฯ อุตรดิตถ์ เผยผลการไกล่เกลี่ยหนี้กรณีคุณยายเดือดร้อนจากหนี้นอกระบบประสบความสำเร็จ โดยเจ้าหนี้ตกลงยุติหนี้ และในเบื้องต้นทางจังหวัดจะได้ประสานหน่วยงานที่เกี่ยวข้องให้เงินช่วยเหลือแก่คุณยายและครอบครัวตามกฎหมาย รวมทั้งส่งเสริมการใช้ชีวิตตามหลักการพึ่งพาตนเองเพื่อคุณภาพชีวิตที่ดีอย่างยั่งยืน
วันนี้ (12 ธ.ค. 66) ที่สถานีตำรวจภูธรวังกะพี้ ตำบลวังกะพี้ อำเภอเมืองอุตรดิตถ์ จังหวัดอุตรดิตถ์ นายนพฤทธิ์ ศิริโกศล รองผู้ว่าราชการจังหวัดอุตรดิตถ์ รักษาราชการแทนผู้ว่าราชการจังหวัดอุตรดิตถ์ พร้อมด้วย พลตำรวจตรี ระวีพรรษ อมรมุนีพงศ์ รองผู้บัญชาการตำรวจภูธรภาค 6 พลตำรวจตรี สุทธิพงศ์ เป๊กทอง ผู้บังคับการตำรวจภูธรจังหวัดอุตรดิตถ์ นางณวภา รุจิกัณหะ ลิ้มศิริลักษณ์ อัยการจังหวัดคุ้มครองสิทธิและช่วยเหลือทางกฎหมายและการบังคับคดีจังหวัดอุตรดิตถ์ และนางสาวกริสนา พลชา พัฒนาสังคมและความมั่นคงของมนุษย์จังหวัดอุตรดิตถ์ ร่วมแถลงข่าวกรณีคุณยายยุพิน (นามสมมติ) ได้เดินทางจากจังหวัดอุตรดิตถ์เข้าร้องเรียนกับสื่อมวลชนว่า สามีตัดสินใจผูกคอเสียชีวิต เพื่อนำเงินฌาปนกิจมาใช้หนี้เงินกู้นอกระบบ
นายนพฤทธิ์ ศิริโกศล รองผู้ว่าราชการจังหวัดอุตรดิตถ์ รักษาราชการแทนผู้ว่าราชการจังหวัดอุตรดิตถ์ กล่าวว่า ในวันนี้ คุณยายยุพิน (นามสมมติ) ได้เดินทางมาที่สถานีตำรวจภูธรวังกะพี้พร้อมกลุ่มสายไหมต้องรอด โดยเจ้าหน้าที่ตำรวจได้ติดตามตัวเจ้าหนี้และคนทวงถามหนี้มาได้ทั้ง 2 ราย จากการลงทะเบียนหนี้นอกระบบของลูกหนี้ ซึ่งทางสำนักงานอัยการคุ้มครองสิทธิและช่วยเหลือทางกฎหมายและการบังคับคดีจังหวัดอุตรดิตถ์ พร้อมด้วยที่ทำการปกครองอำเภอเมืองอุตรดิตถ์ได้ร่วมทำการไกล่เกลี่ย โดยผลจากการไกล่เกลี่ยหนี้พบว่าลูกหนี้ได้ชำระหนี้จนเกินจำนวนยอดของเงินต้นแล้ว เจ้าหนี้จึงตกลงยุติหนี้ทั้งหมด
นายนพฤทธิ์ ศิริโกศล รองผู้ว่าราชการจังหวัดอุตรดิตถ์ รักษาราชการแทนผู้ว่าราชการจังหวัดอุตรดิตถ์ กล่าวต่ออีกว่า นอกจากนี้ ทางพนักงานสอบสวนได้ดำเนินคดีกับเจ้าหนี้ โดยตั้งข้อกล่าวหา มีการประกอบธุรกิจสินเชื่อโดยไม่รับอนุญาต และเรียกเก็บดอกเบี้ยเกินอัตราที่กฎหมายกำหนด และสำหรับในส่วนของความช่วยเหลือในเรื่องของเงินในการดำรงชีวิตของคุณยายและครอบครัวนั้น ที่ทำการปกครองอำเภอเมืองอุตรดิตถ์ได้ประสานงานไปยังหน่วยงานในสังกัดกระทรวงการพัฒนาสังคมและความมั่นคงของมนุษย์ในพื้นที่จังหวัดและหน่วยงานภาคีที่เกี่ยวข้อง เพื่อหาทางช่วยเหลือคุณยายและครอบครัว พร้อมทั้งใช้กลไกทีมอำเภอบำบัดทุกข์ บำรุงสุข แบบบูรณาการ ส่งเสริมการพึ่งพาตนเองตามหลักปรัชญาของเศรษฐกิจพอเพียงของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และแนวพระราชดำริสร้างความมั่นคงทางอาหารของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ตามนโยบายของกระทรวงมหาดไทยต่อไป
“จังหวัดอุตรดิตถ์ปฏิบัติตามแนวทางที่รองนายกรัฐมนตรีและรัฐมนตรีว่าการกระทรวงมหาดไทย และปลัดกระทรวงมหาดไทยได้เน้นย้ำในการประชุมมอบนโยบายแก้ไขปัญหาหนี้นอกระบบว่า “ทุกพื้นที่สามารถดำเนินการแก้ไขปัญหาหนี้นอกระบบ ด้วยการเชิญเจ้าหนี้และลูกหนี้มากำหนดมาตรการและเจรจาไกล่เกลี่ยประนอมหนี้ได้ทันที” และกระทรวงมหาดไทยยังคงเปิดรับลงทะเบียนพี่น้องประชาชนผู้ได้รับความเดือดร้อนจากปัญหาหนี้นอกระบบ ทั้งทางออนไลน์ที่ https://debt.dopa.go.th หรือวอร์คอินได้ ณ ที่ว่าการอำเภอ หรือสำนักงานเขตทั่วประเทศ โดยสามารถสอบถามรายละเอียดเพิ่มเติมได้ที่สายด่วนศูนย์ดำรงธรรม โทร. 1567 ตลอด 24 ชั่วโมง หรือกำนัน ผู้ใหญ่บ้าน ผู้นำชุมชนในพื้นที่” นายนพฤทธิ์ฯ กล่าวในช่วงท้าย

ที่มา : https://www.thaigov.go.th/news/contents/details/75999