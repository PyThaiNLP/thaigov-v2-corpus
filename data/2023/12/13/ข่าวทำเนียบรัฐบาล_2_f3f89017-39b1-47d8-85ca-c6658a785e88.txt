รัฐบาลไทย-ข่าวทำเนียบรัฐบาล-เอกอัครราชทูตเยอรมัน พบเลขาธิการนายกรัฐมนตรี  เตรียมการประธานาธิบดีเยอรมัน เยือนไทยอย่างเป็นทางการ 24-26 มกราคม 2567


วันพุธที่ 13 ธันวาคม 2566
13/12/2566
พิมพ์
เอกอัครราชทูตเยอรมัน พบเลขาธิการนายกรัฐมนตรี  เตรียมการประธานาธิบดีเยอรมัน เยือนไทยอย่างเป็นทางการ 24-26 มกราคม 2567
เอกอัครราชทูตเยอรมัน พบเลขาธิการนายกรัฐมนตรี
เตรียมการประธานาธิบดีเยอรมัน เยือนไทยอย่างเป็นทางการ 24-26 มกราคม 2567
วันนี้ (13 ธ.ค. 66)  เวลา 11.00 น. นายแอ็นสท์ ว็อล์ฟกัง ไรเชิล (H.E.Mr.Ernst Wolfgang Reichel) เอกอัครราชทูตสหพันธ์สาธารณรัฐเยอรมัน ประจำประเทศไทย เข้าพบ นพ.พรหมินทร์ เลิศสุริย์เดช เลขาธิการนายกรัฐมนตรี เพื่อเตรียมการเยือนประเทศไทยของประธานาธิบดีอย่างเป็นทางการ ในฐานะแขกของรัฐบาล (official visit) ระหว่างวันที่ 24-26 มกราคม 2567 ที่จะถึงนี้
โดยนายแอ็นสท์ ว็อล์ฟกัง ไรเชิล เพิ่งเข้ารับตำแหน่งเอกอัครราชทูตสหพันธ์สาธารณรัฐเยอรมัน ประจำประเทศไทย อย่างเป็นทางการเมื่อเดือนกันยายน 2566 จึงได้เข้าเยี่ยมคารวะเพื่อแนะนำตัวเนื่องในโอกาสเข้ารับตำแหน่งใหม่ และกระชับประเด็นความสัมพันธ์ทวิภาคีระหว่างไทย-เยอรมันในภาพรวม
อย่างไรก็ตาม กำหนดการเยือนของนายฟรังค์-วัลเทอร์ ชไตน์ไมเออร์ (H.E.Mr.Frank-Walter Steinmeier) ประธานาธิบดีสหพันธ์สาธารณรัฐเยอรมันที่กำลังจะเกิดขึ้นนี้ นับเป็นการกระชับความสัมพันธ์อย่างเป็นทางการกับประเทศไทย ในรอบ 10 ปีที่ผ่านมา

ที่มา : https://www.thaigov.go.th/news/contents/details/76082