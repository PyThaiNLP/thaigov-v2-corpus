รัฐบาลไทย-ข่าวทำเนียบรัฐบาล-ปลัดกระทรวงวัฒนธรรม ลงพื้นที่ชมผลงานศิลปะและให้กำลังใจศิลปิน ณ ศาลากลางจังหวัดเชียงรายหลังเก่า และอุทยานศิลปวัฒนธรรมแม่ฟ้าหลวง ในพื้นที่จัดงาน Thailand Biennale, Chiang Rai 2023


วันพุธที่ 13 ธันวาคม 2566
ปลัดกระทรวงวัฒนธรรม ลงพื้นที่ชมผลงานศิลปะและให้กำลังใจศิลปิน ณ ศาลากลางจังหวัดเชียงรายหลังเก่า และอุทยานศิลปวัฒนธรรมแม่ฟ้าหลวง ในพื้นที่จัดงาน Thailand Biennale, Chiang Rai 2023
​ปลัดกระทรวงวัฒนธรรม ลงพื้นที่ชมผลงานศิลปะและให้กำลังใจศิลปิน ณ ศาลากลางจังหวัดเชียงรายหลังเก่า และอุทยานศิลปวัฒนธรรมแม่ฟ้าหลวง (ไร่แม่ฟ้าหลวง) ซึ่งเป็นพื้นที่ส่วนหนึ่งของการจัดงานมหกรรมศิลปะร่วมสมัยนานาชาติ Thailand Biennale, Chiang Rai 2023
ปลัดกระทรวงวัฒนธรรม ลงพื้นที่ชมผลงานศิลปะและให้กำลังใจศิลปิน ณ ศาลากลางจังหวัดเชียงรายหลังเก่า และอุทยานศิลปวัฒนธรรมแม่ฟ้าหลวง (ไร่แม่ฟ้าหลวง) ซึ่งเป็นพื้นที่ส่วนหนึ่งของการจัดงานมหกรรมศิลปะร่วมสมัยนานาชาติ Thailand Biennale, Chiang Rai 2023
เมื่อวันที่ 10 ธันวาคม 2566 นางยุพา ทวีวัฒนะกิจบวร ปลัดกระทรวงวัฒนธรรม ลงพื้นที่ชมผลงานศิลปะและให้กำลังใจศิลปิน ในพื้นที่ส่วนหนึ่งของการจัดงานมหกรรมศิลปะร่วมสมัยนานาชาติ Thailand Biennale, Chiang Rai 2023 โดยมี นางยุถิกา อิศรางกูร ณ อยุธยา รองปลัดกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม นางสุภาพรรณ หมั่นเจริญ รองผู้ว่าราชการจังหวัดเชียงราย นายประสพ เรียงเงิน ผู้อำนวยการสำนักงานศิลปวัฒนธรรมร่วมสมัย นายชัยพล สุขเอี่ยม อธิบดีกรมการศาสนา ศิลปิน ผู้บริหาร วัฒนธรรมจังหวัด และนักท่องเที่ยว เข้าร่วม ณ ศาลากลางจังหวัดเชียงรายหลังเก่า และอุทยานศิลปวัฒนธรรมแม่ฟ้าหลวง (ไร่แม่ฟ้าหลวง)
ทั้งนี้ มหกรรมศิลปะร่วมสมัยนานาชาติ Thailand Biennale, Chiang Rai 2023 กำหนดจัดในพื้นที่เหนือสุดของประเทศไทย ได้แก่ จังหวัดเชียงราย ภายใต้แนวคิด “เปิดโลก (The Open World)” โดยจะจัดขึ้นในพื้นที่สำคัญทั่วจังหวัดเชียงราย กำหนดจัดขึ้นระหว่างวันที่ 9 ธันวาคม 2566 ถึงวันที่ 30 เมษายน 2567 นับเป็นการขับเคลื่อนเมืองเชียงรายให้มีชีวิตชีวาและเต็มไปด้วยสีสันบรรยากาศของงานศิลปะร่วมสมัย ที่ครอบคลุมในทุกมิติ เช่นการเปิดพื้นที่การแลกเปลี่ยนเรียนรู้ด้านเทคนิคและแนวคิดในการทำงานระหว่างศิลปินนานาชาติ ศิลปินเชียงราย สล่าและปราชญ์ชาวบ้าน  กิจกรรมเสวนาทางวิชาการ  มิติการท่องเที่ยวเชิงวัฒนธรรม กิจกรรมเวิร์คชอปและนิทรรศการในพาวิลเลี่ยนต่าง ๆ ทั้ง 13 พาวิลเลี่ยน ตลอดจนการเปิดบ้านศิลปินมากกว่า 62 แห่ง ในอำเภอต่าง ๆ ของจังหวัดเชียงราย เพื่อสร้างการรับรู้ และยังเป็นการนำมิติด้านศิลปวัฒนธรรมเชื่อมโยงผู้คนไปสู่การพัฒนาเมืองเชียงรายให้ก้าวไปสู่ชุมชนศิลปะร่วมสมัยซึ่งมีความเป็นพหุวัฒนธรรมที่เข้มแข็งในแบบฉบับของเชียงรายอีกด้วย
ผู้สนใจสามารถติดตามรายละเอียดกิจกรรมและรายชื่อ ศิลปินทั้ง ๖๐ คนได้จากศูนย์ข้อหอศิลป์ร่วมสมัยเมืองเชียงราย หรือ Chiang Rai International Art Museum (CIAM) วัดร่องขุ่น และเพจ Thailand Biennale, Chiang Rai 2023 /@thailandbiennale และเว็บไซต์ https://www.thailandbiennale.org/

ที่มา : https://www.thaigov.go.th/news/contents/details/76048