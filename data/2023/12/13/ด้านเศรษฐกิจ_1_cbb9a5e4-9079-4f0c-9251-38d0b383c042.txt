รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เข้าร่วมการประชุมคณะอนุกรรมการพิจารณากลั่นกรองกฎหมายการบริหารทรัพยากรน้ำ ครั้งที่ 3/2566


วันอังคารที่ 12 ธันวาคม 2566
รองปลัดเศรษฐเกียรติฯ เข้าร่วมการประชุมคณะอนุกรรมการพิจารณากลั่นกรองกฎหมายการบริหารทรัพยากรน้ำ ครั้งที่ 3/2566
รองปลัดเศรษฐเกียรติฯ เข้าร่วมการประชุมคณะอนุกรรมการพิจารณากลั่นกรองกฎหมายการบริหารทรัพยากรน้ำ ครั้งที่ 3/2566
รองปลัดเศรษฐเกียรติฯ เข้าร่วมการประชุมคณะอนุกรรมการพิจารณากลั่นกรองกฎหมายการบริหารทรัพยากรน้ำ ครั้งที่ 3/2566
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจากท่านปลัดกระทรวงเกษตรและสหกรณ์ เป็นผู้แทนเข้าร่วมการประชุมคณะอนุกรรมการพิจารณากลั่นกรองกฎหมายการบริหารทรัพยากรน้ำ ครั้งที่ 3/2566 โดยมีนายชยันต์ เมืองสง รองเลขาธิการสำนักงานทรัพยากรน้ำแห่งชาติ และนายชีวิน อินทรานุกูล ผู้อำนวยการสำนักกฎหมายและที่ดิน กรมชลประทาน เข้าร่วมประชุม ณ ห้องประชุมน้ำปิง ชั้น 4 สำนักงานทรัพยากรน้ำแห่งชาติ เขตหลักสี่ กรุงเทพฯ โดยมีนายพุทธิสัตย์ นามเดช ประธานอนุกรรมการ เป็นประธานการประชุม ซึ่งมีประเด็นสำคัญ ดังนี้
1. ที่ประชุมรับทราบคำสั่งคณะกรรมการทรัพยากรน้ำแห่งชาติ ที่ 7/2566 ลงวันที่ 8 พฤศจิกายน 2566 เรื่อง แต่งตั้งคณะอนุกรรมการพิจารณากลั่นกรองกฎหมายการบริหารทรัพยากรน้ำ
2. ที่ประชุมรับทราบ ความก้าวหน้าในการออกกฎหมายลำตับรองซึ่งออกตามความในพระราชบัญญัติทรัพยากรน้ำ พ.ศ. 2561 ซึ่งหน่วยงานที่เกี่ยวข้องได้ดำเนินการ
(1) ในความรับผิดชอบของสำนักงานทรัพยากรน้ำแห่งชาติ จำนวน 3 ฉบับ
(2) ในความรับผิดชอบของกระทรวงเกษตรและสหกรณ์ และ/หรือกรมชลประทาน จำนวน 1 ฉบับ
(3) ในความรับผิดชอบของกระทรวงทรัพยากรธรรมชาติและสิ่งแวดล้อม และ/หรือกรมทรัพยากรน้ำ และกรมทรัพยากรน้ำบาดาล จำนวน 2 ฉบับ
(4) ในความรับผิดชอบของกระทรวงมหาดไทย และ/หรือกรมโยธาธิการและผัง จำนวน 2 ฉบับ
3. ที่ประชุมรับทราบ ความก้าวหน้าการดำเนินงานจัดทำและยกร่าง กฏหมายลำดับรองของกระทรวงทรัพยากรธรรมชาติและสิ่งแวดล้อม (มาตรา 45 มาตรา 50 และมาตรา 78) ได้แก่ ร่างกฎกระทรวงการอนุญาตการใช้น้ำประเภทที่สองและประเภทที่สาม พ.ศ. …. ร่างกฎกระทรวงกำหนดอัตราค่าใช้น้ำประเภทที่สองและประเภทที่สาม พ.ศ. …. และร่างกฎกระทรวงกำหนดหลักเกณฑ์และวิธีการอนุรักษ์และการพัฒนาทรัพยากรน้ำสาธารณะ พ.ศ. ….
4. ที่ประชุมพิจารณาและให้ความเห็นชอบร่างกฎกระทรวงการใช้ประโยชน์ที่ดินที่อาจส่งผลกระทบกับทรัพยากรน้ำสาธารณะ พ.ศ. .... (มาตรา 74) เพื่อเสนอคณะกรรมการทรัพยากรน้ำแห่งชาติพิจารณา ซึ่งผู้แทนสำนักงานคณะกรรมการกฤษฎีกาขอตั้งข้อสงวนในการขอข้อมูลจากหน่วยงานเพิ่มเติมหรือขอแก้ไขร่างกฎกระทรวงดังกล่าวในการพิจารณาชั้นต่อไป
5. ที่ประชุมพิจารณาและให้ความเห็นชอบ แนวทางการบูรณาการความร่วมมือเกี่ยวกับการขุดลอกคลองและการสูบน้ำเพื่อการเกษตร โดยเห็นควรเสนอคณะกรรมการทรัพยากรน้ำแห่งชาติมอบหมายให้สำนักงานทรัพยากรน้ำแห่งชาติ เป็นเจ้าภาพในการจัดทำข้อตกลงร่วมกันระหว่างหน่วยงานที่เกี่ยวข้องในการบูรณาการแก้ไขปัญหาการสูบน้ำเพื่อการเกษตรเพื่อให้เกิดประโยชน์ต่อประชาชนและประเทศชาติต่อไป สำหรับประเด็นปัญหาข้อติดขัดด้านกฎหมาย กฎ ระเบียบที่เกี่ยวข้องในการขุดลอกคลอง และการสูบน้ำเพื่อการเกษตร เห็นควรให้เสนอคณะกรรมการทรัพยากรน้ำแห่งชาติพิจารณาแต่งตั้งคณะอนุกรรมการเฉพาะกิจเพื่อยกร่างประเด็นการปรับปรุง/แก้ไขกฎหมายต่อไป

ที่มา : https://www.thaigov.go.th/news/contents/details/76004