รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย จบ.3010 จังหวัดจันทบุรี เสร็จสมบูรณ์


วันพุธที่ 13 ธันวาคม 2566
กรมทางหลวงชนบท ยกระดับถนนสาย จบ.3010 จังหวัดจันทบุรี เสร็จสมบูรณ์
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 3 (ชลบุรี) ดำเนินโครงการก่อสร้างและยกระดับชั้นทาง ถนนทางหลวงชนบทสาย จบ.3010 แยก ทล.317 - บ้านทุ่งตาอิน อำเภอมะขาม จังหวัดจันทบุรี เสร็จสมบูรณ์ โดยขยายผิวจราจรแอสฟัลท์ติกคอนกรีต ความกว้างจาก 8 เมตร (2 ช่องจราจร) เป็น 18 เมตร (4 ช่องจราจร) พร้อมติดตั้งไฟฟ้าแสงสว่าง ขยายความกว้างสะพาน ระบบระบายน้ำ เครื่องหมายจราจรและอุปกรณ์อำนวยความปลอดภัย บริเวณช่วง กม. ที่ 0+000 - 2+000 ระยะทาง 2 กิโลเมตร ใช้งบประมาณ 60.026 ล้านบาท ถนนสายดังกล่าวประชาชนในพื้นที่ใช้เป็นเส้นทางขนส่งพืชผลผลิตทางการเกษตร และเข้าสู่แหล่งท่องเที่ยว ทั้งนี้ จะช่วยยกระดับคุณภาพชีวิต พัฒนาโครงข่ายทางถนนให้ประชาชนสามารถสัญจรไป - มา และสนับสนุนการขนส่งและการท่องเที่ยวได้อย่างสะดวกปลอดภัยมากขึ้น

ที่มา : https://www.thaigov.go.th/news/contents/details/76032