รัฐบาลไทย-ข่าวทำเนียบรัฐบาล-กรมการขนส่งทางบก ยกระดับมาตรการป้องกันและลดมลพิษจากฝุ่นละอองขนาดเล็ก PM 2.5 จากภาคคมนาคมขนส่ง


วันพุธที่ 13 ธันวาคม 2566
กรมการขนส่งทางบก ยกระดับมาตรการป้องกันและลดมลพิษจากฝุ่นละอองขนาดเล็ก PM 2.5 จากภาคคมนาคมขนส่ง
กรมการขนส่งทางบก ขานรับนโยบาย นายสุรพงษ์ ปิยะโชติ รัฐมนตรีช่วยว่าการกระทรวงคมนาคม ยกระดับมาตรการป้องกันและลดมลพิษจากฝุ่นละอองขนาดเล็ก PM 2.5 จากภาคคมนาคมขนส่ง โดยจัดผู้ตรวจการออกตรวจควันดำรถบรรทุกและรถโดยสารต่อเนื่องทั่วประเทศ
ตามที่ นายสุรพงษ์ ปิยะโชติ รัฐมตรีช่วยว่าการกระทรวงคมนาคม ได้มอบนโยบายให้ กรมการขนส่งทางบก (ขบ.) เร่งรัดให้มีการกำหนดมาตรการป้องกันและลดมลพิษจากฝุ่นละอองขนาดเล็ก PM 2.5 จากภาคคมนาคมขนส่ง โดย นายจิรุตม์ วิศาลจิตร อธิบดีกรมการขนส่งทางบก เปิดเผยว่า ขบ. ได้ดำเนินการจัดผู้ตรวจการออกตรวจวัดควันดำรถบรรทุกและรถโดยสารทั่วประเทศ ระหว่างวันที่ 4 - 12 ธันวาคม 2566 ซึ่งมีผลการตรวจวัดควันดำรถโดยสารและรถบรรทุกทั่วประเทศ จำนวน 3,072 คัน พบรถที่มีค่าควันดำเกินเกณฑ์มาตรฐานที่ราชการกำหนด จำนวน 7 คัน ส่งผลให้ตั้งแต่วันที่ 1 ตุลาคม 2566 - 12 ธันวาคม2566 ดำเนินการตรวจควันดำรถทั้งสิ้น 30,677 คัน พ่นห้ามใช้แล้วจำนวน 116 คัน
ทั้งนี้ ได้กำชับผู้ประกอบการและเจ้าของรถทุกคันที่ถูกพ่นห้ามใช้ ต้องนำรถไปแก้ไขและนำรถเข้ารับการตรวจสภาพ ณ สำนักงานขนส่ง หากฝ่าฝืนใช้รถโดยที่มีคำสั่งห้ามใช้ มีความผิดตามกฎหมาย โดยประชาชนสามารถมีส่วนร่วมป้องกันและแก้ไขปัญหาฝุ่นละอองขนาดเล็ก PM2.5 ด้วยการส่งภาพรถบรรทุกและรถโดยสารควันดำที่สังเกตเห็นหมายเลขทะเบียนชัดเจน ให้ศูนย์คุ้มครองผู้โดยสารและรับเรื่องร้องเรียน สายด่วน 1584 ตลอด 24 ชั่วโมง Line@: @1584DLT Facebook: 1584 ร้องเรียนรถโดยสารสาธารณะ https://www.facebook.com/dlt1584/ เว็บไซต์: http://ins.dlt.go.th/cmpweb/ แอปพลิเคชัน: DLT GPS หรือ E-mail: dlt_1584complain@hotmail.com

ที่มา : https://www.thaigov.go.th/news/contents/details/76020