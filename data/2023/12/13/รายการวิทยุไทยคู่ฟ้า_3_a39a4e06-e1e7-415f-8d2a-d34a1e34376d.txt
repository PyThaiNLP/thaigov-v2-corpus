รัฐบาลไทย-ข่าวทำเนียบรัฐบาล-เตรียมดำเนินโครงการโฉนดต้นไม้ ให้เกษตรกรแปลงสินทรัพย์เป็นทุน


วันพุธที่ 13 ธันวาคม 2566
13/12/2566
พิมพ์
เตรียมดำเนินโครงการโฉนดต้นไม้ ให้เกษตรกรแปลงสินทรัพย์เป็นทุน
วันจันทร์ที่ 11 ธันวาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลเตรียมการยกระดับคุณภาพชีวิตเกษตรกรอย่างต่อเนื่อง
โดยภายหลังการดำเนินนโยบายเปลี่ยนที่ดิน ส.ป.ก.4-01
เป็นโฉนดที่ดินเพื่อการเกษตรและส่งเสริมการพัฒนาอาชีพเกษตรกรตามศักยภาพของพื้นที่เสร็จสิ้นแล้ว
มีแผนจะดำเนินโครงการโฉนดต้นไม้ คือ การออกเอกสารสิทธิ์สำหรับต้นไม้ที่เป็นพืชเศรษฐกิจ เช่น
ต้นยางพาราที่ปลูกบนที่ดินที่มีเอกสารสิทธิ์ ให้เกษตรกรสามารถนำโฉนดต้นยางพารานั้นไปใช้ขอสินเชื่อได้
ซึ่งต้นยางพาราหนึ่งต้นจะมีมูลค่าไม่ต่ำกว่า 500 บาท
โดยกรมส่งเสริมสหกรณ์และการยางแห่งประเทศไทยจะเป็นผู้ดูแลการจัดตั้งสหกรณ์แปรรูปยางพาราเพื่อให้ได้
ผลิตภัณฑ์ยางพาราที่มีคุณภาพและมีมูลค่าสูงขึ้น พัฒนารายได้และคุณภาพชีวิตของเกษตรกรให้ดียิ่งขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/76013