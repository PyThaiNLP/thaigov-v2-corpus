รัฐบาลไทย-ข่าวทำเนียบรัฐบาล-เสียงตอบรับดี ออมสินจัดเงินฝากดอกเบี้ยสูง กระตุ้นออมส่งท้ายปี ในงาน Money Expo Year-End เงินฝาก 111 วัน ดอกเบี้ย Step up สูงสุด 21% ต่อปี เฉลี่ย 4% ต่อปี วันละ 200 สิทธิ์เท่านั้น


วันพุธที่ 13 ธันวาคม 2566
13/12/2566
พิมพ์
เสียงตอบรับดี ออมสินจัดเงินฝากดอกเบี้ยสูง กระตุ้นออมส่งท้ายปี ในงาน Money Expo Year-End เงินฝาก 111 วัน ดอกเบี้ย Step up สูงสุด 21% ต่อปี เฉลี่ย 4% ต่อปี วันละ 200 สิทธิ์เท่านั้น
ธนาคารออมสินเข้าร่วมงาน Money Expo 2023 Bangkok Year-End ครั้งที่ 6 ณ ศูนย์การประชุมแห่งชาติสิริกิติ์ Exhibition Hall 7 ระหว่างวันที่ 14-17 ธ.ค. 2566
ธนาคารออมสินเข้าร่วมงาน Money Expo 2023 Bangkok Year-End ครั้งที่ 6 ณ ศูนย์การประชุมแห่งชาติสิริกิติ์ Exhibition Hall 7 ระหว่างวันที่ 14-17 ธ.ค. 2566 นำเสนอโปรโมชันน่าสนใจ ทั้งผลิตภัณฑ์เงินฝากชวนออมสำหรับทุกวัย สินเชื่อบุคคล สินเชื่อบ้าน และสินเชื่อรักษ์โลก โดยผลิตภัณฑ์เงินฝากไฮไลท์ ได้แก่ เงินฝากเผื่อเรียกพิเศษ 111 วัน ระยะเวลาฝาก 111 วัน ดอกเบี้ย Step up สูงสุด 21.00% ต่อปี คิดเป็นอัตราดอกเบี้ยเฉลี่ย 4.00% ต่อปี ได้รับยกเว้นภาษี รับฝากเฉพาะบุคคลธรรมดา จำนวน 800 สิทธิ์ (วันละ 200 สิทธิ์) เปิดจองสิทธิ์ภายในงานเท่านั้น และ สลากออมสินพิเศษ 2 ปี จัดแคมเปญรอบใหม่ต่อเนื่อง เพิ่มรางวัลพิเศษมูลค่า 50 ล้านบาท 1 รางวัล และยังมีสิทธิ์ถูกรางวัลที่ 1 อีก 30 ล้านบาท รวมเงินรางวัลใหญ่ 80 ล้านบาท สำหรับผู้ฝากทั้งแบบใบสลากและดิจิทัล เริ่มฝากตั้งแต่บัดนี้เป็นต้นไป ถึงวันที่ 31 ม.ค. 2567 กำหนดจับรางวัลวันที่ 1 ก.พ. 2567
สำหรับผลิตภัณฑ์สินเชื่อมีโปรโมชัน สินเชื่อเคหะ ทั้งซื้อ ปลูกสร้าง ต่อเติม/ซ่อมแซม และรีไฟแนนซ์ อัตราดอกเบี้ยสุดพิเศษคงที่ 6 เดือนแรก 1.990% เฉลี่ย 3 ปี = 3.390% กรณีทำประกันชีวิตเพื่อประกันสินเชื่อตามเงื่อนไขฯ สินเชื่อธุรกิจ GSB D-VERs เพื่อเป็นทุนหมุนเวียน ลงทุนในสินทรัพย์ถาวร และรีไฟแนนซ์ ดอกเบี้ยเฉลี่ย 3 ปีแรก = 6.66% สำหรับวงเงินกู้ 1-20 ล้านบาท กรณีทำประกันชีวิตเพื่อประกันสินเชื่อและใช้หลักทรัพย์ค้ำเต็มวงเงินกู้ และวงเงินกู้ 20-100 ล้านบาท เมื่อใช้หลักทรัพย์ค้ำประกันเต็มวงเงินกู้ พร้อมกันนี้ได้จัดโปรโมชันสินเชื่อเพื่อรักษ์โลกและสิ่งแวดล้อม ซึ่งเป็นกลุ่มผลิตภัณฑ์ตอบโจทย์ผู้บริโภคตามกระแสอนุรักษ์พลังงานและลดการปล่อยก๊าซเรือนกระจก ทั้งผู้บริโภครายย่อยที่ต้องการติดตั้งแผงโซล่าร์ ซื้อรถยนต์ไฟฟ้า (EV) หรือรถยนต์ไฮบริด หรือผู้ประกอบการSMEs ที่ต้องการเงินทุนหมุนเวียนสำหรับทำธุรกิจตามโมเดลเศรษฐกิจ BCG
งาน Money Expo 2023 Bangkok Year-End ครั้งนี้ ธนาคารออมสินเข้าร่วมภายใต้แนวคิด “GSB Journey to The Green Frontier : บนเส้นทางสู่โลกการเงินสีเขียว” สอดคล้องยุทธศาสตร์ธนาคารเพื่อสังคมที่มุ่งเน้นดำเนินการตามกรอบ ESG in action สู่การพัฒนาที่ยั่งยืน โดยให้ความสำคัญตั้งแต่กระบวนการจัดทำบูธที่เลือกใช้วัสดุที่เป็นมิตรต่อสิ่งแวดล้อม การออกแบบผลิตภัณฑ์และบริการที่เน้นสร้างผลกระทบเชิงบวกต่อสังคม แล้วพบกันที่งาน Money Expo 2023 Bangkok Year-End ศูนย์การประชุมแห่งชาติสิริกิติ์ Exhibition Hall 7

ที่มา : https://www.thaigov.go.th/news/contents/details/76079