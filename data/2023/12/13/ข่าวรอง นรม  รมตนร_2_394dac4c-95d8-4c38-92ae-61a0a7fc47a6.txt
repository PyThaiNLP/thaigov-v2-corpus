รัฐบาลไทย-ข่าวทำเนียบรัฐบาล-รองนายกฯ ภูมิธรรม เปิดสัมมนาการส่งเสริมอาชีพให้ประชาชนในพื้นที่ที่รัฐจัดให้ (คทช.) กับนโยบายการค้าและสิ่งแวดล้อม มุ่งเน้นการใช้ประโยชน์ที่ดินเพื่อพัฒนาคุณภาพชีวิตของประชาชน


วันพุธที่ 13 ธันวาคม 2566
13/12/2566
พิมพ์
รองนายกฯ ภูมิธรรม เปิดสัมมนาการส่งเสริมอาชีพให้ประชาชนในพื้นที่ที่รัฐจัดให้ (คทช.) กับนโยบายการค้าและสิ่งแวดล้อม มุ่งเน้นการใช้ประโยชน์ที่ดินเพื่อพัฒนาคุณภาพชีวิตของประชาชน
รองนายกฯ ภูมิธรรม เปิดสัมมนาการส่งเสริมอาชีพให้ประชาชนในพื้นที่ที่รัฐจัดให้ (คทช.) กับนโยบายการค้าและสิ่งแวดล้อม มุ่งเน้นการใช้ประโยชน์ที่ดินเพื่อพัฒนาคุณภาพชีวิตของประชาชน “คทช. พลิกฟื้นแผ่นดิน สู่ชุมชนทำกินยั่งยืน”
วันนี้ (13 ธันวาคม 2566) เวลา 09.30 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์  เป็นประธานเปิดโครงการ สัมมนา“การส่งเสริมอาชีพให้ประชาชนในพื้นที่ที่รัฐจัดให้ (คทช.) กับนโยบายการค้าและสิ่งแวดล้อม” จัดขึ้นโดยสำนักงานคณะกรรมการนโยบายที่ดินแห่งชาติ (สคทช.) เพื่อส่งเสริมการแลกเปลี่ยนองค์ความรู้ และประสบการณ์ในการพัฒนาผลผลิตและผลิตภัณฑ์ทางการเกษตรของประชาชน ในพื้นที่ คทช. กับหน่วยงานภาครัฐภาคเอกชนและภาคีภาคส่วนอื่น ๆ และสร้างความรู้ ความเข้าใจ และความตระหนักเกี่ยวกับนโยบายการค้าและสิ่งแวดล้อมระหว่างประเทศที่อาจส่งผลกระทบกับเกษตรกรในพื้นที่ คทช. โดยมี ดร.รวีวรรณ ภูริเดช ผู้อำนวยการสํานักงานคณะกรรมการนโยบายที่ดินแห่งชาติ (ผอ.สคทช.) พร้อมด้วยผู้บริหาร และเจ้าหน้าที่ สคทช. หน่วยงานภาคีเครือข่ายทั้งภาครัฐ ภาคเอกชน และมหาวิทยาลัย เข้าร่วมงาน ณ ห้องวายุภักษ์ โรงแรมเซ็นทรา บาย
เซ็นทารา ศูนย์ราชการ และคอนเวนชันเซ็นเตอร์ แจ้งวัฒนะ
นายภูมิธรรมฯ กล่าวว่า รัฐบาลได้มุ่งแก้ไขปัญหาภาคการส่งออกที่มีแนวโน้มหดตัว ต่อเนื่อง โดยเน้นดําเนินนโยบายเพื่อเพิ่มมูลค่าในการส่งออก แก้ไขภาวะหนี้ครัวเรือน และหนี้สาธารณะ ส่งเสริมการพัฒนาเทคโนโลยีที่ทันสมัย พัฒนาฝีมือแรงงาน ให้เป็นแรงงานที่มีทักษะสูง และลงทุนในโครงสร้างพื้นฐานที่จําเป็น ในด้านสังคมประเทศไทยยังต้องเผชิญกับปัญหาความยากจนและความเหลื่อมล้ำ โดยเฉพาะในด้านที่ดินทํากิน ซึ่งเกษตรกรไทยจํานวนมากไม่มีที่ดินทํากิน หรือไม่ได้รับการอนุญาตอย่างถูกต้องตามกฎหมาย ทําให้ขาดโอกาสในการเข้าถึงแหล่งเงินทุนและการพัฒนาโครงสร้างพื้นฐานของรัฐในด้านต่าง ๆ รัฐบาลตระหนักถึงความสําคัญในเรื่องดังกล่าวจึงได้กําหนดนโยบายในการบริหารจัดการที่ดินและจัดการภาคเกษตรที่ครอบคลุมทุกด้าน ตั้งแต่ดิน น้ำวัตถุดิบ แหล่งทุน รวมถึงสิทธิทํากินอย่างถูกต้อง
อย่างไรก็ตาม การจัดงานส่งเสริมอาชีพให้ประชาชนในพื้นที่ที่รัฐจัดให้ (คทช.) กับนโยบายการค้า และสิ่งแวดล้อม ของสํานักงานคณะกรรมการนโยบายที่ดินแห่งชาติ จึงสอดคล้องกับนโยบายรัฐบาลที่มุ่งเน้นการใช้ประโยชน์ที่ดินในการพัฒนาคุณภาพชีวิตของประชาชน เป็นโอกาสดีที่ทําให้ประชาชนที่ได้รับการจัดสรรที่ดินจากรัฐภายใต้นโยบายรัฐบาล (คทช.) ได้นําเสนอผลผลิตทางการเกษตรที่ดีเด่นของชุมชนเพื่อให้เป็นที่รู้จัก รวมถึงเป็นโอกาสในการแลกเปลี่ยนประสบการณ์กับชุมชนอื่น ๆ เพื่อเป็นแนวทางในการพัฒนาสินค้า ตลอดจนแสวงหาช่องทางการตลาดใหม่ ๆ และยังช่วยสนับสนุนนโยบาย Soft Power ของประเทศ ที่มุ่งพัฒนาความรู้ ความสามารถและความคิดสร้างสรรค์ของคนไทย รวมถึง ส่งเสริมภูมิปัญญาท้องถิ่น เพื่อต่อยอดในการสร้างมูลค่าเพิ่มแก่สินค้าและสร้างรายได้ แก่ประชาชน นอกจากนั้น การบรรยายและการเสวนาเกี่ยวกับระเบียบว่าด้วยสินค้าที่ปลอดจาก การตัดไม้ทําลายป่า หรือ EUDR นับเป็นโอกาสแรก ๆ ที่ภาคส่วนที่เกี่ยวข้อง ทั้งในส่วนกลางและระดับจังหวัดจะได้รับรู้ รับทราบเกี่ยวกับระเบียบการค้าใหม่ของสหภาพยุโรป ซึ่งจะมีผลกระทบต่อห่วงโซ่การผลิตสินค้าและบริการในประเทศไทย และจะเป็นข้อมูลให้หน่วยงานที่เกี่ยวข้องเร่งเตรียมการเพื่อรองรับมาตรการที่สหภาพ ยุโรปจะนํามาบังคับใช้ในปลายปีหน้า เพื่อสร้างความมั่นใจให้กับพี่น้องเกษตรกร ว่าจะสามารถส่งออกสินค้าควบคุมภายใต้ระเบียบดังกล่าวไปยังสหภาพยุโรปได้โดยสะดวก และไม่ถูกกีดกันในตลาดระหว่างประเทศ โดยการริเริ่มของ สคทช. ในการจัดทําตราสัญลักษณ์ เครื่องหมายผลิตภัณฑ์จากชุมชน คทช. จะช่วยแสดงให้เห็นว่าสินค้าและผลิตภัณฑ์นั้น มาจากกระบวนการผลิตที่ไม่ทําลายป่าและถูกต้องตามกฎหมายของประเทศ
รวมถึงการได้รับอนุญาตให้ใช้ประโยชน์ในที่ดินของรัฐอย่างถูกต้อง ซึ่งการดําเนินงานเหล่านี้จะช่วยสร้างขีดความสามารถในการแข่งขันของประเทศ ซึ่งเป็นยุทธศาสตร์ที่รัฐบาล ให้ความสําคัญโดยเฉพาะในยุคของเศรษฐกิจโลกแบบแบ่งขั้ว ที่มีการรวมกลุ่มทางการค้าต่าง ๆ มากมาย ทําให้เกิดการแข่งขันและข้อกําหนดต่าง ๆ ที่หลากหลาย และมีแนวโน้มจะเพิ่มมากขึ้นในอนาคต ซึ่งในประเด็นนี้ผมขอให้ทุกภาคส่วนของประเทศไทย โดยเฉพาะภาครัฐ ติดตามข้อมูลเพิ่มเติม เพื่อให้มีความชัดเจนในกฎหมายลําดับรองที่เกี่ยวข้อง ตลอดจน ประสานงานกับผู้ประกอบการและเกษตรกรในประเทศ เพื่อวางแผนการดําเนินงานรับมือ ให้ทันท่วงทีและให้ประชาชนได้รับผลกระทบน้อยที่สุด

ที่มา : https://www.thaigov.go.th/news/contents/details/76056