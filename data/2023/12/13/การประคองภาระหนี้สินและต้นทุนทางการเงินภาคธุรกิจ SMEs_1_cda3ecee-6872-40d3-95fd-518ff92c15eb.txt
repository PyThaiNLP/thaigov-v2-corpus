รัฐบาลไทย-ข่าวทำเนียบรัฐบาล-EXIM BANK ออกบูทให้คำปรึกษาและเติมเงินทุนให้ SMEs ในงานมหกรรมการเงินกรุงเทพส่งท้ายปี ครั้งที่ 6 (Money Expo 2023 Bangkok Year-End)


วันพุธที่ 13 ธันวาคม 2566
EXIM BANK ออกบูทให้คำปรึกษาและเติมเงินทุนให้ SMEs ในงานมหกรรมการเงินกรุงเทพส่งท้ายปี ครั้งที่ 6 (Money Expo 2023 Bangkok Year-End)
EXIM BANK ออกบูทให้คำปรึกษาและเติมเงินทุนให้ SMEs และบุคคลทำธุรกิจที่เริ่มต้นหรือขยายธุรกิจส่งออก ในงานมหกรรมการเงินกรุงเทพส่งท้ายปี ครั้งที่ 6 (Money Expo 2023 Bangkok Year-End) ระหว่างวันที่ 14-17 ธันวาคม 2566
ธนาคารเพื่อการส่งออกและนำเข้าแห่งประเทศไทย (EXIM BANK) ขอเชิญผู้ประกอบการ SMEs และบุคคลทำธุรกิจที่สนใจเริ่มต้นหรือขยายธุรกิจส่งออก เข้ารับคำปรึกษาทางการเงินกับ “คลินิก EXIM เพื่อคนตัวเล็ก สัญจร” จัดเต็มแพ็กเกจเติมทุน พร้อมโปรโมชันพิเศษสำหรับธุรกิจที่เป็นมิตรกับสิ่งแวดล้อม ณ บูท EXIM BANK (บูท E3) ในงานมหกรรมการเงินกรุงเทพส่งท้ายปี ครั้งที่ 6 (Money Expo 2023 Bangkok Year-End) ระหว่างวันที่ 14-17 ธันวาคม 2566 ณ ฮอลล์ 7 ศูนย์การประชุมแห่งชาติสิริกิติ์
พลาดไม่ได้! ผลิตภัณฑ์ใหม่เพื่อเป็นของขวัญรับปีมังกรทองสำหรับผู้ประกอบการส่งออกไทย “สินเชื่อเอ็กซิมเริ่มต้นส่งออก (EXIM First Step Export Financing)” สำหรับผู้ประกอบการเริ่มต้นส่งออก วงเงินหมุนเวียนสูงสุด 3 ล้านบาท อัตราดอกเบี้ยเพียง 6.75% ต่อปี และกรณีต้องการวงเงินรับซื้อตั๋วส่งออก สามารถขอรับการสนับสนุนวงเงินสูงสุดถึง 10 ล้านบาท อัตราดอกเบี้ย/อัตรารับซื้อลดเพียง 5.75% ต่อปี พิเศษ! ลงทะเบียนในงาน ลดอัตราดอกเบี้ยปีแรกอีก 0.25% ต่อปี
โปรโมชันพิเศษ ได้แก่
• สินเชื่อ EXIM GREEN START วงเงินสูงสุด 200 ล้านบาท อัตราดอกเบี้ยต่ำสุด 4.50% ต่อปี พิเศษ! ลงทะเบียนในงาน ลดอัตราดอกเบี้ยปีแรกเหลือเพียง 4.25% ต่อปี
• สินเชื่อเอ็กซิมเติมทุนส่งออก วงเงินสูงสุด 20 ล้านบาท อัตราดอกเบี้ยเริ่มต้น 4.75% ต่อปี พิเศษ! ธุรกิจเป็นมิตรต่อสิ่งแวดล้อม ลดอัตราดอกเบี้ยปีแรกเหลือเพียง 4.50% ต่อปี
• สินเชื่อ EXIM Personal Biz วงเงินสูงสุด 2 ล้านบาท ใช้เพียงหนังสือค้ำประกัน บสย. พิเศษ! ลงทะเบียนในงาน ลดอัตราดอกเบี้ยเงินกู้หมุนเวียนปีแรกเหลือเพียง 9.99% (จาก 12.75% ต่อปี)
• บริการประกันส่งออก EXIM for Small Biz ป้องกันความเสี่ยงจากการไม่ได้รับชำระเงินค่าสินค้าจากผู้ซื้อในต่างประเทศ อัตราความคุ้มครอง 70% ของมูลค่าความเสียหาย คุ้มครองความเสี่ยงทางการค้าและความเสี่ยงทางการเมือง ครอบคลุมกว่า 134 ประเทศทั่วโลก พิเศษ! ลงทะเบียนในงาน รับฟรี ค่าเบี้ยประกันการส่งออก 1 ราย มูลค่า 1,800 บาท วงเงินผู้ซื้อ 3 แสนบาท
นอกจากนี้ ขอเชิญช้อป ชม ชิม สินค้าส่งออกจากลูกค้าของ EXIM BANK ประกอบด้วย บริษัท ซันซุโซลูชั่น จำกัด ผู้ผลิตและจำหน่ายเยลลี่บุก ศูนย์แคลอรี่ ตรา “ซันสุ” และบริษัท ทรอปิคานา ออยล์ จำกัด ผู้ผลิตน้ำมันมะพร้าวสกัดเย็นและเครื่องสำอางจากมะพร้าว ตรา “TROPICANA” ที่ใช้วัตถุดิบจากเกษตรกรชาวสวนมะพร้าวแห่งลุ่มน้ำตาปี จังหวัดสุราษฎร์ธานี พร้อมพบมินิคอนเสิร์ตจาก “ไอซ์ ศรัณยู” ในวันเสาร์ที่ 16 ธันวาคม 2566 เวลา 15.00–15.40 น. ณ บูท EXIM BANK

ที่มา : https://www.thaigov.go.th/news/contents/details/76055