รัฐบาลไทย-ข่าวทำเนียบรัฐบาล-“ศุภมาส” รัฐมนตรี อว. เยี่ยมชมบูธ “ย้อนวันวานงานนวัตกรรม อว.” ในงานวันกาชาด 100 ปี เชิญชวนประชาชนร่วมช้อป ชม ชิม ผลิตภัณฑ์ผลงานเด่นของ อว.


วันพุธที่ 13 ธันวาคม 2566
“ศุภมาส” รัฐมนตรี อว. เยี่ยมชมบูธ “ย้อนวันวานงานนวัตกรรม อว.” ในงานวันกาชาด 100 ปี เชิญชวนประชาชนร่วมช้อป ชม ชิม ผลิตภัณฑ์ผลงานเด่นของ อว.
“ศุภมาส” รัฐมนตรี อว. เยี่ยมชมบูธ “ย้อนวันวานงานนวัตกรรม อว.” ในงานวันกาชาด 100 ปี เชิญชวนประชาชนร่วมช้อป ชม ชิม ผลิตภัณฑ์ผลงานเด่นของ อว.
เมื่อวันที่ 8 ธ.ค. นางสาวศุภมาส อิศรภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) พร้อมด้วยนางสาวสุชาดา แทนทรัพย์ เลขานุการรัฐมนตรีว่าการกระทรวง อว. และคณะผู้บริหารในสังกัดกระทรวง อว. ได้เยี่ยมชมบูธกิจกรรมและนิทรรศการของหน่วยงานภายใต้สังกัดกระทรวง อว. ในชื่อ “ย้อนวันวานงานนวัตกรรม อว.” ซึ่งเป็นความร่วมมือของสถาบันวิจัยวิทยาศาสตร์และเทคโนโลยีแห่งประเทศไทย (วว.) สำนักงานวิจัยแห่งชาติ (วช.) สถาบันสารสนเทศทรัพยากรน้ำ (องค์การมหาชน) (สสน.) หน่วยบริหารและจัดการทุนด้านการพัฒนาระดับพื้นที่ (บพท.) กองขับเคลื่อนและพัฒนาการอุดมศึกษา วิทยาศาสตร์ วิจัยและนวัตกรรม (กขค.) รวมถึงบูธของสถาบันอุดมศึกษาต่าง ๆ ในงาน “วันกาชาด 100 ปี พุทธศักราช 2566” ที่ได้จัดแสดงผลงานวิจัยและนวัตกรรม รวมถึงผลิตภัณฑ์ต่าง ๆ อาทิ อาหาร สมุนไพร ผ้าไทย ณ สวนลุมพินี
งานกาชาดในปีนี้จะจัดขึ้นทั้งหมด 11 วัน ตั้งแต่วันที่ 8-18 ธันวาคม ภายใต้แนวคิด “รื่นรมย์สุขฤดี ณ ที่แห่งการให้” โดยเชิญชวนให้ประชาชน  "นุ่งโจงห่มไทยเที่ยวงานวันกาชาด" ที่สวนลุมพินี ซึ่งจัดตั้งแต่เวลา 11.00-22.00 น. และในรูปแบบออนไลน์ทางเว็บไซต์ www.งานกาชาด.com ตลอด 24 ชั่วโมง เพื่อความร่วมสมัยผสานกับการครบรอบ 100 ปี งานกาชาด โดยภายในงานได้มีการจัดบูธกิจกรรมจากหน่วยงานต่าง ๆ มากกว่า 200 หน่วยงาน และมีบูธจำหน่ายสินค้าจากเอกชนอีกเป็นจำนวนมาก โดยบูธกิจกรรมและนิทรรศการของหน่วยงานภายใต้สังกัดกระทรวง อว. จะอยู่โซนที่ 3 หมายเลข 3.22 หากท่านใดสนใจสามารถมา ช้อป ชม ชิม และร่วมสนุกที่บูธของ กระทรวง อว. ตามวันและเวลาดังกล่าวได้

ที่มา : https://www.thaigov.go.th/news/contents/details/76059