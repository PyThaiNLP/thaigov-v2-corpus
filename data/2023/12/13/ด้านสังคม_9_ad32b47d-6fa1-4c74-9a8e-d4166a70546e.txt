รัฐบาลไทย-ข่าวทำเนียบรัฐบาล-รมว.ดีอี หารือสมาคมสมาพันธ์เอสเอ็มอีไทย ยกระดับดิจิทัลธุรกิจไทย


วันพุธที่ 13 ธันวาคม 2566
รมว.ดีอี หารือสมาคมสมาพันธ์เอสเอ็มอีไทย ยกระดับดิจิทัลธุรกิจไทย
รมว.ดีอี หารือสมาคมสมาพันธ์เอสเอ็มอีไทย ยกระดับดิจิทัลธุรกิจไทย
วันนี้ (13 ธันวาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) เปิดประชุมหารือด้านดิจิทัล ระหว่างกระทรวงดิจิทัลเพื่อเศรษฐกิจและสังคม และสมาคมสมาพันธ์เอสเอ็มอีไทย ตามแนวทางการดำเนินการที่สอดคล้องกับนโยบายรัฐบาล และกระทรวงดิจิทัลฯ เพื่อพัฒนาเพิ่มขีดความสามารถทางด้านธุรกิจของประเทศไทย และยกระดับคุณภาพชีวิตของประชาชน โดยมีประเด็นหารือ อาทิ  บริการอินเตอร์เน็ตราคาถูกสําหรับพี่น้อง SME , บริการ Short Link URL สําหรับธุรกิจ SME ไทย เพิ่มความน่าเชื่อถือของธุรกิจ และ ลดการหลอกลวง, cloud ราคาถูกสําหรับ ธุรกิจ sme , ลดต้นทุนและเพิ่มศักยภาพของไปรษณีย์ไทยในการช่วยเหลือการค้าออนไลน์ของ SME ไปต่างประเทศ เป็นต้น โดยมีนายเวทางค์ พ่วงทรัพย์ รองปลัดกระทรวงฯ นายสุทธิเกียรติ วีระกิจพานิช ที่ปรึกษารัฐมนตรีฯ นายวัลลภ รุจิรากร เลขานุการรัฐมนตรีฯ และคณะทำงานพร้อมด้วย นายแสงชัย ธีรกุลวาณิช ประธานสมาพันธ์เอสเอ็มอีไทย และคณะผู้บริหารสมาพันธ์เอสเอ็มอีไทย เข้าร่วม ณ ห้องประชุม MDES1 กระทรวงดิจิทัลเพื่อเศรษฐกิจและสังคม
__________________________________

ที่มา : https://www.thaigov.go.th/news/contents/details/76076