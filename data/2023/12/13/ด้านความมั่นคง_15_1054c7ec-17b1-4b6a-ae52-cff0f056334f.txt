รัฐบาลไทย-ข่าวทำเนียบรัฐบาล-ทส. จัดพิธีรับพระราชทานเครื่องราชอิสริยาภรณ์ ชั้นสายสะพาย ประจำปี 2565 และ 2566 แก่ข้าราชการในสังกัดกระทรวงฯ


วันพุธที่ 13 ธันวาคม 2566
ทส. จัดพิธีรับพระราชทานเครื่องราชอิสริยาภรณ์ ชั้นสายสะพาย ประจำปี 2565 และ 2566 แก่ข้าราชการในสังกัดกระทรวงฯ
ทส. จัดพิธีรับพระราชทานเครื่องราชอิสริยาภรณ์ ชั้นสายสะพาย ประจำปี 2565 และ 2566 แก่ข้าราชการในสังกัดกระทรวงฯ
ทส. จัดพิธีรับพระราชทานเครื่องราชอิสริยาภรณ์ ชั้นสายสะพาย ประจำปี 2565 และ 2566 แก่ข้าราชการในสังกัดกระทรวงฯ
วันที่ 13 ธันวาคม 2566 เวลา 10.00 น. กระทรวงทรัพยากรธรรมชาติและสิ่งแวดล้อม จัดพิธีรับพระราชทานเครื่องราชอิสริยาภรณ์ ชั้นสายสะพาย ประจำปี 2565 และประจำปี 2566 เบื้องหน้าพระบรมฉายาลักษณ์ พระบาทสมเด็จพระเจ้าอยู่หัว ที่ทรงพระกรุณาโปรดเกล้าโปรดกระหม่อมพระราชทานแก่ข้าราชการสังกัดกระทรวงทรัพยากรธรรมชาติและสิ่งแวดล้อม รวมทั้งสิ้นจำนวน 499 ราย ประกอบด้วย ชั้นมหาปรมาภรณ์ช้างเผือก (ม.ป.ช.) จำนวน 3 ราย ชั้นมหาวชิรมงกุฎ (ม.ว.ม.) จำนวน 15 ราย ชั้นประถมาภรณ์ช้างเผือก (ป.ช.) จำนวน 101 ราย และชั้นประถมาภรณ์มงกุฎไทย (ป.ม.) จำนวน 380 ราย โดยมี พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีรับพระราชทานเครื่องราชอิสริยาภรณ์ ชั้นมหาปรมาภรณ์ช้างเผือก และชั้นมหาวชิรมงกุฎ ณ ห้องประชุม อาคารเทียมคมกฤส กรมป่าไม้ และนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานในพิธีรับพระราชทานเครื่องราชอิสริยาภรณ์ ชั้นประถมาภรณ์ช้างเผือก และชั้นประถมาภรณ์มงกุฎไทย ณ ห้องประชุม อาคารเทียมคมกฤส กรมป่าไม้ และห้องประชุมอารีย์สัมพันธ์ อาคารกรมการเปลี่ยนแปลงสภาพภูมิอากาศ นับเป็นพระมหากรุณาอย่างหาที่สุดมิได้แก่ข้าราชการสังกัดกระทรวงทรัพยากรธรรมชาติและสิ่งแวดล้อม และเป็นเกียรติประวัติสูงสุดของการเป็นข้าราชการในพระบาทสมเด็จพระเจ้าอยู่หัว

ที่มา : https://www.thaigov.go.th/news/contents/details/76085