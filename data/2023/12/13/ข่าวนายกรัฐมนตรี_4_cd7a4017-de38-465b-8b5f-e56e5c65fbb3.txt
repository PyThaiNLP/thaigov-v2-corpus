รัฐบาลไทย-ข่าวทำเนียบรัฐบาล-นายกฯ ตรวจสถานการณ์ฝุ่น PM 2.5 ย้ำเป็นปัญหาที่สำคัญ ส่งผลกระทบต่อทุกภาคส่วน กำชับหน่วยงานที่เกี่ยวข้องดูแลอย่างใกล้ชิด


วันพุธที่ 13 ธันวาคม 2566
13/12/2566
พิมพ์
นายกฯ ตรวจสถานการณ์ฝุ่น PM 2.5 ย้ำเป็นปัญหาที่สำคัญ ส่งผลกระทบต่อทุกภาคส่วน กำชับหน่วยงานที่เกี่ยวข้องดูแลอย่างใกล้ชิด
นายกฯ ตรวจสถานการณ์ฝุ่น PM 2.5 ย้ำเป็นปัญหาที่สำคัญ ส่งผลกระทบต่อทุกภาคส่วน กำชับหน่วยงานที่เกี่ยวข้องดูแลอย่างใกล้ชิด
วันนี้ (13 ธันวาคม 2566) เวลา 11.10 น. ณ บริเวณแยกราชประสงค์ ฝั่งเกษรพลาซ่า เขตปทุมวัน กรุงเทพมหานคร นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังตรวจสถานการณ์ฝุ่น PM 2.5 โดยนายกรัฐมนตรีได้กล่าวว่า ปัญหาหาฝุ่นที่เกิดขึ้นทุกฝ่าย และทุกคนต้องให้ความสำคัญเป็นอย่างยิ่งเพราะส่งกระทบต่อทุกภาคส่วน ทั้งการท่องเที่ยว ปัญหาด้านสุขภาพ ของทุก ๆ คน โดยจากสถาการณ์เมื่อช่วงเช้า หลาย ๆ พื้นที่ปริมาณฝุ่นเกินเกณฑ์มาตรฐาน ตนเองได้กำชับทั้งให้ควบคุมกำกับ มีการจัดการ และทำการตรวจสอบ
นายกรัฐมนตรีกล่าวว่า  ปัญหาสภาพรถยนต์ไม่ใช่เพียงแค่รถยนต์ควันดำเพียงอย่างเดียว รวมถึงรถยนต์โดยทั่วไปอีกด้วย ต้องผลักดันเข้าสู่การเปลี่ยนผ่านเป็นรถยนต์ EV ทั้งนี้ ได้ให้ความสำคัญถึงปัญหาฝุ่นที่เกิด   จาการเผาอ้อย และซังข้าวโพด พร้อมเน้นย้ำให้รัฐมนตรีว่าการกระทรวงอุตสาหกรรมให้เข้ามาดูแลอย่างใกล้ชิด
นายกรัฐมนตรีกล่าวต่อไปว่า ปัญหาฝุ่นที่เกิดขึ้นมานั้นไม่ใช่ปัญหาตามฤดูกาล ต้องดูแลปัญหาที่เกิดขึ้นอย่างใกล้ชิด ไม่ใช่เพียงรับรู้ว่าเป็นปัญหาที่จะเกิดขึ้นในช่วงระยะเวลาใดเวลาหนึ่งแล้วจะหมดไป รัฐบาลรับทราบปัญหาฝุ่นที่เกิดขึ้น พร้อมกล่าวย้ำว่า รัฐบาลมีความเป็นห่วงในเรื่องสุขภาพของประชาชนและจะดำเนินการจัดการกับปัญหาฝุ่นที่เกิดขึ้นอย่างเต็มที่

ที่มา : https://www.thaigov.go.th/news/contents/details/76039