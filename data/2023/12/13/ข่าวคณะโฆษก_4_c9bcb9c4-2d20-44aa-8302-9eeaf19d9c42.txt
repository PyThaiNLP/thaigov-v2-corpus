รัฐบาลไทย-ข่าวทำเนียบรัฐบาล-โฆษกรัฐบาลเผยนายกจะเดินทางร่วมการประชุมสุดยอด ASEAN-Japan ระหว่างวันที่ 14-18 ธันวาคม 2566 ณ กรุงโตเกียว พร้อมนำเสนอไทยเชิญชวนนักธุรกิจญี่ปุ่นร่วมค้า ร่วมลงทุนในไทย


วันพุธที่ 13 ธันวาคม 2566
13/12/2566
พิมพ์
โฆษกรัฐบาลเผยนายกจะเดินทางร่วมการประชุมสุดยอด ASEAN-Japan ระหว่างวันที่ 14-18 ธันวาคม 2566 ณ กรุงโตเกียว พร้อมนำเสนอไทยเชิญชวนนักธุรกิจญี่ปุ่นร่วมค้า ร่วมลงทุนในไทย
โฆษกรัฐบาลเผยนายกจะเดินทางร่วมการประชุมสุดยอด ASEAN-Japan ระหว่างวันที่ 14-18 ธันวาคม 2566 ณ กรุงโตเกียว พร้อมนำเสนอไทยเชิญชวนนักธุรกิจญี่ปุ่นร่วมค้า ร่วมลงทุนในไทย
วันนี้ 13 ธันวาคม 2566 นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังมีกำหนดเดินทางเพื่อร่วมการประชุมสุดยอดอาเซียน-ญี่ปุ่น สมัยพิเศษ เพื่อฉลองวาระครบรอบ 50 ปี ความสัมพันธ์อาเซียน-ญี่ปุ่น (The Commemorative Summit for the 50th Year of ASEAN-Japan Friendship and Cooperation) ณ กรุงโตเกียว ประเทศญี่ปุ่นระหว่างวันที่ 14-18 ธันวาคม 2566
โดยในการประชุมครั้งนี้เป็นโอกาสในการฉลองวาระ 50 ปี ความสัมพันธ์อาเซียน-ญี่ปุ่น ซึ่งมีการเริ่มอย่างไม่เป็นทางการในปี 2516 และในปีนี้เป็นปีแห่งการแลกเปลี่ยนระหว่างอาเซียนกับญี่ปุ่น และมีการประกาศตราสัญลักษณ์ทางการและคำขวัญ “Golden Friendship, Golden Opportunities”
โดยนอกจากกรอบการประชุมฯ ซึ่งนายกรัฐมนตรีจะได้แสดงวิสัยทัศน์ที่เป็นประโยชน์แก่ประเทศไทย และเป็นประโยชน์ร่วมกันในภูมิภาค นายกรัฐมนตรีตั้งใจจะใช้ประโยชน์ให้มากที่สุดจากโอกาสการพบปะกับนายกรัฐมนตรีญี่ปุ่น นายคิชิดะ ฟูมิโอะ (H.E. Mr. Kishida Fumio) ในส่วนของทางเศรษฐกิจ เชิญชวนญี่ปุ่นให้มีส่วนร่วมในการพัฒนาเศรษฐกิจของภูมิภาคและไทย โดยเฉพาะการเติบโต สีเขียว การเปลี่ยนผ่านด้านพลังงานและดิจิทัล รวมถึงประชาสัมพันธ์นโยบายและโครงการสำคัญของไทย เช่น Landbridge การพัฒนาระบบนิเวศยานยนต์ไฟฟ้า และ soft power รวมทั้งในทางการเมือง โน้มน้าวให้ญี่ปุ่นเพิ่มบทบาทเชิงสร้างสรรค์กับอาเซียนเพื่อลดความขัดแย้ง ลดการเผชิญหน้า และร่วมกันส่งเสริมสภาพแวดล้อม ที่สงบ สันติมีเสถียรภาพ ซึ่งเอื้อต่อการพัฒนาเศรษฐกิจ
นอกจากนี้ นายกรัฐมนตรีจะนำเสนอศักยภาพของประเทศไทยในกรอบการค้าการลงทุนที่น่าสนใจ โดยจะได้พบหารือกับสมาพันธ์ธุรกิจญี่ปุ่น (Keidanren) พบหารือกับประธานองค์การส่งเสริมการค้าต่างประเทศของญี่ปุ่น (Japan External Trade Organization: JETRO) และพบหารือกับบริษัทเอกชนสำคัญระดับโลกของญี่ปุ่น โดยแบ่งเป็น อุตสาหกรรมยานยนต์ อิเล็กทรอนิกส์ เครื่องจักรกลการเกษตร ธุรกิจการค้า

ที่มา : https://www.thaigov.go.th/news/contents/details/76022