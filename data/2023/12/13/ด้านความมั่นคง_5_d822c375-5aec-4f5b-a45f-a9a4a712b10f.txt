รัฐบาลไทย-ข่าวทำเนียบรัฐบาล-รมช.มท.ชาดา ร่วมหารือป้องกันความรุนแรงที่เกิดขึ้นกับเด็กและสตรีกับกลุ่มเพื่อนหญิง ย้ำ “สิ่งสำคัญต้องสร้างความตระหนักรู้แก่เจ้าหน้าที่ของรัฐ และบูรณาการภาคีเครือข่ายร่วมกัน”


วันพุธที่ 13 ธันวาคม 2566
13/12/2566
พิมพ์
รมช.มท.ชาดา ร่วมหารือป้องกันความรุนแรงที่เกิดขึ้นกับเด็กและสตรีกับกลุ่มเพื่อนหญิง ย้ำ “สิ่งสำคัญต้องสร้างความตระหนักรู้แก่เจ้าหน้าที่ของรัฐ และบูรณาการภาคีเครือข่ายร่วมกัน”
รมช.มท.ชาดา ร่วมหารือป้องกันความรุนแรงที่เกิดขึ้นกับเด็กและสตรีกับกลุ่มเพื่อนหญิง ย้ำ “สิ่งสำคัญต้องสร้างความตระหนักรู้แก่เจ้าหน้าที่ของรัฐ และบูรณาการภาคีเครือข่ายร่วมกัน”
เมื่อวันที่ 12 ธ.ค. 66 เวลา 13.00 น. ที่ห้องประชุมดำรงธรรม ศาลาว่าการกระทรวงมหาดไทย นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ร่วมหารือการดำเนินการของเครือข่ายความร่วมมือป้องกันความรุนแรงที่เกิดขึ้นกับเด็กและสตรี ร่วมกับกลุ่มเพื่อนหญิง และผู้แทนกรมการพัฒนาชุมชน
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวเน้นย้ำว่า “สิ่งสำคัญของการป้องกันความรุนแรงที่เกิดขึ้นกับเด็กและสตรี คือ การสร้างความตระหนักรู้แก่เจ้าหน้าที่ของรัฐถึงการป้องกันความรุนแรงที่เกิดขึ้นกับเด็กและสตรี ซึ่งต้องดำเนินการศึกษาให้เกิดความเข้าใจถึงปัญหาและอุปสรรค ทั้งนี้ จะต้องบูรณาการร่วมกันระหว่างหน่วยงานต่าง ๆ เพื่อยกระดับมาตรการในการร่วมด้วยช่วยกันให้บ้าน โรงเรียน ที่ทำงาน ที่สาธารณะ ชุมชนมีความปลอดภัย ชุมชน มีความปลอดภัย ลดปัญหาการถูกทำร้ายละเมิด แสวงหาประโยชน์ทางเพศ”
ด้านตัวแทนกลุ่มเพื่อนหญิง ได้แก่ มูลนิธิเพื่อนหญิง มูลนิธิพิทักษ์สตรี มูลนิธิเพื่อการพัฒนาเด็กมูลนิธิรักษ์ไทยและเครือข่ายสตรี 4 ภาคเครือข่ายแม่หญิงอีสาน เครือข่ายแม่หญิงล้านนา เครือข่ายแม่หญิงลุ่มน้ำเจ้าพระยา เครือข่ายแม่หญิงภาคใต้ เครือข่ายแรงงานหญิงนอกระบบ เครือข่ายผีเสื้อขยับปีก เครือข่ายผู้หญิงยุติความรุนแรงในสามจังหวัดชายแดนภาคใต้ ต่างเห็นพ้องร่วมกันว่า กรณีความรุนแรงที่เกิดขึ้นมักจะเกิดขึ้นในครอบครัว โรงเรียน ชุมชน ซึ่งฝ่ายปกครองและองค์กรปกครองส่วนท้องถิ่น มีบทบาทสำคัญในการบริหารจัดการกำกับดูแลภายใต้กฎหมายที่เกี่ยวข้องกับการคุ้มครองเด็ก สตรีและบุคคลในครอบครัว เช่น พ.ร.บ.คุ้มครองเด็ก พ.ศ. 2546 พ.ร.บ.คุ้มครองผู้ถูกกระทำด้วยความรุนแรงในครอบครัว พ.ศ. 2550 และ พ.ร.บ.สุขภาพจิต พ.ศ. 2561 ได้กำหนดอำนาจหน้าที่ฝ่ายปกครอง หน่วยงานท้องถิ่น ในการเป็นพนักงานเจ้าหน้าที่ให้ความคุ้มครองครอบครัว บูรณาการกับหน่วยงานที่เกี่ยวข้องภายใต้กฎหมายดังกล่าวข้างต้น ในการแก้ไขปัญหาเชิงรุก เยียวยา รณรงค์ป้องกัน ลดปัจจัยเสี่ยงที่จะกระคุ้นให้เกิดการใช้ความรุนแรงในครอบครัว โรงเรียนในภาพรวม

ที่มา : https://www.thaigov.go.th/news/contents/details/76024