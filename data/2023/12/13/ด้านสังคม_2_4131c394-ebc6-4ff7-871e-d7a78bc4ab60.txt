รัฐบาลไทย-ข่าวทำเนียบรัฐบาล-“วราวุธ” รมว.พม. นำทีมนักแสดง – ทีมผู้ประกาศข่าว Workpoint Entertainment ร่วมกิจกรรมร้านกาชาด พม. ณ สวนลุมพินี


วันพุธที่ 13 ธันวาคม 2566
“วราวุธ” รมว.พม. นำทีมนักแสดง – ทีมผู้ประกาศข่าว Workpoint Entertainment ร่วมกิจกรรมร้านกาชาด พม. ณ สวนลุมพินี
“วราวุธ” รมว.พม. นำทีมนักแสดง – ทีมผู้ประกาศข่าว Workpoint Entertainment ร่วมกิจกรรมร้านกาชาด พม. ณ สวนลุมพินี
เมื่อวันที่ 12 ธ.ค. 66 เวลา 18.00 น. นายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) และ นางสุวรรณา ศิลปอาชา ภริยา พร้อมด้วยคณะผู้บริหารกระทรวง พม. และนักแสดง – ทีมผู้ประกาศข่าว Workpoint Entertainment ได้แก่ 1) ตุ๊กกี้ ชิงร้อยชิงล้าน - สุดารัตน์ บุตรพรม 2) แป๊ะ - สุภาพชาย บุตรจันทร์ 3) ติ่ง - สมภพ รัตนวลี และ 4) หยก - รินรดา รวีเลิศ ร่วมกิจกรรมในร้านกาชาด พม. ภายในงานกาชาด100 ปี พุทธศักราช 2566 "รื่นรมย์สุขฤดี ณ ที่แห่งการให้" ณ สวนลุมพินี
สำหรับปี 2566 กระทรวง พม. ได้ร่วมออกร้านกาชาด พม. โดยมีกิจกรรมร่วมสนุกที่น่าสนใจ ไม่ว่าจะเป็น กิจกรรมร่วมสนุกกับศิลปิน ดารา นักแสดง กิจกรรมตักไข่ได้โนเสาร์ ใบละ 20 บาท ลุ้นของรางวัลมากมาย กิจกรรมจำหน่ายสลากบำรุงสภากาชาดไทย "บัตร พม. เชิญรับโชค" ใบละ 100 บาท ลุ้นรางวัลใหญ่ รถยนต์ ทองคำ กิจกรรมห้องบทเรียนจากความมืด (เสมือนคนพิการทางการมองเห็น) และบูธให้คำปรึกษาเรื่องบ้านจากการเคหะแห่งชาติ
ทั้งนี้ ขอเชิญชวนพี่น้องประชาชนเข้าร่วมงานกาชาด 100 ปี พุทธศักราช 2566 ตั้งแต่วันนี้ถึง 18 ธันวาคม 2566 เวลา 11.00 - 22.00 น. และขอเชิญมาร่วมสนุกกับกิจกรรมต่างๆ ที่ร้านกาชาด พม. ณ สวนลุมพินี บริเวณใกล้ประตู 2 สวนลุมพินี (หัวมุมถนนพระรามที่ 4 และ ถนนวิทยุ ตรงข้ามทางออก 3 สถานีรถไฟฟ้าใต้ดิน MRT สวนลุมพินี)
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พม.หนึ่งเดียว #กาชาด100ปี #งานกาชาด #สวนลุมพินี #พม

ที่มา : https://www.thaigov.go.th/news/contents/details/76033