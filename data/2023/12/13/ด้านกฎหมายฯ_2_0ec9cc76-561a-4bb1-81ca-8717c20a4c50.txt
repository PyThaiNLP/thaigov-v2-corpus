รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานการประชุมคณะกรรมการอำนวยการโครงการร้อยใจรักษ์ ครั้งที่ ๑/๒๕๖๗


วันพุธที่ 13 ธันวาคม 2566
13/12/2566
พิมพ์
รัฐมนตรีว่าการกระทรวงยุติธรรม เป็นประธานการประชุมคณะกรรมการอำนวยการโครงการร้อยใจรักษ์ ครั้งที่ ๑/๒๕๖๗
รัฐมนตรีว่าการกระทรวงยุติธรรม เป็นประธานการประชุมคณะกรรมการอำนวยการโครงการร้อยใจรักษ์ ครั้งที่ ๑/๒๕๖๗
ในวันพุธที่ ๑๓ ธันวาคม ๒๕๖๖ เวลา ๑๐.๐๐ น. พันตำรวจเอก ทวี  สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการอำนวยการโครงการร้อยใจรักษ์ ครั้งที่๑/๒๕๖๗ โดยมี พลตำรวจโท ภาณุรัตน์ หลักบุญ ผู้ช่วยผู้บัญชาการตำรวจแห่งชาติ รักษาราชการแทน เลขาธิการ ป.ป.ส. เป็นฝ่ายเลขานุการ ร่วมกับ มูลนิธิแม่ฟ้าหลวง ในพระบรมราชูปถัมภ์ โดยมี หม่อมหลวงดิศปนัดดา  ดิศกุล ประธานเจ้าหน้าที่บริหารมูลนิธิแม่ฟ้าหลวงฯ นายนิรัตน์  พงษ์สิทธิถาวร ผู้ว่าราชการจังหวัดเชียงใหม่ นายอภิกิต ฉ.โรจน์ประเสริฐ ผอ.ปปส. ภาค ๕ นายณรงค์  อภิชัย ผู้อำนวยการโครงการร้อยใจรักษ์  พร้อมด้วยผู้บริหารหน่วยงานที่เป็นคณะกรรมการ เข้าร่วมการประชุม ณ ห้องประชุม ๑๐-๐๑ อาคารกระทรวงยุติธรรม
ทั้งนี้ ที่ประชุมได้รับทราบรายงานความก้าวหน้าการดำเนินงานโครงการร้อยใจรักษ์ ปีงบประมาณ ๒๕๖๖ โดยมุ่งเน้นการพัฒนาคุณภาพชีวิตที่ยั่งยืน การส่งเสริมการพัฒนาคุณภาพชีวิตโดยส่งเสริมปลูกพืชเพื่อสร้างรายได้มากกว่า ๕๐ ชนิด อาทิ ลิ้นจี่ มะม่วง ฝรั่ง ข้าอิโต การยกระดับการตลาดสร้างรายได้ โดยในปี ๒๕๖๖ สามารถสร้างรายได้ให้เกษตรกร จำนวน ๑,๔๘๖ คน สร้างรายได้มากกว่า ๖๖,๐๐๐,๐๐๐ บาท ผ่านการพัฒนาคนและการมีส่วนร่วมของชุมชนอย่างยั่งยืน รวมทั้งรายงานความคืบหน้าการขออนุญาตใช้พื้นที่โครงการร้อยใจรักษ์ ตามที่กรมป่าไม้ได้ออกหนังสืออนุญาตฯ (ป.ส.๒๓-๑) ลงวันที่ ๑๐ พฤษภาคม ๒๕๖๕ ให้กองทัพบกเข้าทำประโยชน์หรืออยู่อาศัยในเขตป่าสงวนแห่งชาติ ป่าลุ่มน้ำแม่ฝาง เพื่อดำเนินโครงการร้อยใจรักษ์ฯ พื้นที่ ๓๗,๑๑๙ ไร่ เป็นระยะเวลา ๓๐ ปี  และได้มีมติเห็นชอบในการแต่งตั้งคณะอนุกรรมการโครงการร้อยใจรักษ์ระดับพื้นที่ จำนวน ๓ ท่าน และ ๑ หน่วยงานเพิ่มเติม เพื่อให้การดำเนินงานโครงการร้อยใจรักษ์เป็นไปอย่างมีประสิทธิภาพ โดยเฉพาะอย่างยิ่งการบูรณาการการทำงานในระดับท้องถิ่น
พันตำรวจเอก ทวี สอดส่อง รัฐมนตรีว่าการกระทรวงยุติธรรม ประธานคณะกรรมการอำนวยการโครงการร้อยใจรักษ์ ได้มอบแนวทางให้หน่วยงานให้ความสำคัญและบูรณาการการทำงานกันอย่างเข้มแข็งเหมือนดังเช่น ๕ ปี ที่ผ่านมา และขอให้โครงการร้อยใจรักษ์ ร่วมกับ กองทัพบกให้ช่วยติดตามสิทธิที่ดินทำกินให้กับเกษตรกรในพื้นที่โครงการร้อยใจรักษ์ เพื่อให้เกษตรกรเกิดความมั่นใจและศรัทธาในโครงการร้อยใจรักษ์สืบไป

ที่มา : https://www.thaigov.go.th/news/contents/details/76063