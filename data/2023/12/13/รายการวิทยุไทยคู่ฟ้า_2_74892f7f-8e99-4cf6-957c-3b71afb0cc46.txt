รัฐบาลไทย-ข่าวทำเนียบรัฐบาล-โครงการบริบาลและคุ้มครองสิทธิผู้สูงอายุในชุมชน (ภาคตะวันออกเฉียงเหนือ)


วันพุธที่ 13 ธันวาคม 2566
13/12/2566
พิมพ์
โครงการบริบาลและคุ้มครองสิทธิผู้สูงอายุในชุมชน (ภาคตะวันออกเฉียงเหนือ)
วันอาทิตย์ที่ 10 ธันวาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลอนุมัติหลักการโครงการบริบาลและคุ้มครองสิทธิผู้สูงอายุในชุมชนภาคตะวันออกเฉียงเหนือ
วงเงิน 359 ล้านบาท เพื่อสร้างกลไกการดูแลผู้สูงอายุให้มีคุณภาพชีวิตที่ดีอย่างยั่งยืนในพื้นที่ 20 จังหวัด 322
อำเภอภาคตะวันออกเฉียงเหนือ ให้ครอบคลุมทั้ง 5 มิติ ได้แก่ สุขภาพ สังคม เศรษฐกิจ สิ่งแวดล้อม
และเทคโนโลยี ประกอบด้วย การเตรียมการดำเนินงานในพื้นที่ร่วมกับหน่วยงานองค์กรที่เกี่ยวข้อง
การอบรมหลักสูตรการดูแลผู้สูงอายุขั้นสูง
การดูแลผู้สูงอายุที่บ้านและจัดกิจกรรมพัฒนาคุณภาพชีวิตผู้สูงอายุในชุมชน
และติดตามประเมินผลการดำเนินงาน โดยกลุ่มเป้าหมายคือ ผู้บริบาลคุ้มครองสิทธิผู้สูงอายุ พื้นที่ละ 2 คน
รวม 644 คน และผู้สูงอายุที่ได้รับการคัดกรองสุขภาพ เช่น กลุ่มติดบ้าน ติดเตียง รวมกว่า 3 ล้านคน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/76012