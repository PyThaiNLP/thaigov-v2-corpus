รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา เฝ้าทูลละอองพระบาทรับเสด็จ สมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ เสด็จพระราชดําเนินทรงประกอบพิธีเททองนำฤกษ์หล่อพระพุทธสิริโรจนนิคม


วันอาทิตย์ที่ 10 ธันวาคม 2566
10/12/2566
พิมพ์
รัฐมนตรีฯ พิมพ์ภัทรา เฝ้าทูลละอองพระบาทรับเสด็จ สมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ เสด็จพระราชดําเนินทรงประกอบพิธีเททองนำฤกษ์หล่อพระพุทธสิริโรจนนิคม
รัฐมนตรีฯ พิมพ์ภัทรา เฝ้าทูลละอองพระบาทรับเสด็จ สมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ เสด็จพระราชดําเนินทรงประกอบพิธีเททองนำฤกษ์หล่อพระพุทธสิริโรจนนิคม
วันที่ 9 ธันวาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้าเฝ้าทูลละอองพระบาทรับเสด็จ สมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ สยามบรมราชกุมารี ทรงพระกรุณาโปรดเกล้าฯ เสด็จพระราชดําเนินทรงประกอบพิธีเททองนำฤกษ์หล่อพระพุทธสิริโรจนนิคม โดยมี นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายวีริศ อัมระปาล ผู้ว่าการการนิคมอุตสาหกรรมแห่งประเทศไทย และคณะผู้บริหาร ร่วมเฝ้าทูลละอองพระบาทรับเสด็จด้วย ณ อาคารการนิคมอุตสาหกรรมแห่งประเทศไทย สํานักงานใหญ่ (วิภาวดี) กรุงเทพมหานคร
โดยการจัดสร้างพระพุทธสิริโรจนนิคม พระพุทธรูป ประจําการนิคมอุตสาหกรรมแห่งประเทศไทย เนื่องในโอกาสอันดีที่ การนิคมอุตสาหกรรมแห่งประเทศไทย ครบรอบ วันคล้ายสถาปนาปีที่ 50 ในวันที่ 13 ธันวาคม 2565 ผู้บริหาร พนักงาน การนิคมอุตสาหกรรมแห่งประเทศไทย จึงมีความประสงค์จัดสร้างพระพุทธรูป ประจําการนิคมอุตสาหกรรมแห่งประเทศไทย จำนวน 3 ขนาดได้แก่ องค์พระขนาดหน้าตัก 50 นิ้ว องค์พระขนาดหน้าตัก 9 นิ้ว และองค์พระขนาดหน้าตัก 1.2 เซนติเมตร รวมทั้งเหรียญที่ระลึก ขนาดความสูง 3.7 เซนติเมตร ความกว้าง 2.5 เซนติเมตร ความหนา 0.2 เซนติเมตร โดยองค์พระขนาดหน้า ตัก 50 นิ้ว จะอัญเชิญประดิษฐาน ณ อาคารสํานักงานใหญ่ การนิคม อุตสาหกรรมแห่งประเทศไทย (วิภาวดี) และองค์พระขนาดหน้าตัก 9 นิ้ว จะประดิษฐาน ณ สํานักงานนิคมอุตสาหกรรมทั่วประเทศ ทั้งนี้ องค์พระขนาด หน้าตัก 9 นิ้ว องค์พระขนาดหน้าตัก 1.2 เซนติเมตร และเหรียญที่ระลึก การนิคมอุตสาหกรรมแห่งประเทศไทย ได้เปิดให้พุทธศาสนิกชนผู้มีจิตเลื่อมใส ศรัทธาในพระพุทธศาสนาสั่งจองและร่วมบริจาคในการจัดสร้าง เพื่อนําองค์พระพุทธรูปหรือเหรียญที่ระลึกไว้สักการะบูชาเป็นมิ่งขวัญสิริมงคลแก่ตนเอง และองค์กรสืบไป
ทั้งนี้ การนิคมอุตสาหกรรมแห่งประเทศไทย ได้นําความขึ้นกราบบังคมทูล ใต้ฝ่าละอองพระบาท เพื่อขอพระราชทานพระมหากรุณาพระราชทานนาม พระพุทธรูปประจำการนิคมอุตสาหกรรมแห่งประเทศไทย และได้รับ พระราชทานนามพระพุทธรูป นามว่า “พระพุทธสิริโรจนนิคม” หมายถึง พระพุทธรูปประจํานิคมอันเจริญรุ่งโรจน์และเป็นมงคล และพระราชทาน พระราชานุญาตให้เชิญอักษรพระนามาภิไธย “ส.ธ.” ประดิษฐานที่ผ้าทิพย์ นับเป็นพระมหากรุณาธิคุณ ล้นเกล้าล้นกระหม่อมอย่างหาที่สุดมิได้

ที่มา : https://www.thaigov.go.th/news/contents/details/75932