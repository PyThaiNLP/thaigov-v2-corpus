รัฐบาลไทย-ข่าวทำเนียบรัฐบาล-รัฐบาลเชิญชวน ปชช. ร่วมโครงการล้างถังพักน้ำราคาพิเศษ 990 บาท ลงทะเบียนใช้สิทธิ์ภายใน 31 ธ.ค นี้ ใช้สิทธิ์ได้ถึง 31 ม.ค 67


วันอาทิตย์ที่ 10 ธันวาคม 2566
10/12/2566
พิมพ์
รัฐบาลเชิญชวน ปชช. ร่วมโครงการล้างถังพักน้ำราคาพิเศษ 990 บาท ลงทะเบียนใช้สิทธิ์ภายใน 31 ธ.ค นี้ ใช้สิทธิ์ได้ถึง 31 ม.ค 67
รัฐบาลเชิญชวน ปชช. ร่วมโครงการล้างถังพักน้ำราคาพิเศษ 990 บาท ลงทะเบียนใช้สิทธิ์ภายใน 31 ธ.ค นี้ ใช้สิทธิ์ได้ถึง 31 ม.ค 67
วันนี้ (10 ธันวาคม 2566) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาล โดย การประปานครหลวง (กปน.) กระทรวงมหาดไทย ร่วมเฉลิมฉลองเทศกาลปีใหม่ มอบโปรโมชัน Flash Sale ลดค่าบริการล้างถังพักน้ำราคาพิเศษ 990 บาท ต่อถังขนาดไม่เกิน 2,000 ลิตร ให้กับลูกค้า กปน. ในพื้นที่กรุงเทพมหานคร นนทบุรี และสมุทรปราการ โดยสามารถลงทะเบียนรับสิทธิ์ตั้งแต่วันที่ 1-31 ธันวาคม 2566 เท่านั้น และใช้สิทธิ์ได้ถึงวันที่ 31 มกราคม 2567
นายคารม กล่าวว่า เงื่อนไขในการรับสิทธิ์ล้างถังพักน้ำราคาพิเศษ 990 บาท ถังพักน้ำบนดินจะต้องมีขนาดไม่เกิน 2,000 ลิตร (2 ลบ.ม.) สามารถลงทะเบียนรับสิทธิ์ได้ตั้งแต่วันที่ 1-31 ธันวาคม 2566 และใช้สิทธิ์ได้ถึงวันที่ 31 มกราคม 2567  สำหรับช่วงวันและเวลาในการให้บริการล้างถังพักน้ำ คือ วันจันทร์-วันอาทิตย์ เวลาทำการ 08.30-16.30 น. ไม่เว้นวันหยุดนักขัตฤกษ์
“ประชาชนที่สนใจ ลงทะเบียนรับสิทธิ์ได้ที่ https://shorturl.asia/4x0ZV
หรือสอบถามรายละเอียดเพิ่มเติม โทร. 0 2504 0123 ต่อ 1865, 1253 หรือ 0 2500 2802 วันจันทร์-ศุกร์ เวลา 08.30-16.30 น. เว้นวันหยุดนักขัตฤกษ์”นายคารม ย้ำ

ที่มา : https://www.thaigov.go.th/news/contents/details/75921