รัฐบาลไทย-ข่าวทำเนียบรัฐบาล-กษ. ดันโครงการ “โฉนดต้นไม้” เพื่อสร้างมูลค่าให้ต้นยางพาราหนึ่งต้น มีมูลค่าไม่ต่ำกว่า 500 บาท 


วันอาทิตย์ที่ 10 ธันวาคม 2566
กษ. ดันโครงการ “โฉนดต้นไม้” เพื่อสร้างมูลค่าให้ต้นยางพาราหนึ่งต้น มีมูลค่าไม่ต่ำกว่า 500 บาท
.....
กษ. ดันโครงการ “โฉนดต้นไม้”  เพื่อสร้างมูลค่าให้ต้นยางพาราหนึ่งต้น มีมูลค่าไม่ต่ำกว่า 500 บาท
.
กระทรวงเกษตรและสหกรณ์ ได้เตรียม “โครงการโฉนดต้นไม้”  ซึ่งเป็นการออกเอกสารสิทธิ สำหรับต้นไม้ที่เป็นพืชเศรษฐกิจ เช่น ต้นยางพาราที่ปลูกบนที่ดินที่มีเอกสารสิทธิ โดยจะดำเนินโครงการฯ  หลังจากเสร็จสิ้นการมอบที่ดิน ส.ป.ก. 4-01
.
โครงการดังกล่าว จะส่งผลให้ “ต้นยางหนึ่งต้น มีมูลค่าไม่ต่ำกว่า 500 บาท” ซึ่งเป็นการเพิ่มมูลค่าทรัพย์ในต้นยาง และเกษตรกรสามารถนำโฉนดต้นยางไปกู้และต่อทุน ถือเป็นการแปลงสินทรัพย์ให้เป็นทุน เพื่อต่อยอดการดำเนินการต่อไปได้
.
สำหรับปัญหาการลักลอบนำเข้ายางพาราเถื่อนมาใช้ในโรงงาน ซึ่งส่งผลต่อราคายางพาราในประเทศ การยางแห่งประเทศไทย (กยท.) จะเร่งตรวจสอบเพื่อป้องกันการลักลอบนำเข้าสินค้าเกษตรผิดกฎหมาย
.
อ่านเพิ่มเติม คลิก https://www.thaigov.go.th/news/contents/details/75720
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75927