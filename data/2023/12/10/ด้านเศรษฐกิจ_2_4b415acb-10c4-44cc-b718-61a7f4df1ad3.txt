รัฐบาลไทย-ข่าวทำเนียบรัฐบาล-​“ปลัดณัฐพล” ระดมทีมเตรียมความพร้อมจัดงานมอบรางวัลอุตฯ ต้นปี 67 


วันอาทิตย์ที่ 10 ธันวาคม 2566
10/12/2566
พิมพ์
​“ปลัดณัฐพล” ระดมทีมเตรียมความพร้อมจัดงานมอบรางวัลอุตฯ ต้นปี 67
​“ปลัดณัฐพล” ระดมทีมเตรียมความพร้อมจัดงานมอบรางวัลอุตฯ ต้นปี 67
วันที่ 7 ธันวาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการจัดงานอุตสาหกรรม ประจำปี พ.ศ.2566 ประชุม ครั้งที่ 2/2566 โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายภาสกร ชัยรัตน์ ผู้ตรวจราชการกระทรวงอุตสาหกรรมรักษาราชการแทนอธิบดีกรมส่งเสริมอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายวาที พีระวรานุพงศ์ รองอธิบดีกรมส่งเสริมอุตสาหกรรม พร้อมด้วย คณะกรรมการจัดงานรางวัลอุตสาหกรรม ประจำปี พ.ศ. 2566 คณะผู้บริหาร และเจ้าหน้าที่กระทรวงอุตสาหกรรม เข้าร่วมประชุม ณ ห้องประชุม 1 ชั้น 6 อาคารกรมส่งเสริมอุตสาหกรรม
โดยที่ประชุมได้นำเสนอแผนการดำเนินงานรางวัลอุตสาหกรรม ประจำปี พ.ศ. 2566 ผลการพิจารณาคัดเลือกรางวัลอุตสาหกรรม ประจำปี พ.ศ. 2566 ซึ่งประกอบด้วย รางวัลอุตสาหกรรมยอดเยี่ยม รางวัลอุตสาหกรรมดีเด่น และรางวัลอุตสาหกรรมขนาดกลางและขนาดย่อมดีเด่น รวมทั้งสิ้น 14 ประเภทรางวัล ผลการพิจารณารับรองความสำเร็จ 4 มิติของคณะทำงานพิจารณากลั่นกรอง การเตรียมการจัดงานรางวัลอุตสาหกรรม ประจำปี พ.ศ. 2566 รูปแบบการจัดงาน การจัดงานแถลงข่าว และพิธีมอบรางวัลอุตสาหกรรม การประกาศผลการคัดเลือกรางวัลอุตสาหกรรม ประจำปี พ.ศ. 2566 และ การประกาศแต่งตั้งมายด์ แอมแบสเดอร์ (MIND Ambassador) ประจำปี พ.ศ. 2566

ที่มา : https://www.thaigov.go.th/news/contents/details/75916