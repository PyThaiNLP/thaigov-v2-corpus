รัฐบาลไทย-ข่าวทำเนียบรัฐบาล-ปลัดณัฐพล เฝ้ารับเสด็จกรมสมเด็จพระเทพฯ เสด็จฯ เปิดงานกาชาด ปี 66 กระทรวงอุตฯ น้อมรวมใจจัดงานใหญ่ มอบโชคลุ้นรางวัลสร้างความสุขให้ประชาชนตลอด 11 วัน


วันอาทิตย์ที่ 10 ธันวาคม 2566
10/12/2566
พิมพ์
ปลัดณัฐพล เฝ้ารับเสด็จกรมสมเด็จพระเทพฯ เสด็จฯ เปิดงานกาชาด ปี 66 กระทรวงอุตฯ น้อมรวมใจจัดงานใหญ่ มอบโชคลุ้นรางวัลสร้างความสุขให้ประชาชนตลอด 11 วัน
ปลัดณัฐพล เฝ้ารับเสด็จกรมสมเด็จพระเทพฯ เสด็จฯ เปิดงานกาชาด ปี 66 กระทรวงอุตฯ น้อมรวมใจจัดงานใหญ่ มอบโชคลุ้นรางวัลสร้างความสุขให้ประชาชนตลอด 11 วัน
วันที่ 8 ธันวาคม 2566 ดร.ณัฐพล รังสิตพล ปลัดกระทรวงอุตสาหกรรม เฝ้ารับเสด็จ ณ พลับพลาพิธี ห้องสมุดประชาชน สวนลุมพินี กรุงเทพมหานคร โดยสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี อุปนายิกาผู้อำนวยการสภากาชาดไทย เสด็จฯ ไปทรงเปิดงานกาชาดประจำปี 2566 ภายใต้แนวคิด "รื่นรมย์สุขฤดี ณ ที่แห่งการให้" เพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในโอกาสมหามงคลเฉลิมพระชนมพรรษา 90 พรรษา และทรงดำรงตำแหน่งสภานายิกาสภากาชาดไทยครบ 66 ปี ภายในงานมีกิจกรรมจากหน่วยงานต่าง ๆ ทั้งภาครัฐและเอกชนมาให้ประชาชนได้ร่วมสนุก และลุ้นรับรางวัล รวมถึงมีผลิตภัณฑ์มาจำหน่ายในราคาพิเศษมากมาย
สำหรับร้านค้ากระทรวงอุตสาหกรรม จัดขึ้นภายใต้แนวคิด “ส่งรอยยิ้มสร้างอุตสาหกรรมไทย ใส่ใจชุมชน“ มีการจัดกิจกรรมไฮไลท์สำหรับร้านค้ากระทรวงอุตสาหกรรม ได้แก่ เกมส์จับฉลากแทงหลอด ลุ้นรับของรางวัลมากมาย พร้อมพบกับศิลปิน ดารา นักร้อง และอินฟลูเอนเซอร์ ให้ความบันเทิงทุกวัน แล้วพบกันที่โซน 3 บูธ 3.4 ซึ่งจัดขึ้นตั้งแต่วันที่ 8-18 ธันวาคม 2566 ตั้งแต่เวลา 11.00-22.00 น. บริเวณสวมลุมพินี รวม 11 วัน 11 คืน และสามารถเดิมตามโลเคชั่นนี้ตามนี้
https://maps.app.goo.gl/igEew97e4ZFxPPQz9?g_st=ic
โดยภายในงานดังกล่าวมีผู้บริหารกระทรวงอุตสาหกรรมเข้าร่วมงานอย่างพร้อมเพียง ได้แก่ นางสาวณัฏฐิญา เนตยสุภา รองปลัดกระทรวงอุตสาหกรรม นายวีรพงษ์ เอี่ยมเจริญชัย รองเลขาธิการสำนักงานมาตรฐานผลิตภัณฑ์อุตสาหกรรม และผู้บริหารกระทรวงอุตสาหกรรม ร่วมงานดังกล่าวด้วย

ที่มา : https://www.thaigov.go.th/news/contents/details/75918