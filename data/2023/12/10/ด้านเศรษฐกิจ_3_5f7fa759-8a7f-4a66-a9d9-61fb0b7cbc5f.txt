รัฐบาลไทย-ข่าวทำเนียบรัฐบาล-กระทรวงอุตสาหกรรม พิธีรับพระราชทานเครื่องราชอิสริยาภรณ์ ปี 2566


วันอาทิตย์ที่ 10 ธันวาคม 2566
10/12/2566
พิมพ์
กระทรวงอุตสาหกรรม พิธีรับพระราชทานเครื่องราชอิสริยาภรณ์ ปี 2566
กระทรวงอุตสาหกรรม พิธีรับพระราชทานเครื่องราชอิสริยาภรณ์ ปี 2566
วันที่ 8 ธันวาคม 2566 นายณัฐพล รังสิตพล ปลัดกระทรวงอุตสาหกรรม เป็นประธานรับพระราชทานเครื่องราชอิสริยาภรณ์ ประจำปี 2566 เบื้องหน้าพระบรมฉายาลักษณ์พระบาทสมเด็จพระเจ้าอยู่หัว ณ ห้องประชุม 509 ชั้น 5 อาคารกรมโรงงานอุตสาหกรรม
ตามที่พระบาทสมเด็จพระเจ้าอยู่หัวทรงพระกรุณาโปรดเกล้าโปรดกระหม่อมพระราชทานเครื่องราชอิสริยาภรณ์อันเป็นที่เชิดชูยิ่งช้างเผือกและเครื่องราชอิสริยาภรณ์อันมีเกียรติยศยิ่งมงกุฎไทย และทรงพระกรุณาโปรดเกล้าโปรดกระหม่อมให้ส่วนราชการจัดพิธีรับพระราชทานเครื่องราชอิสริยาภรณ์เบื้องหน้าพระบรมฉายาลักษณ์พระบาทสมเด็จพระเจ้าอยู่หัว ในสถานที่ที่เหมาะสม ตามขั้นตอนปฏิบัติของสำนักเลขาธิการคณะรัฐมนตรี
กระทรวงอุตสาหกรรม ได้จัดพิธีรับพระราชทานเครื่องราชอิสริยาภรณ์ เบื้องหน้าพระบรมฉายาลักษณ์พระบาทสมเด็จพระเจ้าอยู่หัว โดยมีข้าราชการที่ได้รับพระราชทานเครื่องราช อิสริยาภรณ์ชั้นสายสะพายประจำปี 2566 จำนวนทั้งสิ้น 106 ราย โดยจำแนกดังนี้
ชั้นมหาวชิรมงกุฎ 7 ราย ได้แก่ นายทาวัน ทวีถาวรสวัสดิ์ อดีตข้าราชการบำนาญ นายภาสกร ชัยรัตน์ ผู้ตรวจราชการกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม นายเอกภัทร วังสุวรรณ รองปลัดกระทรวงอุตสาหกรรม นายใบน้อย สุวรรณชาตรี อธิบดีกรมส่งเสริมอุตสาหกรรม รักษาราชการแทน รองปลัดกระทรวงอุตสาหกรรม นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม รักษาราชการแทน รองปลัดกระทรวงอุตสาหกรรม
ชั้นประถมาภรณ์ช้างเผือก 56 ราย ได้แก่ นางสาวณัฏฐิญา เนตยสุภา รองปลัดกระทรวงอุตสาหกรรม นายพรยศ กลั่นกรอง รองอธิบดีโรงงานอุตสาหกรรม นายวีระพงษ์ เอี่ยมเจริญชัย รองเลขาธิการสำนักงานมาตรฐานผลิตภัณฑ์อุตสาหกรรม นายเศรษฐรัชต์ เลือดสกุล รองอธิบดีกรมอุตสาหกรรมพื้นฐานและการเหมืองแร่ และชั้นประถมาภรณ์มงกุฎไทย 43 ราย นับเป็นความปลื้มปิติและสำนึกในพระมหากรุณาธิคุณอย่างหาที่สุดมิได้

ที่มา : https://www.thaigov.go.th/news/contents/details/75917