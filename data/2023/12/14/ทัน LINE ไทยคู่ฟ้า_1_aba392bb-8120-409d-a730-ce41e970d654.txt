รัฐบาลไทย-ข่าวทำเนียบรัฐบาล-เคาะเกณฑ์ ! ครอบครองยาเสพติด ไม่เกิน 5 หน่วย สันนิษฐานว่ามีไว้เพื่อเสพ ให้สมัครใจเข้าสู่การรักษา


วันพฤหัสบดีที่ 14 ธันวาคม 2566
เคาะเกณฑ์ ! ครอบครองยาเสพติด ไม่เกิน 5 หน่วย สันนิษฐานว่ามีไว้เพื่อเสพ ให้สมัครใจเข้าสู่การรักษา
.....
ครม. อนุมัติหลักการ ร่างกฎกระทรวงกำหนดปริมาณยาเสพติดให้โทษและวัตถุออกฤทธิ์ที่ให้สันนิษฐานว่ามีไว้ในครอบครองเพื่อเสพ พ.ศ. ... ซึ่งมีสาระสำคัญ คือ กำหนดปริมาณยาเสพติดให้โทษ ประเภท 1 ประเภท 2 หรือประเภท 5 หรือวัตถุออกฤทธิ์ในประเภท 1 หรือประเภท 2 หากมีน้อย ไม่เกิน 5 หน่วยการใช้ หรือ น้ำหนักสุทธิไม่เกิน 500 มิลลิกรัม ให้สันนิษฐานไว้ก่อนว่ามีไว้ในครอบครองเพื่อเสพ
.
ให้เจ้าพนักงานใช้เป็นแนวทางในการพิจารณาว่าผู้มียาเสพติดไว้ในครอบครองผู้ใดเป็นเพียงผู้เสพ และให้ผู้เสพสมัครใจเข้าสู่กระบวนการรักษาการติดยาเสพติด โดยหากรักษาจนหายแล้วจะไม่ต้องรับโทษในความผิดฐานมียาเสพติดไว้ในครอบครอง
.
ร่างกฎหมายนี้ออกตามความในมาตรา 107 วรรคสอง แห่ง พ.ร.บ.ให้ใช้ประมวลกฎหมายยาเสพติด พ.ศ.2564 จากนี้ มอบสำนักงานคณะกรรมการกฤษฎีกาตรวจพิจารณาต่อไป
.
อ่านเพิ่มเติม >> https://www.thaigov.go.th/news/contents/details/75998 (เรื่องที่ 3)
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76094