รัฐบาลไทย-ข่าวทำเนียบรัฐบาล-พม. หนุนนโยบาย  “พม.หนึ่งเดียว” ทำงานเชิงรุก บูรณาการพัฒนาคนทุกช่วงวัย ที่ จ.เพชรบุรี


วันพฤหัสบดีที่ 14 ธันวาคม 2566
พม. หนุนนโยบาย  “พม.หนึ่งเดียว” ทำงานเชิงรุก บูรณาการพัฒนาคนทุกช่วงวัย ที่ จ.เพชรบุรี
พม. หนุนนโยบาย  “พม.หนึ่งเดียว” ทำงานเชิงรุก บูรณาการพัฒนาคนทุกช่วงวัย ที่ จ.เพชรบุรี
เมื่อวันที่ 13 ธันวาคม 2566 นายธเนศพล ธนบุณยวัฒน์ เลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ นายยุทธพล อังกินันทน์ ที่ปรึกษารัฐมนตรีว่าการกระทรวงการพัฒนาสังคมและความมั่นคงของมนุษย์ และ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) พร้อมคณะผู้บริหารกระทรวง พม. ลงพื้นที่สถานคุ้มครองคนไร้ที่พึ่งกุ่มสะแก จังหวัดเพชรบุรี เพื่อประชุมติดตามการเตรียมความพร้อมการขับเคลื่อนการดำเนินงานเชิงกลุ่มเป้าหมายและเชิงประเด็น ภายใต้นโยบายกระทรวง พม. "พม.หนึ่งเดียว" "Together Possible” ที่มุ่งเน้นการเสริมพลัง สร้างโอกาส และพัฒนาคนทุกช่วงวัย ร่วมกับทีม พม.หนึ่งเดียว จังหวัดเพชรบุรี ณ ห้องประชุมสถานคุ้มครองคนไร้ที่พึ่งกุ่มสะแก จังหวัดเพชรบุรี
จากนั้น ได้เดินทางไปลงพื้นที่ตรวจเยี่ยมและให้กำลังใจเจ้าหน้าที่ผู้ปฏิบัติงานหน่วยงานสังกัดกระทรวง พม. จำนวน 4 แห่ง ได้แก่ สถานคุ้มครองคนไร้ที่พึ่งกุ่มสะแก จังหวัดเพชรบุรี ศูนย์พัฒนาราษฎรบนพื้นที่สูงจังหวัดเพชรบุรี  ศูนย์คุ้มครองคนไร้ที่พึ่งจังหวัดเพชรบุรี และบ้านพักเด็กและครอบครัวจังหวัดเพชรบุรี
และในโอกาสนี้ นายธเนศพล ธนบุณยวัฒน์ เลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ ได้บริจาคเงิน จำนวน 10,000 บาท ให้กับสถานคุ้มครองคนไร้ที่พึ่งกุ่มสะแก จังหวัดเพชรบุรี และบ้านพักเด็กและครอบครัวจังหวัดเพชรบุรี เพื่อใช้นำไปใช้ประโยชน์สำหรับภารกิจการช่วยเหลือดูแลและพัฒนากลุ่มเป้าหมายของกระทรวง พม.
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส # #จังหวัดเพชรบุรี #พม

ที่มา : https://www.thaigov.go.th/news/contents/details/76117