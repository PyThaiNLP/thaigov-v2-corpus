รัฐบาลไทย-ข่าวทำเนียบรัฐบาล-เตือน! “ขนมไขขี้ผึ้ง” อันตราย เสี่ยงลำไส้อุดตัน ผู้ปกครองควรชี้แนะให้รู้พิษภัยจากขนม


วันพฤหัสบดีที่ 14 ธันวาคม 2566
เตือน! “ขนมไขขี้ผึ้ง” อันตราย เสี่ยงลำไส้อุดตัน ผู้ปกครองควรชี้แนะให้รู้พิษภัยจากขนม
.....
เตือน! “ขนมไขขี้ผึ้ง” อันตราย เสี่ยงลำไส้อุดตัน ผู้ปกครองควรชี้แนะให้รู้พิษภัยจากขนม
.
กระแส “ขนมไขขี้ผึ้ง” (Wax Candy) ที่กำลังเป็นกระแสใน “Tiktok และเป็นที่นิยมในหมู่เด็ก และวัยรุ่น ซึ่งตรวจพบว่าไม่ได้รับการอนุญาต ไม่มีเลข อย.  ไม่มีฉลากภาษาไทย ถือเป็นการนำเข้าอาหารโดยผิดกฎหมาย
.
สำหรับขนมไขขี้ผึ้งที่นี้ เป็นขนมที่มีสีสันและรูปร่างน่ากิน ต้องเคี้ยวกินน้ำหวานรสผลไม้จากด้านใน ส่วนไขผึ้งที่เคลือบเปลือกด้านนอกสัมผัสคล้ายเทียนไข ต้อง “คายออก” เท่านั้น เพราะร่างกายไม่สามารถดูดซึมได้ นอกจากเสี่ยงติดคอจากการเคี้ยวกลืนแล้ว สารที่เคลือบขนมยังเสี่ยงลำไส้อุดตัน ส่งผลให้ระบบทางเดินอาหารไม่ย่อย รวมถึงสารปนเปื้อนในขนมหรือของกินที่ไม่ได้มาตรฐาน หากตกค้างเป็นก้อนขวางในลำไส้ ขับถ่ายไม่ได้ อาจถึงขั้นผ่าตัด ส่งผลต่อสุขภาพในระยะยาว
.
รัฐบาล โดยกระทรวงศึกษาธิการ ห่วงใยผลกระทบที่เกิดขึ้นต่อสุขภาพของเด็ก และนักเรียน กำชับสถานศึกษาช่วยกันดูแล พร้อมขอความร่วมมือผู้ปกครอง รวมถึงคนในชุมชนร่วมกันสังเกตร้านค้าบริเวณโรงเรียนและร้านขายของชำทั่วไป ช่วยกันตักเตือน แนะนำให้เด็ก และนักเรียนรู้ถึงอันตรายจากขนมที่ไม่มีคุณภาพ ไม่มี อย. รับรอง อย่ารับประทานตามกระแส ขอให้คำนึงถึงความปลอดภัยของสุขภาพเป็นสำคัญ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76105