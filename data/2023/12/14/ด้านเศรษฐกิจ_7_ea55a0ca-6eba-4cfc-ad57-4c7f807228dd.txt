รัฐบาลไทย-ข่าวทำเนียบรัฐบาล-“รมช.คลัง” เยี่ยมชมบูธธนาคารกรุงไทย ในงาน Money Expo 2023 กรุงเทพ


วันพฤหัสบดีที่ 14 ธันวาคม 2566
14/12/2566
พิมพ์
“รมช.คลัง” เยี่ยมชมบูธธนาคารกรุงไทย ในงาน Money Expo 2023 กรุงเทพ
รมช.คลัง ในฐานะประธานเปิดงานมหกรรมการเงินส่งท้ายปี ครั้งที่ 6 MONEY EXPO 2023 YEAR-END ให้เกียรติเยี่ยมชมบูธธนาคารกรุงไทย จัดขึ้นภายใต้แนวคิด “Growing Together for Sustainability เคียงข้างไทย สู่ความยั่งยืน”
นายกฤษฎา จีนะวิจารณะ รัฐมนตรีช่วยว่าการกระทรวงการคลัง ในฐานะประธานเปิดงานมหกรรมการเงินส่งท้ายปี ครั้งที่ 6 MONEY EXPO 2023 YEAR-END ให้เกียรติเยี่ยมชมบูธธนาคารกรุงไทย จัดขึ้นภายใต้แนวคิด “Growing Together for Sustainability เคียงข้างไทย สู่ความยั่งยืน” เพื่อให้ลูกค้า ประชาชน และผู้ประกอบธุรกิจในกรุงเทพฯ และปริมณฑลเข้าถึงบริการทางการเงินแบบครบวงจร ครอบคลุมทั้งผลิตภัณฑ์เงินฝาก สินเชื่อ ประกัน และการลงทุน  พร้อมโปรโมชันและสิทธิประโยชน์มากมาย โดยมีนายกฤษณ์ ฉมาภิสิษฐ ผู้บริหารสายงานสื่อสารและภาพลักษณ์องค์กร ธนาคารกรุงไทย ให้การต้อนรับ
ธนาคารส่งเสริมการออม ด้วย เงินฝาก Krungthai NEXT Savings  เปิดบัญชีง่ายๆ ผ่านแอปพลิเคชัน Krungthai NEXT ดอกเบี้ยสูง 1.50% ต่อปี เงินฝากประจำพิเศษ 14 เดือน ดอกเบี้ย 2% ต่อปี และ เงินฝากเกษียณรับทรัพย์ ดอกเบี้ย 1.5% ต่อปี นาน 3 ปี สนับสนุนลูกค้าบุคคลเข้าถึงแหล่งเงินทุนผ่าน สินเชื่อกรุงไทย Smart Money สำหรับผู้มีรายได้ประจำ ไม่ต้องมีหลักทรัพย์ หรือบุคคลค้ำประกัน วงเงินกู้สูงสุด 5 เท่าของรายได้  ผ่อนนานสูงสุด 5 ปี สินเชื่ออเนกประสงค์สำหรับข้าราชการและพนักงานรัฐวิสาหกิจ ที่มีเงินเดือน 13,000 บาทขึ้นไป วงเงินกู้สูงสุด 2 ล้านบาท  ดอกเบี้ยพิเศษเริ่มต้น 7.82% ต่อปี ผ่อนนานสูงสุด 20 ปี ไม่ต้องมีหลักทรัพย์ค้ำประกัน
เสริมสภาพคล่องลูกค้าธุรกิจด้วย สินเชื่อ SME ไซส์เล็ก ดอกเบี้ยเริ่มต้น 4% ต่อปี วงเงินกู้สูงสุด 3 ล้านบาท ไม่ต้องใช้หลักประกัน ผ่อนนานสูงสุด 7 ปี ติดปีกให้ธุรกิจบินสูง ด้วยสินเชื่อ SME วงเงินสูง X3 รับวงเงินสูงสุด 3 เท่าของมูลค่าหลักประกัน สูงสุดไม่เกิน 20 ล้านบาท ดอกเบี้ยเริ่มต้น MRR+2.5% ต่อปี  ผ่อนนานสูงสุด 7 ปี
ภายในงาน ยังมีเทศกาลลดหย่อนภาษีปี 2566 คืนกำไรให้กับลูกค้า รวมผลิตภัณฑ์ประกันและการลงทุน พร้อมสิทธิ์ในการลดหย่อนภาษี แบบจัดเต็ม ปังทุกโปร ทั้งผลิตภัณฑ์ประกันชีวิต ผลิตภัณฑ์ประกันวินาศภัย ผลิตภัณฑ์กองทุนรวม สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111 หรือ  www.krungthai.com

ที่มา : https://www.thaigov.go.th/news/contents/details/76126