รัฐบาลไทย-ข่าวทำเนียบรัฐบาล-นายกฯ ให้สัมภาษณ์ก่อนเดินทางญี่ปุ่น พร้อมพูดคุย กระชับความร่วมมือไทย ญี่ปุ่น การค้าการลงทุน พร้อมพูดคุยนักธุรกิจยานยนต์ สนับสนุนการลงทุนเพิ่มโดยเฉพาะอย่างยิ่งธุรกิจยานยนต์อีวี


วันพฤหัสบดีที่ 14 ธันวาคม 2566
นายกฯ ให้สัมภาษณ์ก่อนเดินทางญี่ปุ่น พร้อมพูดคุย กระชับความร่วมมือไทย ญี่ปุ่น การค้าการลงทุน พร้อมพูดคุยนักธุรกิจยานยนต์ สนับสนุนการลงทุนเพิ่มโดยเฉพาะอย่างยิ่งธุรกิจยานยนต์อีวี
นายกฯ ให้สัมภาษณ์ก่อนเดินทางญี่ปุ่น พร้อมพูดคุย กระชับความร่วมมือไทย ญี่ปุ่น การค้าการลงทุน พร้อมพูดคุยนักธุรกิจยานยนต์ สนับสนุนการลงทุนเพิ่มโดยเฉพาะอย่างยิ่งธุรกิจยานยนต์อีวี
วันนี้ (14 ธันวาคม 2566) นายชัย วัชรงค์ โฆษกประจำสำนักนายกรัฐมนตรี เปิดเผยว่านายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้สัมภาษณ์ก่อนเดินทางจากท่าอากาศยานทหาร กองบิน 6 (บน.6) เพื่อเข้าร่วมการประชุมสุดยอดอาเซียน-ญี่ปุ่น สมัยพิเศษ เพื่อฉลองวาระครบรอบ 50 ปี ความสัมพันธ์อาเซียน-ญี่ปุ่น ณ ท่าอากาศยานทหาร กองบิน 6 (บน.6)
นายกรัฐมนตรีตอบคำถามถึงความคาดหวังในการเดินทางครั้งนี้ รวมทั้งการเดินทางเยือนญี่ปุ่นครั้งแรกว่า มีเรื่องต้องพูดคุยกับหลายภาคส่วน รวมทั้งจะมีการพบปะกับสมเด็จมหาบวรธิบดี ฮุน มาแนต นายกรัฐมนตรีกัมพูชา และร่วมรับประทานอาหารค่ำแบบส่วนตัวกับ เจ้าชายอับดุล มาทีน แห่งบรูไน ซึ่งกำลังจะเข้าพิธีอภิเษกสมรส ส่วนการพูดคุยกับนักธุรกิจ จะมีการพบปะกับนักธุรกิจรายใหญ่หลายราย โดยเฉพาะอย่างยิ่งอุตสาหกรรมยานยนต์ บริษัท Panasonic และมีอีกหลายราย ซึ่งจะสนับสนุนให้มีการลงทุนเพิ่ม โดยเฉพาะอย่างยิ่งยานยนต์ไฟฟ้า (EV)
และในครั้งนี้นักธุรกิจที่จะร่วมเดินทางไปพูดคุยเจรจากับฝ่ายญี่ปุ่น ได้แก่ นายพรวุฒิ สารสิน ประธานบริษัท ฮอนด้า ออโตโมบิล (ประเทศไทย) และนายกลินท์ สารสิน ประธานคณะกรรมการ บริษัท โตโยต้า มอเตอร์ ประเทศไทย
นายกรัฐมนตรีกล่าวว่า แม้ว่าจะมีแสงสว่างที่เป็นความหวังในการแก้ปัญหาเศรษฐกิจอยู่เสมอก็ยังหนักใจเพราะนายกรัฐมนตรีแบกความหวังปากท้องของพี่น้องประชาชนทั้ง 60 ล้านคน
ทั้งนี้ ญี่ปุ่นเป็นประเทศที่ลงทุนสูงสุดในช่วง 50 ปีที่ผ่านมา จึงจะมีการพูดคุยเพื่อให้การค้าการลงทุนเข้มแข็งมากขึ้น และเพื่ออำนวยความสะดวกให้กับทั้งสองประเทศสะดวกสบายมากขึ้น ทั้งทางการค้าและการลงทุน

ที่มา : https://www.thaigov.go.th/news/contents/details/76090