รัฐบาลไทย-ข่าวทำเนียบรัฐบาล-รองปลัดดีอี ติดตามงานด้านการต่อต้านการก่อการร้ายของไทย (Counter - Terrorism Committee Executive Directorate: CTED) 


วันพฤหัสบดีที่ 14 ธันวาคม 2566
รองปลัดดีอี ติดตามงานด้านการต่อต้านการก่อการร้ายของไทย (Counter - Terrorism Committee Executive Directorate: CTED)
รองปลัดดีอี ติดตามงานด้านการต่อต้านการก่อการร้ายของไทย (Counter - Terrorism Committee Executive Directorate: CTED)
วันนี้ (14 ธันวาคม 66) นายณัฐพล ณัฏฐสมบูรณ์ รองปลัดกระทรวงดิจิทัล เพื่อเศรษฐกิจและสังคม เข้าร่วมประชุมการดำเนินงานต่อต้านการก่อการร้ายของไทยโดยคณะผู้แทนสำนักงานผู้บริหารของคณะกรรมการด้านการต่อต้านการก่อการร้ายของคณะมนตรีความมั่นคงแห่งสหประชาชาติ (Counter - Terrorism Committee Executive Directorate: CTED) ณ โรงแรมคอร์ทยาร์ด บาย แมริออท กรุงเทพฯ โดยการประชุมดังกล่าว มีวัตถุประสงค์เพื่อติดตามและประเมินผลการดำเนินการด้านการต่อต้านการก่อการร้ายของฝ่ายไทยในประเด็นต่าง ๆ โดยกระทรวงฯ ได้ให้ข้อมูลเกี่ยวกับ การดำเนินการของศูนย์ต่อต้านข่าวปลอม การติดตาม เฝ้าระวัง ข้อความในสื่อออนไลน์ รวมถึงสื่อสังคมออนไลน์ (Social Media) ตลอดจนการระงับการแพร่หลายข้อมูลที่เป็นความผิดตาม พ.ร.บ. ว่าด้วยการกระทำความผิดเกี่ยวกับคอมพิวเตอร์ พ.ศ. 2550 และที่แก้ไขเพิ่มเติม (ฉบับที่ 2) พ.ศ. 2560
___________________________

ที่มา : https://www.thaigov.go.th/news/contents/details/76131