รัฐบาลไทย-ข่าวทำเนียบรัฐบาล-“พัชรวาท” ปลุกคนไทยรักษ์โลก เปลี่ยนไลฟ์สไตล์เป็นมิตรกับสิ่งแวดล้อม “เปลี่ยนเรา เปลี่ยนโลก ลดโลกเดือด” เนื่องในวันสิ่งแวดล้อมไทย และวัน ทสม. แห่งชาติ ปี 2566


วันพฤหัสบดีที่ 14 ธันวาคม 2566
“พัชรวาท” ปลุกคนไทยรักษ์โลก เปลี่ยนไลฟ์สไตล์เป็นมิตรกับสิ่งแวดล้อม “เปลี่ยนเรา เปลี่ยนโลก ลดโลกเดือด” เนื่องในวันสิ่งแวดล้อมไทย และวัน ทสม. แห่งชาติ ปี 2566
“พัชรวาท” ปลุกคนไทยรักษ์โลก เปลี่ยนไลฟ์สไตล์เป็นมิตรกับสิ่งแวดล้อม “เปลี่ยนเรา เปลี่ยนโลก ลดโลกเดือด” เนื่องในวันสิ่งแวดล้อมไทย และวัน ทสม. แห่งชาติ ปี 2566
“พัชรวาท” ปลุกคนไทยรักษ์โลก เปลี่ยนไลฟ์สไตล์เป็นมิตรกับสิ่งแวดล้อม “เปลี่ยนเรา เปลี่ยนโลก ลดโลกเดือด” เนื่องในวันสิ่งแวดล้อมไทย และวัน ทสม. แห่งชาติ ปี 2566
วันที่ 14 ธันวาคม 2566 เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดกิจกรรมเนื่องใน “วันสิ่งแวดล้อมไทย และวันอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้าน (ทสม.) แห่งชาติ ปี 2566” ซึ่งตรงกับวันที่ 4 ธันวาคมของทุกปี มอบรางวัลเชิดชูเกียรติด้านสิ่งแวดล้อม รางวัลชนะเลิศโครงการชุมชนปลอดขยะ ถ้วยพระราชทานพระบาทสมเด็จพระเจ้าอยู่หัว รางวัลชนะเลิศโครงการโรงเรียนปลอดขยะ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี รางวัลโครงการชุมชนปลอดขยะ และโรงเรียนปลอดขยะ ปี 2566 ระดับประเทศ ตลอดจน รางวัล ทสม. และเครือข่าย ทสม. ดีเด่น ระดับประเทศ ประจำปี 2566 พร้อมปาฐกถาพิเศษในหัวข้อ “เปลี่ยนเรา เปลี่ยนโลก ลดโลกเดือด” โดยมี ร.อ. รชฏ พิสิษฐบรรณกร ผู้ช่วย รมว.ทส. นายนพดล พลเสน เลขานุการ รมว.ทส. นายจตุพร บุรุษพัฒน์ ปกท.ทส. และคณะผู้บริหาร ทส. เข้าร่วม ณ โรงแรมเซ็นทรา บาย เซ็นทารา ศูนย์ราชการ และคอนเวนชันเซ็นเตอร์ แจ้งวัฒนะ กรุงเทพฯ
พล.ต.อ.พัชรวาท กล่าวว่า กระทรวงฯ ในฐานะหน่วยงานที่ดูแล อนุรักษ์และฟื้นฟูทรัพยากรธรรมชาติและสิ่งแวดล้อม ได้น้อมนำแนวพระราชดำรัสของในหลวงรัชกาลที่ 9 ที่ให้การดูแลสิ่งแวดล้อมเป็นหน้าที่ของคนไทยทุกคน มาปฏิบัติโดยตลอด ทั้งยังส่งเสริมให้ประชาชนทุกคนมีจิตสำนึกและมีส่วนร่วมในการดูแลทรัพยากรธรรมชาติและสิ่งแวดล้อม และขอขอบคุณพี่น้องเครือข่าย ทสม. ที่มีส่วนร่วมและเป็นกลไกประสานการดำเนินงานด้านการอนุรักษ์และฟื้นฟูทรัพยากรธรรมชาติและสิ่งแวดล้อมในชุมชนให้เกิดความเข้มแข็ง ทั้งนี้ ประเทศไทยได้ให้คำมั่นสัญญาต่อประชาคมโลกว่า ประเทศไทยได้ทำตามสิ่งที่เราให้คำมั่นไว้อย่างแน่นอน โดยสร้างการมีส่วนร่วมของประชาชนในการปกป้อง ดูแล รักษาสิ่งแวดล้อมและร่วมมือกันแก้ไขปัญหาที่เกิดขึ้น โดยเฉพาะในปี 2566 นี้ ที่โลกได้ส่งสัญญาณ และกำลังจะถูกบันทึกในประวัติศาสตร์แล้วว่า เป็นปีที่ร้อนที่สุด วันนี้ถือเป็นโอกาสที่ดี จึงขอเชิญชวนพี่น้องประชาชนทุกคนร่วมมือร่วมใจช่วยกันดูแลรักษาสิ่งแวดล้อม มุ่งสู่สังคมคาร์บอนต่ำ และความเป็นกลางทางคาร์บอน ตามที่เราได้ให้คำมั่นไว้ เริ่มจากการปรับเปลี่ยนเรื่องใกล้ตัวให้เป็นเรื่องที่เราทุกคนต้องมีส่วนรับผิดชอบ ปรับเปลี่ยนทัศนคติและรูปแบบการใช้ชีวิตประจำวันให้เป็นมิตรกับสิ่งแวดล้อม ลดการปล่อยก๊าซเรือนกระจก ตั้งรับ ปรับตัวต่อการเปลี่ยนแปลงสภาพภูมิอากาศ เพื่อดูแลรักษาโลกใบนี้ของพวกเราไว้ให้สืบทอดต่อไปจนถึงอนุชนรุ่นหลัง

ที่มา : https://www.thaigov.go.th/news/contents/details/76119