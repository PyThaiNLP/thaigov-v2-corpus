รัฐบาลไทย-ข่าวทำเนียบรัฐบาล-รัฐมนตรีว่าการกระทรวงกลาโหมเยี่ยมชมบูธสำนักงานปลัดกระทรวงกลาโหมและสมาคมภริยาข้าราชการสำนักงานปลัดกระทรวงกลาโหม และเหล่าทัพ ในงานกาชาด ประจำปี ๒๕๖๖ ณ สวนลุมพินี


วันพฤหัสบดีที่ 14 ธันวาคม 2566
รัฐมนตรีว่าการกระทรวงกลาโหมเยี่ยมชมบูธสำนักงานปลัดกระทรวงกลาโหมและสมาคมภริยาข้าราชการสำนักงานปลัดกระทรวงกลาโหม และเหล่าทัพ ในงานกาชาด ประจำปี ๒๕๖๖ ณ สวนลุมพินี
วันพุธที่ ๑๓ ธันวาคม ๒๕๖๖ นายสุทิน คลังแสง รัฐมนตรีว่าการกระทรวงกลาโหม พร้อมด้วย นางฉวีวรรณ คลังแสง ภริยา ได้เยี่ยมชมงานกาชาด ประจำปี ๒๕๖๖ ณ สวนลุมพินี กรุงเทพมหานคร
โดยเข้าเยี่ยมชมร้านค้าของสำนักงานปลัดกระทรวงกลาโหมและสมาคมภริยา ข้าราชการสำนักงานปลัดกระทรวงกลาโหม กองบัญชาการกองทัพไทย กองทัพบก กองทัพเรือ กองทัพอากาศ องค์การสงเคราะห์ทหารผ่านศึก สำนักงานตำรวจแห่งชาติ และบูธของหน่วยงานต่างๆ
ในโอกาสนี้ จึงได้เชิญชวนพี่น้องประชาชนที่จะมาเที่ยวชมงาน “นุ่งโจงห่มไทย” ตามอัธยาศัยของตนเอง โดยในงานทุกคนจะได้พบกับการออกร้านราคาพิเศษ และบูธกิจกรรมของหน่วยงานต่าง ๆ กว่า ๒๐๐ หน่วยงาน การจำหน่ายสินค้าโครงการส่วนพระองค์ และสินค้าที่ระลึกงานกาชาด ๑๐๐ ปี นอกจากนี้ยังมีโซนเครื่องเล่นที่หาชมได้ยากในเมือง อาทิ มอเตอร์ไซค์ไต่ถัง บ้านผีสิง สาวน้อยตกน้ำ รถไฟเหาะ ชิงช้าสวรรค์ เป็นต้น
อย่าลืม อย่าพลาด!!! เที่ยวงานกาชาด สัมผัสบรรยากาศของกรุงเทพฯ ในอดีต อิ่มบุญ อิ่มใจ เก็บภาพความประทับใจสวย ๆ ไว้เล่าให้ลูกหลานฟัง

ที่มา : https://www.thaigov.go.th/news/contents/details/76113