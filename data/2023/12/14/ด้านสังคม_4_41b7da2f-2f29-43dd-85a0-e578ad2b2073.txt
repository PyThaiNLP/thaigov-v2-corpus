รัฐบาลไทย-ข่าวทำเนียบรัฐบาล-รมว.ดีอี เปิดสัมมนา “GOV Cloud 2023”  ชูนโยบาย Cloud First ต่อยอดคลาวด์กลาง GDCC


วันพฤหัสบดีที่ 14 ธันวาคม 2566
รมว.ดีอี เปิดสัมมนา “GOV Cloud 2023”  ชูนโยบาย Cloud First ต่อยอดคลาวด์กลาง GDCC
รมว.ดีอี เปิดสัมมนา “GOV Cloud 2023”  ชูนโยบาย Cloud First ต่อยอดคลาวด์กลาง GDCC
วันนี้ (14 ธันวาคม) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) เป็นประธานเปิดงานสัมมนา “GOV Cloud 2023 : Government Innovation with Cloud” พร้อมกล่าวถึงนโยบายรัฐบาลและแนวทางการขับเคลื่อนดิจิทัลเพื่อเศรษฐกิจและสังคม การนำเสนอความสำเร็จของโครงการคลาวด์กลางภาครัฐ GDCC ซึ่งปัจจุบันรองรับหน่วยงานใช้บริการมากกว่า 800 หน่วยงาน และมีระบบงานหลัก ๆ ของรัฐที่โอนย้ายมายังระบบคลาวด์กลางแล้วกว่า 3,000 ระบบงาน พร้อมชูนโยบาย Cloud First  รองรับภาครัฐที่จะสร้างสรรค์นวัตกรรมบริการต่าง ๆ ให้เข้าถึงประชาชนอย่างสะดวกรวดเร็ว รวมถึงการพัฒนานวัตกรรมด้านปัญญาประดิษฐ์ (AI) และส่งเสริมการใช้ AI อย่างปลอดภัย จัดโดยกระทรวงดิจิทัลเพื่อเศรษฐกิจและสังคม ร่วมกับ สำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) และ บริษัท โทรคมนาคมแห่งชาติ จำกัด (มหาชน) โดยมีศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม พร้อมด้วยผู้บริหารหน่วยงานในสังกัดกระทรวงฯ เข้าร่วม ณ อาคารสำนักงานใหญ่ บริษัท โทรคมนาคมแห่งชาติ จำกัด (มหาชน) กรุงเทพฯ
_________________

ที่มา : https://www.thaigov.go.th/news/contents/details/76125