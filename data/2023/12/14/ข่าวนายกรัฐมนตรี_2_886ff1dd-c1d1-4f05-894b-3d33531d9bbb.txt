รัฐบาลไทย-ข่าวทำเนียบรัฐบาล-นายกรัฐมนตรียังได้ตอบคำถามเกี่ยวกับเรื่องความห่วงกังวลที่ประเทศไทย ทั้งเรื่องหนี้ในระบบ หนี้นอกระบบ และ PM 2.5


วันพฤหัสบดีที่ 14 ธันวาคม 2566
นายกรัฐมนตรียังได้ตอบคำถามเกี่ยวกับเรื่องความห่วงกังวลที่ประเทศไทย ทั้งเรื่องหนี้ในระบบ หนี้นอกระบบ และ PM 2.5
นายกรัฐมนตรียังได้ตอบคำถามเกี่ยวกับเรื่องความห่วงกังวลที่ประเทศไทย ทั้งเรื่องหนี้ในระบบ หนี้นอกระบบ และ PM 2.5
วันนี้ (14 ธันวาคม 2566) นายชัย วัชรงค์ โฆษกประจำสำนักนายกรัฐมนตรี เปิดเผยถึงการสัมภาษณ์ของนายกรัฐมนตรีก่อนการเดินทางจากท่าอากาศยานทหาร กองบิน 6 (บน.6) เพื่อเข้าร่วมการประชุมสุดยอดอาเซียน-ญี่ปุ่น สมัยพิเศษ เพื่อฉลองวาระครบรอบ 50 ปี ความสัมพันธ์อาเซียน-ญี่ปุ่น ว่า ในส่วนของการเสนอให้มีการ work from home นายกรัฐมนตรีคิดว่าทุกส่วนต้องช่วยกัน ต้องร่วมมือกัน คงไม่มีการออกเป็นคำสั่ง ซึ่งขึ้นอยู่กับบริษัทห้างร้าน แต่จะเป็นลักษณะการขอความร่วมมือให้มีการช่วยเหลือกันทุกวิถีทาง
ส่วนการเชิญผู้บัญชาการตำรวจสอบสวนกลางเข้าพบเป็นเรื่องคดีความต่างๆ มีหลายคดีที่โอนไปที่ DSI จึงได้เชิญมารายงานความคืบหน้าของคดี
ทั้งนี้ นายกรัฐมนตรีได้ตอบคำถามเกี่ยวกับในส่วนของการเมืองว่า มีเสถียรภาพดี แน่นแฟ้น 314 เสียง พรรคเพื่อไทยทุกคนรู้หน้าที่ของตัวเองดี ขณะนี้ไม่มีเวลามาเล่นการเมือง ทุกคนพร้อมฟังเสียง เพื่อดูแลความเดือดร้อนของประชาชน

ที่มา : https://www.thaigov.go.th/news/contents/details/76091