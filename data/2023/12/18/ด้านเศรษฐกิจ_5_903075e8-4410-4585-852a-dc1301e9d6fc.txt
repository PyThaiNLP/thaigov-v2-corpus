รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ เปิดงาน Haier Southeast Asia Dealer Conference 2023 ยกระดับอุตสาหกรรมเครื่องใช้ไฟฟ้าและอิเล็กทรอนิกส์


วันอาทิตย์ที่ 17 ธันวาคม 2566
17/12/2566
พิมพ์
ที่ปรึกษาฯ ดนัยณัฏฐ์ เปิดงาน Haier Southeast Asia Dealer Conference 2023 ยกระดับอุตสาหกรรมเครื่องใช้ไฟฟ้าและอิเล็กทรอนิกส์
ที่ปรึกษาฯ ดนัยณัฏฐ์ เปิดงาน Haier Southeast Asia Dealer Conference 2023 ยกระดับอุตสาหกรรมเครื่องใช้ไฟฟ้าและอิเล็กทรอนิกส์
วันที่ 15 ธันวาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม มอบหมายให้ นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เป็นประธานพิธีเปิดงาน Haier Southeast Asia Dealer Conference 2023 โดยมี นายจาง เจิ้งฮุย ประธานกรรมการบริหาร บริษัท ไฮเออร์ ประจําภูมิภาค เอเชียตะวันออกเฉียงใต้ ให้การต้อนรับ  ณ Impact Exhibition Hall 5-6 อิมแพ็ค เมืองทองธานี
กระทรวงอุตสาหกรรม มีนโยบายส่งเสริมและพัฒนาผู้ประกอบการ ให้สามารถประยุกต์ใช้เทคโนโลยีและนวัตกรรมดิจิทัล รวมถึงนําอุปกรณ์อิเล็กทรอนิกส์อัจฉริยะมาใช้ในการผลิตสินค้าและบริการต่อยอดให้เกิดการนําเทคโนโลยีมาใช้ในการบริหารจัดการโครงสร้างพื้นฐานและการให้บริการในรูปแบบต่างๆ ภายใต้แผนปฏิบัติการด้านการพัฒนาอุตสาหกรรมอิเล็กทรอนิกส์ อัจฉริยะ ระยะที่ 1 (พ.ศ. 2566-2570) ซึ่งมุ่งเน้นให้เกิดการต่อยอดจากอุตสาหกรรมเครื่องใช้ไฟฟ้าซึ่งเป็นส่วนหนึ่งของอุตสาหกรรมเป้าหมาย (Target industry) ของประเทศไปสู่อุตสาหกรรมอนาคตที่เติบโตเป็นเสาหลักของเศรษฐกิจไทย และสามารถทำให้ผลิตภัณฑ์ที่มีฐานการผลิตจากประเทศไทย มีมาตรฐานได้รับการยอมรับและเป็นที่ต้องการของผู้บริโภค เป็นการดึงดูดการลงทุนให้กับประเทศเพิ่มมากขึ้นในอนาคต
ทั้งนี้ ที่ปรึกษาฯ ดนัยณัฏฐ์ กล่าวว่า อุตสาหกรรมเครื่องใช้ไฟฟ้าและอิเล็กทรอนิกส์ มีบทบาทสำคัญในชีวิตประจําวัน โดยเป็นหนึ่งในอุตสาหกรรมที่สําคัญต่อเศรษฐกิจของไทย มีการเติบโตอย่างต่อเนื่องมาโดยตลอด ซึ่งในปี 2023 การส่งออกของไทยคิดเป็นมูลค่า 13,340 ล้านเหรียญสหรัฐฯ ขยายตัวเพิ่มขึ้นร้อยละ 2.44 เมื่อเทียบกับช่วงเดียวกันของปีก่อน และมีแนวโน้มที่จะขยายตัวอย่างต่อเนื่องซึ่งจะเป็นการสร้างโอกาสทางเศรษฐกิจได้อย่างเป็นรูปธรรมต่อไป

ที่มา : https://www.thaigov.go.th/news/contents/details/76260