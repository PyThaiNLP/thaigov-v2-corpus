รัฐบาลไทย-ข่าวทำเนียบรัฐบาล-“ปลัดฯ จตุพร” เปิดอบรมข้าราชการใหม่ รุ่น 41 ยึดหลัก “ขยัน ซื่อสัตย์ อดทน มีวินัย” พร้อมเท่าทันสถานการณ์โลกอยู่เสมอ


วันจันทร์ที่ 18 ธันวาคม 2566
“ปลัดฯ จตุพร” เปิดอบรมข้าราชการใหม่ รุ่น 41 ยึดหลัก “ขยัน ซื่อสัตย์ อดทน มีวินัย” พร้อมเท่าทันสถานการณ์โลกอยู่เสมอ
“ปลัดฯ จตุพร” เปิดอบรมข้าราชการใหม่ รุ่น 41 ยึดหลัก “ขยัน ซื่อสัตย์ อดทน มีวินัย” พร้อมเท่าทันสถานการณ์โลกอยู่เสมอ
“ปลัดฯ จตุพร” เปิดอบรมข้าราชการใหม่ รุ่น 41 ยึดหลัก “ขยัน ซื่อสัตย์ อดทน มีวินัย” พร้อมเท่าทันสถานการณ์โลกอยู่เสมอ
วันที่ 18 ธันวาคม 2566 เวลา 09.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานเปิดโครงการฝึกอบรมสัมมนาร่วมกัน หลักสูตร “การเป็นข้าราชการที่ดี” รุ่นที่ 41 โดยมีผู้บริหารระดับสูงหน่วยงานในสังกัดกระทรวงฯ และข้าราชการบรรจุใหม่ที่อยู่ระหว่างทดลองปฏิบัติหน้าที่ราชการ จำนวน 104 คน จาก 11 หน่วยงานในสังกัดกระทรวงฯ เข้าร่วมพิธีเปิด ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม โดยจะมีการเรียนรู้ร่วมกันทั้งในรูปแบบออนไลน์ ในห้องเรียน และการศึกษาดูงาน ณ พื้นที่จังหวัดระยอง และจังหวัดจันทบุรี รวมกำหนดการฝึกอบรม 10 วัน ระหว่างวันที่ 14 – 27 ธันวาคม 2566
ปลัดกระทรวงฯ ได้กล่าวแสดงความยินดีกับข้าราชการบรรจุใหม่ทุกท่าน พร้อมกล่าวให้โอวาทว่า ในการปฏิบัติราชการนั้น ขอให้ข้าราชการใหม่ทุกคนยึดระเบียบ กฎหมาย แบบแผนที่เกี่ยวข้อง ต้องมีความละเอียดและรอบคอบ และยึดความถูกต้องเป็นหลักในการทำงาน ติดตามสถานการณ์ต่าง ๆ หมั่นหาความรู้เพิ่มเติมให้เท่าทันการเปลี่ยนแปลงของโลก เรียนรู้และพัฒนาฝึกปฏิบัติในเรื่องที่สำคัญและเกี่ยวข้องกับภารกิจหลักของกระทรวงทรัพยากรธรรมชาติและสิ่งแวดล้อม ติดตาม ศึกษา เรียนรู้ และประชาสัมพันธ์ให้ผู้อื่นเข้าใจและตระหนักในการเปลี่ยนแปลงสภาพภูมิอากาศที่เป็นปัญหาสำคัญของโลก รวมถึง ยึดถือนโยบายของท่านรองนายกรัฐมนตรี และรัฐมนตรีว่าการกระทรวงฯ คือ “ขยัน ซื่อสัตย์ อดทน มีวินัย” เป็นหลักในการปฏิบัติงาน ท้ายนี้ ขอให้ทุกคนรักษาสุขภาพ “ร่างกายดี สุขภาพดี สมองดี จิตใจดี“ พร้อมเก็บเกี่ยวความรู้และประสบการณ์ใหม่ ๆ ที่จะได้รับจากการฝึกอบรมให้ได้มากที่สุด และนำไปปรับใช้ในการปฏิบัติงานและการดำเนินชีวิตต่อไป

ที่มา : https://www.thaigov.go.th/news/contents/details/76296