รัฐบาลไทย-ข่าวทำเนียบรัฐบาล-​รองโฆษกรัฐบาล “รัดเกล้า” เผยประชุม ครม.พรุ่งนี้กระทรวงพลังงานเตรียมเสนอลดค่าไฟฟ้า งวดใหม่ ม.ค. - เม.ย.67  ยืนยันรัฐบาล พยายามทำให้ดีที่สุด  เข้าใจความเดือดร้อนของประชาชน 


วันจันทร์ที่ 18 ธันวาคม 2566
18/12/2566
พิมพ์
​รองโฆษกรัฐบาล “รัดเกล้า” เผยประชุม ครม.พรุ่งนี้กระทรวงพลังงานเตรียมเสนอลดค่าไฟฟ้า งวดใหม่ ม.ค. - เม.ย.67  ยืนยันรัฐบาล พยายามทำให้ดีที่สุด  เข้าใจความเดือดร้อนของประชาชน
​รองโฆษกรัฐบาล “รัดเกล้า” เผยประชุม ครม.พรุ่งนี้กระทรวงพลังงานเตรียมเสนอลดค่าไฟฟ้า งวดใหม่ ม.ค. - เม.ย.67  ยืนยันรัฐบาล พยายามทำให้ดีที่สุด  เข้าใจความเดือดร้อนของประชาชน จะไม่สร้างภาระ สิ่งใดที่สามารถทำได้จะทำทันที
วันนี้ (18 ธ.ค. 66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี  เปิดเผย ว่าการประชุม ครม.วันพรุ่งนี้ (19 ธ.ค.) นายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน เตรียมเสนอปรับลดค่าไฟฟ้างวดใหม่ ม.ค. - เม.ย.67
โดยตัวเลขค่าไฟจะไม่เกินที่ 4.20 บาทต่อหน่วย ขณะนี้กำลังทำตัวเลขอยู่ว่าจะได้เท่าไหร่ภายใต้เงื่อนไขปัจจุบัน  ส่วนครัวเรือนที่เป็นกลุ่มเปราะบางที่เคยใช้ไฟไม่เกิน 300 หน่วย ก็จะมีช่วยเหลือ อยู่ที่ราคาเดิม คือ 3.99 บาท ซึ่งสามารถช่วยครัวเรือนได้ประมาณ 17 ล้านราย
นางรัดเกล้า ย้ำว่ารัฐมนตรีว่าการกระทรวงพลังงาน ยืนยันอยากที่จะให้ค่าไฟฟ้า อยู่ที่ 4.10 บาท แต่จะต้องมีหลายส่วนที่ต้องดูให้สอดคล้องกัน  และรัฐมนตรีพลังงานอยู่ระหว่างการพิจารณาว่าจะต้องดูทั้งระบบ ไม่ใช่แค่ปรับโครงสร้างเท่านั้น
“ขอประชาชนไม่ต้องห่วง รัฐบาลและรัฐมนตรีว่าการกระทรวงพลังงานจะพยายามทำให้ดีที่สุด ทั้งเรื่องของพลังงานไฟฟ้า ราคาน้ำมัน  โดยจะรื้อทั้งระบบที่เคยมีมากว่า 30 ปีทั้งนี้เข้าใจความเดือดร้อนของประชาชนเป็นอย่างดี  ซึ่งจะไม่สร้างภาระให้กับประชาชน และสิ่งใดที่สามารถทำได้จะทำทันที”

ที่มา : https://www.thaigov.go.th/news/contents/details/76284