รัฐบาลไทย-ข่าวทำเนียบรัฐบาล-จังหวัดลำปาง ขับเคลื่อนโครงการ “ผ้าไทยใส่ให้สนุก” จัดแสดงเดินแบบผ้าไทยแฟชั่นโชว์การกุศล ในงานเทศกาล สวมผ้าย้อมครั่ง "ครั่งรัก ครั่งลำปาง" งานฤดูหนาวและของดีนครลำปาง ประจำปี 2567


วันจันทร์ที่ 18 ธันวาคม 2566
18/12/2566
พิมพ์
จังหวัดลำปาง ขับเคลื่อนโครงการ “ผ้าไทยใส่ให้สนุก” จัดแสดงเดินแบบผ้าไทยแฟชั่นโชว์การกุศล ในงานเทศกาล สวมผ้าย้อมครั่ง "ครั่งรัก ครั่งลำปาง" งานฤดูหนาวและของดีนครลำปาง ประจำปี 2567
จังหวัดลำปาง ขับเคลื่อนโครงการ “ผ้าไทยใส่ให้สนุก” จัดแสดงเดินแบบผ้าไทยแฟชั่นโชว์การกุศล ในงานเทศกาล สวมผ้าย้อมครั่ง "ครั่งรัก ครั่งลำปาง" งานฤดูหนาวและของดีนครลำปาง ประจำปี 2567
เมื่อวันที่ 17 ธ.ค. 66 นายชัชวาลย์ ฉายะบุตร ผู้ว่าราชการจังหวัดลำปาง เปิดเผยว่า จังหวัดลำปาง ได้ดำเนินการเปิดกิจกรรมการแสดงเดินแบบผ้าไทยแฟชั่นโชว์การกุศล ในงานเทศกาล สวมผ้าย้อมครั่ง "ครั่งรัก ครั่งลำปาง" งานฤดูหนาวและของดีนครลำปาง ประจำปี 2567 ณ เวทีกลาง งานฤดูหนาวและของดีนครลำปาง วิทยาลัยการกีฬาแห่งชาติ วิทยาเขตลำปาง โดยมีนางสุพรรณี ฉายะบุตร ประธานแม่บ้านมหาดไทยจังหวัดลำปาง พร้อมด้วย หัวหน้าส่วนราชการ นายอำเภอทุกอำเภอ สมาชิกกิ่งกาชาดอำเภอ ประชาชนผู้เข้าประกวด ร่วมกิจกรรมเดินแบบด้วยชุดเสื้อผ้าที่ย้อมสีจากครั่ง
นายชัชวาลย์ ฉายะบุตร ผู้ว่าราชการจังหวัดลำปาง กล่าวว่า จังหวัดลำปางได้นำแนวนโยบายของกระทรวงมหาดไทยในการน้อมนำพระดำริ "ผ้าไทยใส่ให้สนุก" ในสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา มาสู่การขับเคลื่อนและส่งเสริมการอนุรักษ์ภูมิปัญญาผ้าไทย ด้วยการจูงใจให้พี่น้องประชาชนในทุกพื้นที่หันมาสวมใส่ผ้าไทยในทุกวันและทุกโอกาส เป็นการส่งเสริมให้ช่างทอผ้าและผู้ประกอบการผ้าไทยได้ผลิตชิ้นงานที่ก่อให้เกิดการสร้างงาน สร้างรายได้ สร้างอาชีพ และพัฒนาต่อยอดผลิตภัณฑ์ของไทยที่สืบสานมาจากบรรพบุรุษผสมผสานกับหลักวิชาการแฟชั่นสมัยใหม่ ออกแบบชุดผ้าไทยให้มีความสวยงาม หลากหลายสไตล์ ตามความต้องการของคนทุกช่วงวัย นำไปสู่การส่งเสริมเศรษฐกิจฐานราก เกิดแรงขับเคลื่อนในชุมชน ทำให้ประชาชนในชุมชนสามารถพึ่งพาตนเองได้ตามหลักปรัชญาของเศรษฐกิจพอเพียง
"จังหวัดลำปางจึงร่วมกับภาคีเครือข่ายในการจัดแสดงเดินแบบผ้าไทยแฟชั่นโชว์การกุศล ในงานเทศกาล สวมผ้าย้อมครั่ง "ครั่งรัก ครั่งลำปาง" งานฤดูหนาวและของดีนครลำปาง ประจำปี 2567 เพื่อส่งเสริมและขับเคลื่อนอนุรักษ์งานหัตถกรรมไทย แสดงถึงคุณค่าและความงดงามของงานหัตถกรรมไทย อีกทั้งยังเป็นการปลุกกระแสเชิญชวนพี่น้องประชาชนให้หันมาสวมใส่ผ้าไทยในทุกวันและทุกโอกาส ด้วยการบูรณาการภาคีเครือข่ายทั้งหน่วยงานภาครัฐและเอกชน ตลอดจน สถานศึกษา และกลุ่มสตรีต่าง ๆ ในจังหวัด โดยภายในงานมีผู้เข้าร่วมเดินแบบผ้าไทยจำนวนมาก นำโดยผู้บริหารของจังหวัดลำปาง หัวหน้าส่วนราชการ นายอำเภอทุกอำเภอ ผู้บริหารองค์กรปกครองส่วนท้องถิ่น ภาคเอกชน และกลุ่มสตรีพัฒนาชุมชนจังหวัด ซึ่งทุกอำเภอได้ส่งผู้เข้าประกวดการออกแบบชุดเสื้อผ้าที่ย้อมสีจากครั่ง โดยอำเภอที่ชนะการประกวด คือ อำเภอแม่ทะ ได้รับเงินรางวัล จำนวน 15,000 บาท" นายชัชวาลย์ฯ กล่าวในช่วงต้น
นางสุพรรณี ฉายะบุตร ประธานแม่บ้านมหาดไทยจังหวัดลำปาง กล่าวต่ออีกว่า ชมรมแม่บ้านมหาดไทยจังหวัดลำปางได้นำแนวนโยบายของสมาคมแม่บ้านมหาดไทยภายใต้การนำของ ดร.วันดี กุญชรยาคง จุลเจริญ นายกสมาคมแม่บ้านมหาดไทย ในการส่งเสริมผ้าไทย มาขับเคลื่อนขยายผลร่วมกับท่านผู้ว่าราชการจังหวัด พัฒนาการจังหวัด จึงเป็นที่มาของการจัดงานงานการแสดงเดินแบบผ้าไทยแฟชั่นโชว์การกุศลในครั้งนี้ สะท้อนให้เห็นถึงบริบททางสังคมและวัฒนธรรมของแต่ละพื้นที่ด้วยการใช้และการสวมใส่ผ้าพื้นเมือง ผ้าชาติพันธุ์ร่วมสมัย ที่เป็นผ้าทอมือย้อมสีธรรมชาติ ลวดลายเป็นเอกลักษณ์เฉพาะของแต่ละชาติพันธุ์ที่สืบทอดกันมาตั้งแต่บรรพบุรุษ ฤฟฟสีที่ได้จะเป็นสีจากการย้อมสีแบบธรรมชาติ โดยใช้วัตถุดิบในท้องถิ่นที่เป็นพืชป่าและพืชสมุนไพร มีลวดลายผ้าทอที่เป็นเอกลักษณ์ มีความสวยงามตามแบบเฉพาะของแต่ละชาติพันธ์ ตามภูมิปัญญาดั้งเดิมที่สืบทอดกันมาตั้งแต่บรรพบุรุษ อีกทั้งยังเป็นการสร้างกระแสนิยมในการแต่งกายด้วยผ้าไทย ต่อยอดให้ผ้าไทยเป็นที่นิยมอย่างแพร่หลาย ส่งเสริมการใช้ผ้าไทยทั้งในมิติช่องทางการตลาด และในมิติการพัฒนาเสริมสร้างทักษะและศักยภาพของผู้ผลิต ผู้ประกอบการ OTOP ประเภทผ้าไทย เพื่อที่จะทำให้พี่น้องประชาชนได้มีงาน มีอาชีพ มีรายได้ที่มั่นคง และเป็นการสนองพระปณิธานของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระผู้ทรงทำให้พี่น้องประชาชนมีคุณภาพชีวิตที่ดีขึ้นด้วยการสืบสานงานศิลป์ผ้าถิ่นไทยอย่างมั่นคงและยั่งยืน
“ขอขอบคุณองค์กรภาคีเครือข่ายทุกภาคส่วน ที่ได้ร่วมกันจัดงานการแสดงเดินแบบผ้าไทยแฟชั่นโชว์การกุศล ในงานเทศกาล สวมผ้าย้อมครั่ง "ครั่งรัก ครั่งลำปาง" ครั้งนี้ แสดงถึงพลังของพวกเราชาวจังหวัดลำปาง ที่มุ่งมั่นแน่วแน่ที่จะช่วยกันพัฒนาและยกระดับคุณภาพชีวิตของพี่น้องประชาชน อีกทั้งยังได้ร่วมกันสืบสานเส้นใยผ้าทอ สืบต่อมรดกหัตถศิลป์ไทย ใช้ผ้าไทย ผ้าพื้นถิ่น ส่งเสริมอัตลักษณ์ความเป็นไทย และประชาสัมพันธ์ผลิตภัณฑ์ผ้าไทย พร้อมทั้งการท่องเที่ยวของจังหวัดลำปาง ให้เป็นที่รู้จักอย่างแพร่หลาย ส่งเสริมสินค้าไทยด้วยการสวมใส่ผ้าไทย เพื่อเป็นแรงผลักดันให้ผู้ผลิตกลุ่มทอผ้าได้มีรายได้ มีอาชีพ ส่งเสริมเศรษฐกิจฐานราก อันจะนำไปสู่การที่พี่น้องประชาชนมีกินมีใช้ และมีความสุข สามารถพึ่งพาตนเองได้อย่างยั่งยืน” นายชัชวาลย์ฯ กล่าวในช่วงท้าย
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/76305