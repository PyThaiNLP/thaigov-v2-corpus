รัฐบาลไทย-ข่าวทำเนียบรัฐบาล-รองปลัดณัฏฐิญา นั่งหัวโต๊ะร่วมหารือสำนักงบประมาณ ทบทวนผลสัมฤทธิ์ที่คาดว่าจะได้รับจากการใช้จ่ายงบประมาณประจำปี พ.ศ. 2568


วันอาทิตย์ที่ 17 ธันวาคม 2566
17/12/2566
พิมพ์
รองปลัดณัฏฐิญา นั่งหัวโต๊ะร่วมหารือสำนักงบประมาณ ทบทวนผลสัมฤทธิ์ที่คาดว่าจะได้รับจากการใช้จ่ายงบประมาณประจำปี พ.ศ. 2568
รองปลัดณัฏฐิญา นั่งหัวโต๊ะร่วมหารือสำนักงบประมาณ ทบทวนผลสัมฤทธิ์ที่คาดว่าจะได้รับจากการใช้จ่ายงบประมาณประจำปี พ.ศ. 2568
วันที่ 15 ธันวาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานนำทีม MIND ร่วมหารือกับสำนักงานงบประมาณ ในการประชุมทบทวนผลสัมฤทธิ์หรือประโยชน์ที่คาดว่าจะได้รับจากการจ่ายงบประมาณ เป้าหมายการให้บริการของกระทรวงอุตสาหกรรม ผลผลิต/โครงการและตัวชี้วัดผลสำเร็จ ประจำปีงบประมาณ พ.ศ. 2568 โดยมี นายพลาวุธ วงศ์วิวัฒน์ ผู้อำนวยการกองยุทธศาสตร์ พร้อมเจ้าหน้าที่ในสังกัดกระทรวงอุตสาหกรรม เข้าร่วมหารือ ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม
โดยที่ประชุมได้พิจารณา แนวทางการทบทวนผลสัมฤทธิ์หรือประโยชน์ที่คาดว่าจะได้รับจากการใช้จ่ายงบประมาณเป้าหมายการให้บริการ ผลผลิต/โครงการ และตัวชี้วัดผลสำเร็จ ของหน่วยรับงบประมาณเพื่อประกอบการจัดทำงบประมาณรายจ่ายประจำปีงบประมาณ พ.ศ. 2568 ของสำนักงบประมาณและการนำเสนอผลการทบทวนผลสัมฤทธิ์หรือประโยชน์ที่คาดว่าจะได้รับจากการใช้จ่ายงบประมาณ เป้าหมายการให้บริการ ผลผลิต/โครงการ และตัวชี้วัดผลสำเร็จ ของหน่วยงานในสังกัดกระทรวงอุตสาหกรรม

ที่มา : https://www.thaigov.go.th/news/contents/details/76259