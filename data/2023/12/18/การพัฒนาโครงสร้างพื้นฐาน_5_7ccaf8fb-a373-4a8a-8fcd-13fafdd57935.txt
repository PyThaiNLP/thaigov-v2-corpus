รัฐบาลไทย-ข่าวทำเนียบรัฐบาล-ปลัดฯ ณัฐพล ผลักดันอุตสาหกรรมยานยนต์สมัยใหม่ ร่วมยินดีเปิดตัวรถจักรยานยนต์ไฟฟ้าแบรด์ดัง ย้ำอำนวยความสะดวกการประกอบกิจการ สร้างความเชื่อมั่นนักลงทุนต่างชาติ


วันจันทร์ที่ 18 ธันวาคม 2566
18/12/2566
พิมพ์
ปลัดฯ ณัฐพล ผลักดันอุตสาหกรรมยานยนต์สมัยใหม่ ร่วมยินดีเปิดตัวรถจักรยานยนต์ไฟฟ้าแบรด์ดัง ย้ำอำนวยความสะดวกการประกอบกิจการ สร้างความเชื่อมั่นนักลงทุนต่างชาติ
ปลัดฯ ณัฐพล ผลักดันอุตสาหกรรมยานยนต์สมัยใหม่ ร่วมยินดีเปิดตัวรถจักรยานยนต์ไฟฟ้าแบรด์ดัง ย้ำอำนวยความสะดวกการประกอบกิจการ สร้างความเชื่อมั่นนักลงทุนต่างชาติ
วันที่ 20 พฤศจิกายน 2566 ดร.ณัฐพล รังสิตพล ปลัดกระทรวงอุตสาหกรรม ร่วมเป็นเกียรติงานเปิดตัวนวัตกรรมจักรยานยนต์ไฟฟ้าแบรนด์ดังจากจีน  FELO และ RAPID พร้อมด้วย นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน นายณัฐกร อุเทนสุต ที่ปรึกษาด้านการพัฒนาระบบควบคุมทางสรรพสามิต รวมทั้งผู้บริหารสื่อของวงการยานยต์ไทย โดยมี นาย จาง ไห่โป กรรมการผู้จัดการ บริษัท สมาร์ทเทค มอเตอร์ จำกัด ดร.ณรงค์ ศิริเลิศวรกุล รองกรรมการผู้จัดการ บริษัท สมาร์ทเทค มอเตอร์ จำกัด ให้การต้อนรับ ณ ห้อง Great Room โรงแรมดับเบิ้ลยู กรุงเทพฯ
ปลัดฯ ณัฐพล กล่าวว่า กระทรวงอุตสาหกรรม เป็นหน่วยงานขับเคลื่อนการพัฒนาอุตสาหกรรมการผลิตของประเทศ ได้กำหนดนโยบายการพัฒนาอุตสาหกรรมยานยนต์ไทย เพื่อมุ่งสู่ยานยนต์สมัยใหม่ โดยอุตสาหกรรมยานยนต์และชิ้นส่วนเป็นอุตสาหกรรมสำคัญที่ขับเคลื่อนเศรษฐกิจไทย รัฐบาลไทยเปิดเสรีให้กับนักลงทุนทั้งในประเทศ ต่างประเทศอย่างเท่าเทียมกัน และโปร่งใส ส่งผลให้เป็นที่เชื่อมั่น และยอมรับของนักลงทุนและผู้ผลิตยานยนต์และชิ้นส่วนจากทั่วโลก เป็นฐานการผลิตและส่งออกยานยนต์ และชิ้นส่วนของโลก ส่งออกไปกว่า 160 ประเทศทั่วโลก ตลอดระยะเวลาที่ผ่านมา ภาครัฐมุ่งมั่นและให้ความสำคัญในการขับเคลื่อนไปสู่อุตสาหกรรมยานยนต์สมัยใหม่ ซึ่งให้ความสำคัญกับการใช้พลังงานอย่างมีประสิทธิภาพ สะอาด ประหยัด และปลอดภัย นอกจากจะช่วยเสริมสร้างการพัฒนาเศรษฐกิจของประเทศแล้ว ยังเป็นการสนับสนุนการลดการปล่อยก๊าซเรือนกระจก นายกรัฐมนตรีประกาศในเวทีการประชุมสุดยอดด้านการเปลี่ยนแปลงสภาพภูมิอากาศ ณ ประเทศสหรัฐอเมริกา ซึ่งประเทศไทยและจีนต่างมีเป้าหมายลดการปล่อยก๊าซเรือนกระจก โดยประเทศไทยประกาศตั้งเป้าความเป็นกลางทางคาร์บอน หรือ Carbon Neutrality ในปี 2050 และลดการปล่อยคาร์บอนเป็นศูนย์ในปี 2065 โดยหนึ่งในยุทธศาสตร์สำคัญ คือ การส่งเสริมให้เกิดเปลี่ยนผ่านไปสู่ยานยนต์ไฟฟ้า
นอกจากนี้ กระทรวงอุตสาหกรรม ได้จัดทำมาตรฐานที่เกี่ยวข้องกับยานยนต์ไฟฟ้าครอบคลุมรถยนต์ รถจักรยานยนต์ และชิ้นส่วนอุปกรณ์ ทั้งหมด 145 มาตรฐาน ตลอดจนจัดตั้งศูนย์ทดสอบแบตเตอรี่ ซึ่งอยู่ในพื้นที่ศูนย์ทดสอบยานยนต์และยางล้อแห่งชาติ (Automotive and Tyre Testing, Research and Innovation Center หรือ ATTRIC) ใน EEC โดยเป็นศูนย์ทดสอบด้านยานยนต์แห่งแรกและแห่งเดียวในภูมิภาคอาเซียน เพื่อทำการทดสอบแบตเตอรี่สำหรับรถยนต์ไฟฟ้าตามมาตรฐานสากล UN R100 และแบตเตอรี่สำหรับรถจักรยานยนต์ไฟฟ้าตามมาตรฐานสากล UN R136

ที่มา : https://www.thaigov.go.th/news/contents/details/76274