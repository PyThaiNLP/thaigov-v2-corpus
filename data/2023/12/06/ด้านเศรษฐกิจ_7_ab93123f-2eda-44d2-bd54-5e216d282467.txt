รัฐบาลไทย-ข่าวทำเนียบรัฐบาล-SPECIAL...บวกเพิ่มดอกเบี้ยส่งท้ายปี 2566 กับ สลากออมทรัพย์ ธอส. ชุด พิมานมาศ Plus Phase 2 และ ชุดขาลเพิ่มพูน ปี 2566


วันพุธที่ 6 ธันวาคม 2566
06/12/2566
พิมพ์
SPECIAL...บวกเพิ่มดอกเบี้ยส่งท้ายปี 2566 กับ สลากออมทรัพย์ ธอส. ชุด พิมานมาศ Plus Phase 2 และ ชุดขาลเพิ่มพูน ปี 2566
ธอส.จัดโปรโมชันฉลองเทศกาลส่งท้ายปีเก่าต้อนรับปีใหม่ ปี 2567 ตั้งแต่วันที่ 1 – 30 ธ.ค.2566 สำหรับสลากออมทรัพย์ ธอส. ชุดพิมานมาศ Plus Phase 2 หน่วยละ 50,000 บาท ฝากครบ 2 ปี ได้รับผลตอบแทนหน้าสลากเพิ่มขึ้นเป็น 1.50% ต่อปี จากเดิม 1.25% ต่อปี
ธนาคารอาคารสงเคราะห์ (ธอส.) จัดโปรโมชันฉลองเทศกาลส่งท้ายปีเก่าต้อนรับปีใหม่ ปี 2567 ตั้งแต่วันที่ 1 – 30 ธันวาคม 2566 สำหรับสลากออมทรัพย์ ธอส. ชุดพิมานมาศ Plus Phase 2 หน่วยละ 50,000 บาท ฝากครบ 2 ปี ได้รับผลตอบแทนหน้าสลากเพิ่มขึ้นเป็น 1.50% ต่อปี จากเดิม 1.25% ต่อปี พร้อมโอกาสลุ้นรับรางวัลที่ 1 มูลค่ารางวัลละ 3 ล้านบาท และรางวัลเลขท้าย 4 ตัว มูลค่ารางวัลละ 10,000 บาท (หมุน 1 ครั้ง) รางวัลเลขท้าย 3 ตัว มูลค่ารางวัลละ 2,000 บาท (หมุน 1 ครั้ง)  รางวัลเลขท้าย 2 ตัว มูลค่ารางวัลละ 200 บาท (หมุน 1 ครั้ง) และรางวัลเลขท้าย 1 ตัว มูลค่ารางวัลละ 100 บาท ตลอด 24 งวด และสลากออมทรัพย์ ธอส. ชุดขาลเพิ่มพูน ปี 2566 หน่วยละ 1,000 บาท ฝากครบ 3 ปี ได้รับผลตอบแทนหน้าสลากเพิ่มขึ้นเป็น 1.25% ต่อปี จากเดิม 1.00% ต่อปี และเมื่อรวมกับผลตอบแทนผันแปร 0.15% ต่อปี รวมรับผลตอบแทนสูงสุด 1.40% ต่อปี (เงื่อนไขรับผลตอบแทนผันแปรเป็นไปตามที่ธนาคารกำหนด) อีกทั้ง ยังมีโอกาสถูกรางวัลที่ 1 มูลค่าสูงถึง 2 ล้านบาท รางวัลเลขท้าย 3 ตัว มูลค่า รางวัลละ 90 บาท (หมุน 1 ครั้ง) และรางวัลเลขท้าย 2 ตัว มูลค่ารางวัลละ 40 บาท (หมุน 1 ครั้ง) รวม 36 งวด พิเศษ!!! ผู้ที่ซื้อสลากออมทรัพย์ ธอส. ชุดพิมานมาศ Plus Phase 2 และ/หรือ สลากออมทรัพย์ ธอส. ชุดขาลเพิ่มพูน ปี 2566 จำนวนเงินสูงสุด 20 รายแรก จะได้รับของสมนาคุณ ประกอบด้วย อันดับที่ 1-5 รับบัตรกำนัลห้องพักโรงแรมและรีสอร์ทในเครือดุสิต พร้อมอาหารเช้า รางวัลละ 1 ใบ (สำหรับ 2 ท่าน) อันดับที่ 6-15 รับบัตรล่องเรือเจ้าพระยาครุยส์ (รับประทานอาหารรอบ Dinner) รางวัลละ 2 ใบ และอันดับที่ 16-20 รับบัตรกำนัลแทนเงินสด (Gift Voucher) สำหรับใช้บริการในโรงแรมและรีสอร์ทเครือดุสิต รางวัลละ 1 ใบ
สำหรับผู้ที่สนใจสามารถซื้อสลากออมทรัพย์ ชุดพิมานมาศ Plus Phase 2 และ ชุดขาลเพิ่มพูน ปี 2566 ได้ที่ Mobile Application : GHB ALL GEN หรือที่ ธอส. ทุกสาขาทั่วประเทศ สอบถามรายละเอียดเพิ่มเติมได้ที่ ธอส. ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/75733