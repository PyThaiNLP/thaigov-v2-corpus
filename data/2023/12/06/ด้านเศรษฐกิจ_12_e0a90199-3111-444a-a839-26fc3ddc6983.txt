รัฐบาลไทย-ข่าวทำเนียบรัฐบาล-กยศ.ลงพื้นที่พบ นศ.ที่ศรีสะเกษและนครศรีธรรมราช อนุมัติเงินกู้เพิ่มอีก 2,209 ราย ไม่ประสงค์จะขอกู้ยืมเงิน 67 ราย และจะอยู่ในพื้นที่เพื่อตรวจสอบข้อมูลรายที่ยังไม่ได้รับการอนุมัติ


วันพุธที่ 6 ธันวาคม 2566
06/12/2566
พิมพ์
กยศ.ลงพื้นที่พบ นศ.ที่ศรีสะเกษและนครศรีธรรมราช อนุมัติเงินกู้เพิ่มอีก 2,209 ราย ไม่ประสงค์จะขอกู้ยืมเงิน 67 ราย และจะอยู่ในพื้นที่เพื่อตรวจสอบข้อมูลรายที่ยังไม่ได้รับการอนุมัติ
กองทุนเงินให้กู้ยืมเพื่อการศึกษา (กยศ.) แจ้งความคืบหน้าการตรวจสอบข้อมูลและลงพื้นที่พบกลุ่มนักศึกษาที่ยังไม่ได้รับอนุมัติเงินกู้ยืมเพื่อการศึกษา ในจังหวัดศรีสะเกษและจังหวัดนครศรีธรรมราช โดยได้อนุมัติการกู้ยืมให้อีก 2,209 ราย
https://x.com/PR_mof/status/1732นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา (กยศ.) ได้เปิดเผยว่า “ขณะนี้กองทุนฯอยู่ระหว่างลงพื้นที่ไปพบนักศึกษาในจังหวัดศรีสะเกษและจังหวัดนครศรีธรรมราชที่ยังไม่ได้รับอนุมัติการให้เงินกู้ยืมจากกองทุนฯ โดยกองทุนฯได้มีการติดต่อนักศึกษาทางโทรศัพท์จากข้อมูลที่มีอยู่ในระบบ และจากการลงพื้นที่ในมหาวิทยาลัยเพื่อตรวจสอบข้อมูลของนักศึกษา ในวันนี้กองทุนฯได้ดำเนินการอนุมัติการกู้ยืมอีกจำนวน 2,209 ราย และมีนักศึกษาแจ้งไม่ประสงค์จะขอกู้ยืมเงิน จำนวน 67 ราย ทั้งนี้ เจ้าหน้าที่กองทุนฯจะอยู่ในพื้นที่จังหวัดศรีสะเกษและจังหวัดนครศรีธรรมราช เพื่อให้นักศึกษาทุกรายที่ติดปัญหามาให้ข้อมูลเพิ่มเติมได้ ซึ่งนักศึกษากลุ่มที่ได้รับอนุมัติการกู้ยืมแล้วทางสถานศึกษาต้องให้นักศึกษาลงนามในสัญญากู้ยืมและแบบยืนยันเบิกเงินกู้ยืม เมื่อสถานศึกษาตรวจสอบความถูกต้องและนำส่งแบบเบิกเงินกู้ยืมในระบบแล้ว ผู้กู้ยืมจะได้รับเงินค่าครองชีพงวดแรกภายใน 7 วัน โดยในวันที่ 8 – 9 ธันวาคมนี้ ทางกองทุนฯ พร้อมด้วยเจ้าหน้าที่กระทรวงการอุดมศึกษา วิทยาศาสตร์ วิจัยและนวัตกรรม จะลงพื้นที่เพื่อตรวจสอบรายละเอียดและข้อมูลอื่น ๆ ของสถานศึกษาต่อไป อย่างไรก็ตาม กองทุนฯ ขอยืนยันว่า นักศึกษาทุกคนที่มีคุณสมบัติครบถ้วน ไม่มีลักษณะต้องห้ามและดำเนินการตามระเบียบที่กองทุนฯ กำหนดจะมีสิทธิได้กู้ยืมอย่างแน่นอน”ผู้จัดการกองทุนฯ กล่าวในที่สุด336767486021879?s=20https://x.com/PR_mof/status/1732336767486021879?s=20

ที่มา : https://www.thaigov.go.th/news/contents/details/75755