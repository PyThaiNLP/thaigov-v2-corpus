รัฐบาลไทย-ข่าวทำเนียบรัฐบาล-ครม.ไฟเขียว เงินสนับสนุนตัดอ้อยสด ตันละ 120 บาท แก้ปัญหาเผาอ้อย ลดฝุ่นพิษ


วันพุธที่ 6 ธันวาคม 2566
ครม.ไฟเขียว เงินสนับสนุนตัดอ้อยสด ตันละ 120 บาท แก้ปัญหาเผาอ้อย ลดฝุ่นพิษ
.....
ครม.ไฟเขียว เงินสนับสนุนตัดอ้อยสด ตันละ 120 บาท แก้ปัญหาเผาอ้อย ลดฝุ่นพิษ
.
ที่ประชุม ครม.สัญจร ครั้งที่ 1/2566 ณ จ.หนองบัวลำภู (4 ธ.ค. 66) อนุมัติโครงการสนับสนุนเกษตรกรชาวไร่อ้อยตัดอ้อยสดคุณภาพดี เพื่อลดฝุ่น PM2.5 กรอบวงเงินรวม 7,990.60 ล้านบาท
.
รัฐบาลจะจ่ายเงินสนับสนุนเกษตรกรชาวไร่อ้อยตามโครงการฯ ในอัตราไม่เกิน 120 บาทต่อตัน เพื่อให้เกษตรกรชาวไร่อ้อยสามารถเก็บเกี่ยวอ้อยสดคุณภาพดี1 และนำไปแก้ไขปัญหาในพื้นที่ที่มีข้อจำกัดที่ทำให้เกิดการลักลอบเผาอ้อย
.
ซึ่งการขอรับเงินอุดหนุนโครงการฯ ไม่ขัดต่อพันธกรณีภายใต้ WTO เนื่องจากมาตรการดังกล่าวเป็นการให้ความช่วยเหลือแก่เกษตรกรชาวไร่อ้อยเพื่อส่งเสริมการตัดอ้อยสด ลดปัญหามลพิษทางอากาศและฝุ่น PM2.5 ซึ่งเป็นไปตามพันธกรณีภายใต้ WTO ในข้อกำหนดด้านการคุ้มครองสิ่งแวดล้อม (Green box) ด้านการเกษตร โดยไม่ส่งผลกระทบต่อการผลิตและราคาสินค้า
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75739