รัฐบาลไทย-ข่าวทำเนียบรัฐบาล-“พัชรวาท” ส่ง ผู้ช่วย รมว.ทส. ลงพื้นที่ อ.กบินทร์บุรี เร่งช่วยเหลือชาวบ้านถูกโขลงช้างป่านับร้อยตัวบุกรุกที่ทำกิน พร้อมตั้งวอร์รูม ระดมกำลัง ร่วมผลักดันช้างคืนสู่ป่าเขาอ่างฤาไน 


วันพุธที่ 6 ธันวาคม 2566
“พัชรวาท” ส่ง ผู้ช่วย รมว.ทส. ลงพื้นที่ อ.กบินทร์บุรี เร่งช่วยเหลือชาวบ้านถูกโขลงช้างป่านับร้อยตัวบุกรุกที่ทำกิน พร้อมตั้งวอร์รูม ระดมกำลัง ร่วมผลักดันช้างคืนสู่ป่าเขาอ่างฤาไน
“พัชรวาท” ส่ง ผู้ช่วย รมว.ทส. ลงพื้นที่ อ.กบินทร์บุรี เร่งช่วยเหลือชาวบ้านถูกโขลงช้างป่านับร้อยตัวบุกรุกที่ทำกิน พร้อมตั้งวอร์รูม ระดมกำลัง ร่วมผลักดันช้างคืนสู่ป่าเขาอ่างฤาไน
“พัชรวาท” ส่ง ผู้ช่วย รมว.ทส. ลงพื้นที่ อ.กบินทร์บุรี เร่งช่วยเหลือชาวบ้านถูกโขลงช้างป่านับร้อยตัวบุกรุกที่ทำกิน พร้อมตั้งวอร์รูม ระดมกำลัง ร่วมผลักดันช้างคืนสู่ป่าเขาอ่างฤาไน
กรณีเหตุการณ์ช้างป่าจากเขตรักษาพันธุ์สัตว์ป่าเขาอ่างฤาไน กว่า 100 ตัว ออกนอกพื้นที่ป่าอนุรักษ์ เข้ามาในพื้นที่ทำกินของชาวบ้านซึ่งเป็นไร่อ้อย บริเวณหมู่ที่ 4 และหมู่ที่ 11 ต.วังท่าช้าง อ.กบินทร์บุรี จ.ปราจีนบุรี ล่าสุด พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้ ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม (ผู้ช่วย รมว.ทส.) พร้อมด้วย นายอรรถพล เจริญชันษา อธิบดีกรมทรัพยากรทางทะเลและชายฝั่ง รักษาราชการแทนอธิบดีกรมอุทยานแห่งชาติ สัตว์ป่า และพันธุ์พืช ลงพื้นที่ ประชุมร่วมกับหน่วยงาน องค์กรปกครองส่วนท้องถิ่น และชุมชนในพื้นที่ ประกอบด้วย นายกองค์การบริการส่วนตำบลวังท่าช้าง ปลัดอำเภอกบินทร์บุรี กำนันตำบลท่าช้าง และตัวแทนราษฎรผู้ได้รับผลกระทบ เพื่อรับทราบข้อมูลปัญหา และร่วมกันวางแผนแก้ไข บรรเทาปัญหาที่เกิดขึ้น
ทั้งนี้ ผลจากการร่วมประชุมหารือ ทุกหน่วยงานพร้อมประสานการแก้ไขปัญหา และกำหนดมาตรการในการผลักดันช้างป่ากลับคืนสู่พื้นที่เขตรักษาพันธุ์สัตว์ป่าเขาอ่างฤาไน โดยเป็นการบูรณาการสนธิกำลังร่วมกัน ระหว่างหน่วยงานของกระทรวงทรัพยากรธรรมชาติและสิ่งแวดล้อม จังหวัดปราจีนบุรี และองค์กรปกครองส่วนท้องถิ่น โดยใช้ห้องประชุม อบต.วังท่าช้าง เป็นสถานที่ตั้งศูนย์บัญชาการ และมอบหมายให้ผู้อำนวยการสำนักบริหารพื้นที่อนุรักษ์ที่ 1 เป็นผู้บัญชาการ ผู้อำนวยการส่วนอนุรักษ์สัตว์ป่า เป็นหัวหน้าคณะทำงาน โดยสนธิกำลังเจ้าหน้าที่จากสำนักบริหารพื้นที่อนุรักษ์ที่ 1 (ปราจีนบุรี) จำนวน 100 คน สำนักบริหารพื้นที่อนุรักษ์ที่ 2 (ศรีราชา) จำนวน 100 คน และ จ.ปราจีนบุรี อ.กบินทร์บุรี อบต.เขาไม้แก้ว และ อบต.วังท่าช้าง จำนวน 50 คน รวมทั้งสิ้น 250 คน ในการจัดตั้งชุดปฏิบัติการเพื่อดำเนินการเฝ้าระวังและผลักดันช้างป่า ให้กลับคืนสู่เขตรักษาพันธุ์สัตว์ป่าเขาอ่างฤาไน ตั้งแต่วันที่ 6 ธันวาคม 2566 เป็นต้นไป โดยให้มีการรายงานผลเป็นประจำทุกวัน ออกปฏิบัติงานในทันทีอย่างต่อเนื่องจนกว่าภารกิจจะสำเร็จ
ทั้งนี้ ผู้ช่วย รมว.ทส. ได้ให้กำลังใจชุมชนและเจ้าหน้าที่ในการแก้ไขปัญหาและผลักดันช้างป่าให้กลับคืนสู่พื้นที่เขตรักษาพันธุ์สัตว์ป่าเขาอ่างฤาไน

ที่มา : https://www.thaigov.go.th/news/contents/details/75754