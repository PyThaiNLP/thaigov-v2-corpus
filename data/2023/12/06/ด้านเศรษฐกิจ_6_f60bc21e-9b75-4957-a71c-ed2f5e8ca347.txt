รัฐบาลไทย-ข่าวทำเนียบรัฐบาล-SME D Bank จัดแคมเปญส่งท้ายปี หนุนเอสเอ็มอีเข้าถึงสินเชื่อดอกเบี้ยต่ำ ในงาน ‘Thailand Smart Money’ ยื่นกู้เอกสารครบ รับฟรีบัตรกำนัล


วันพุธที่ 6 ธันวาคม 2566
06/12/2566
พิมพ์
SME D Bank จัดแคมเปญส่งท้ายปี หนุนเอสเอ็มอีเข้าถึงสินเชื่อดอกเบี้ยต่ำ ในงาน ‘Thailand Smart Money’ ยื่นกู้เอกสารครบ รับฟรีบัตรกำนัล
SME D Bank เข้าร่วมงาน Thailand Smart Money Bangkok ครั้งที่ 14 ระหว่างวันที่ 8-10 ธันวาคม 2566 ณ ชั้น 5 BCC Hall เซ็นทรัล ลาดพร้าว พบกับแคมเปญส่งท้ายปี สนับสนุนผู้ประกอบการเอสเอ็มอีเข้าถึงสินเชื่ออัตราดอกเบี้ยต่ำพิเศษ ครอบคลุมทุกกลุ่มธุรกิจ
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ธนาคารเพื่อเอสเอ็มอีไทย พร้อมสนับสนุนผู้ประกอบการเอสเอ็มอีเดินหน้าสู่ความสำเร็จ ยกทัพ “เติมทุนคู่พัฒนา” เข้าร่วมงาน Thailand Smart Money Bangkok ครั้งที่ 14 ระหว่างวันที่ 8-10 ธันวาคม 2566 ณ ชั้น 5 BCC Hall เซ็นทรัล ลาดพร้าว พบกับแคมเปญส่งท้ายปี สนับสนุนผู้ประกอบการเอสเอ็มอีเข้าถึงสินเชื่ออัตราดอกเบี้ยต่ำพิเศษ ครอบคลุมทุกกลุ่มธุรกิจ  วงเงินกู้สูงสุด 50 ล้านบาท อัตราดอกเบี้ยเริ่มต้น 2.99% ต่อปี ผ่อนชำระนานสูงสุด 15 ปี และปลอดชำระเงินต้นสูงสุด 24 เดือน นำไปใช้ได้ทั้งลงทุน ขยาย ปรับปรุง หมุนเวียน เสริมสภาพคล่อง หรือรีไฟแนนซ์ พร้อมรับโปรโมชั่น 2 ต่อ ได้แก่ ต่อที่ 1 เมื่อยื่นขอสินเชื่อภายในงาน รับทันที บัตรสตาร์บัค มูลค่า 200 ใบ (จำนวนจำกัด) และ ต่อที่ 2  ยื่นกู้สินเชื่อพร้อมเอกสารครบ วงเงินตั้งแต่ 1 ล้านบาทขึ้นไป รับฟรี! บัตรกำนัล มูลค่า 500 บาท นอกจากนั้น ยังมีโปรโมชั่น ซื้อทรัพย์ NPA ชิ้นที่ 2 ลด 50% และบริการปรึกษาแนะนำธุรกิจ ฟรี โดยโค้ชมืออาชีพ  จากโครงการ SME D Coach  สอบถามข้อมูลเพิ่มเติมได้ที่ Call Center 1357

ที่มา : https://www.thaigov.go.th/news/contents/details/75732