รัฐบาลไทย-ข่าวทำเนียบรัฐบาล-ข่าวดี! ต้นปี 2567 ซาอุดีฯ เตรียมส่งทีมมาไทย ขับเคลื่อนความร่วมมือ-การลงทุนด้านปศุสัตว์


วันพุธที่ 6 ธันวาคม 2566
ข่าวดี! ต้นปี 2567 ซาอุดีฯ เตรียมส่งทีมมาไทย ขับเคลื่อนความร่วมมือ-การลงทุนด้านปศุสัตว์
.....
ข่าวดี! ต้นปี 2567 ซาอุดีฯ เตรียมส่งทีมมาไทย ขับเคลื่อนความร่วมมือ-การลงทุนด้านปศุสัตว์
.
ทางการซาอุดีอาระเบีย สนใจใน “ศักยภาพการส่งออกโคเนื้อมีชีวิต” ของไทยไปยังตลาดอาเซียนและจีน ที่มีมูลค่ากว่า 1 พันล้านดอลลาร์สหรัฐ
.
โดยทั้งสองฝ่ายได้ตกลงความร่วมมือ “ด้านเทคนิค” ภายหลังการหารือร่วมกันเมื่อวันที่ 4 ธ.ค. 66 ซึ่งการหารือครั้งนี้ประกอบด้วยนายกสมาคมผู้ส่งออกและนำเข้าปศุสัตว์และผลิตภัณฑ์จากปศุสัตว์ไทย และตัวแทนผู้บริหารบริษัท Saudi Agricultural and Livestock Investment Company (SALIC) ของซาอุดีอาระเบีย ณ บริษัท SALIC
.
นอกจากนี้ MINERVA ซึ่งเป็นบริษัท “ผู้เชี่ยวชาญด้านโคเนื้อ” ที่มีการลงทุนในหลายประเทศทั้งในอเมริกาใต้ และออสเตรเลีย เชื่อมั่นว่าการถ่ายทอดเทคโนโลยีการเลี้ยงและการจัดการแบบบราซิล ซึ่งเป็นผู้นำด้านโคเนื้อของโลกจะช่วยให้ “ไทยสามารถผลิตโคเนื้อในราคาที่แข่งขันกับประเทศออสเตรเลีย” ซึ่งเป็นคู่แข่งสำคัญในตลาดอาเซียนได้
.
โดย MINERVA ได้เชิญตัวแทนจากกรมปศุสัตว์ และสมาคมผู้ส่งออกฯ ของไทยไปศึกษาดูงานด้านปศุสัตว์ที่บราซิลในเดือน ธ.ค. 2566 หลังจากนั้นทาง MINERVA และ SALIC จะจัดทีมผู้เชี่ยวชาญด้านเทคนิคเดินทางเข้ามาในไทยเพื่อวางแผนเรื่องแนวทางความร่วมมือและการลงทุนของ MINERVA และ SALIC ในช่วงเดือน ม.ค. 2567 ต่อไป
.
อ่านเพิ่มเติม คลิก: https://www.thaigov.go.th/news/contents/details/75703
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75758