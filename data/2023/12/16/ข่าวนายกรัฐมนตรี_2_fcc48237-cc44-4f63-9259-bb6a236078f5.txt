รัฐบาลไทย-ข่าวทำเนียบรัฐบาล-​นายกฯ พบผู้บริหารบริษัท Kubota พร้อมขยายความร่วมมือนำเทคโนโลยีช่วยเกษตรกรไทย รวมทั้งเห็นชอบร่วม Pilot Project เกษตรกรเพาะปลูกถั่วเหลือง


วันเสาร์ที่ 16 ธันวาคม 2566
16/12/2566
พิมพ์
​นายกฯ พบผู้บริหารบริษัท Kubota พร้อมขยายความร่วมมือนำเทคโนโลยีช่วยเกษตรกรไทย รวมทั้งเห็นชอบร่วม Pilot Project เกษตรกรเพาะปลูกถั่วเหลือง
​นายกฯ พบผู้บริหารบริษัท Kubota พร้อมขยายความร่วมมือนำเทคโนโลยีช่วยเกษตรกรไทย รวมทั้งเห็นชอบร่วม Pilot Project เกษตรกรเพาะปลูกถั่วเหลือง
วันนี้ (16 ธันวาคม 2566) เวลา 9.30 น. (ตามเวลาท้องถิ่นกรุงโตเกียว ซึ่งเร็วกว่ากรุงเทพฯ 2 ชั่วโมง) นายเศรษฐา ทวีสิน นายกรัฐมนตรีและรัฐมนตรีว่าการกรวงการคลัง พบหารือกับผู้บริหารบริษัท Kubota โดย นายชัย วัชรงค์ โฆษกประจำสำนักนายกรัฐมนตรีเปิดเผยสาระสำคัญจากการหารือ ดังนี้
Kubota Corporation เป็นผู้ผลิตเครื่องจักรกลการเกษตรอันดับหนึ่งในญี่ปุ่นและอันดับสามของโลก โดยมีการวิจัยพัฒนาผลิตภัณฑ์ เทคโนโลยี และการบริการที่ตอบสนองต่อความต้องการทางการเกษตร และนำเสนอผลิตภัณฑ์ที่หลากหลายที่เกี่ยวข้องกับอาหาร น้ำ และสิ่งแวดล้อม อีกทั้งมีความเชี่ยวชาญด้านเครื่องยนต์ปิโตรเลียมสำหรับใช้ในการเกษตรและอุตสาหกรรม ต่อมามีการพัฒนาการผลิตเครื่องจักรกลการเกษตร เครื่องยนต์ดีเซล เครื่องยนต์เบนซิน ฯลฯ ชนิดต่าง ๆ อย่างต่อเนื่องมาจนถึงปัจจุบัน
โดยนายกรัฐมนตรีได้หารือเพื่อโอกาสความร่วมมือ โดยนำเทคโนโลยีซึ่งบริษัทมีความเชี่ยวชาญมาเพิ่มผลผลิต เพิ่มศักยภาพของผลผลิต ลดการใช้แรงงานและค่าใช้จ่าย เพื่อให้มีรายได้ที่มากขึ้น ทั้งนี้ ได้หารือร่วมกัน เพื่อมี pilot project ช่วยเหลือเกษตรกรที่สนใจปลูกถั่วเหลือง เพื่อให้เกษตรกรมีรายได้ชีวิตที่ดีขึ้น

ที่มา : https://www.thaigov.go.th/news/contents/details/76211