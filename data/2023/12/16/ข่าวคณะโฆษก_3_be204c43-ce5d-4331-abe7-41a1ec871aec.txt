รัฐบาลไทย-ข่าวทำเนียบรัฐบาล-รองโฆษก รัดเกล้า เชิญชวนประชาชน เข้าชมพิพิธภัณฑ์สมเด็จพระพันวัสสาอัยยิกาเจ้า


วันเสาร์ที่ 16 ธันวาคม 2566
16/12/2566
พิมพ์
รองโฆษก รัดเกล้า เชิญชวนประชาชน เข้าชมพิพิธภัณฑ์สมเด็จพระพันวัสสาอัยยิกาเจ้า
รองโฆษก รัดเกล้า เชิญชวนประชาชน เข้าชมพิพิธภัณฑ์สมเด็จพระพันวัสสาอัยยิกาเจ้า วันที่ 18 ธ.ค.66 - 29 ก.พ. 67  เป็นโอกาสดีที่ประชาชนจะได้เข้าชมความงดงามพร้อมเรียนรู้ประวัติศาสตร์ไทย
วันนี้ 16 ธ.ค.66 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่าพิพิธภัณฑ์สมเด็จพระพันวัสสาอัยยิกาเจ้า วังสระปทุม เตรียมเปิดให้เข้าชมระหว่างวันที่ 18 ธันวาคม 2566 ถึง 29 กุมภาพันธ์ 2567 เพื่อให้ประชาชนทั่วไปได้เข้าไปชมพิพิพิธภัณฑ์
สำหรับพิพิธภัณฑ์สมเด็จพระพันวัสสาอัยยิกาเจ้า แบ่งเป็น 2 ส่วน ได้แก่ หอนิทรรศการ จัดฉายวีดิทัศน์สารคดีเรื่องสายธารประวัติสว่างวัฒน์พิพิธภัณฑสถาน ซึ่งประกอบไปด้วยพระราชประวัติสมเด็จพระพันวัสสาอัยยิกาเจ้า นิทรรศการการบูรณะซ่อมแชมพระตำหนักใหญ่ วังสระปทุมและนิทรรศการในโอกาสพิเศษต่าง ๆ ในแต่ละปี
พระตำหนักใหญ่ เป็นพระตำหนักที่ประทับของสมเด็จพระศรีสวรินทิรา บรมราชเทวี พระพันวัสสาอัยยิกาเจ้า ตั้งแต่ พ.ศ.2459 ตราบจนเสด็จสวรรคตใน พ.ศ. 2498 เล่ากันว่าทรงคิดผังพระตำหนักด้วยพระองค์เอง ทรงใช้ไม้ขีดไฟบ้าง หางพลูบ้าง ทำเป็นผัง แล้วจึงทรงให้สถาปนิกออกแบบถวายตามพระราชประสงค์ คาดว่าพระตำหนักใหญ่น่าจะสร้างแล้วเสร็จในช่วง พ.ศ. 2457-2458
“ ถือว่าเป็นโอกาสที่ดี ที่ประชาชนคนไทยจะได้เข้าไปชมพิพิธภัณฑ์อันงดงาม และได้ศึกษาเรียนรู้ประวัติศาสตร์ด้วย จึงขอเชิญชวนประชาชน น้องๆเยาวชน เข้าชมพิพิธภัณฑ์สมเด็จพระพันวัสสาอัยยิกาเจ้า ทั้งนี้การเข้าชมพระตำหนักใหญ่ วังสระปทุม ที่ประทับสมเด็จพระศรีสวรินทิรา บรมราชเทวี พระพันวัสสาอัยยิกาเจ้า ค่าเข้าชม ผู้ใหญ่ 150 บาท / เด็ก นักเรียน นักศึกษา 50 บาท ประตูทางเข้าพิพิธภัณฑ์อยู่ใกล้กับโรงแรมสยามเคมปินสกี้ เปิดบริการวันจันทร์-เสาร์ เวลา 10.00 น. - 15.00 น. (หยุดวันอาทิตย์และวันหยุดนักขัตฤกษ์) รอบเข้าชมวันละ 6 รอบ รอบละ 15 คน

ที่มา : https://www.thaigov.go.th/news/contents/details/76209