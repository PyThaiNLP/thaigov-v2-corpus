รัฐบาลไทย-ข่าวทำเนียบรัฐบาล-เอกชนชั้นนำสหรัฐฯ พร้อมพิจารณา เพิ่มการลงทุนในไทย


วันศุกร์ที่ 17 พฤศจิกายน 2566
เอกชนชั้นนำสหรัฐฯ พร้อมพิจารณา เพิ่มการลงทุนในไทย
.....
นายเศรษฐา ทวีสิน นายกรัฐมนตรี พบหารือผู้บริหารภาคเอกชนชั้นนำในสหรัฐฯ เพื่อเพิ่มความร่วมมือด้านระหว่างกัน ในโอกาสเดินทางไปเข้าร่วมประชุมเอเปค ณ นครซานฟรานซิสโก ได้แก่
.
บริษัท Citigroup ให้บริการด้านการเงิน ดำเนินธุรกิจในไทยมายาวนาน ชื่นชมนโยบาย EV และแบตเตอร์รี่ของรัฐบาล และพร้อมร่วมกับไทยจัด Roadshow โครงการ Landbridge เพื่อชักชวนนักลงทุนเข้ามาลงทุน
.
บริษัท Tiktok เป็น Application เครือข่ายสังคมออนไลน์ พัฒนาโดยบริษัท ByteDance สตาร์ทอัพที่กลายเป็นยูนิคอร์นที่มีมูลค่ามากที่สุดในโลก นายกฯ เชิญชวนบริษัทให้ร่วมพัฒนา Soft power ในจังหวัดเมืองรองของทุกภูมิภาคของไทย ที่มีสินค้าท้องถิ่น (OTOP) ที่เป็นเอกลักษณ์ของแต่ละจังหวัด ซึ่งจะช่วยส่งเสริมสินค้าและบริการในอีกทางหนึ่งด้วย พร้อมเชิญชวนให้บริษัทฯ ตั้งศูนย์ฝึกอบรม (Training center) เพื่อร่วมกันส่งเสริมและสนับสนุนนธุรกิจในไทยอีกด้วย ซึ่ง BOI พร้อมหามาตรการเพื่อส่งเสริมการลงทุน
.
บริษัท Booking. com มีสำนักงานใหญ่ในไทย ที่ผ่านมามีความร่วมมือกับ ททท. ประชาสัมพันธ์การท่องเที่ยวไทย บริษัทฯ ชื่นชมนโยบาย Soft power ของไทย นายกฯ หวังให้บริษัทฯ ร่วมการประชาสัมพันธ์ ส่งเสริมการเที่ยวเมืองรอง โดยรัฐบาลมีนโยบายส่งเสริมให้ไทยเป็น World Festival Destination ที่สามารถมาท่องเที่ยวได้ตลอดทั้งปี ซึ่งบริษัทฯ พร้อมร่วมมือในเรื่องนี้ให้เกิดเป็นรูปธรรมโดยเร็ว
.
อ่านเพิ่มเติม คลิก >> https://www.thaigov.go.th/news/contents/details/74827
.
#ไทยคู่ฟ้า #สื่อสารรัฐบาลไทย #APEC2023
-------------------

ที่มา : https://www.thaigov.go.th/news/contents/details/74918