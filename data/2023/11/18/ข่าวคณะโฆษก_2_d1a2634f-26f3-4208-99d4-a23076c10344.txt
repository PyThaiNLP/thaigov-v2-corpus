รัฐบาลไทย-ข่าวทำเนียบรัฐบาล-​กระทรวงเกษตรปักหมุด​ พาเกษตรกรไทยเลี้ยงโค​ แม้มีต้นทุนต่ำ แต่มีโอกาสจับเงินล้าน อีกทั้งปูรากฐานทำให้ไทยเป็น​ 


วันเสาร์ที่ 18 พฤศจิกายน 2566
18/11/2566
พิมพ์
​กระทรวงเกษตรปักหมุด​ พาเกษตรกรไทยเลี้ยงโค​ แม้มีต้นทุนต่ำ แต่มีโอกาสจับเงินล้าน อีกทั้งปูรากฐานทำให้ไทยเป็น​
​กระทรวงเกษตรปักหมุด​ พาเกษตรกรไทยเลี้ยงโค​ แม้มีต้นทุนต่ำ แต่มีโอกาสจับเงินล้าน อีกทั้งปูรากฐานทำให้ไทยเป็น​ "ฮาลาล​ ฮับ"
วันนี้ 18 พ.ย.66 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี ระบุว่าจากการลงพื้นที่จังหวัดสุโขทัยเมื่อวานนี้ ร่วมกับกับนายสมศักดิ์ เทพสุทิน รองนายกฯ และนายอนุชา นาคาศัย รัฐมนตรีช่วยว่าการกระทรวงเกษตรและสหกรณ์ ติดตามโครงการนำร่อง​การส่งเสริมอาชีพการเลี้ยงโค​ ทำให้เห็นว่าการเลี้ยงโคมีต้นทุนถูกกว่าเลี้ยงสัตว์เศรษฐกิจ​อื่นๆ​ เช่น​ ไก่​ หมู​  และต้นทุนการเลี้ยงมีเพียงหญ้าเท่านั้น​ ซึ่งกระทรวงเกษตรฯยังได้ให้ความรู้กับเกษตรกรในการเลี้ยงโค ควบคู่กับการปลูกหญ้า​ เพื่อทดแทนการซื้ออาหารมาขุนวัว เพื่อลดค่าใช้จ่าย
ทั้งนี้แม้ว่าราคาขายอาจต่ำกว่าวัวขุน​ แต่ในระยะยาวเกษตรกรจะไม่ต้องแบกรับความเสี่ยงของราคาวัวขุนที่พันแปร
"โครงการนี้นายอนุชา ได้ขับเคลื่อนมาตั้งแต่เป็นรัฐมนตรีประจำสำนักนายกฯแล้ว เพราะมองว่าจะทำให้ชาวบ้านได้จับเงินแสน​ เงินล้าน โดยวัว 1 ตัวสามารถขายได้ราคาตัวละ​ 25,000 บาท​ หากมี​ 50​ ตัวจะมีรายได้ได้ถึง​ 1,250,000 บาท​ วิธีการคือการเลี้ยงวัวเพศเมียที่ต้นทุนในการเลี้ยงต่ำ​ แต่เป็นแม่พันธุ์ที่ดี​ สามารถขยายพันธุ์​ทุกปี​
ซึ่งจะทำให้เกษตรกรมีต้นทุนที่จะพัฒนาตนเองให้เจริญก้าวหน้า​ยิ่งขึ้น​ได้ เมื่อสถานภาพ​การเงินดี​ ก็จะจับจ่ายใช้สอยมากขึ้น​" นางรัดเกล้ากล่าว
นางรัดเกล้า​ ระบุว่าโครงการเลี้ยงโคยังมีความสอดคล้องและเสริมกับนโยบายของรัฐบาลที่ต้องการสร้างประเทศไทยให้เป็นครัวของโลกและเป็นศูนย์กลางของการผลิตอาหารฮาลาล​ หรือ​ ฮาลาล​ ฮับ​ (Halal Hub) ตามสถิติแล้วความต้องการบริโภคอาหารประเภทเนื้อวัวมีแนวโน้มที่สูงขึ้นเรื่อยๆตามประชากรชาวมุสลิมที่เพิ่มขึ้นทั่วโลก​ หากเกษตรกรชาวไทยหันมาทำเกษตรกรรมปศุสัตว์เลี้ยงโคเนื้อมากขึ้นความฝันที่จะเป็นครัวของโลกก็อยู่ใกล้แค่เอื้อม
สำหรับผู้ที่มีความสนใจร่วมโครงการฯ​ สามารถติดต่อ กระทรวงเกษตรและสหกรณ์เพื่อสอบถามข้อมูลเพิ่มเติมได้ที่​ 1170

ที่มา : https://www.thaigov.go.th/news/contents/details/74925