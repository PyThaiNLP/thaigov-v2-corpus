รัฐบาลไทย-ข่าวทำเนียบรัฐบาล-“นฤมล” เผย “สนั่น” ประธานกรรมการสภาหอการค้าฯ  ชื่นชมรัฐบาลทำงานเร็ว ตอบสนองภาคธุรกิจ เชื่อมั่นความตั้งใจ ทุ่มเททำงานของรัฐบาล จะทำให้จีดีพีโตตามเป้าหมาย


วันเสาร์ที่ 11 พฤศจิกายน 2566
11/11/2566
พิมพ์
“นฤมล” เผย “สนั่น” ประธานกรรมการสภาหอการค้าฯ  ชื่นชมรัฐบาลทำงานเร็ว ตอบสนองภาคธุรกิจ เชื่อมั่นความตั้งใจ ทุ่มเททำงานของรัฐบาล จะทำให้จีดีพีโตตามเป้าหมาย
“นฤมล” เผย “สนั่น” ประธานกรรมการสภาหอการค้าฯ  ชื่นชมรัฐบาลทำงานเร็ว ตอบสนองภาคธุรกิจ เชื่อมั่นความตั้งใจ ทุ่มเททำงานของรัฐบาล จะทำให้จีดีพีโตตามเป้าหมาย
วันนี้ (11 พ.ย 256) ศาสตราจารย์ นฤมล ภิญโญสินวัฒน์ ผู้แทนการค้าไทย เปิดเผยภายหลังหารือคณะผู้บริหารระดับสูงของสภาหอการค้าแห่งประเทศไทย และหอการค้าไทย รวมถึงสมาคมการค้ากลุ่มต่าง ๆ ว่า คณะผู้บริหารระดับสูงฯ ต่างนำเสนอข้อมูลที่เป็นประโยชน์ ซึ่งจะนำข้อเสนอแนะ และปัญหาที่ได้รับไปหารือกับหน่วยงานที่เกี่ยวข้อง เพื่อแก้ไขปัญหา อำนวยความสะดวกให้กับภาคเอกชน ตามนโยบายของรัฐบาล และข้อสั่งการของนายเศรษฐา ทวีสิน นายกรัฐมนตรี ที่เน้นย้ำให้ภาครัฐสนับสนุนภาคเอกชน ลดขั้นตอนด้านเอกสาร อำนวยความสะดวกให้คุ้มค่ากับเม็ดเงินที่ลงทุน
ผู้แทนการค้า กล่าวว่า ทางด้านนายสนั่น อังอุบลกุล ประธานกรรมการสภาหอการค้าแห่ง
ประเทศไทย ได้กล่าวให้ความเชื่อมั่น พร้อมขอบคุณรัฐบาลที่ได้มีการแต่งตั้งผู้แทนการค้า ซึ่งเปรียบเสมือนแม่ทัพด่านหน้า ทำหน้าทึ่เปิดทางเจรจาการค้าระหว่างประเทศ พร้อมชื่นชมรัฐบาลในการจัดทำนโยบายที่ดี  มีความตั้งใจทำงานอย่างรวดเร็ว ตอบสนองความต้องการภาคธุรกิจ และประชาชน รวมถึงพยายามหาทางออกเพื่อกระตุ้นเศรษฐกิจ ซึ่งจากความตั้งใจในการทำงานของนายกรัฐมนตรีและรัฐบาลเชื่อมั่นว่าจะทำให้จีดีพีของไทยเติบโตตามเป้าหมายที่วางไว้
“รัฐบาลมีนโยบายส่งเสริม สนับสนุนการดำเนินงานของภาคเอกชน มุ่งเน้นอำนวยความสะดวกในทุก ๆ ด้าน เพื่อให้เกิดการลงทุน และให้สามารถดำเนินกิจการเป็นไปอย่างรวดเร็ว โดยเฉพาะอย่างยิ่งการค้ากับต่างประเทศเพื่อนำรายได้กลับมายังประเทศไทย  รวมถึงได้กำหนดแแผนยุทธศาสตร์ทั้งเชิงรุกและเชิงรับ โดยให้ความสำคัญกับการปรับปรุงแก้ไขกฎหมายให้ทันสมัย สามารถตอบสนองประโยชน์ในภาพรวมของประเทศ และเป็นไปในแนวทางปกป้อง ดูแลให้การช่วยเหลือธุรกิจไทยอย่างเหมาะสม” ผู้แทนการค้าย้ำ

ที่มา : https://www.thaigov.go.th/news/contents/details/74563