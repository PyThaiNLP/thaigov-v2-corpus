รัฐบาลไทย-ข่าวทำเนียบรัฐบาล-รมว.ดีอี แชร์วิสัยทัศน์ คว้าโอกาสเตรียมความพร้อมสู่ตลาดกระทิง 


วันเสาร์ที่ 11 พฤศจิกายน 2566
รมว.ดีอี แชร์วิสัยทัศน์ คว้าโอกาสเตรียมความพร้อมสู่ตลาดกระทิง
รมว.ดีอี แชร์วิสัยทัศน์ คว้าโอกาสเตรียมความพร้อมสู่ตลาดกระทิง
วันนี้ (11 พฤศจิกายน 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) เป็นประธานเปิดงาน Blockchain Genesis, Thailand Blockchain Week 2023: “Build in Bear, Rise in Bull” จัดขึ้นต่อเนื่องเป็นปีที่ 6 ภายใต้แนวคิด “Build in Bear, Rise in Bull” จับทันทุกเทรนด์ในโลก บล็อกเชน ไม่ว่าจะเป็น Bitcoin, Ethereum ฯลฯ  จากมุมมองผู้บริหารโปรเจกต์ชั้นนำทั้งระดับ ประเทศและระดับโลก เปิดมุมมองต่ออนาคตบล็อกเชนในประเทศไทยจากตัวแทนองค์กรภาครัฐ และนักการเมือง โดยมี นายสัญชัย ปอปลี ผู้ร่วมก่อตั้งและประธานเจ้าหน้าที่บริหาร บริษัท คริปโตมายด์ กรุ๊ป โฮลดิ้ง จำกัด ในฐานะผู้จัดงานร่วมกล่าวเปิด พร้อมด้วย นายวัลลภ รุจิรากร เลขนุการรัฐมนตรีว่าการกระทรวงดิจิทัลฯ เข้าร่วมงาน ณ ฮอลล์ชั้น5 ห้างสรรพสินค้าสามย่าน มิตรทาวน์
โดย รวม.ประเสริฐ กล่าวว่าในปัจจุบันเทคโนโลยีกำลังมีบทบาทสำคัญในการขับเคลื่อนสังคมและเศรษฐกิจ และหนึ่งในเทคโนโลยีที่น่าจับตามองมากที่สุดคือเทคโนโลยีบล็อกเชน หากประเทศไทยสามารถประยุกต์ใช้ ได้อย่างเต็มที่ จะสามารถก่อให้เกิดประโยชน์มากมาย ทั้งการเพิ่มประสิทธิภาพการทำงาน ช่วยลดขั้นตอนและค่าใช้จ่ายในการทำธุรกรรมต่าง ๆ รวมถึงลดความเสี่ยงการทุจริต อีกทั้งเปิดโอกาสทางการค้า ขยายตลาดไปยังต่างประเทศ สร้างงานใหม่ เกิดธุรกิจและอาชีพใหม่ ๆ ที่เกี่ยวข้องกับเทคโนโลยีบล็อกเชน เนื่องจากมีความเป็น Open and Neutral ที่ทุกคนมีสิทธิ์เข้าถึงได้อย่างเท่าเทียม และเพื่อให้ประเทศไทยสามารถใช้ประโยชน์จากเทคโนโลยี บล็อกเชนได้อย่างเต็มที่ คนไทยทุกคนต้องเตรียมพร้อมรับมือ ปรับตัว และเรียนรู้เกี่ยวกับเทคโนโลยีนี้ เพื่อก้าวไปสู่โลกใบใหม่ที่ไร้พรมแดนและสร้างประโยชน์ได้สูงสุด
_______________________

ที่มา : https://www.thaigov.go.th/news/contents/details/74573