รัฐบาลไทย-ข่าวทำเนียบรัฐบาล-ก.อุตฯ ส่งมอบ "ถุงยิ้มพิมพ์ใจ MIND ไม่ทิ้งกัน" ช่วยเหลือผู้ประสบอุทกภัย จ.ระนอง และ จ.ชุมพร 


วันอาทิตย์ที่ 19 พฤศจิกายน 2566
19/11/2566
พิมพ์
ก.อุตฯ ส่งมอบ "ถุงยิ้มพิมพ์ใจ MIND ไม่ทิ้งกัน" ช่วยเหลือผู้ประสบอุทกภัย จ.ระนอง และ จ.ชุมพร
ก.อุตฯ ส่งมอบ "ถุงยิ้มพิมพ์ใจ MIND ไม่ทิ้งกัน" ช่วยเหลือผู้ประสบอุทกภัย จ.ระนอง และ จ.ชุมพร
วันที่ 17-18 พฤศจิกายน 2566 นางสาวณัฏฐิญา เนตยสุภา รองปลัดกระทรวงอุตสาหกรรม นำส่ง “ถุงยิ้มพิมพ์ใจ MIND ไม่ทิ้งกัน” ช่วยเหลือผู้ประสบอุทกภัย ภายใต้กิจกรรมโครงการ "อุตสาหกรรมรวมใจ ช่วยพี่น้องชาวไทย" เพื่อเยียวยาผู้ประกอบการและประชาชนที่ได้รับผลกระทบจากอุทกภัย โดยได้นำสิ่งของอุปโภค บริโภค และของใช้ที่จำเป็นจากหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ แพคเป็น “ถุงยิ้มพิมพ์ใจ MIND ไม่ทิ้งกัน” นำส่งในพื้นที่จังหวัดระนอง จำนวน 1,000 ชุด และจังหวัดชุมพร จำนวน 3,000 ชุด ที่ประสบอุทกภัยน้ำท่วม โดยมีนางสาวชลาริน นิลพิฤกษ์ ผู้อำนวยการกองกลาง สำนักงานปลัดกระทรวงอุตสาหกรรม นายอนุพงษ์ กำปนาด หัวหน้าสำนักงานรัฐมนตรี นางสาวประเทือง พฤกษาพิทักษ์กุล เลขานุการกรมส่งเสริมอุตสาหกรรม นางเปมิกา ปาลวัฒน์ นักวิชาการอุตสาหกรรมชำนาญการพิเศษ รักษาการในตำแหน่งนักวิเคราะห์นโยบายและแผนเชี่ยวชาญ กรมส่งเสริมอุตสาหกรรม ข้าราชการ และเจ้าหน้าที่กระทรวงอุตสาหกรรม ร่วมนำส่ง ณ บริเวณอาคาสำนักงานปลัดกระทรวงอุตสาหกรรม และอาคาสำนักงานมาตรฐานผลิตภัณฑ์อุตสาหกรรม

ที่มา : https://www.thaigov.go.th/news/contents/details/74947