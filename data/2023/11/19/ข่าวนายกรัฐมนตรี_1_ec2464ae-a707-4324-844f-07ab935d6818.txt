รัฐบาลไทย-ข่าวทำเนียบรัฐบาล-นายกฯ ยินดี “แอนโทเนีย โพซิ้ว” คว้าตำแหน่งรองชนะเลิศอันดับ 1 Miss Universe 2023 ขอบคุณในการทำหน้าที่ตัวแทนประเทศ เผยแพร่ซอฟต์พาวเวอร์วัฒนธรรมไทยในเวทีระดับโลก  


วันอาทิตย์ที่ 19 พฤศจิกายน 2566
19/11/2566
พิมพ์
นายกฯ ยินดี “แอนโทเนีย โพซิ้ว” คว้าตำแหน่งรองชนะเลิศอันดับ 1 Miss Universe 2023 ขอบคุณในการทำหน้าที่ตัวแทนประเทศ เผยแพร่ซอฟต์พาวเวอร์วัฒนธรรมไทยในเวทีระดับโลก
นายกฯ ยินดี “แอนโทเนีย โพซิ้ว” คว้าตำแหน่งรองชนะเลิศอันดับ 1 Miss Universe 2023 ขอบคุณในการทำหน้าที่ตัวแทนประเทศ เผยแพร่ซอฟต์พาวเวอร์วัฒนธรรมไทยในเวทีระดับโลก
วันที่ 19 พ.ย. 2566 นายสัตวแพทย์ชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง แสดงความยินดีกับนางสาวแอนโทเนีย โพซิ้ว มิสยูนิเวิร์สไทยแลนด์ 2023 ตัวแทนประเทศไทย ที่สามารถคว้าตำแหน่งรองชนะเลิศอันดับที่ 1 Miss Universe 2023 ในการประกวดนางงามจักรวาล ครั้งที่ 72 รอบตัดสิน (Final Competition) ที่จัดขึ้น ณ ยิมเนเซียมแห่งชาติ ในกรุงซานซัลวาดอร์ ประเทศเอลซัลวาดอร์ เช้าวันนี้ (ตามเวลาประเทศไทย)
“นายกรัฐมนตรีแสดงความยินดี ชื่นชมและขอบคุณแอนโทเนีย โพซิ้ว ที่ทำได้ทำหน้าที่ตัวแทนประเทศไทยอย่างดีที่สุด จนสามารถคว้าตำแหน่งรองชนะเลิศอันดับที่ 1  Miss Universe 2023 ซึ่งในการประกวดครั้งนี้ แอนโทเนียยังได้เผยแพร่ซอฟต์พาวเวอร์วัฒนธรรมไทยที่งดงามโดดเด่นแก่สายตาชาวโลก โดยเฉพาะชุดแต่งกายประจำชาติ ‘เทพธิดาอาณาจักรอยุธยา’ ที่ได้รับแรงบันดาลจากรูปปั้นพระแม่ธรณีในช่วงยุคสมัยอยุธยาของอาณาจักรสยามที่มีอยู่ในช่วงทศวรรษที่ 14 ถึง 18 ทั้งนี้ ถึงแม้แอนโทเนียจะไม่ได้สวมมงกุฎนางงามจักรวาล แต่การที่แอนโทเนียสามารถคว้าตำแหน่งรองชนะเลิศอันดับที่ 1 Miss Universe 2023 ก็เป็นการสร้างชื่อเสียงให้กับประเทศไทยในเวทีระดับโลก ได้ใจคนไทยทั้งประเทศและทำให้คนไทยภาคภูมิใจอย่างมาก” โฆษกประจำสำนักนายกรัฐมนตรี กล่าว

ที่มา : https://www.thaigov.go.th/news/contents/details/74942