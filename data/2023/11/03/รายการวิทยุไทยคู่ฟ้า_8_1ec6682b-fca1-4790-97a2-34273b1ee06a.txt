รัฐบาลไทย-ข่าวทำเนียบรัฐบาล-ขับเคลื่อนยุทธศาสตร์ส่งเสริมการลงทุนเชิงรุก ดันไทยเป็นฐานการผลิตชั้นนำระดับโลก


วันศุกร์ที่ 3 พฤศจิกายน 2566
03/11/2566
พิมพ์
ขับเคลื่อนยุทธศาสตร์ส่งเสริมการลงทุนเชิงรุก ดันไทยเป็นฐานการผลิตชั้นนำระดับโลก
วันเสาร์ที่ 21 ตุลาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลขับเคลื่อนยุทธศาสตร์ส่งเสริมการลงทุนเชิงรุกในระยะ 4 ปี พ.ศ.2567 – 2570 ใน 5
อุตสาหกรรม คือ กลุ่ม BCG ยานยนต์ไฟฟ้า อิเล็กทรอนิกส์อัจฉริยะ ดิจิทัลและสร้างสรรค์
และส่งเสริมให้ไทยเป็นศูนย์กลางธุรกิจระหว่างประเทศ โดยขับเคลื่อนการเปลี่ยนผ่านสู่อุตสาหกรรมสีเขียว
พัฒนาขีดความสามารถด้านเทคโนโลยี พัฒนาและดึงดูดบุคลากรทักษะสูง ส่งเสริมการลงทุนรูปแบบคลัสเตอร์
และอำนวยความสะดวกด้านการลงทุน เพื่อบรรลุเป้าหมายการเป็นฐานอุตสาหกรรมชั้นนำระดับโลก โดยช่วง
2-3 ปีนับจากนี้ จะมีการปรับโครงสร้างซัพพลายเชนครั้งใหญ่
เกิดการย้ายถิ่นฐานการลงทุนสู่ภูมิภาคอาเซียนมากขึ้น จึงเป็นโอกาสทองของไทยซึ่งตั้งอยู่ใจกลางภูมิภาค
มีโครงสร้างพื้นฐานและบุคลากรที่มีคุณภาพ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/74133