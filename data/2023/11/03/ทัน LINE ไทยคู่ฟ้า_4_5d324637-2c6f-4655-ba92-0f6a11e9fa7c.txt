รัฐบาลไทย-ข่าวทำเนียบรัฐบาล-นายกฯ เผยเตรียมพิจารณาเปิดสถานบันเทิงถึงตี 4 นำร่อง “กทม. เชียงใหม่ ชลบุรี และภูเก็ต” ย้ำการขยายเวลาเปิดสถานบริการเป็นการกระตุ้นเศรษฐกิจและการท่องเที่ยว


วันศุกร์ที่ 3 พฤศจิกายน 2566
นายกฯ เผยเตรียมพิจารณาเปิดสถานบันเทิงถึงตี 4 นำร่อง “กทม. เชียงใหม่ ชลบุรี และภูเก็ต” ย้ำการขยายเวลาเปิดสถานบริการเป็นการกระตุ้นเศรษฐกิจและการท่องเที่ยว
.....
เช้าวันนี้ นายกฯ ร่วมกับกระทรวงการท่องเที่ยวและกีฬา กระทรวงมหาดไทย สำนักงานตำรวจแห่งชาติ หารือถึงการหาพื้นที่ที่เหมาะสมพร้อมด้วยผู้ว่าราชการจังหวัด 4 จังหวัด ได้แก่ กทม. เชียงใหม่ ชลบุรีและภูเก็ต ซึ่งเป็นจังหวัดหลักที่จะมีการให้เปิดสถานบันเทิงถึง 04.00 น. โดย “พื้นที่ไหนดำเนินการได้ จะดำเนินการก่อน”ส่วนจะมีการเปลี่ยนหรือเพิ่มพื้นที่ในอนาคตหรือไม่ จะมีการพิจารณาอีกครั้ง
.
มาตรการนี้จะเริ่มใช้วันที่ 15 ธ.ค. 66 โดยไม่ได้มุ่งเน้นเพียงสถานบันเทิงที่เปิดขายแค่เครื่องดื่มมึนเมาเท่านั้น แต่ทางกระทรวงมหาดไทยจะดูแลเรื่องของการแบ่งพื้นที่และเรื่องใบอนุญาตต่าง ๆ ที่จะออกมาในอนาคต ทั้งนี้ ยังได้สั่งการให้สำนักงานตำรวจแห่งชาติดูแลประชาชนให้ข้อมูล สร้างความเข้าใจกับนโยบาย เข้มงวดเรื่องเมาไม่ขับ เพิ่มการติดตั้งกล้อง CCTV และจะต้องมีการตรวจค้นยาเสพติดในสถานบันเทิงอย่างเข้มข้น
อ่านเพิ่มเติม คลิก https://www.thaigov.go.th/news/contents/details/74147
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74157