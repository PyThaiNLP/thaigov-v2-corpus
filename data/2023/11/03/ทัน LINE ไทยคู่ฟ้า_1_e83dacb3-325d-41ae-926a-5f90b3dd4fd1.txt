รัฐบาลไทย-ข่าวทำเนียบรัฐบาล-ผนึกกำลัง พื้นที่ป่า-เกษตร ลดการเผา ลด PM2.5


วันศุกร์ที่ 3 พฤศจิกายน 2566
ผนึกกำลัง พื้นที่ป่า-เกษตร ลดการเผา ลด PM2.5
.....
กระทรวงทรัพยากรธรรมชาติและสิ่งแวดล้อม (ทส.) ร่วมกับ กระทรวงเกษตรและสหกรณ์ กำหนดเป้าหมาย 10 ป่าอนุรักษ์ 10 ป่าสงวนแห่งชาติ และพื้นที่เกษตรที่ไฟไหม้ซ้ำซาก ลดการเผาไหม้ลง 50% ของพื้นที่ เพื่อช่วยกันลดฝุ่น PM2.5 โดยกำหนดแนวทางบริหารจัดการเชื้อเพลิงในพื้นที่เกษตร จัดทำข้อมูลเกษตรกรและจำนวนพื้นที่ กำหนดเงื่อนไขการเผา และประกาศให้รับรู้
.
หากเกษตรกรจำเป็นต้องเผา ให้ขออนุญาตฝ่ายปกครอง หรือ องค์กรปกครองท้องถิ่น (อปท.) ก่อน เมื่ออนุญาตแล้วจึงเผาตามหลักเกณฑ์ที่ตกลงกันไว้ มีการกำกับดูแลอย่างใกล้ชิด ประมวลผลผ่านระบบ Burn Check ตั้งชุดปฏิบัติการประจำอำเภอเฝ้าระวัง ออกตรวจ ป้องปราม ระงับ ยับยั้ง แจ้งแหตุ การลักลอบเผา
.
พร้อมนำระบบการรับรองผลผลิตทางการเกษตรแบบไม่เผา (GAP PM2.5 Free) มาใช้เป็นเครื่องมือปรับเปลี่ยนระบบการปลูกพืช เช่น ข้าวโพดเลี้ยงสัตว์ในพื้นที่สูง อ้อย ข้าว
.
การแก้ปัญหา PM2.5 ในพื้นที่ กทม.และปริมณฑล กระทรวงทรัพยากรธรรมชาติและสิ่งแวดล้อม เตรียมสถานีตรวจวัดคุณภาพอากาศ และระบบแจ้งเตือนไปยังประชาชน โดย ศูนย์แก้ไขปัญหามลพิษทางอากาศจะทำหน้าที่เป็นศูนย์กลางในการให้ข้อมูลสถานการณ์ฝุ่นแก่ประชาชนอย่างต่อเนื่อง
.
อ่านเพิ่มเติม คลิก > https://www.thaigov.go.th/news/contents/details/74071
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74118