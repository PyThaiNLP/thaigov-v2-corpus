รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา หารือภาพรวมด้านเศรษฐกิจ อุตสาหกรรมการค้า การลงทุน ความสัมพันธ์และความร่วมมือระหว่างไทย-สาธารณรัฐอิตาลี


วันศุกร์ที่ 3 พฤศจิกายน 2566
03/11/2566
พิมพ์
รัฐมนตรีฯ พิมพ์ภัทรา หารือภาพรวมด้านเศรษฐกิจ อุตสาหกรรมการค้า การลงทุน ความสัมพันธ์และความร่วมมือระหว่างไทย-สาธารณรัฐอิตาลี
รัฐมนตรีฯ พิมพ์ภัทรา หารือภาพรวมด้านเศรษฐกิจ อุตสาหกรรมการค้า การลงทุน ความสัมพันธ์และความร่วมมือระหว่างไทย-สาธารณรัฐอิตาลี
วันที่ 31 ตุลาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ให้นายเปาโล ดีโอนีซี (H.E.Mr.Paolo Dionisi) เอกอัครราชฑูตวิสามัญผู้มีอำนาจเต็มแห่งสาธารณรัฐอิตาลีประจำประเทศไทย เข้าเยี่ยมคารวะเพื่อหารือแลกเปลี่ยนความคิดเห็นภาพรวมด้านเศรษฐกิจ อุตสาหกรรม การค้า การลงทุน ความสัมพันธ์และความร่วมมือระหว่างไทย-สาธารณรัฐอิตาลี โดยมีนายณัฐพล รังสิตพล ปลัดกระทรวงอุตสาหกรรม นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ดร.ไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม ร่วมหารือ ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
รวอ.พิมพ์ภัทรา กล่าวว่า อิตาลีเป็นผู้นำด้านแฟชั่น ดีไซน์ และอาหาร ซึ่งสอดคล้องกับ soft power ที่ไทยต้องการผลักดัน ถือเป็นโอกาสดีหากมีการแลกเปลี่ยนเรียนรู้ระหว่างกันทั้งทางวัฒนธรรมและเทคโนโลยี และปัจจุบันมีผู้ประกอบการรถจักรยานยนต์อิตาลีรายใหญ่ที่มาตั้งฐานการผลิตในไทย เนื่องจากมองเห็นศักยภาพของไทยในการเป็นศูนย์กลางของอาเซียน พร้อมอยากเชิญชวนอิตาลีหารือเรื่องการเปิดตลาดอาหารฮาลาลที่ตะวันออกกลางร่วมกันในอนาคต

ที่มา : https://www.thaigov.go.th/news/contents/details/74121