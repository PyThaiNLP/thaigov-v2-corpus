รัฐบาลไทย-ข่าวทำเนียบรัฐบาล-ก.อุตสาหกรรม ส่งมอบสิ่งของอุปโภค บริโภค เพื่อช่วยเหลือผู้ประสบอุทกภัยจังหวัดอุบลราชธานี


วันศุกร์ที่ 3 พฤศจิกายน 2566
03/11/2566
พิมพ์
ก.อุตสาหกรรม ส่งมอบสิ่งของอุปโภค บริโภค เพื่อช่วยเหลือผู้ประสบอุทกภัยจังหวัดอุบลราชธานี
ก.อุตสาหกรรม ส่งมอบสิ่งของอุปโภค บริโภค เพื่อช่วยเหลือผู้ประสบอุทกภัยจังหวัดอุบลราชธานี
วันที่ 1 พฤศจิกายน 2566 กระทรวงอุตสาหกรรม โดยนายตรีพงษ์ กลันทปุระ อุตสาหกรรมจังหวัดอุบลราชธานี และศูนย์ส่งเสริมอุตสาหกรรมภาคที่ 7 ร่วมกับภาคเอกชนในจังหวัดอุบลราชธานี นำสิ่งของอุปโภค บริโภค น้ำดื่ม และของใช้ที่จำเป็น ที่รวบรวมภายใต้โครงการ “อุตสาหกรรมรวมใจ ช่วยพี่น้องชาวไทย” นำไปบริจาคให้ศูนย์พักพิงชั่วคราวสาธารณะห้วยม่วง และศูนย์พักพิงชั่วคราวกุดปลาเผา จังหวัดอุบลราชธานี เพื่อช่วยเหลือและเป็นกำลังใจให้กับผู้ประสบอุทกภัยที่ได้รับผลกระทบจากสถานการณ์ฝนตกหนักในบางพื้นที่ของจังหวัดอุบลราชธานีและจังหวัดใกล้เคียง ทำให้เกิดสถานการณ์น้ำเอ่อล้นตลิ่งไหลเข้าบริเวณที่ลุ่มต่ำส่งผลให้มีพื้นที่ที่ได้รับผลกระทบใน 3 อำเภอ คือ อำเภอเมือง อำเภอวารินชำราบ อำเภอสว่างวีระวงศ์ ซึ่งขณะนี้สถานการณ์ได้ดีขึ้นตามลำดับแล้ว

ที่มา : https://www.thaigov.go.th/news/contents/details/74123