รัฐบาลไทย-ข่าวทำเนียบรัฐบาล-รัฐบาลจับมือเอกชนลดราคาสินค้าเทศกาลกินเจ ถึง 23 ต.ค.66


วันศุกร์ที่ 3 พฤศจิกายน 2566
03/11/2566
พิมพ์
รัฐบาลจับมือเอกชนลดราคาสินค้าเทศกาลกินเจ ถึง 23 ต.ค.66
วันพุธที่ 18 ตุลาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลสนับสนุนประชาชนร่วมบุญในเทศกาลกินเจประจำปี 2566
โดยกระทรวงพาณิชย์ร่วมกับพันธมิตร ได้แก่ ห้างสรรพสินค้า ห้างท้องถิ่น ตลาดกลาง ตลาดสด
และร้านค้ารวม 534 รายทั่วประเทศ จัดงานพาณิชย์สั่งลุยเทศกาลกินเจ
นำสินค้าที่เกี่ยวข้องกับเทศกาลกินเจมาจัดจำหน่ายให้ประชาชนในราคาย่อมเยา ลดราคาสูงสุดร้อยละ 70
ประกอบด้วย ร้านค้าในกลุ่มวัตถุดิบเครื่องปรุงอาหารเจ 86 ราย กลุ่มอาหารปรุงสำเร็จ
มีเมนูทางเลือกราคาประหยัด 30 – 45 บาท 448 แห่ง และกลุ่ม Mobile ธงฟ้า จัดจำหน่ายสินค้าที่จำเป็น
สินค้าเจ และผักเจ รวม 100 จุดทั่วกรุงเทพและปริมณฑล รวมถึงนิคมอุตสาหกรรม 7 จุด
ประชาชนสามารถเลือกซื้อสินค้าเจจากร้านค้าที่ร่วมโครงการ ได้ถึงวันที่ 23 ต.ค.นี้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/74129