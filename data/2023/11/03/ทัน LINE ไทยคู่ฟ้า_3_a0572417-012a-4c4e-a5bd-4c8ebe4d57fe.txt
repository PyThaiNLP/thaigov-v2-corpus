รัฐบาลไทย-ข่าวทำเนียบรัฐบาล-ไฟเขียว! MOU 2 โครงการ ภายใต้กองทุนพิเศษแม่โขง - ล้านช้าง เร่งผลักดันศักยภาพ “การผลิต/เศรษฐกิจ” ลุ่มน้ำโขง


วันศุกร์ที่ 3 พฤศจิกายน 2566
ไฟเขียว! MOU 2 โครงการ ภายใต้กองทุนพิเศษแม่โขง - ล้านช้าง เร่งผลักดันศักยภาพ “การผลิต/เศรษฐกิจ” ลุ่มน้ำโขง
.....
ครม. (วันที่ 31 ต.ค. 66) อนุมัติร่างบันทึกความเข้าใจว่าด้วยความร่วมมือ (MOU) ในโครงการภายใต้กองทุนพิเศษแม่โขง - ล้านช้าง ประจำปี พ.ศ. 2566 จำนวน 2 ฉบับ ได้แก่
1) MOU ระหว่างกระทรวงอุตสาหกรรม (อก.) และสถานเอกอัครราชทูตสาธารณรัฐประชาชนจีนประจำประเทศไทย ได้รับการสนับสนุนใน “โครงการพัฒนาขีดความสามารถในการแข่งขันอย่างยั่งยืนให้กับผู้ผลิตชิ้นส่วนยานยนต์ สู่อุตสาหกรรมที่มุ่งสู่ระบบการขนส่งและอัจฉริยะ” จากกองทุนฯ เป็นเงินประมาณ 7.86 ล้านบาท
2) MOU ระหว่างกระทรวงพาณิชย์ (พณ.) และสถานเอกอัครราชทูตสาธารณรัฐประชาชนจีนประจำประเทศไทย ได้รับการสนับสนุนใน “โครงการส่งเสริมเขตพัฒนาเศรษฐกิจพิเศษในภูมิภาคแม่โขง - ล้านช้าง” จากกองทุนฯ เป็นเงินประมาณ 15.86 ล้านบาท
.
ทั้งนี้ กองทุนพิเศษกรอบความร่วมมือแม่โขง-ล้านช้าง เป็นกองทุนสำหรับการดำเนินโครงการความร่วมมือต่าง ๆ ของประเทศสมาชิก (ไทย ลาว เมียนมา กัมพูชา เวียดนาม และจีน) ในกรอบความร่วมมือ 5 สาขา ได้แก่ 1) ความเชื่อมโยง 2) ศักยภาพในการผลิต 3) เศรษฐกิจข้ามพรมแดน 4) ทรัพยากรน้ำ และ 5) การเกษตรและการขจัดความยากจน
.
การดำเนินโครงการภายใต้กองทุนพิเศษแม่โขง - ล้านช้าง ประจำปี 2566 จะเป็นกลไกในการเสริมสร้างความร่วมมือด้านอุตสาหกรรม สร้างเครือข่ายและแลกเปลี่ยนองค์ความรู้ระหว่างกันของประเทศสมาชิกในกรอบความร่วมมือแม่โขง - ล้านช้าง ซึ่งจะเป็นประโยชน์ต่อการพัฒนาศักยภาพการผลิตในอนุภูมิภาค และเป็นการพัฒนาเศรษฐกิจลุ่มน้ำโขงอีกด้วย
.
อ่านเพิ่มเติม คลิก >> https://www.thaigov.go.th/news/contents/details/74004
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74150