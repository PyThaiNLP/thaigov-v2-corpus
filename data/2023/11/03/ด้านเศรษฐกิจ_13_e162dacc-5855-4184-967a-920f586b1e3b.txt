รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ศิรินันท์ หารือแนวทางการพัฒนาอุตสาหกรรมสิ่งทอ เพื่อดันแฟชั่นไทยให้เป็น ซอฟต์พาวเวอร์


วันศุกร์ที่ 3 พฤศจิกายน 2566
03/11/2566
พิมพ์
ผู้ช่วยรัฐมนตรีฯ ศิรินันท์ หารือแนวทางการพัฒนาอุตสาหกรรมสิ่งทอ เพื่อดันแฟชั่นไทยให้เป็น ซอฟต์พาวเวอร์
ผู้ช่วยรัฐมนตรีประจำกระทรวงอุตสาหกรรม ศิรินันท์ หารือแนวทางการพัฒนาอุตสาหกรรมสิ่งทอ เพื่อดันแฟชั่นไทยให้เป็น ซอฟต์พาวเวอร์
วันที่ 1 พฤศจิกายน 2566 นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม เป็นประธานการประชุมหารือแนวทางการพัฒนาอุตสาหกรรมสิ่งทอ โดยมี นายวาที พีระวรานุพงศ์ รองอธิบดีกรมส่งเสริมอุตสาหกรรม นายชาญชัย สิริเกษมเลิศ ผู้อำนวยการสถาบันพัฒนาอุตสาหกรรมสิ่งทอ และคณะผู้บริหาร เข้าร่วม ณ ห้องประชุมชุณหะวัน ชั้น 3 สำนักงานปลัดกระทรวงอุตสาหกรรม
โดยภาพรวมแผนงาน ของสถาบันพัฒนาอุตสาหกรรมสิ่งทอ ในปี 2567 คือแนวทางการพัฒนาบ่มเพาะ นักเรียน นักศึกษา จำนวน 20 ล้านคน สู่การพัฒนาอุตสาหกรรมสิ่งทอเป็น ซอฟต์พาวเวอร์ เพื่อก้าวสู่ตลาดโลก ภายใต้แนวคิดด้านแฟชั่น Quick Win 100 วัน เช่น 1) โครงการ Branding & creative content platform for Thailand fashion เพื่อจัดทำ Brand Conception สร้างภาพลักษณ์ใหม่ให้อุตสาหกรรมแฟชั่นไทย ส่งเสริมให้ต่างชาติรู้จักแบรนด์นักออกแบบไทย เป็นการต่อยอดการส่งออก 2) โครงการพัฒนาบุคลากรในอุตสาหกรรมแฟชั่น โดยการจัดสัมมนา และ Scouting บุคลากรผู้เชี่ยวชาญด้านการออกแบบและธุรกิจแฟชั่น เพื่อเตรียมพร้อมการสร้างศูนย์บ่มเพาะสร้างสรรค์โดย tailor หลักสูตรประจำแต่ละภูมิภาค พัฒนาหลักสูตรที่ทันสมัยตรงกับความต้องการของตลาด อีกทั้งเพื่อประชาสัมพันธ์ความพร้อมของประเทศด้านการสร้างธุรกิจสร้างสรรค์

ที่มา : https://www.thaigov.go.th/news/contents/details/74165