รัฐบาลไทย-ข่าวทำเนียบรัฐบาล-โค้งสุดท้าย! ลดหย่อนภาษีสุดคุ้ม กับ “Krungthai Tax Festival” คัดโปรเด็ด “ประกัน-กองทุน” วันนี้ถึงสิ้นปี 2566


วันศุกร์ที่ 3 พฤศจิกายน 2566
03/11/2566
พิมพ์
โค้งสุดท้าย! ลดหย่อนภาษีสุดคุ้ม กับ “Krungthai Tax Festival” คัดโปรเด็ด “ประกัน-กองทุน” วันนี้ถึงสิ้นปี 2566
ธ.กรุงไทยจัดแคมเปญ  “Krungthai Tax Festival 2023 ครบทุกประกัน คัดทุกการลงทุน” นำเสนอผลิตภัณฑ์การออม การลงทุน และประกันชีวิต  สนับสนุนการวางแผนทางการเงิน เพื่อสร้างความมั่นคงในอนาคต และใช้สิทธิลดหย่อนภาษีช่วงสิ้นปี 2566
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงิน เพื่อตอบโจทย์ความต้องการของลูกค้าในทุกมิติ จัดแคมเปญ  “Krungthai Tax Festival 2023 ครบทุกประกัน คัดทุกการลงทุน” นำเสนอผลิตภัณฑ์การออม การลงทุน และประกันชีวิต  สนับสนุนการวางแผนทางการเงิน เพื่อสร้างความมั่นคงในอนาคต และใช้สิทธิลดหย่อนภาษีช่วงสิ้นปี 2566
ธนาคารเสนอผลิตภัณฑ์ประกันชีวิต เพื่อเป็นทางเลือกในการลดหย่อนภาษีเงินได้บุคคลธรรมดา  สูงสุด ไม่เกิน 300,000 บาท โดยบริษัทกรุงไทย-แอกซ่า (KTAXA) ครอบคลุมทั้งประกันแบบสะสมทรัพย์ ประกันสุขภาพ และประกันควบการลงทุน พร้อมรับเงินคืนสูงสุด 4%  เมื่อซื้อผลิตภัณฑ์ตามเงื่อนไขภายในวันที่ 31 ธันวาคม 2566  และอนุมัติภายในวันที่ 15 มกราคม 2567  โดยรับเครดิตเงินคืนสูงสุด 13% และผ่อน 0% นาน 10 เดือน เมื่อชำระเบี้ยผ่านบัตรเครดิตเคทีซี (KTC)
นอกจากนี้ ยังเอาใจคนทำงาน ด้วยประกันสุขภาพออฟฟิศซินโดรม สมาร์ท แคร์ (ทุกแผนประกันภัย) จากบริษัท กรุงไทยพานิชประกันภัย (KPI) คุ้มครองค่ารักษาพยาบาลสูงสุด 500,000 บาท จ่ายเบี้ยเริ่มต้น 10 บาทต่อวัน ชำระเบี้ยประกันภัย 5,000 บาทขึ้นไป รับบัตร Starbucks e-Coupon มูลค่า 150 บาท พร้อมประกันวินาศภัย จากบริษัท ทิพยประกันภัย (TIP) ประกันภัยสุขภาพสุขใจ และสุขใจ พลัส รับบัตรกำนัลโลตัส สูงสุด 300 บาท เมื่อชำระค่าเบี้ยประกัน ตั้งแต่ 10,000 บาทขึ้นไป
ธนาคารตอบโจทย์ไลฟ์สไตล์ยุคดิจิทัล โดยเพิ่มช่องทางการเข้าถึงผลิตภัณฑ์ประกันออนไลน์ผ่านแอปพลิเคชัน Krungthai NEXT รับสิทธิพิเศษ เมื่อชำระค่าเบี้ยประกันสุขภาพ ทุก 1,000 บาท รับส่วนลด Lazada 50 บาท สำหรับประกันสุขภาพออฟฟิศซินโดรม สมาร์ท แคร์  ประกันสุขภาพสูงวัยฟิต  ประกันสุขภาพ Health DIY ประกันสุขภาพทิพยเฮลท์ 15000 และประกันสุขภาพมะเร็ง ใจ แตก
สนับสนุนการออมเพื่อสร้างความมั่นคงทางการเงินในระยะยาว  ผ่านกองทุนรวมเพื่อการออม (SSF) สามารถลดหย่อนภาษีได้สูงสุด 30% ของรายได้ทั้งปี ไม่เกิน 200,000 บาท  และ กองทุนรวมเพื่อการเลี้ยงชีพ (RMF) สามารถลดหย่อนภาษีได้ไม่เกิน 30% ของรายได้ทั้งปี รวมแล้วไม่เกิน 500,000 บาท จากบริษัทหลักทรัพย์จัดการกองทุนกรุงไทย (KTAM) ลงทุนง่ายผ่านแอปฯ Krungthai NEXT และธนาคารกรุงไทยทุกสาขา  ลงทุนสะสมทุก 50,000 บาท  รับหน่วยลงทุน KTSTPLUS  100 บาท พิเศษสำหรับผู้ถือบัตร KTC สามารถเปลี่ยนคะแนน KTC FOREVER เป็นหน่วยลงทุนของ KTAM ได้ทุกกองทุน โดยทุก 1,000 คะแนน เปลี่ยนเป็นหน่วยลงทุนมูลค่า 100 บาท ตั้งแต่วันนี้ถึงวันที่ 29  ธันวาคม 2566
สำหรับผู้สนใจติดต่อสอบถามรายละเอียด และขอรับข้อมูลหนังสือชี้ชวนกองทุนได้ที่ธนาคารกรุงไทยทุกสาขา หรือ ติดต่อ Krungthai Contact Center โทร 02-111-1111

ที่มา : https://www.thaigov.go.th/news/contents/details/74166