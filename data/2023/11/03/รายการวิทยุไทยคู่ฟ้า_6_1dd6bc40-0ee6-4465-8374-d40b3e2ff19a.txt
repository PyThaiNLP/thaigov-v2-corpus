รัฐบาลไทย-ข่าวทำเนียบรัฐบาล-แรงงานไทยจากอิสราเอลขอรับเงินช่วยเหลือได้ที่สำนักงานจัดหางานจังหวัด


วันศุกร์ที่ 3 พฤศจิกายน 2566
03/11/2566
พิมพ์
แรงงานไทยจากอิสราเอลขอรับเงินช่วยเหลือได้ที่สำนักงานจัดหางานจังหวัด
วันพฤหัสบดีที่ 19 ตุลาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลเร่งให้ความช่วยเหลือแรงงานไทยที่ได้รับผลกระทบจากสถานการณ์ความไม่สงบในประเทศอิสราเอล
โดยแรงงานที่เป็นสมาชิกกองทุนเพื่อช่วยเหลือคนหางานไปทำงานต่างประเทศ
ที่ประสบปัญหาต้องเดินทางกลับไทยเนื่องจากภัยสงครามจะได้รับความช่วยเหลือรายละ 15,000 บาท
กรณีทุพพลภาพ 30,000 บาท เสียชีวิตในต่างประเทศ 40,000
บาทพร้อมค่าใช้จ่ายในการจัดการศพในต่างประเทศ นอกจากนี้ยังมีสวัสดิการจากอิสราเอล เช่น
หากบาดเจ็บเกินร้อยละ 20 ได้รับเงินเดือนตลอดชีวิต กรณีเสียชีวิต
ภรรยาได้รับเงินเดือนจนกว่าจะแต่งงานใหม่ บุตรได้รับเงินเดือนจนถึงอายุ 18 ปีบริบูรณ์
แรงงานยื่นเอกสารรับสิทธิประโยชน์ได้ที่สำนักงานจัดหางานจังหวัดตามภูมิลำเนา
สอบถามโทรสายด่วนกรมการจัดหางาน 1694
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/74130