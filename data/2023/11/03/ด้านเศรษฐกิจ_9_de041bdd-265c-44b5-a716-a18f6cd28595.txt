รัฐบาลไทย-ข่าวทำเนียบรัฐบาล-สถาบันคุ้มครองเงินฝากเชิญชวนสถานศึกษาทั่วประเทศรับ Board Game “CASH UP” ฟรี


วันศุกร์ที่ 3 พฤศจิกายน 2566
03/11/2566
พิมพ์
สถาบันคุ้มครองเงินฝากเชิญชวนสถานศึกษาทั่วประเทศรับ Board Game “CASH UP” ฟรี
สถาบันคุ้มครองเงินฝาก เชิญชวนสถานศึกษาทั่วประเทศระดับมัธยม - มหาวิทยาลัย เพียงส่งจดหมายในนามสถานศึกษาขอรับบอร์ดเกม CASH UP เข้ามายังสถาบันคุ้มครองเงินฝากตามกติกา ทางสถาบันฯ จะจัดส่งบอร์ดเกม CASH UP ไปให้สถานศึกษานั้นๆ ทันที
สถาบันคุ้มครองเงินฝาก เชิญชวนสถานศึกษาทั่วประเทศระดับมัธยม - มหาวิทยาลัย ไม่ว่าจะเป็นโรงเรียน วิทยาลัย มหาวิทยาลัย เพียงส่งจดหมายในนามสถานศึกษาขอรับบอร์ดเกม CASH UP เข้ามายังสถาบันคุ้มครองเงินฝากตามกติกา ทางสถาบันฯ จะจัดส่งบอร์ดเกม CASH UP ไปให้สถานศึกษานั้นๆ ทันที ซึ่งบอร์ดเกม CASH UP นี้ผลิตโดยสถาบันคุ้มครองเงินฝากและเป็นสื่อ edutainment ที่ให้ความรู้ทางการเงินและการคุ้มครองเงินฝาก โดยสถานศึกษาสามารถใช้เป็นสื่อการเรียนการสอนและการทำกิจกรรมสำหรับนักเรียน นักศึกษาให้ได้สนุกกับการวางแผนทางการเงิน เข้าใจความสำคัญของการออม และรู้จักกับระบบคุ้มครองเงินฝาก สถานศึกษาที่สนใจสามารถดูรายละเอียดข้อมูลที่ต้องระบุในจดหมายได้ที่ Facebook สถาบันคุ้มครองเงินฝาก และส่งจดหมายมายังฝ่ายสื่อสารองค์กรที่อีเมล์ ccd@dpa.or.th หมดเขต 17 พฤศจิกายน 2566 บอร์ดเกม CASH UP มีจำนวนจำกัด
นอกจากนี้ หากสถานศึกษาใดได้รับบอร์ดเกม CASH UP แล้วและสนใจลุ้นรับบอร์ดเกม CASH UP เพิ่ม เพียงทำคลิปสั้นความยาวไม่เกิน 5 นาที รีวิวบอร์ดเกม CASH UP อาทิ ความประทับใจ/ การแข่งขัน/ Unbox/ วิธีการเล่น และส่งมาตามรายละเอียดที่ระบุใน Facebook Page ของสถาบันคุ้มครองเงินฝาก ผู้ชนะ 10 คลิปโดนใจกรรมการ สถาบันคุ้มครองเงินฝากจะจัดส่งของชำร่วยเล็กๆน้อยๆ ไปยังสถานศึกษาอีกด้วย
ผู้ฝากและประชาชนที่สนใจข้อมูลเพิ่มเติมเกี่ยวกับการคุ้มครองเงินฝาก สามารถติดตามข่าวสารได้ที่ เว็บไซต์ www.dpa.or.th หรือช่องทางโซเชียลมีเดียได้ทาง Facebook, YouTube, Twitter, Line, LinkedIn เพียงกดค้นหา dpathailand หรือโทรสอบถามได้ที่ DPA Contact Center 1158

ที่มา : https://www.thaigov.go.th/news/contents/details/74161