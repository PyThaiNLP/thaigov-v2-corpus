รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ สั่งการช่วยเหลือดูแลคนไทยในเมืองเล่าก์ก่าย เมียนมา ประสานพากลับประเทศอย่างเร่งด่วน


วันศุกร์ที่ 3 พฤศจิกายน 2566
03/11/2566
พิมพ์
​โฆษกรัฐบาลเผย นายกฯ สั่งการช่วยเหลือดูแลคนไทยในเมืองเล่าก์ก่าย เมียนมา ประสานพากลับประเทศอย่างเร่งด่วน
​โฆษกรัฐบาลเผย นายกฯ สั่งการช่วยเหลือดูแลคนไทยในเมืองเล่าก์ก่าย เมียนมา ประสานพากลับประเทศอย่างเร่งด่วน
นายชัย วัชรงค์ โฆษกประจำสำนักนายกรัฐมนตรีเปิดเผยข้อความทวิตเตอร์ (X) ของนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ซึ่งได้ระบุถึงสถานการณ์ความไม่สงบในประเทศเมียนมาและการช่วยเหลือคนไทย
โฆษกประจำสำนักนายกรัฐมนตรีระบุว่า นายกรัฐมนตรีได้รับรายงานเกี่ยวกับสถานการณ์ในเมียนมา ที่มีคนไทยและชาติอื่น ๆ ติดอยู่ในเมืองเล่าก์ก่ายจากการสู้รบ สถานเอกอัครราชทูต ณ กรุงย่างกุ้ง ได้ประสานทางการเมียนมาให้ช่วยเหลือคนไทยจำนวน 162 คน และจัดให้พักในพื้นที่ปลอดภัยแล้ว ขณะนี้ สถานเอกอัครราชทูต ณ กรุงย่างกุ้ง กำลังหารือกับทางการเมียนมาเพื่อช่วยให้คนไทยทั้งหมดกลับไทยโดยเร็ว
“นายกรัฐมนตรีสั่งการทุกหน่วยงานที่เกี่ยวข้องอย่างเร่งด่วนให้ช่วยเหลือ ดูแลสวัสดิภาพคนไทยที่ได้รับผลกระทบ ให้ได้รับความปลอดภัย เดินทางกลับประเทศไทยโดยเร็ว” นายชัย กล่าว

ที่มา : https://www.thaigov.go.th/news/contents/details/74114