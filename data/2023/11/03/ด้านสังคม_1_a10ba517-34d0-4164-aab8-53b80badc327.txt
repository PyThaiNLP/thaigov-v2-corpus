รัฐบาลไทย-ข่าวทำเนียบรัฐบาล-รมว.ดีอี ลงพื้นที่ติดตามความก้าวหน้าโครงการ Thailand Digital Valley พร้อมหารือภาคเอกชนถึงแนวทางขับเคลื่อนระบบนิเวศดิจิทัลของประเทศ


วันพฤหัสบดีที่ 2 พฤศจิกายน 2566
รมว.ดีอี ลงพื้นที่ติดตามความก้าวหน้าโครงการ Thailand Digital Valley พร้อมหารือภาคเอกชนถึงแนวทางขับเคลื่อนระบบนิเวศดิจิทัลของประเทศ
รมว.ดีอี ลงพื้นที่ติดตามความก้าวหน้าโครงการ Thailand Digital Valley พร้อมหารือภาคเอกชนถึงแนวทางขับเคลื่อนระบบนิเวศดิจิทัลของประเทศ
รมว.ดีอี ลงพื้นที่ติดตามความก้าวหน้าโครงการ Thailand Digital Valley พร้อมหารือภาคเอกชนถึงแนวทางขับเคลื่อนระบบนิเวศดิจิทัลของประเทศ
วันนี้ (2 ตุลาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) พร้อมคณะทำงาน ลงพื้นที่ติดตามความก้าวหน้าโครงการ Thailand Digital Valley ในอำเภอศรีราชา ระบบนิเวศเศรษฐกิจดิจิทัลสำคัญของประเทศไทย โดยการบริหารจัดการของ สำนักงานส่งเสริมเศรษฐกิจดิจิทัล หรือ ดีป้า สานต่อความร่วมมือ หัวเว่ย เตรียมลงทุนในพื้นที่ พร้อมร่วมหารือคณะผู้บริหารจากภาคเอกชนทั้งไทยและต่างประเทศ แลกเปลี่ยนความคิดเห็นและข้อเสนอแนะ สอดรับกับเครื่องยนต์สำคัญในการขับเคลื่อนเศรษฐกิจและสังคมดิจิทัลไทยด้าน Thailand Competitiveness การยกระดับความสามารถของประเทศ เพื่อเป็นแนวทางในการสร้างข้อได้เปรียบทางการแข่งขันและเป็นแรงขับเคลื่อนสำคัญให้กับเศรษฐกิจดิจิทัลไทยในระยะต่อไป โดยมี ผศ.ดร.ณัฐพล นิมมานพัชรินทร์ ผู้อำนวยการใหญ่ ดีป้า คณะผู้บริหารและพนักงาน ดีป้า รวมถึงผู้บริหารจากภาคเอกชนร่วมให้การต้อนรับ ณ อำเภอศรีราชา จังหวัดชลบุรี
นายประเสริฐ กล่าวว่า โครงการ Thailand Digital Valley มีกำหนดแล้วเสร็จในปี 2568 โดยจะเป็นระบบนิเวศดิจิทัลสำคัญของประเทศไทย อีกทั้งเป็นส่วนสำคัญในการยกระดับพื้นที่เขตพัฒนาพิเศษภาคตะวันออก (EEC) พร้อมกำชับให้ ดีป้า ดำเนินการตามแผนงานที่วางไว้เพื่อเป็นการสร้างความเชื่อมั่นแก่บรรดานักลงทุนทั้งภายในประเทศและต่างประเทศ
______________________

ที่มา : https://www.thaigov.go.th/news/contents/details/74113