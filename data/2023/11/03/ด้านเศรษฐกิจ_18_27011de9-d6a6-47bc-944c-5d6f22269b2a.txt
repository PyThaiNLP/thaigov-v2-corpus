รัฐบาลไทย-ข่าวทำเนียบรัฐบาล-"วิษณุ" หัวหน้าผู้ตรวจราชการฯ อก. เปิดอบรมการส่งเสริมบาร์โค้ดมาตรฐานสากล GS1 พัฒนาศักยภาพผู้ประกอบการ พร้อมยกระดับมาตรฐานสินค้าไทยในพื้นที่ภาคตะวันออก


วันศุกร์ที่ 3 พฤศจิกายน 2566
03/11/2566
พิมพ์
"วิษณุ" หัวหน้าผู้ตรวจราชการฯ อก. เปิดอบรมการส่งเสริมบาร์โค้ดมาตรฐานสากล GS1 พัฒนาศักยภาพผู้ประกอบการ พร้อมยกระดับมาตรฐานสินค้าไทยในพื้นที่ภาคตะวันออก
"วิษณุ" หัวหน้าผู้ตรวจราชการฯ อก. เปิดอบรมการส่งเสริมบาร์โค้ดมาตรฐานสากล GS1 พัฒนาศักยภาพผู้ประกอบการ พร้อมยกระดับมาตรฐานสินค้าไทยในพื้นที่ภาคตะวันออก
จังหวัดชลบุรี : วันที่ 2 พฤศจิกายน 2566 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เป็นประธานในพิธีเปิดการอบรมสัมมนาโครงการส่งเสริมบาร์โค้ดมาตรฐานสากล GS1 เพื่อพัฒนาศักยภาพผู้ประกอบการและยกระดับมาตรฐานสินค้าไทย โดยมีนายพิสิฐ รังสฤษฎ์วุฒิกุล ผู้อำนวยการสถาบันมาตรฐานรหัสสากล (GS1 Thailand) และทีมงานของสถาบันมาตฐานรหัสสากล ให้การต้อนรับ ณ โรงแรมรัตนชล จังหวัดชลบุรี
การจัดอบรมสัมมนาในครั้งนี้เป็นการเผยแพร่ข้อมูลความรู้แก่เจ้าหน้าที่ที่เกี่ยวข้องทุกจังหวัด และกลุ่มผู้ประกอบการไทย ให้ได้ทราบถึงความสำคัญของบาร์โค้ดตามระบบมาตรฐานสากล GS1 ในการกำกับมาตรฐานสินค้า อำนวยความสะดวก การจำหน่ายสินค้าแก่ผู้ประกอบการทั่วโลก รวมถึงเป็นการส่งเสริมศักยภาพอุตสาหกรรมในภาคตะวันออกให้เข้มแข็งยิ่งขึ้น โดยสถาบันรหัสสากล หรือ GS1 Thailand เป็นองค์กรไม่แสวงหากำไร อยู่ภายใต้กำกับดูแลสภาอุตสาหกรรมแห่งประเทศไทย มีภารกิจหลักเป็นนายทะเบียนออกเลขหมายบาร์โค้ดตามมาตรฐานสากล GS1 แต่เพียงผู้เดียวในประเทศไทย รวมทั้งสนับสนุน ส่งเสริม และพัฒนาการประยุกต์ใช้บาร์โค้ดในระบบซัพพลายเชนและโลจิสติกส์ให้มีประสิทธิภาพมากยิ่งขึ้น โดยมีผู้เข้าร่วมกิจกรรมกว่า 50 ราย ประกอบด้วยข้าราชการและเจ้าหน้าที่สำนักงานอุตสาหกรรมจังหวัด เจ้าหน้าที่สภาอุตสาหกรรมภาคตะวันออกและใกล้เคียง
นอกจากนี้ สถาบันรหัสสากล ยังได้จัดโครงการ “TRAIN THE TRAINER ส่งเสริมบาร์โค้ดมาตรฐานสากล GS1 พัฒนาศักยภาพผู้ประกอบการและยกระดับมาตรฐานสินค้าไทย” เป็นปีแรก โดยนำร่องใน 7 จังหวัด ได้แก่ เชียงใหม่ บุรีรัมย์ ขอนแก่น กรุงเทพฯ ชลบุรี สุราษฎร์ธานี และสงขลา ตามลำดับ โดยกิจกรรมที่ได้จัดไปแล้ว ได้รับการตอบตอบรับเป็นอย่างดี

ที่มา : https://www.thaigov.go.th/news/contents/details/74176