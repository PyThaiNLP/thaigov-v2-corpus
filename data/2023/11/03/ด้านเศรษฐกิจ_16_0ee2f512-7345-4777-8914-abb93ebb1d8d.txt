รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เข้าร่วมพิธีเปิดการประชุมวิชาการนานาชาติของสมาพันธ์สมาคมสัตวแพทย์แห่งเอเชีย ครั้งที่ 22 ประจำปี 2566 (The 22nd FAVA Congress 2023)


วันศุกร์ที่ 3 พฤศจิกายน 2566
รองปลัดเศรษฐเกียรติฯ เข้าร่วมพิธีเปิดการประชุมวิชาการนานาชาติของสมาพันธ์สมาคมสัตวแพทย์แห่งเอเชีย ครั้งที่ 22 ประจำปี 2566 (The 22nd FAVA Congress 2023)
รองปลัดเศรษฐเกียรติฯ เข้าร่วมพิธีเปิดการประชุมวิชาการนานาชาติของสมาพันธ์สมาคมสัตวแพทย์แห่งเอเชีย ครั้งที่ 22 ประจำปี 2566 (The 22nd FAVA Congress 2023)
รองปลัดเศรษฐเกียรติฯ เข้าร่วมพิธีเปิดการประชุมวิชาการนานาชาติของสมาพันธ์สมาคมสัตวแพทย์แห่งเอเชีย ครั้งที่ 22 ประจำปี 2566 (The 22nd FAVA Congress 2023)
เมื่อวันที่ 3 พฤศจิกายน 2566 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ในฐานะนายกสัตวแพทยสมาคมแห่งประเทศไทย ในพระบรมราชูปถัมภ์ เข้าร่วมพิธีเปิดการประชุมวิชาการนานาชาติของสมาพันธ์สมาคมสัตวแพทย์แห่งเอเชีย ครั้งที่ 22 ประจำปี 2566 (The 22nd FAVA Congress 2023) โดยมี Dato’ Sri Dr.Stephen Rundi Anak Utom, the minister of Food Industry, Commodity & Regional Development แห่งรัฐซาราวัก เป็นประธานในพิธีเปิด ณ เมืองกูจิง รัฐซาราวัก ประเทศมาเลเซีย
การประชุมวิชาการดังกล่าวเป็นการประชุมระดับนานาชาติ มีผู้เข้าร่วมการประชุมมากกว่า 800 คน ซึ่งมีวัตถุประสงค์เพื่อเผยแพร่และประชาสัมพันธ์องค์ความรู้ทางวิชาการด้านสัตวแพทย์ให้กับบุคลากรในสายวิชาชีพสัตวแพทย์และผู้สนใจ และเพื่อร่วมแลกเปลี่ยนประสบการณ์ ความรู้ รวมถึงเทคโนโลยีที่ทันสมัยในด้านสัตวแพทย์ระหว่างกัน โดยภายในงานประกอบด้วยการสัมมนาวิชาการในหัวข้อต่างๆ   แบ่งตามชนิดของสัตว์ อาทิ สัตว์เลี้ยง สัตว์ปีก สัตว์เคี้ยวเอื้อง สุกร ม้า สัตว์แปลกและสัตว์ป่า ตลอดจนหัวข้อด้านเภสัชวิทยาทางสัตวแพทย์ ด้านสุขภาพหนึ่งเดียว ด้านการศึกษาทางสัตวแพทย์ และด้านการบริหารบุคลากรทางด้านสัตวแพทย์ นอกจากนี้ ยังมีการจัดแสดงงานวิจัยจากสัตวแพทย์และผู้เชี่ยวชาญในสาขาต่าง ๆ พร้อมทั้งการจัดบูธนิทรรศการจากผู้สนับสนุนงานประชุมที่น่าสนใจ

ที่มา : https://www.thaigov.go.th/news/contents/details/74170