รัฐบาลไทย-ข่าวทำเนียบรัฐบาล-กรมเจ้าท่าและบริษัท โทรคมนาคมแห่งชาติ จำกัด (มหาชน) ลงนามMOUโครงการท่าเทียบเรืออัจฉริยะและระบบติดตามเรือท่องเที่ยวเพื่อมาตรฐานความปลอดภัยของนักท่องเที่ยวทางน้ำ (SMART PIER PROJECT)


วันศุกร์ที่ 10 พฤศจิกายน 2566
10/11/2566
พิมพ์
กรมเจ้าท่าและบริษัท โทรคมนาคมแห่งชาติ จำกัด (มหาชน) ลงนามMOUโครงการท่าเทียบเรืออัจฉริยะและระบบติดตามเรือท่องเที่ยวเพื่อมาตรฐานความปลอดภัยของนักท่องเที่ยวทางน้ำ (SMART PIER PROJECT)
กรมเจ้าท่าร่วมกับบริษัท โทรคมนาคมแห่งชาติ จำกัด (มหาชน) ลงนาม MOU โครงการท่าเทียบเรืออัจฉริยะและระบบติดตามเรือท่องเที่ยว เพื่อมาตรฐานความปลอดภัยของนักท่องเที่ยวทางน้ำ (SMART PIER PROJECT)
กรมเจ้าท่าร่วมกับบริษัท โทรคมนาคมแห่งชาติ จำกัด (มหาชน) ลงนาม MOU โครงการท่าเทียบเรืออัจฉริยะและระบบติดตามเรือท่องเที่ยว เพื่อมาตรฐานความปลอดภัยของนักท่องเที่ยวทางน้ำ (SMART PIER PROJECT)
นายกริชเพชร ชัยช่วย ผู้ตรวจราชการกระทรวงคมนาคม รักษาราชการแทนอธิบดีกรมเจ้าท่า และนายพัฒนา ณ สงขลา รองกรรมการผู้จัดการใหญ่ สายงานขายและปฏิบัติการลูกค้า 3 บริษัท โทรคมนาคมแห่งชาติ จำกัด (มหาชน) ร่วมลงนามในบันทึกข้อตกลงโครงการท่าเทียบเรืออัจฉริยะ และระบบติดตามเรือท่องเที่ยว เพื่อมาตรฐานความปลอดภัยของนักท่องเที่ยวทางน้ำ (SMART PIER PROJECT) ระหว่างกรมเจ้าท่า (จท.) และบริษัท โทรคมนาคมแห่งชาติ จำกัด (มหาชน) (NT) โดยมี นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย นายนรินทร์ศักดิ์ ศรัทธาประสิทธิ์ รองอธิบดีกรมเจ้าท่า ด้านโครงสร้างพื้นฐานการขนส่งทางน้ำ นายศุภกิจ ยอดแก้ว ผู้ช่วยกรรมการผู้จัดการใหญ่กลุ่มขายและปฏิบัติการลูกค้า ภาคใต้ NT ผู้บริหาร จท. และผู้บริหาร NT ร่วมเป็นสักขีพยาน เมื่อวันที่ 11 ตุลาคม 2566 ณ กรมเจ้าท่า กรุงเทพฯ
นายกริชเพชร ชัยช่วย กล่าวว่า จท. ในฐานะหน่วยงานกำกับดูแลงานด้านการคมนาคมขนส่งทางน้ำได้ร่วมกับ NT ดำเนินการพัฒนาท่าเทียบเรืออัจฉริยะและระบบติดตามเรือท่องเที่ยว (SMART PIER PROJECT) ซึ่งเป็นโครงการต้นแบบของการพัฒนาแพลตฟอร์มที่สามารถระบุตัวตน คัดกรอง ตรวจสอบ ติดตาม แจ้งเตือน และให้ความช่วยเหลือกรณีเกิดอุบัติภัย เป็นการบูรณาการการดำเนินงานระหว่างหน่วยงานตามนโยบายของรัฐบาลและกระทรวงคมนาคมด้านความปลอดภัยของนักท่องเที่ยว เพื่อพัฒนา ปรับปรุง และสร้างมาตรฐานท่าเทียบเรืออัจฉริยะต้นแบบให้มีความปลอดภัย รวมทั้งยกระดับความปลอดภัยของการท่องเที่ยวทางน้ำให้มีมาตรฐานในระดับสากล สอดรับกับนโยบายด้านการท่องเที่ยวของประเทศที่รัฐบาลให้ความสำคัญ

ที่มา : https://www.thaigov.go.th/news/contents/details/74493