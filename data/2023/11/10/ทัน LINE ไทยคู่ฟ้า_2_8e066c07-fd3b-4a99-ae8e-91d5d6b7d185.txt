รัฐบาลไทย-ข่าวทำเนียบรัฐบาล-เตือน! ปั๊มปฏิเสธจำหน่ายน้ำมันจากมาตรการชดเชยจากภาครัฐ หากพบความผิดมีโทษทั้งจำทั้งปรับ


วันศุกร์ที่ 10 พฤศจิกายน 2566
เตือน! ปั๊มปฏิเสธจำหน่ายน้ำมันจากมาตรการชดเชยจากภาครัฐ หากพบความผิดมีโทษทั้งจำทั้งปรับ
.....
เตือน! ปั๊มปฏิเสธจำหน่ายน้ำมันจากมาตรการชดเชยจากภาครัฐ หากพบความผิดมีโทษทั้งจำทั้งปรับ
.
ภายหลังรัฐบาลออกมาตรการลดภาระค่าใช้จ่ายด้านพลังงานให้ปชช. โดยใช้กลไกการลดภาษีสรรพสามิตและกลไกกองทุนน้ำมันเชื้อเพลิง ส่งผลราคาน้ำมันปรับตัวลงอย่างมีนัยยะสำคัญ ทำให้มีผู้ใช้รถจำนวนมากเข้ามาใช้บริการ จนทำน้ำมันหมด และทำให้เกิดข้อสงสัยว่าเกิดจากหมดจริง หรือหมดเพราะการกักตุนน้ำมัน
.
เรื่องนี้ กระทรวงพลังงานได้ดำเนินการตรวจสอบข้อเท็จจริง ให้ประชาชนผู้ใช้น้ำมันได้รับการคุ้มครองทางกฎหมาย และยืนยันว่า การปรับลดราคาน้ำมันเป็นมาตรการช่วยเหลือ และชดเชยจากภาครัฐ ไม่ได้กระทบกำไรในส่วนผู้ประกอบการ จึงไม่อาจอ้างปฏิเสธการจำหน่ายได้ หากผู้ประกอบการปฏิเสธการจำหน่ายในขณะที่น้ำมันยังมีในสต็อก จะมีโทษจำคุกไม่เกิน 7 ปี ปรับไม่เกิน 140,000 บาท หรือทั้งจำทั้งปรับ
.
ขณะเดียวกัน ประชาชนสามารถแจ้งข้อสงสัย พร้อมรายละเอียดชื่อสถานีบริการ และสถานที่ตั้ง กับกรมธุรกิจพลังงาน หรือกองตรวจราชการ กระทรวงพลังงาน หมายเลขโทรศัพท์ 02-1406080 เพื่อประสานกับกรมการค้าภายใน กระทรวงพาณิชย์ ให้ดำเนินการตรวจสอบข้อเท็จจริงได้
.
อ่านเพิ่มเติม คลิก https://www.thaigov.go.th/news/contents/details/74380
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74517