รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวัฒนธรรม ร่วมเป็นเกียรติชมละครเวที "Waterfall A New Musical" รอบพิเศษ


วันศุกร์ที่ 10 พฤศจิกายน 2566
10/11/2566
พิมพ์
รัฐมนตรีว่าการกระทรวงวัฒนธรรม ร่วมเป็นเกียรติชมละครเวที "Waterfall A New Musical" รอบพิเศษ
รัฐมนตรีว่าการกระทรวงวัฒนธรรม ร่วมเป็นเกียรติชมละครเวที "Waterfall A New Musical" รอบพิเศษ
วันที่ ๒๐ กันยายน ๒๕๖๖ เวลา ๑๘.๐๐ น. นายเศรษฐา ทวีสิน นายกรัฐมนตรี มอบหมายให้นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม ร่วมเป็นเกียรติชมละครเวที "Waterfall A New Musical" รอบพิเศษ โดยมี นายถกลเกียรติ วีรวรรณ ผู้กำกับละครเวที ผู้บริหารกระทรวงวัฒนธรรม ผู้บริหารบริษัท ซีเนริโอ จำกัด ศิลปิน ดารา นักแสดง สื่อมวลชน และแขกผู้มีเกียรติเข้าร่วม ณ เมืองไทยรัชดาลัย เธียเตอร์ กรุงเทพฯ
ทั้งนี้ บริษัท ซีเนริโอ จำกัด เป็นผู้ผลิตรายการบันเทิงหลากหลายประเภท และมีความโดดเด่นในการสร้างสรรค์ละครเวทีระดับคุณภาพยาวนานกว่า ๑๖ ปี ได้จัดทำละครเวที  "Waterfall A New Musical" โดยได้ดัดแปลงบทละคร ด้วยแรงบันดาลใจจากละครเวทีเรื่อง "ข้างหลังภาพ เดอะ มิวสิคัล" และกำกับการแสดงโดย นายถกลเกียรติ วีรวรรณ ผู้กำกับละครเวทีชาวไทย ซึ่งเป็นผลงานระดับนานาชาติ (International Production) โดยบริษัทฯ ได้มีแผนจะนำละครเวทีดังกล่าวไปแสดงในระดับโลก หรือ Broadway นับเป็นปรากฏการณ์ใหม่สำหรับละครเวทีไทยและเป็นการเผยแพร่ Soft Power อีกช่องทางหนึ่งของประเทศไทย

ที่มา : https://www.thaigov.go.th/news/contents/details/74490