รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวัฒนธรรม เป็นประธานการประชุมคณะกรรมการการบูรณาการการกำหนดแนวทางการจัดงานประเพณีลอยกระทง  เพื่อส่งเสริมเทศกาลประเพณีของชาติให้เป็นหมุดหมายของนักท่องเที่ยวทั่วโล


วันศุกร์ที่ 10 พฤศจิกายน 2566
10/11/2566
พิมพ์
รัฐมนตรีว่าการกระทรวงวัฒนธรรม เป็นประธานการประชุมคณะกรรมการการบูรณาการการกำหนดแนวทางการจัดงานประเพณีลอยกระทง  เพื่อส่งเสริมเทศกาลประเพณีของชาติให้เป็นหมุดหมายของนักท่องเที่ยวทั่วโล
รัฐมนตรีว่าการกระทรวงวัฒนธรรม เป็นประธานการประชุมคณะกรรมการการบูรณาการการกำหนดแนวทางการจัดงานประเพณีลอยกระทง พุทธศักราช ๒๕๖๖ ครั้งที่ ๑/๒๕๖๖ เพื่อส่งเสริมเทศกาลประเพณีของชาติให้เป็นหมุดหมายของนักท่องเที่ยวทั่วโลก อนุรักษ์ สืบสานและส่งเสริมงานวัฒนธรรม
รัฐมนตรีว่าการกระทรวงวัฒนธรรม เป็นประธานการประชุมคณะกรรมการการบูรณาการการกำหนดแนวทางการจัดงานประเพณีลอยกระทง พุทธศักราช ๒๕๖๖ ครั้งที่ ๑/๒๕๖๖ เพื่อส่งเสริมเทศกาลประเพณีของชาติให้เป็นหมุดหมายของนักท่องเที่ยวทั่วโลก อนุรักษ์ สืบสานและส่งเสริมงานวัฒนธรรมและขนบธรรมเนียมประเพณีที่สำคัญของชาติ
วันที่ ๑๖ ตุลาคม ๒๕๖๖ เวลา ๑๓.๓๐ น. นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม เป็นประธานการประชุมคณะกรรมการการบูรณาการการกำหนดแนวทางการจัดงานประเพณีลอยกระทง พุทธศักราช ๒๕๖๖ ครั้งที่ ๑/๒๕๖๖ โดยมี นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม นางยุพา ทวีวัฒนะกิจบวร ปลัดกระทรวงวัฒนธรรม นายโกวิท ผกามาศ อธิบดีกรมส่งเสริมวัฒนธรรม นายชัยพล สุขเอี่ยม อธิบดีกรมการศาสนา นายประสพ เรียงเงิน ผู้อำนวยการสำนักงานศิลปวัฒนธรรมร่วมสมัย นางสาวเพ็ญพิสุทธิ์ จินตโสภณ เลขานุการรัฐมนตรีว่าการกระทรวงวัฒนธรรมและผู้แทนหน่วยงานต่างๆ ทั้งภาครัฐและเอกชนที่เป็นกรรมการฯ กว่า ๓๐ หน่วยงาน เช่น กระทรวงมหาดไทย กระทรวงสาธารณสุข กรุงเทพมหานคร กระทรวงการท่องเที่ยวและกีฬา สำนักงานตำรวจแห่งชาติ เข้าร่วม ณ ศูนย์ประชุมกระทรวงวัฒนธรรม ชั้น ๘  อาคารวัฒนธรรมวิศิษฏ์ กระทรวงวัฒนธรรม และผ่านระบบการประชุมทางไกล (Application Zoom)
การประชุมครั้งนี้ เพื่อขับเคลื่อนงานประเพณีที่สอดคล้องกับนโยบายรัฐบาล (THACCA)ในประเด็นการสร้างการรับรู้งานเฟสติวัลของไทยและนโยบายของรัฐมนตรีว่าการกระทรวงวัฒนธรรมประเด็นการส่งเสริมเทศกาลประเพณีของชาติและเทศกาลอื่นๆ ด้านวัฒนธรรมให้เป็นหมุดหมายของนักท่องเที่ยวทั่วโลกและการอนุรักษ์ สืบสานและส่งเสริมงานวัฒนธรรมและขนบธรรมเนียมประเพณีที่สำคัญของชาติให้คงคุณค่าและเนื้อหาสาระของวัฒนธรรมอันดีงามของไทย และเพื่อบูรณาการแนวทางความร่วมมือการดำเนินงานของทุกภาคส่วนในการจัดทำมาตรการเพื่อสืบสานคุณค่าอันดีงานของประเพณีลอยกระทงให้เด็ก เยาวชนและประชาชนได้รับทราบแนวทางที่ถูกต้อง เหมาะสมและสามารถนำไปปฏิบัติ รวมทั้ง ประเทศไทยได้เตรียมเสนอประเพณีลอยกระทงในประเทศไทยเป็นตัวแทนมรดกวัฒนธรรมที่จับต้องไม่ได้ของมนุษยชาติต่อยูเนสโก และเพื่อส่งเสริมประเพณีลอยกระทงสร้างมูลค่าทางเศรษฐกิจ
ทั้งนี้ ประเพณีลอยกระทง ตรงกับวันขึ้น ๑๕ ค่ำ เดือน ๑๒ หรือช่วงคืนวันเพ็ญ ของทุกปี นิยมนำกระทงลอยไปตามลำน้ำ เพื่อบูชาพระพุทธเจ้าแสดงความขอบคุณพระแม่คงคา อีกทั้ง เป็นการร่วมกันอนุรักษ์ ส่งเสริม สืบสาน และต่อยอดประเพณีลอยกระทงของไทยให้คงอยู่และเป็นที่รู้จักในนานาชาติต่อไป

ที่มา : https://www.thaigov.go.th/news/contents/details/74501