รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา มอบ ดนัยณัฏฐ์ ที่ปรึกษารัฐมนตรีฯ เร่งดันนโยบาย รถ EV ส่งเสริมการผลิตและการใช้รถยนต์ไฟฟ้าภายในประเทศ


วันศุกร์ที่ 10 พฤศจิกายน 2566
10/11/2566
พิมพ์
รัฐมนตรีฯ พิมพ์ภัทรา มอบ ดนัยณัฏฐ์ ที่ปรึกษารัฐมนตรีฯ เร่งดันนโยบาย รถ EV ส่งเสริมการผลิตและการใช้รถยนต์ไฟฟ้าภายในประเทศ
รัฐมนตรีฯ พิมพ์ภัทรา มอบ ดนัยณัฏฐ์ ที่ปรึกษารัฐมนตรีฯ เร่งดันนโยบาย รถ EV ส่งเสริมการผลิตและการใช้รถยนต์ไฟฟ้าภายในประเทศ
นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เร่งผลักดันมาตรการส่งเสริมยานยนต์ไฟฟ้า หรือ EV 3.5 ส่งเสริมการผลิตและการใช้รถยนต์ไฟฟ้าอย่างแพร่หลายภายในประเทศ โดยวันนี้ (10 ตุลาคม 2566 ) ได้มอบหมายให้นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เป็นประธานการประชุมการขับเคลื่อนนโยบายด้านอุตสาหกรรมยานยนต์ไฟฟ้ากับผู้แทนหน่วยงานที่เกี่ยวข้อง โดยได้มีการหารือในการสนับสนุนด้านต้นทุนและราคาให้มีความเหมาะสมและสอดคล้องกับความต้องการของผู้ผลิตและผู้บริโภค รวมทั้งมาตรการด้านสิทธิประโยชน์แก่ผู้ผลิตรถยนต์อีวีในการตั้งสถานประกอบการ พร้อมส่งเสริมให้เกิดการพัฒนาสถานีชาร์จไฟให้เพียงพอและครอบคลุมทั่วประเทศ ภายใต้การออกมาตรฐานความปลอดภัยต่างๆ เพื่อผู้บริโภค โดยเฉพาะในของเรื่องแบตเตอรี่ พร้อมเร่งหามาตรการส่งเสริมและสนับสนุนการผลิต การนำเทคโนโลยีระบบอัตโนมัติ หุ่นยนต์ (Robot & Automation) ให้ครอบคลุมทั้งกระบวนการจัดการการผลิต (Supply Chain) ของอุตสาหกรรมการผลิตยานยนต์ไฟฟ้า ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/74521