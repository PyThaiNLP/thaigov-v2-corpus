รัฐบาลไทย-ข่าวทำเนียบรัฐบาล-วธ. เปิด “ตลาดน้ำบางน้ำผึ้ง" สมุทรปราการ ยกระดับ ๑๐ ตลาดบก ๖ ตลาดน้ำ สืบสานวัฒนธรรมไทย ปั้นตลาดน้ำเป็น Soft Power ดึงดูดนักท่องเที่ยวทุกระดับ กระตุ้นเศรษฐกิจ สร้างอาชีพ สร้างรายได้


วันศุกร์ที่ 10 พฤศจิกายน 2566
10/11/2566
พิมพ์
วธ. เปิด “ตลาดน้ำบางน้ำผึ้ง" สมุทรปราการ ยกระดับ ๑๐ ตลาดบก ๖ ตลาดน้ำ สืบสานวัฒนธรรมไทย ปั้นตลาดน้ำเป็น Soft Power ดึงดูดนักท่องเที่ยวทุกระดับ กระตุ้นเศรษฐกิจ สร้างอาชีพ สร้างรายได้
วธ. เปิด “ตลาดน้ำบางน้ำผึ้ง" สมุทรปราการ ยกระดับ ๑๐ ตลาดบก ๖ ตลาดน้ำ สืบสานวัฒนธรรมไทย ปั้นตลาดน้ำเป็น Soft Power ดึงดูดนักท่องเที่ยวทุกระดับ กระตุ้นเศรษฐกิจ สร้างอาชีพ สร้างรายได้ให้กับประชาชน
วธ. เปิด “ตลาดน้ำบางน้ำผึ้ง” สมุทรปราการ ยกระดับ ๑๐ ตลาดบก ๖ ตลาดน้ำ สืบสานวัฒนธรรมไทย ปั้นตลาดน้ำเป็น Soft Power ดึงดูดนักท่องเที่ยวทุกระดับ กระตุ้นเศรษฐกิจ สร้างอาชีพ สร้างรายได้ให้กับประชาชน
วันที่ ๒๓ กันยายน ๒๕๖๖ เวลา ๑๐.๓๐ น. นางยุพา ทวีวัฒนะกิจบวร ปลัดกระทรวงวัฒนธรรม เป็นประธานพิธีเปิดตัว ๑๐ ตลาดบก ๖ ตลาดน้ำ สืบสานวัฒนธรรมไทย ประจำปีงบประมาณ พ.ศ. ๒๕๖๖ “ตลาดน้ำบางน้ำผึ้ง” โดยมีพระครูปัญญาธีรานุวัตร ดร. เจ้าอาวาสวัดบางน้ำผึ้งใน นายชัยพจน์ จรูญพงศ์ รองผู้ว่าราชการจังหวัดสมุทรปราการ นางยุถิกา อิศรางกูร ณ อยุธยา รองปลัดกระทรวงวัฒนธรรม นางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม ผู้บริหารกระทรวงวัฒนธรรม วัฒนธรรมจังหวัดในพื้นที่ภาคกลาง หัวหน้าส่วนราชการ ผู้นำชุมชนฯ  ผู้ขับเคลื่อนตลาดน้ำบางน้ำผึ้ง เครือข่ายทางวัฒนธรรม แขกผู้มีเกียรติ และสื่อมวลชน เข้าร่วม ณ ตลาดน้ำบางน้ำผึ้ง อำเภอพระประแดง จังหวัดสมุทรปราการ
ในโอกาสนี้ ภายในงานมีกิจกรรมประกอบด้วย การแสดงศิลปวัฒนธรรม ชื่อชุดการแสดง “มหัศจรรย์ของดีบางน้ำผึ้ง” พิธีมอบเกียรติบัตรให้แก่ผู้สนับสนุนการขับเคลื่อนตลาดน้ำฯ เยี่ยมชมการสาธิตภูมิปัญญาทางวัฒนธรรม ผลิตภัณฑ์ทางวัฒนธรรม (CPOT/CCPOT) และเยี่ยมชมตลาดน้ำบางน้ำผึ้ง
ทั้งนี้ “ตลาดน้ำบางน้ำผึ้ง จังหวัดสมุทรปราการ” ตั้งอยู่บริเวณตำบลบางน้ำผึ้ง ซึ่งเป็น ๑ ใน ๖ ตำบล
ในพื้นที่สามน้ำ คือน้ำจืด น้ำเค็ม และน้ำกร่อย ของคุ้งบางกระเจ้า หรือคุ้งกระเพาะหมู เป็นพื้นที่สีเขียว แหล่งผลิตอากาศบริสุทธิ์ขนาดใหญ่ เสน่ห์ของตลาดแห่งนี้ คือ วิถีชีวิตชาวบ้านริมคลอง ส่วนใหญ่เป็นชาวไทยภาคกลาง
ชาวไทยเชื้อสายมอญและจีน โดยมีการจำหน่ายผลิตภัณฑ์พื้นบ้านและอาหาร ควบคู่ไปกับการจัดกิจกรรมท่องเที่ยวสัมผัสวิถีชุมชน ชื่นชมธรรมชาติอันสวยงามของสวนเกษตรผสมผสาน ตลาดบางน้ำผึ้งมีอาหารรสเลิศระดับตำนาน เช่น ก๋วยเตี๋ยวหมูต้มยำ ขนมจีนแกงไก่ ปลาทูต้มเค็ม ไข่ปลาหมึกห่อใบตองย่าง แจงลอน ไส้กรอก ไส้อั่ว ตะโก้ ขนมบ้าบิ่น ขนมปั้นสิบ และลูกจากลอยแก้ว สำหรับของฝากประจำตลาด นอกจากผักผลไม้ ขนมไทยเลิศรส เมี่ยงคำ ปลาทูทอด อาหารนานาชนิด ยังมีผลิตภัณฑ์จากน้ำผึ้งชันโรง ลูกประคบสมุนไพร และผลิตภัณฑ์จากกลุ่มแม่บ้าน
บางน้ำผึ้งพอเพียงอีกมากมาย เปิดบริการวันเสาร์ – อาทิตย์ และวันหยุดนักขัตฤกษ์ เวลา ๐๘.๐๐- ๑๖.๐๐ น.

ที่มา : https://www.thaigov.go.th/news/contents/details/74491