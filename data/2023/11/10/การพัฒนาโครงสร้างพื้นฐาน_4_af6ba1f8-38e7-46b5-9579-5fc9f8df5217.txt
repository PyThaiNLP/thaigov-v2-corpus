รัฐบาลไทย-ข่าวทำเนียบรัฐบาล-สุริยะ”เปิดใช้ค่ารถไฟฟ้า 20 บาทตลอดสาย ประเดิม 2 เส้นทาง“สายสีม่วง - สายสีแดง”เริ่มแล้วตั้งแต่ 16 ตุลาคม 66 ตามนโยบาย “Transport Future for All: คมนาคมแห่งอนาคต เพื่อประชาชนทุกคน


วันศุกร์ที่ 10 พฤศจิกายน 2566
10/11/2566
พิมพ์
สุริยะ”เปิดใช้ค่ารถไฟฟ้า 20 บาทตลอดสาย ประเดิม 2 เส้นทาง“สายสีม่วง - สายสีแดง”เริ่มแล้วตั้งแต่ 16 ตุลาคม 66 ตามนโยบาย “Transport Future for All: คมนาคมแห่งอนาคต เพื่อประชาชนทุกคน
สุริยะ” เปิดใช้ค่ารถไฟฟ้า 20 บาทตลอดสาย ประเดิม 2 เส้นทาง “สายสีม่วง - สายสีแดง” เริ่มแล้วตั้งแต่ 16 ตุลาคม 2566 ตามนโยบาย “Transport Future for All: คมนาคมแห่งอนาคต เพื่อประชาชนทุกคน”
สุริยะ” เปิดใช้ค่ารถไฟฟ้า 20 บาทตลอดสาย ประเดิม 2 เส้นทาง “สายสีม่วง - สายสีแดง” เริ่มแล้วตั้งแต่ 16 ตุลาคม 2566 ตามนโยบาย “Transport Future for All: คมนาคมแห่งอนาคต เพื่อประชาชนทุกคน”
นายสุริยะ จึงรุ่งเรืองกิจ รัฐมนตรีว่าการกระทรวงคมนาคม เปิดเผยภายหลังการประชุมคณะรัฐมนตรี (ครม.) ในวันนี้ (16 ตุลาคม 2566) ว่า ตามที่ในการประชุมคณะรัฐมนตรี (ครม.) ในวันนี้ โดยมี นายเศรษฐา ทวีสิน นายกรัฐมนตรี เป็นประธานฯ มีมติเห็นชอบตามที่กระทรวงคมนาคมเสนอปรับลดค่าโดยสารรถไฟฟ้าสูงสุดไม่เกิน 20 บาท (นโยบายค่ารถไฟฟ้า 20 บาทตลอดสาย) ซึ่งถือเป็นนโยบาย Quick Win นโยบายแรกของรัฐบาล และตนในฐานะรัฐมนตรีว่าการกระทรวงคมนาคม ได้เร่งรัดทุกหน่วยงานให้ทำงานอย่างเร็วที่สุดตามที่ท่านนายกฯ ได้เคยกล่าวไว้
ทั้งนี้รัฐบาลโดยกระทรวงคมนาคม ได้ประกาศใช้นโยบายค่ารถไฟฟ้า 20 บาทตลอดสาย หรือปรับลดจากอัตราค่าโดยสารปัจจุบัน เริ่มต้น 14 บาท สูงสุดไม่เกิน 42 บาท เหลืออัตราค่าโดยสารสูงสุดไม่เกิน 20 บาทเฉพาะของแต่ละสาย ซึ่งจะเริ่มต้นตั้งแต่วันนี้ (16 ตุลาคม 2566 2566) เป็นต้นไป โดยจะนำร่อง 2 โครงการ คือ 1) โครงการรถไฟฟ้ามหานคร (MRT) สายฉลองรัชธรรม (สายสีม่วง) ช่วงเตาปูน - คลองบางไผ่ ระยะทาง 23 กิโลเมตร (กม.) จำนวน 16 สถานี และ 2) โครงการรถไฟฟ้าชานเมืองสายสีแดง ช่วงบางซื่อ - รังสิต (สายธานีรัถยา) ระยะทาง 26 กม. จำนวน 10 สถานี และช่วงบางซื่อ - ตลิ่งชัน (สายนครวิถี) ระยะทาง 15 กม. จำนวน 4 สถานี
นายสุริยะ กล่าวต่อว่า วันนี้ถือเป็นอีกหนึ่งวันสำคัญของรัฐบาล ซึ่งตนและผู้บริหารกระทรวงคมนาคม รวมถึงหน่วยงานที่เกี่ยวข้องจึงได้เดินทางมาที่สถานีกลางกรุงเทพอภิวัฒน์ ซึ่งเป็นสถานีต้นสายของโครงการรถไฟชานเมืองสายสีแดง ที่จะเริ่มประกาศใช้นโยบายค่ารถไฟฟ้า 20 บาทตลอดสายเฉพาะของแต่ละสายก่อนในวันนี้ จากเดิมเคยประกาศไว้ว่าจะเริ่มใช้นโยบายในช่วงปลายปี 2566 เพื่อมอบเป็นของขวัญให้กับประชาชน แต่ด้วยภาระค่าครองชีพที่สูงขึ้นจากสถานการณ์ความวุ่นวายในต่างประเทศที่ส่งผลกระทบต่อราคาน้ำมันมีผลโดยตรงต่อผู้ใช้รถยนต์ ดังนั้นกระทรวงคมนาคมจึงได้เร่งรัดดำเนินการให้เป็นรูปธรรมโดยเร็ว และเริ่มประกาศใช้ในวันนี้ เพื่อลดภาระค่าใช้จ่ายในการเดินทางของผู้โดยสาร รวมถึงประหยัดเวลา และจูงใจให้ประชาชนหันมาใช้ระบบขนส่งสาธารณะระบบรางมากขึ้น ช่วยลดปัญหาฝุ่นละออง PM 2.5 ด้วย ตามนโยบาย “Transport Future for All: คมนาคมแห่งอนาคต เพื่อประชาชนทุกคน” การคมนาคมที่ไม่ใช่เพียงแค่การเดินทาง แต่ต้องมีความรับผิดชอบต่อสังคมและโลก เพื่อคนรุ่นหลังอย่างยั่งยืนตลอดไป
ในส่วนของการเชื่อมต่อระหว่างรถไฟฟ้า MRT สายสีม่วง กับรถไฟฟ้าชานเมืองสายสีแดงนั้น กำหนดอัตราค่าโดยสารของทั้ง 2 สาย สูงสุดไม่เกิน 20 บาท โดยจะต้องเปลี่ยนถ่ายระบบ ณ สถานีบางซ่อน ภายในระยะเวลา 30 นาที และในเบื้องต้นจะต้องใช้บัตรโดยสารใบเดียวกัน หรือบัตร EMV Contactless เท่านั้น โดยในระยะแรกหากข้ามระบบยังคงต้องชำระอัตราค่าโดยสารของแต่ละสายก่อน เนื่องจากในขณะนี้ อยู่ระหว่างการปรับปรุงระบบหรือซอฟต์แวร์ คาดว่าจะเปิดให้บริการเชื่อมต่อรถไฟฟ้า MRT สายสีม่วงกับรถไฟฟ้าชานเมืองสายสีแดงในอัตราสูงสุดไม่เกิน 20 บาทตลอดสายภายในเดือน พฤศจิกายน 2566 นี้ต่อไป
นายสุริยะ กล่าวอีกว่า ขณะที่ในเส้นทางรถไฟฟ้าสายอื่นๆ นั้น หลังจากนี้กระทรวงคมนาคมจะแต่งตั้งคณะกรรมการเจรจาร่วมกับภาคเอกชน เพื่อดำเนินนโยบายค่ารถไฟฟ้า 20 บาทตลอดสายให้ครอบคลุมโครงข่ายในเขตกรุงเทพมหานครและปริมณฑลในทุกเส้นทาง ตามเป้าหมายภายใน 2 ปีนับจากนี้ต่อไป อย่างไรก็ตาม ตนได้สั่งการให้การรถไฟฟ้าขนส่งมวลชนแห่งประเทศไทย (รฟม.) และการรถไฟแห่งประเทศไทย (รฟท.) เตรียมความพร้อมทั้งในส่วนของสิ่งอำนวยความสะดวกบนสถานี อาทิ ลิฟท์ บันไดเลื่อน ให้มีความปลอดภัย
นอกจากนี้ มอบหมายให้ติดตั้งป้ายแนะนำการใช้บริการ รวมถึงจัดเตรียมเจ้าหน้าที่คอยดูแลความสะดวกในการเดินทาง และประชาสัมพันธ์ ให้คำแนะนำประชาชนที่มาใช้บริการ พร้อมทั้งให้ประเมิน และเก็บข้อมูลผลการดำเนินงานการเปิดใช้นโยบาย เพื่อวิเคราะห์ถึงปัญหาและอุปสรรค ก่อนนำไปปรับปรุงการให้บริการ โดยให้รายงานผลมายังกระทรวงคมนาคมทุกเดือน
************** 16 ตุลาคม 2566 ***************

ที่มา : https://www.thaigov.go.th/news/contents/details/74489