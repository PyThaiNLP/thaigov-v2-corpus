รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ หนุน โกโก้ระนอง เสริมแนวคิด รวอ. ผลักดันให้เป็น COCOA HUB เมืองไทย


วันศุกร์ที่ 10 พฤศจิกายน 2566
10/11/2566
พิมพ์
ที่ปรึกษาฯ ดนัยณัฏฐ์ หนุน โกโก้ระนอง เสริมแนวคิด รวอ. ผลักดันให้เป็น COCOA HUB เมืองไทย
ที่ปรึกษาฯ ดนัยณัฏฐ์ หนุน โกโก้ระนอง เสริมแนวคิด รวอ. ผลักดันให้เป็น COCOA HUB เมืองไทย
วันที่ 9 พฤศจิกายน 2566 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ลงพื้นที่เยี่ยมชมวิสาหกิจชุมชนโกโก้ระนอง พร้อมด้วย นายวีระกิตติ์ รันทนกิจธนวิชญ์ ผู้ตรวจราชการกระทรวงอุตสาหกรรม นายวิชญพรรณ พลอยทับทิม อุตสาหกรรมจังหวัดระนอง นางสาวอริยาพร อำนรรฆสรเดช ผู้อำนวยการศูนย์ส่งเสริมอุตสาหกรรมภาคที่ 10 โดยมี นายธันวัฒน์ เศวตภัทรวาทิน ผู้ก่อตั้ง บริษัท คาเคาโก้-โกโก้ จำกัด ประธานกลุ่มวิสาหกิจ โกโก้ระนอง ให้การต้อนรับ ณ วิสาหกิจชุมชนโกโก้ระนอง อำเภอเมือง จังหวัดระนอง
วิสาหกิจชุมชนโกโก้ระนอง เริ่มก่อตั้งเมื่อปี 2563 โดยคุณธันวัฒน์ เศวตภัทรวาทิน มีแนวคิดกลับมาพัฒนาพื้นที่ทำการเกษตรด้วยการรื้อฟื้นการปลูกโกโก้ในจังหวัดขึ้นมาใหม่ จากนั้นได้พัฒนาพื้นที่เป็นศูนย์เรียนรู้การปลูกโกโก้และทำเป็นแหล่งท่องเที่ยวเชิงเกษตร มีการเชื่อมโยงกับนักท่องเที่ยวและหน่วยงานภาครัฐ เอกชน คนในพื้นที่สนับสนุนในด้านต่าง ๆ ปัจจุบันนอกจากจะเปิดเป็นแหล่งท่องเที่ยวเชิงเกษตร มีคาเฟ่และสถานที่พักผ่อนภายในบริเวณวิสาหกิจ ยังพัฒนากลุ่มวิสาหกิจ โดยจดเป็นนิติบุคคลทำการแปรรูปเป็นผลิตภัณฑ์คาเคาบิทเทอร์ ส่งให้กับบริษัทคู่ค้าหลัก ทั้งนี้ กลุ่มวิสาหกิจชุมชนโกโก้ระนอง ยังได้ร่วมกับกลุ่มวิสาหกิจโกโก้อีก 7 จังหวัด ในการทำการตลาดในด้านผลิตภัณฑ์สู่ผู้บริโภค โดยมีเป้าหมายหลักในการผลักดันให้โกโก้ที่เพาะปลูกโดยเกษตรไทย เป็นพืชเศรษฐกิจของประเทศ เพื่อสร้างประโยชน์ให้กับประเทศไทย ให้เกษตรกรหันมาสนใจปลูกโกโก้ เพื่อการพัฒนาต่อยอดผลิตภัณฑ์ให้เป็นที่รู้จักและเติบโตมากยิ่งขึ้น
ที่ปรึกษาฯ ดนัยณัฏฐ์ กล่าวว่า จากนโยบายของ นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เมื่อครั้งที่ได้ลงพื้นที่จังหวัดนครศรีธรรมราช มีเกษตรกรที่ปลูกโกโก้กันเป็นจำนวนมาก เพราะโก้โก้เป็นพืชเศรษฐกิจที่มีมูลค่าสูง จึงได้เห็นถึงโอกาสจากโกโก้พืชท้องถิ่นของจังหวัด เป็นที่ต้องการของกลุ่มคนรักโกโก้ อีกทั้งเล็งเห็นโอกาสที่จะผลักดันให้เป็น COCOA HUB เมืองไทย เพื่อเป็นศูนย์กลางรองรับการขยายตัวของอุตสาหกรรมการปลูกโกโก้ในไทย และช่วยผลักดันตลาดโกโก้ในเมืองไทยให้เข้าสู่ตลาดโลกได้ในอนาคต ซึ่งวิสาหกิจชุมชนโกโก้ระนอง ถือเป็นต้นแบบของผลิตภัณฑ์โกโก้ที่มีคุณภาพ สามารถพัฒนาต่อยอดได้อย่างแน่นอน จากการที่สร้างเป็นแหล่งรู้เกี่ยวกับโกโก้ และกรรมวิธีในการผลิตโกโก้ที่หลากหลายรูปแบบ ทั้งคาเฟ่ เครื่องดื่ม และผลิตภัณฑ์แปรรูปต่าง ๆ
ทั้งนี้ วิสาหกิจชุมชนโกโก้ระนอง มีแนวทางการพัฒนาต่อยอดวิสาหกิจฯ ได้แก่ การเพื่อยกระดับผลิตภัณฑ์ให้ได้มาตรฐาน การยกระดับเป็นวิสาหกิจเพื่อสังคม เพื่อสร้างเครือข่ายในพื้นที่ทุกอำเภอในจังหวัด การสร้างแปลงต้นแบบในกรุงเทพฯ โดยจัดแปลงโกโก้ต้นแบบ และมีกิจกรรมการเพาะปลูก และการแปรรูปผลิตภัณฑ์ สร้างกิจกรรมให้นักท่องเที่ยว นักลงทุนและผู้สนใจ ในส่วนของความต้องการที่อยากให้ภาครัฐเข้ามาสนับสนุน ได้แก่ ด้านการพัฒนาออกแบบบรรจุภัณฑ์
การสนับสนุนด้านผลงานวิจัยผลผลิตและผลิตภัณฑ์โกโก้ เพื่อสร้างการยอมรับเชื่อถือได้ เนื่องจากทางกลุ่มมีแผนขยายตลาดเข้าสู่ห้างสรรพสินค้าชั้นนำ และการมีส่วนร่วมของเกษตรกรผู้ปลูกโกโก้ในพื้นที่จังหวัดระนอง เพื่อเพิ่มปริมาณผลผลิต เพื่อแก้ปัญหาวัตถุดิบไม่เพียงพอ

ที่มา : https://www.thaigov.go.th/news/contents/details/74509