รัฐบาลไทย-ข่าวทำเนียบรัฐบาล-​รัฐบาล โดยกระทรวงอุตฯ ยังคงติดตามอย่างต่อเนื่องให้เร่งผู้ประกอบการเอาแร่โปแตชเข้าระบบ เพิ่มวัตถุดิบเข้าระบบการผลิตปุ๋ยเพื่ออุตสาหกรรมการเกษตร ลดต้นทุน พัฒนาเศรษฐกิจ 


วันศุกร์ที่ 10 พฤศจิกายน 2566
10/11/2566
พิมพ์
​รัฐบาล โดยกระทรวงอุตฯ ยังคงติดตามอย่างต่อเนื่องให้เร่งผู้ประกอบการเอาแร่โปแตชเข้าระบบ เพิ่มวัตถุดิบเข้าระบบการผลิตปุ๋ยเพื่ออุตสาหกรรมการเกษตร ลดต้นทุน พัฒนาเศรษฐกิจ
​รัฐบาล โดยกระทรวงอุตฯ ยังคงติดตามอย่างต่อเนื่องให้เร่งผู้ประกอบการเอาแร่โปแตชเข้าระบบ เพิ่มวัตถุดิบเข้าระบบการผลิตปุ๋ยเพื่ออุตสาหกรรมการเกษตร ลดต้นทุน พัฒนาเศรษฐกิจ ให้เกิดการจ้างงานในพื้นที่
วันที่ 10 พฤศจิกายน 2566 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี ย่้ำว่า จากที่​ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ติดตามและสอบถามถึงสถานการณ์การผลิตแร่โปแตชในประเทศไทย พร้อมสั่งการและให้นโยบายในการนำการผลิตแร่เข้าระบบนั้น กระทรวงอุตสาหกรรมได้เร่งติดตามและสอบถามถึงความคืบหน้าไปยังผู้ประกอบการที่ได้รับสัมปทานอย่างใกล้ชิดและต่อเนื่อง
รองโฆษกฯ รัดเกล้าฯ กล่าวว่า ด้วยศักยภาพของประเทศไทยในการเป็นแหล่งแร่โปแตชมากเป็นอันดับต้นๆ ของโลก รองจากแคนาดา ซึ่งแร่โปแตชถือเป็นวัตถุดิบสำคัญในการผลิตปุ๋ย โดยจากสถานการณ์ปัจจุบันที่กำลังขาดแคลนแร่โปแตชส่งผลให้ราคาปุ๋ยที่เกษตรกรรับซื้อมีราคาสูงขึ้นอย่างมาก ซึ่งไทยมีผู้ประกอบการเข้ารับสัมปทานจำนวน 3 ราย (ในจังหวัดชัยภูมิ อุดรธานี และนครราชสีมา) ที่ต้องเข้าระบบตามนโยบายของนายกรัฐมนตรี ซึ่งหากยังไม่ดำเนินการ กระทรวงอุตสาหกรรม และหน่วยงานที่เกี่ยวข้องจะได้เร่งหาผู้ดำเนินการรายใหม่เข้าดำเนินการ เพื่อให้มีวัตถุดิบเข้าไปในระบบการผลิตปุ๋ยเพื่ออุตสาหกรรมการเกษตร และอุตสาหกรรมที่เกี่ยวข้องให้ได้อย่างรวดเร็ว
“แร่โปแตชถือเป็นสารตั้งต้นสำคัญที่ใช้ในการผลิตปุ๋ยสู่เกษตรกร ซึ่งไทยนำเข้าปุ๋ยปีละหลายล้านบาท หากผลิตปุ๋ยจากแร่โปแตชได้เองก็จะช่วยลดต้นทุนของเกษตรกร ส่งผลดีต่อการพัฒนาเศรษฐกิจ ทำให้เกิดการจ้างงานในพื้นที่ และสร้างอาชีพใหม่ที่ต่อเนื่อง รวมทั้งยังเป็นการนำเอาทรัพยากรที่ประเทศไทยมีมหาศาล มาใช้ให้เกิดประโยชน์ ทั้งนี้คาดว่าหากสามารถนำแร่ที่มีอยู่ในไทยมาใช้ได้ จะสามารถประหยัดการนำเข้าปุ๋ยได้ปีละเกือบ 1 หมื่นล้านบาท” รองโฆษกฯ รัดเกล้าฯ กล่าว

ที่มา : https://www.thaigov.go.th/news/contents/details/74492