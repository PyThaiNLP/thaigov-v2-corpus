รัฐบาลไทย-ข่าวทำเนียบรัฐบาล-เพียง 1 ชั่วโมง!! ลูกค้าแห่จองสิทธิ์ดอกเบี้ยสินเชื่อและเงินฝาก ธอส. สูงถึง 1,296 ล้านบาท ในงานมหกรรมทางการเงินรูปแบบออนไลน์ Digital Event Marketing Fair


วันศุกร์ที่ 10 พฤศจิกายน 2566
10/11/2566
พิมพ์
เพียง 1 ชั่วโมง!! ลูกค้าแห่จองสิทธิ์ดอกเบี้ยสินเชื่อและเงินฝาก ธอส. สูงถึง 1,296 ล้านบาท ในงานมหกรรมทางการเงินรูปแบบออนไลน์ Digital Event Marketing Fair
ธอส. จัดงานมหกรรมทางการเงิน Digital Event Marketing Fair ในรูปแบบ Live Streaming ผ่านช่องทาง Facebook Fanpage ธนาคารอาคารสงเคราะห์ เมื่อวันพฤหัสบดีที่ 9 พฤศจิกายน 2566 เวลา 16.00 - 17.00 น. ที่ผ่านมา
ธนาคารอาคารสงเคราะห์ (ธอส.) จัดงานมหกรรมทางการเงิน Digital Event Marketing Fair ในรูปแบบ Live Streaming ผ่านช่องทาง Facebook Fanpage ธนาคารอาคารสงเคราะห์ เมื่อวันพฤหัสบดีที่ 9 พฤศจิกายน 2566 เวลา 16.00 - 17.00 น. ที่ผ่านมา โดยภายในงานมีโปรโมชันอัตราดอกเบี้ยพิเศษทั้งสินเชื่อและเงินฝากออมทรัพย์สำหรับลูกค้าที่ทำงานในหน่วยงานที่มีสวัสดิการกับธนาคาร ตาม "โครงการสวัสดิการเงินกู้เพื่อที่อยู่อาศัย ประเภทไม่มีเงินฝาก" ผลปรากฏว่า เพียง 1 ชั่วโมง มีลูกค้าให้ความสนใจเข้าร่วมงาน และจองสิทธิ์โปรโมชันอัตราดอกเบี้ยพิเศษจำนวนสูงถึง 1,296 ล้านบาท แบ่งเป็น สินเชื่ออัตราดอกเบี้ยต่ำ 0% 3 เดือนแรก (เฉลี่ย 3 ปีแรก 2.70% ต่อปี) วงเงิน 1,258 ล้านบาท และเงินฝากออมทรัพย์ GHB Welfare Savings อัตราดอกเบี้ยสูง 1.85% ต่อปี วงเงิน 38 ล้านบาท
ทั้งนี้ ลูกค้ายังสามารถจองสิทธิ์โปรโมชันสินเชื่อดังกล่าวนี้ได้ถึงวันที่ 13 พฤศจิกายน 2566 เวลา 24.00 น. ยื่นคำขอกู้และทำนิติกรรมได้ภายในวันที่ 28 ธันวาคม 2566 ส่วนผู้ที่จองสิทธิ์โปรโมชันเงินฝากออมทรัพย์ สามารถเปิดบัญชีเงินฝากที่สาขาธนาคารขั้นต่ำ 10,000 บาทขึ้นไป ตั้งแต่วันนี้ถึงวันที่ 18 พฤศจิกายน 2566 โดยจะได้รับของสมนาคุณกระเป๋าสะพายท่านละ 1 ใบ สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคาร ได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/74533