รัฐบาลไทย-ข่าวทำเนียบรัฐบาล-นายสุทิน คลังแสง รัฐมนตรีว่าการกระทรวงกลาโหม ได้ให้การต้อนรับ พล.อ. Li Qiaoming ผู้บัญชาการกองทัพบบก กองทัพปลดปล่อยประชาชนจีน ในโอกาสเดินทางเยือนประเทศไทยอย่างเป็นทางการ


วันศุกร์ที่ 10 พฤศจิกายน 2566
นายสุทิน คลังแสง รัฐมนตรีว่าการกระทรวงกลาโหม ได้ให้การต้อนรับ พล.อ. Li Qiaoming ผู้บัญชาการกองทัพบบก กองทัพปลดปล่อยประชาชนจีน ในโอกาสเดินทางเยือนประเทศไทยอย่างเป็นทางการ
ในฐานะแขกของ ทบ. ระหว่าง 8 - 12 พ.ย.66 ณ ห้องรับรอง รมว.กห.
โดยรัฐมนตรีว่าการกระทรวงกลาโหม ได้กล่าวชื่นชมถึงความสัมพันธ์และความร่วมมืออันดีระหว่างกองทัพของทั้งสองประเทศ และยืนยันที่จะส่งเสริมความร่วมมือในด้านการแลกเปลี่ยนการเยือน การแลกเปลี่ยนที่นั่งฝึกศึกษา การบูรณาการการฝึกผสม รวมทั้งเสริมสร้างความร่วมมือด้านการป้องกันประเทศ ทั้งนี้ ผู้บัญชาการกองทัพบบก กองทัพปลดปล่อยประชาชนจีน ได้ชื่นชมความสัมพันธ์ระหว่างกองทัพของทั้งสองประเทศที่มีมาอย่างยาวนานและได้ชี้แจงถึงแนวทางการปฏิรูปกองทัพปลดปล่อยประชาชนจีน ตามวิสัยทัศน์ของ ประธานาธิบดี xi jinping รวมทั้งเห็นพ้องการสนับสนุนความร่วมมือด้านการป้องกันประเทศเช่นเดียวกัน

ที่มา : https://www.thaigov.go.th/news/contents/details/74499