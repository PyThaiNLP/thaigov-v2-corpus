รัฐบาลไทย-ข่าวทำเนียบรัฐบาล-“กรุงไทย” เติมสุขวัยเกษียณ ด้วย “สินเชื่ออเนกประสงค์สำหรับข้าราชการบำนาญ” ดอกเบี้ย 4.14%


วันศุกร์ที่ 10 พฤศจิกายน 2566
10/11/2566
พิมพ์
“กรุงไทย” เติมสุขวัยเกษียณ ด้วย “สินเชื่ออเนกประสงค์สำหรับข้าราชการบำนาญ” ดอกเบี้ย 4.14%
ธ.กรุงไทยออกผลิตภัณฑ์สินเชื่ออเนกประสงค์สำหรับ ขรก.บำนาญ อัตราดอกเบี้ยพิเศษ เริ่มต้นเพียง 4.14% ต่อปี ตลอดอายุสัญญา โดยให้วงเงินกู้สูง และกู้ได้เต็ม 100% ของหนังสือรับรองสิทธิ ระยะเวลาผ่อนชำระนานสูงสุด 30 ปี  ไม่จำกัดอายุผู้กู้
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงิน เพื่อตอบโจทย์ความต้องการของลูกค้าในทุกมิติ ช่วยยกระดับคุณภาพชีวิตคนไทยให้ดีขึ้นในทุกวัน เติมความสุขหลังเกษียณให้ข้าราชการบำนาญมีเงินพร้อมใช้และจ่ายดอกเบี้ยแบบสบายกระเป๋า ด้วยผลิตภัณฑ์ สินเชื่ออเนกประสงค์สำหรับข้าราชการบำนาญ อัตราดอกเบี้ยพิเศษ เริ่มต้นเพียง 4.14% ต่อปี ตลอดอายุสัญญา โดยให้วงเงินกู้สูง และกู้ได้เต็ม 100% ของหนังสือรับรองสิทธิ ระยะเวลาผ่อนชำระนานสูงสุด 30 ปี  ไม่จำกัดอายุผู้กู้ พร้อมรับเงื่อนไขพิเศษ สามารถเลือกชำระเงินต้นพร้อมดอกเบี้ย หรือ เลือกชำระเฉพาะดอกเบี้ยได้
สินเชื่ออเนกประสงค์สำหรับข้าราชการบำนาญ ให้สิทธิเฉพาะข้าราชการบำนาญที่รับเงินบำนาญจากกรมบัญชีกลาง โดยสามารถยื่นขอสินเชื่อได้ง่ายๆ เพียงเตรียมเอกสาร ประกอบด้วย บัตรประชาชน และสำเนาหนังสือรับรองสิทธิบำเหน็จตกทอด และติดต่อยื่นขอสินเชื่อได้ที่ธนาคารกรุงไทยทุกสาขา ภายในวันที่ 29 ธันวาคม 2566
สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111

ที่มา : https://www.thaigov.go.th/news/contents/details/74506