รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างและยกระดับถนนสาย ชพ.1001 จังหวัดชุมพร แล้วเสร็จ อำนวยความสะดวกการขนส่งพืชผลทางการเกษตร ใช้เป็นเส้นทางลัดไปยังตัวเมืองได้อย่างสะดวกรวดเร็วและปลอดภัย


วันศุกร์ที่ 10 พฤศจิกายน 2566
กรมทางหลวงชนบท ก่อสร้างและยกระดับถนนสาย ชพ.1001 จังหวัดชุมพร แล้วเสร็จ อำนวยความสะดวกการขนส่งพืชผลทางการเกษตร ใช้เป็นเส้นทางลัดไปยังตัวเมืองได้อย่างสะดวกรวดเร็วและปลอดภัย
....
กรมทางหลวงชนบท กระทรวงคมนาคม โดยแขวงทางหลวงชนบทชุมพร ดำเนินโครงการก่อสร้างถนนและยกระดับชั้นทางถนนสาย ชพ.1001 แยก ทล.4 - เทศบาลเมือง อำเภอเมือง จังหวัดชุมพร ซึ่งเป็นเส้นทางลัดเชื่อมต่อจากทางหลักเข้าสู่ตัวเมืองชุมพร เนื่องจากถนนเดิมได้รับความเสียหาย ชำรุด ปัจจุบันดำเนินการก่อสร้างถนนลาดยางแอสฟัลท์ติกคอนกรีต ขนาด 2 ช่องจราจร ขยายผิวจราจร กว้าง 7 เมตร ไหล่ทางกว้างข้างละ 2.5 เมตร        พร้อมติดตั้งเครื่องหมายจราจร และสิ่งอำนวยความปลอดภัย รวมระยะทาง 2.5 กิโลเมตร เสร็จสมบูรณ์ ใช้งบประมาณ 24.965 ล้านบาท เส้นทางดังกล่าวอยู่ในพื้นที่ตำบลหาดพันไกร มีประชากร 5,448 คน 2,443 ครัวเรือน ส่วนใหญ่ประกอบอาชีพทางการเกษตร ทั้งนี้ เพื่อยกระดับมาตรฐานงานทางและส่งเสริมการคมนาคมขนส่งพืชผลทางการเกษตรให้ประชาชนเดินทางได้สะดวกปลอดภัยในทุกฤดู รวมทั้งรองรับการเจริญเติบโตของเศรษฐกิจในอนาคต

ที่มา : https://www.thaigov.go.th/news/contents/details/74528