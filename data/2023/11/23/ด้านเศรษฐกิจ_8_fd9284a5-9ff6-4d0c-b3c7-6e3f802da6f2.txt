รัฐบาลไทย-ข่าวทำเนียบรัฐบาล-สำนักงานสลากฯ มอบยางยืดเหยียดเพื่อสุขภาพ จากใจจิตอาสากิจกรรม GLO Forwarding of Happiness


วันพฤหัสบดีที่ 23 พฤศจิกายน 2566
23/11/2566
พิมพ์
สำนักงานสลากฯ มอบยางยืดเหยียดเพื่อสุขภาพ จากใจจิตอาสากิจกรรม GLO Forwarding of Happiness
สำนักงานสลากฯ มอบยางยืดเหยียดเพื่อสุขภาพ จากใจจิตอาสากิจกรรม GLO Forwarding of Happiness  รวมพลังแห่งการให้ ส่งต่อพลังความสุขเพื่อคนไทย ให้กับศูนย์การแพทย์ปัญญานันทภิกขุ ชลประทาน
พันโท หนุน ศันสนาคม ผู้อำนวยการสำนักงานสลากกินแบ่งรัฐบาล และนางตุ้มทอง มุสิกรัตน์  รองผู้อำนวยการ มอบยางยืดเหยียดเพื่อสุขภาพให้กับศูนย์การแพทย์ปัญญานันทภิกขุ ชลประทาน โดยมี นายแพทย์พลากร ศรีนิธิวัฒน์ รองผู้อำนวยการฝ่ายการแพทย์ รักษาการแทนผู้อำนวยการศูนย์การแพทย์ปัญญานันทภิกขุ ชลประทาน เป็นผู้รับมอบ เมื่อวันที่ 23 พฤศจิกายน 2566 ณ อาคารผู้ป่วย 20 ชั้น ห้องกายภาพ ชั้น 4  ศูนย์การแพทย์ปัญญานันทภิกขุ ชลประทาน
พันโท หนุน ศันสนาคม ผู้อำนวยการสำนักงานสลากกินแบ่งรัฐบาล กล่าวว่า ยางยืดเหยียดเพื่อสุขภาพทั้งหมดที่นำมามอบให้กับ ศูนย์การแพทย์ปัญญานันทภิกขุ ชลประทาน ในวันนี้ มาจากการร่วมแรงร่วมใจของพี่น้องประชาชนที่เข้าร่วมกิจกรรม GLO Forwarding of Happiness รวมพลังแห่งการให้ ส่งต่อพลังความสุขเพื่อคนไทย ที่สำนักงานสลากกินแบ่งรัฐบาลจัดขึ้นเมื่อเร็วๆ นี้  โดยกิจกรรมต่างๆ ที่จัดขึ้นนั้น ได้มุ่งเน้นสร้างการรับรู้ด้านการเป็นผู้ให้เพื่อสังคม เป็นการให้ในหลากหลายรูปแบบ โดยมีสำนักงานสลากกินแบ่งรัฐบาล ทำหน้าที่เป็นสะพานเชื่อมต่อการให้ ไม่ว่าจะเป็นการให้ความสุข การให้ด้วยใจ การให้ในรูปแบบของการแบ่งปัน และการให้โดยไม่หวังสิ่งใดตอบแทน
ผู้อำนวยการสำนักงานสลากกินแบ่งรัฐบาล กล่าวในตอนท้ายว่า ขอขอบคุณทุกท่านที่ร่วมเป็นส่วนหนึ่งในการเป็นผู้ให้ ส่งต่อพลังความสุขเพื่อคนไทย ร่วมกับ สํานักงานสลากกินแบ่งรัฐบาล  และขอยืนยันว่า การให้คือรางวัลที่ดีที่สุด ที่จะสร้างความสุขอย่างยั่งยืนต่อไป

ที่มา : https://www.thaigov.go.th/news/contents/details/75127