รัฐบาลไทย-ข่าวทำเนียบรัฐบาล-อุ่นไอรัก คลายความหนาว ปันน้ำใจ หอบผ้าห่มและผัก ขึ้นดอยมอบชาวบ้าน บ้านแม่สลิดหลวง


วันพฤหัสบดีที่ 23 พฤศจิกายน 2566
อุ่นไอรัก คลายความหนาว ปันน้ำใจ หอบผ้าห่มและผัก ขึ้นดอยมอบชาวบ้าน บ้านแม่สลิดหลวง
หน่วยเฉพาะกิจกรมทหารพรานที่ 35 โดย กองร้อยทหารพรานที่ 3507 ร่วมกับครูและนักเรียนโรงเรียนบ้านแม่สลิดหลวงวิทยาคม หมู่ที่2 ตำบลแม่สอง อำเภอท่าสองยาง จังหวัดตาก ร่วมกันเก็บผักบุ้ง ภายในโครงการทหารพันธุ์ดี “ชุมชนเบิกบาน อาหารปลอดภัย
ตามพระราชดำริของสมเด็จพระกนิษฐาธิราชเจ้ากรมสมเด็จพระเทพรัตนราชสุดาฯ สยามบรมราชกุมารี เพื่อนำไปประกอบอาหารกลางวันให้กับนักเรียนภายในโรงเรียน ตามแนวหลักปรัชญาเศรษฐกิจพอเพียง
อีกทั้งยังได้ นำผักบุ้งที่ได้มาจากโครงการทหารพันธุ์ดีนำไปแจกให้กับราษฎรผู้ที่ยากไร้ ในพื้นที่ห่างไกลตามแนวชายแดน พร้อมกับผ้าห่มกันหนาว จำนวน 20 ผืน 5 ครัวเรือน เพื่อใช้ห่มในห้วงฤดูหนาว และลดภาระค่าใช้จ่ายในครัวเรือน และที่สำคัญเป็นการสร้างความสัมพันธ์อันดีระหว่างทหารกับราษฎรในพื้นที่อีกด้วย

ที่มา : https://www.thaigov.go.th/news/contents/details/75113