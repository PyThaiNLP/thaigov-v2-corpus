รัฐบาลไทย-ข่าวทำเนียบรัฐบาล-รัฐบาลเดินหน้าเพิ่มขีดความสามารถอุตสาหกรรมการบิน รองรับการเติบโตภาคการท่องเที่ยวของประเทศ


วันพฤหัสบดีที่ 23 พฤศจิกายน 2566
รัฐบาลเดินหน้าเพิ่มขีดความสามารถอุตสาหกรรมการบิน รองรับการเติบโตภาคการท่องเที่ยวของประเทศ
.....
จากนโยบายกระตุ้นเศรษฐกิจและเพิ่มขีดความสามารถอุตสาหกรรมการท่องเที่ยวของรัฐบาล รวมถึงการวางระบบโครงสร้างพื้นฐาน และสถานการณ์โควิด-19 ที่คลี่คลายลง ทำให้ อุตสาหกรรมการบินและภาคการท่องเที่ยวเริ่มฟื้นตัว โดยท่าอากาศยานไทย 6 แห่ง ได้แก่ ท่าอากาศยานสุวรรณภูมิ ท่าอากาศยานดอนเมือง ท่าอากาศยานเชียงใหม่ ท่าอากาศยานแม่ฟ้าหลวง เชียงราย ท่าอากาศยานภูเก็ต และท่าอากาศยานหาดใหญ่ มีกำไรสุทธิเพิ่มขึ้น
.
ประกอบกับมาตรการ VISA Free ให้กับนักท่องเที่ยวชาวจีน คาซัคสถาน อินเดียและไต้หวัน ที่ช่วยกระตุ้นเศรษฐกิจการท่องเที่ยว มีเที่ยวบินเพิ่มขึ้น 62.22% และมีผู้โดยสารรวม 100.06 ล้านคน เพิ่มขึ้น 114.31% เมื่อเปรียบเทียบกับปีก่อน ขณะที่ กำไรสุทธิของ ทอท. อยู่ที่ 8,790.87 ล้านบาท ซึ่งเมื่อเทียบกับปีก่อนที่มีผลขาดทุนกว่า 1 หมื่นล้านบาท
.
เพื่อรองรับการเติบโตของภาคการท่องเที่ยว และพัฒนาท่าอากาศยานอย่างครบวงจร ซึ่งจะช่วยเพิ่มขีดความสามารถรองรับเที่ยวบิน และผู้โดยสารได้อีกเป็นจำนวนมาก นายกรัฐมนตรี สั่งการให้ดูแลความสะดวกสบาย ดึงดูดนักท่องเที่ยวจากทั่วทุกมุมโลก ช่วยเพิ่มศักยภาพอุตสาหกรรมการบิน และการท่องเที่ยวของไทย ซึ่งในท้ายที่สุดจะรวมเป็นการขับเคลื่อนเศรษฐกิจ ฟื้นฟูเศรษฐกิจภาพรวมของประเทศ
.
อ่านเพิ่มเติม คลิก https://www.thaigov.go.th/news/contents/details/75069
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75139