รัฐบาลไทย-ข่าวทำเนียบรัฐบาล-ปลัดดีอี เปิดประชุม ASEAN ICT Forum :  คุ้มครองเด็กจากภัยทางออนไลน์


วันพฤหัสบดีที่ 23 พฤศจิกายน 2566
ปลัดดีอี เปิดประชุม ASEAN ICT Forum :  คุ้มครองเด็กจากภัยทางออนไลน์
ปลัดดีอี เปิดประชุม ASEAN ICT Forum :  คุ้มครองเด็กจากภัยทางออนไลน์
วันนี้ (23 พ.ย.66) ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ปลัดดีอี) ร่วมกล่าวเปิดงานการประชุม  ASEAN ICT Forum ครั้งที่ 2 ว่าด้วยการคุ้มครองเด็กจากภัยทางออนไลน์ (The 2nd Annual ASEAN ICT Forum on Child Online Protection จัดโดย กระทรวงดิจิทัลเพื่อเศรษฐกิจและสังคม ร่วมกับกระทรวงการพัฒนาสังคมและความมั่นคงของมนุษย์ (พม.) และคณะกรรมาธิการอาเซียนว่าด้วยการส่งเสริมและคุ้มครองสิทธิสตรีและสิทธิเด็ก (ACWC) ด้านสิทธิเด็กของประเทศไทย จัดขึ้นเพื่อหารือการคุ้มครองเด็กให้ปลอดภัยผ่านการปฏิรูปกฎหมายและกฎระเบียบ การส่งเสริมการเข้าถึงกระบวนการยุติธรรม การวิจัยในการป้องกันอันตรายทางออนไลน์ และการสร้างความเข้มแข็งในการหาทางออกร่วมกัน โดยเฉพาะแพลตฟอร์มต่างประเทศ ในการจัดการเนื้อหาที่ไม่เหมาะสมและป้องกันปัญหาการหลอกลวงทางออนไลน์ ณ โรงแรมพูลแมน คิงส์พาวเวอร์ กรุงเทพฯ
____________________________﻿

ที่มา : https://www.thaigov.go.th/news/contents/details/75131