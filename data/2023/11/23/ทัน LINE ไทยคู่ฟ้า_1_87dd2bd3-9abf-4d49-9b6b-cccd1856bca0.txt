รัฐบาลไทย-ข่าวทำเนียบรัฐบาล-5 รัฐมนตรีหญิง ร่วมใจ..รวมพลัง รณรงค์ต่อต้านการใช้ความรุนแรงในทุกรูปแบบ


วันพฤหัสบดีที่ 23 พฤศจิกายน 2566
5 รัฐมนตรีหญิง ร่วมใจ..รวมพลัง รณรงค์ต่อต้านการใช้ความรุนแรงในทุกรูปแบบ
.....
วันที่ 25 พ.ย.ของทุกปี ถือเป็น "วันขจัดความรุนแรง ต่อสตรีสากล" ที่องค์การสหประชาชาติประกาศรับรอง สำหรับประเทศไทยกำหนดให้เดือนพ.ย. เป็น "เดือนรณรงค์ ยุติความรุนแรงต่อ เด็ก สตรี และคนในครอบครัว โดยกระทรวงพัฒนาสังคมและความมั่นคงของมนุษย์ เตรียมจัดแคมเปญรณรงค์ตลอดทั้งสัปดาห์เพื่อให้สังคมได้ตระหนักและร่วมป้องกันและขจัดความรุนแรงต่อเด็กและสตรีให้หมดสิ้นไป
.
ขณะเดียวกันยังได้รวบรวมจุดยืนและนโยบายของรัฐมนตรีผู้หญิง 5 คน ที่ร่วมกันต่อต้านการใช้ความรุนแรงต่อสตรีอีกด้วย โดยคลิปวิดิโอจุดยืนของ 5 รัฐมนตรี จะเผยให้สาธารณะใด้ชมภายในวันที่ 25 พ.ย. 66
.
นางสาวพิมพ์ภัทรา วิชัยกุล รมว. อุตสาหกรรม : แนวทางป้องกันการใช้ความรุนแรงในการทำงาน สถานประกอบการ โรงงาน ที่อาจถูกคุกคาม ถูกข่มเหงหรือ ถูกทําร้าย
นางสาวศุภมาส อิศรภักดี รมว. การอุดมศึกษา วิทยาศาสตร์ วิจัย และนวัตกรรม : ความรุนแรงที่เกิดขึ้นในสถานศึกษา
นางมนพร เจริญศรี รมช. คมนาคม : ปัญหาความปลอดภัยทางเพศในการเดินทางขนส่งสาธารณะ
นางสาวสุดาวรรณ หวังศุภกิจโกศล รมว. ท่องเที่ยวและกีฬา : รณรงค์ยุติความรุนแรงในพื้นที่สาธารณะที่เกี่ยวข้องกับการท่องเที่ยวในหลายรูปแบบ
นางพวงเพ็ชร ชุนละเอียด รมต. สำนักนายกฯ : ประเด็นสื่อกับความรุนแรงต่อเด็ก สตรี และบุคคลในครอบครัว
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75110