รัฐบาลไทย-ข่าวทำเนียบรัฐบาล-แถลงข่าวร่วมการเป็นเจ้าภาพจัดการประชุม IMF-World Bank Group ปี 2569 พร้อมเชิญชวนเข้าร่วมประกวดออกแบบตราสัญลักษณ์การประชุม


วันอังคารที่ 28 พฤศจิกายน 2566
28/11/2566
พิมพ์
แถลงข่าวร่วมการเป็นเจ้าภาพจัดการประชุม IMF-World Bank Group ปี 2569 พร้อมเชิญชวนเข้าร่วมประกวดออกแบบตราสัญลักษณ์การประชุม
กระทรวงการคลัง และธนาคารแห่งประเทศไทย แถลงข่าวร่วมเกี่ยวกับการเป็นเจ้าภาพจัดการประชุมประจำปีสภากองทุนการเงินระหว่างประเทศ และผู้ว่าการธนาคารโลก ปี 2569 ของประเทศไทย พร้อมเชิญชวนผู้สนใจเข้าร่วมการแข่งขันออกแบบตราสัญลักษณ์ของการประชุมครั้งนี้
นายพรชัย ฐีระเวช ผู้อำนวยการสำนักงานเศรษฐกิจการคลัง กระทรวงการคลัง และนางสาวชญาวดี ชัยอนันต์ ผู้ช่วยผู้ว่าการ สายองค์กรสัมพันธ์ ธนาคารแห่งประเทศไทย แถลงข่าวร่วมเกี่ยวกับการเป็นเจ้าภาพจัดการประชุมประจำปีสภากองทุนการเงินระหว่างประเทศ และผู้ว่าการธนาคารโลก ปี 2569 ของประเทศไทย พร้อมเชิญชวนผู้สนใจเข้าร่วมการแข่งขันออกแบบตราสัญลักษณ์ของการประชุมครั้งนี้
นายพรชัย ฐีระเวช กล่าวว่า “เมื่อวันที่ 15 ตุลาคมที่ผ่านมา กระทรวงการคลัง และธนาคารแห่งประเทศไทย (ธปท.) ในฐานะตัวแทนประเทศไทย ได้ร่วมกับกองทุนการเงินระหว่างประเทศ และธนาคารโลก ลงนามในบันทึกความเข้าใจในการที่ไทยจะรับเป็นเจ้าภาพจัดการประชุมประจำปีสภากองทุนการเงินระหว่างประเทศและผู้ว่าการธนาคารโลก ปี 2569 ซึ่งนับเป็นครั้งที่สอง หลังจากในปี 2534 ที่ไทยได้รับเกียรติและความเชื่อมั่นให้เป็นเจ้าภาพจัดการประชุมด้านเศรษฐกิจและการเงินที่สำคัญที่สุดของโลกนี้มาแล้ว โดยคาดว่าในการประชุมปี 2569 จะมีผู้เข้าร่วมประชุมในครั้งนี้กว่า 12,000 คน รวมถึง รัฐมนตรีว่าการกระทรวงการคลัง และผู้ว่าการธนาคารกลางจากประเทศสมาชิก 190 ประเทศ และหลังจากวันนี้ จะมีการตั้งคณะทำงานชุดต่าง ๆ ทั้งจากภาครัฐ และเอกชน ที่จะร่วมกันทำงานเพื่อเตรียมความพร้อมในทุก ๆ ด้าน”
นางสาวชญาวดี ชัยอนันต์ ผู้ช่วยผู้ว่าการ สายองค์กรสัมพันธ์ ธนาคารแห่งประเทศไทย กล่าวว่า “การจัดประชุมครั้งนี้ เป็นโอกาสที่ไทยจะทำหน้าที่เป็นเวทีการแลกเปลี่ยนมุมมองเศรษฐกิจการเงิน ประสบการณ์เชิงนโยบาย และหารือทิศทางความท้าทายสำคัญของเศรษฐกิจโลก รวมถึงเป็นช่องทางการร่วมผลักดันนโยบายการเงินการคลังเพื่อดูแลการเติบโตและเสถียรภาพเศรษฐกิจสำหรับกลุ่มประเทศต่าง ๆ
สำหรับไทยเอง การจัดประชุมครั้งนี้ นอกจากจะเพิ่มบทบาทของไทยในเวทีเศรษฐกิจการเงินโลกแล้ว ยังจะช่วยสนับสนุนกิจกรรมทางเศรษฐกิจ โดยเฉพาะการชูจุดแข็งที่โดดเด่นด้านการท่องเที่ยว เพื่อดึงดูดนักท่องเที่ยวกลุ่มใหม่ ๆ ที่ยังไม่เคยมาประเทศไทยเพิ่มขึ้นได้ ทั้งในช่วงการประชุมและต่อเนื่องหลังจากนั้น  รวมทั้งยังเป็นโอกาสที่ไทยจะแสดงศักยภาพและความพร้อมในการจัดประชุมระดับโลกไปพร้อมๆ กับการนำเสนอเอกลักษณ์ความเป็นไทย ผ่านการแสดง ศิลปะวัฒนธรรม และอาหาร ให้เผยแพร่ไปทั่วโลกได้ ซึ่งทั้งหมดนี้จะนำไปสู่โอกาสทางการค้า การลงทุน และการท่องเที่ยว ซึ่งเป็นประโยชน์ต่อประเทศทั้งในระยะสั้นและระยะยาว”
และในโอกาสพิเศษนี้ กระทรวงการคลัง และธนาคารแห่งประเทศไทย ขอเชิญชวนผู้สนใจ ทั้งนักเรียน นักศึกษา และบุคคลทั่วไป เข้าร่วมการแข่งขันออกแบบตราสัญลักษณ์ และกราฟิกประกอบเพื่อนำไปใช้ประโยชน์ในการผลิตสื่อประชาสัมพันธ์ ของที่ระลึก รวมทั้งตกแต่งสถานที่ต่าง ๆ ในห้วงการประชุม โดยควรต้องชูเอกลักษณ์ความเป็นไทย พร้อมกับสื่อให้เห็นถึงแนวคิดที่ทันสมัย สะท้อนความเป็นผู้นำและความร่วมมือระหว่างประเทศ โดยสามารถส่งผลงานได้ตั้งแต่วันนี้เป็นต้นไป จนถึงวันที่ 14 มกราคม 2567 ทั้งนี้ สามารถศึกษารายละเอียดเพิ่มเติมได้จากเว็บไซต์และช่องทาง Social Media ของกระทรวงการคลัง และธนาคารแห่งประเทศไทย
กระทรวงการคลัง และ ธปท. ขอเชิญชวนประชาชนทุกท่าน ร่วมเป็นเจ้าภาพที่ดีในการต้อนรับผู้เข้าร่วมประชุมที่เป็นผู้นำทางด้านการเงิน รวมถึงภาคธุรกิจ นักลงทุน และสื่อมวลชนจากทั่วโลก เพื่อสร้างความประทับใจให้กับแขกผู้มาเยือน เพื่อให้ผู้เข้าร่วมประชุมทุกท่านอยากกลับมาเยือนประเทศไทยอีกครั้ง
Joint press release on Thailand as the host of the 2026 IMF-WBG Annual Meetings (AM2026) and the launch of the logo design contest
Mr. Pornchai Thiraveja, Director General of the Fiscal Policy Office, Ministry of Finance, and Ms. Chayawadee Chai-Anant, Assistant Governor Corporate Relations Group, the Bank of Thailand, held a joint press conference on Thailand as the host for 2026 IMF-WBG Annual Meetings as well as the launch of logo design contest for the Meetings.
Mr. Pornchai Thiraveja stated that “On 15 October 2023, Ministry of Finance and the Bank of Thailand (BOT) together with the International Monetary Fund (IMF) and the World Bank Group (WBG) signed the Memorandum of Understanding for Thailand as the host of the 2026 Annual Meetings of the Boards of Governors of the International Monetary Fund and the World Bank. This will be the second occasion since 1991 that Thailand has the honor to host the IMF-WBG Annual Meetings, one of the world’s top economic conferences with more than 12,000 expected attendants, including finance ministers and central bank governors of the 190 member countries.”
Ms. Chayawadee Chai-Anant stated that “The Annual Meetings will present the opportunity to exchange views on global economy and finance as well as discuss the most pressing concerns of policymakers. The Meetings are expected to spur not only economic and tourism-related activities, but also provide opportunities for trade and investment over the long run. It will also serve as a platform to showcase Thailand’s distinctive arts, culture, and cuisine to the world.”
On this special occasion, Ministry of Finance and the BOT are therefore launching the design contest for the 2026 Annual Meetings’ logo and key visuals, inviting participation and entries from the general public. The design, which will be used in all branding initiatives, souvenirs, as well as decorations, should reflect the modern vision of leadership and international cooperation, while highlighting Thailand’s unique identity. The contest is open for submission from today until 14 January 2024. For detailed rules of the contest, please visit Ministry of Finance and the Bank of Thailand websites and social media.
Ministry of Finance and the BOT would like to invite everyone to take part in hosting the Meetings. We encourage you to extend a warm welcome to the participants, leaving them an impression that inspires them to revisit Thailand.

ที่มา : https://www.thaigov.go.th/news/contents/details/75303