รัฐบาลไทย-ข่าวทำเนียบรัฐบาล-กองกำลังบูรพา จัดกิจกรรม “จิตอาสาสองแผ่นดิน”


วันอังคารที่ 28 พฤศจิกายน 2566
กองกำลังบูรพา จัดกิจกรรม “จิตอาสาสองแผ่นดิน”
เมื่อวันที่ 27 พ.ย.66 พันเอกกิตติ ประพิตรไพศาล รองผู้บัญชาการกองกำลังบูรพา ร่วมกับ พันเอก พร สุพอล รองผู้บัญชาการกองพลน้อยทหารราบที่ 51 ประเทศกัมพูชา พบปะพัฒนาสัมพันธ์ และร่วมเป็นประธานจัดกิจกรรมจิตอาสาสองแผ่นดิน
พัฒนาพื้นที่บริเวณสะพานจุดผ่อนปรนทางการค้าบ้านหนองปรือ อ.อรัญประเทศ จ.สระแก้ว และ บ้านกะบาลเสตียม อ.มาลัย จ.บันเตียเมียนเจย โดยดำเนินการปรับปรุงภูมิทัศน์ทั้งบริเวณสะพาน และลำคลองน้ำใสร่วมกัน เพื่อความเป็นระเบียบและความสวยงามของช่องทางที่ใช้ในการสัญจรและค้าขายร่วมกัน ระหว่างประชาชนในพื้นที่ชายแดนสองประเทศ โดยกิจกรรมในครั้งนี้ได้รับความร่วมมือจากประชาชนจิตอาสา ส่วนราชการ และทหารที่ปฏิบัติหน้าที่ประจำแนวชายแดนของทั้งสองประเทศ อย่างดีตลอดกิจกรรม

ที่มา : https://www.thaigov.go.th/news/contents/details/75324