รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหมจัดกิจกรรมปฏิบัติธรรมเทิดทูนสถาบันพระมหากษัตริย์ถวายเป็นพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราชบรมนาถบพิตร


วันอังคารที่ 28 พฤศจิกายน 2566
สำนักงานปลัดกระทรวงกลาโหมจัดกิจกรรมปฏิบัติธรรมเทิดทูนสถาบันพระมหากษัตริย์ถวายเป็นพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราชบรมนาถบพิตร
เนื่องในโอกาสวันคล้ายวันพระบรมราชสมภพ (๕ ธันวาคม ๒๕๖๖)
วันนี้ (วันจันทร์ที่ ๒๗ พฤศจิกายน ๒๕๖๖เวลา ๑๐.๐๐ นาฬิกา) ที่กระทรวงกลาโหม พลเอก สนิธชนก สังขจันทร์ ปลัดกระทรวงกลาโหม เป็นประธานในการจัดกิจกรรมปฏิบัติธรรมเทิดทูนสถาบันพระมหากษัตริย์ ถวายเป็นพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในโอกาสวันคล้ายวันพระบรมราชสมภพ (๕ ธันวาคม ๒๕๖๖) ณ ห้องพินิตประชานาถ ภายในศาลาว่ากลาโหม โดยมีพระอาจารย์เดชา ผาสุโก วัดอัมพวัน อ.พรหมบุรี จ.สิงห์บุรี เป็นพระวิปัสสนาจารย์ นำปฏิบัติ เพื่อเป็นการแสดงออกถึงความจงรักภักดีต่อสถาบันพระมหากษัตริย์ด้วย การปฏิบัติธรรมถวายเป็นพระราชกุศลฯ และเพื่อให้กำลังพลได้มีเวลาในการปฏิบัติธรรมตามนโยบายผู้บังคับบัญชา โดยมีกำลังพลเข้าร่วมกิจกรรม จำนวน ๑๐๐ นาย

ที่มา : https://www.thaigov.go.th/news/contents/details/75313