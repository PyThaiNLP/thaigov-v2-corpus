รัฐบาลไทย-ข่าวทำเนียบรัฐบาล-​ ทุกคนก็ขอให้เป็นคนรุ่นใหม่ในทางที่ดีที่ถูก จะอายุเท่าไหร่ก็ตามก็เป็นคนรุ่นใหม่ได้คนรุ่นใหม่สำหรับสถานการณ์ที่ไดนามิกและสถานการณ์ที่เปลี่ยนแปลง


วันอังคารที่ 28 พฤศจิกายน 2566
​ ทุกคนก็ขอให้เป็นคนรุ่นใหม่ในทางที่ดีที่ถูก จะอายุเท่าไหร่ก็ตามก็เป็นคนรุ่นใหม่ได้คนรุ่นใหม่สำหรับสถานการณ์ที่ไดนามิกและสถานการณ์ที่เปลี่ยนแปลง
และเราก็มีค่านิยมของประเทศชาติเป็นจุดยืน พระราชดำรัส พระบาทสมเด็จพระเจ้าอยู่หัวฯ
พระบาทสมเด็จพระเจ้าอยู่หัว มีพระราชดำรัสแก่เอกอัครราชทูตที่กราบบังคมทูลถาม ในโอกาสเดินทางมาร่วมการประชุมที่กระทรวงการต่างประเทศจัดขึ้น วันที่ 25 พ.ย. 2566 | 19.41 น.
วานนี้ ที่ศาลาดุสิดาลัย สวนจิตรลดา พระราชวังดุสิต หลังจากที่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี พระราชทานพระบรมราชวโรกาสให้ เอกอัครราชทูตและกงสุลใหญ่ไทย ที่ประจำการในต่างประเทศทั่วโลก ที่เดินทางมาร่วมการประชุมเอกอัครราชทูต และกงสุลใหญ่ที่ปฏิบัติราชการอยู่ใน 65 ประเทศทั่วโลก ซึ่งกระทรวงการต่างประเทศจัดขึ้น ระหว่างวันที่ 19-24 พฤศจิกายน 2566 เฝ้าทูลละอองธุลีพระบาท เพื่อรับพระราชทานพระบรมราโชวาทแล้ว
โอกาสนี้ ได้มีพระราชดำรัสแก่เอกอัครราชทูต ณ กรุงลอนดอน สหราชอาณาจักร ได้กราบบังคมทูลขอพระราชทานพระราชกระแสไปยังชุมชนไทยในต่างประเทศ
ส่วนเอกอัครราชทูต ณ กรุงแคนเบอร์รา เครือรัฐออสเตรเลีย ได้กราบบังคมทูลถามถึงประสบการณ์ขณะเสด็จไปทรงศึกษาที่ออสเตรเลีย ในโอกาสที่ปีหน้า ผู้สำเร็จราชการแห่งเครือรัฐออสเตรเลียจะเดินทางมาเยือนประเทศไทย
เอกอัครราชทูต ณ กรุงพนมเปญ ราชอาณาจักรกัมพูชา ได้กราบบังทูลถามถึงความคาดหวังต่อทูตในโลกปัจจุบันที่มีการเปลี่ยนแปลง และขอพระราชทานคำแนะนำ เพื่อนำไปปฏิบัติ
และเอกอัครราชทูต ณ กรุงเบอร์ลิน สหพันธ์สาธารณรัฐเยอรมนี ได้กราบบังคมทูลขอพระราชทานแนวทางการปลูกฝังเรื่องของความผูกพันของคนรุ่นใหม่กับประเทศไทย

ที่มา : https://www.thaigov.go.th/news/contents/details/75315