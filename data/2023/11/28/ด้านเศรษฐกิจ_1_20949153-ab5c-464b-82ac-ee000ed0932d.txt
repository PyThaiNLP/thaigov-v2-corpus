รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย นศ.3031 จังหวัดนครศรีธรรมราช เสร็จสมบูรณ์ 


วันอังคารที่ 28 พฤศจิกายน 2566
กรมทางหลวงชนบท ก่อสร้างถนนสาย นศ.3031 จังหวัดนครศรีธรรมราช เสร็จสมบูรณ์
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 11 (สุราษฎร์ธานี) ดำเนินโครงการก่อสร้างถนนสาย นศ.3031 แยก ทล.408 - บ้านหัวอ้ายเต่า อำเภอหัวไทร จังหวัดนครศรีธรรมราช โดยก่อสร้างผิวจราจรลาดยางแบบแอสฟัลท์ติกคอนกรีต แบ่งเป็น 3 ช่วง คือ ช่วงที่ 1 กม.ที่ 2+440 - 2+520 ช่วงที่ 2 กม.ที่ 8+000 - 8+900 และช่วงที่ 3 กม.ที่ 9+500 - 12+420 พร้อมติดตั้งป้ายจราจร ระบบไฟฟ้าแสงสว่าง รวมระยะทาง 3.9 กิโลเมตร ใช้งบประมาณ 57.910 ล้านบาท ปัจจุบันดำเนินการเสร็จสมบูรณ์แล้ว ทั้งนี้ จะช่วยยกระดับคุณภาพชีวิตและสนับสนุนการขนส่งสินค้าทางการเกษตร เพื่อให้ประชาชนในพื้นที่สัญจรไป - มา ได้อย่างสะดวกรวดเร็วปลอดภัยมากยิ่งขึ้น พร้อมทั้งสนับสนุนโครงการพัฒนาพื้นที่ลุ่มน้ำปากพนัง อันเนื่องมาจากพระราชดำริ รวมทั้งถนนสายดังกล่าวสามารถใช้เป็นทางลัดเชื่อมไปยังอำเภอหัวไทร และอำเภอเชียรใหญ่ ได้ด้วย

ที่มา : https://www.thaigov.go.th/news/contents/details/75297