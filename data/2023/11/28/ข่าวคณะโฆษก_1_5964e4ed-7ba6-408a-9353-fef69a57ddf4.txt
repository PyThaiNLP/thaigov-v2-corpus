รัฐบาลไทย-ข่าวทำเนียบรัฐบาล-​กระทรวงอุตสาหกรรม เชิญชวนประชาชนร่วมงานอุตสาหกรรมแฟร์ เมืองใต้ 2023 ซื้อสินค้าราคาถูก  รองโฆษกฯ รัดเกล้า ยืนยันเป็นกิจกรรมกระตุ้นเศรษฐกิจ ยกระดับภาคอุตสาหกรรม   


วันอังคารที่ 28 พฤศจิกายน 2566
28/11/2566
พิมพ์
​กระทรวงอุตสาหกรรม เชิญชวนประชาชนร่วมงานอุตสาหกรรมแฟร์ เมืองใต้ 2023 ซื้อสินค้าราคาถูก  รองโฆษกฯ รัดเกล้า ยืนยันเป็นกิจกรรมกระตุ้นเศรษฐกิจ ยกระดับภาคอุตสาหกรรม
​กระทรวงอุตสาหกรรม เชิญชวนประชาชนร่วมงานอุตสาหกรรมแฟร์ เมืองใต้ 2023 ซื้อสินค้าราคาถูก  รองโฆษกฯ รัดเกล้า ยืนยันเป็นกิจกรรมกระตุ้นเศรษฐกิจ ยกระดับภาคอุตสาหกรรม
วันที่ 28 พฤศจิกายน 2566 นางรัดเกล้า สุวรรณคีรี รองโฆษกประจำสำนักนายกรัฐมนตรี เปิดเผยว่า กระทรวงอุตสาหกรรมเตรียมจัดงาน อุตสาหกรรมแฟร์ เมืองใต้ 2023 นครศรีธรรมราช เริ่มขึ้น ในวันพรุ่งนี้ (29 พ.ย.) โดยกิจกรรมดังกล่าว จัดขึ้นภายใต้แนวคิดการส่งเสริมโอกาสทางธุรกิจเขตพื้นที่ภาคใต้ (Southern Industrial Fair) เพื่อพัฒนาองค์ความรู้ด้านการผลิต การประกอบการ และด้านอื่น ๆ ที่เกี่ยวข้องกับอุตสาหกรรมที่มีศักยภาพเชิงพื้นที่ โดยบูรณาการกับกระทรวงอุตสาหกรรม ภาคเอกชน และสถาบันการเงินหลายแห่ง
รวมถึงการร่วมสร้างเครือข่ายและขยายโอกาสทางธุรกิจให้แก่ผู้ประกอบการในพื้นที่ภาคใต้ และสามารถยกระดับภาคอุตสาหกรรม สร้างการกระจายรายได้ให้แก่ชุมชนในพื้นที่จังหวัดนครศรีธรรมราชและใกล้เคียง และช่วยกระตุ้นเศรษฐกิจพื้นที่ภาคใต้มากยิ่งขึ้น
สำหรับกิจกรรมภายในงานประกอบด้วย การจัดแสดงและจำหน่ายสินค้าอุปโภคบริโภคมากมาย และสินค้าคุณภาพหลายประเภทกว่า 300 บูธในราคาพิเศษ เพื่อลดค่าครองชีพให้กับประชาชนในพื้นที่
จัดนิทรรศการแสดงการยกระดับภาคอุตสาหกรรมไทย และการบริการให้คำปรึกษาแนะนำในด้านต่าง ๆ จากหน่วยงานภายใต้สังกัดกระทรวงอุตสาหกรรม และหน่วยงานภาคีเครือข่ายภาครัฐและเอกชน  การสัมมนาองค์ความรู้ต่าง ๆ และยังมีกิจกรรมจับคู่ธุรกิจและเชื่อมโยงเครือข่ายผู้ประกอบการในพื้นที่ภาคใต้
"กิจกรรมนี้เป็นแนวคิดขอ​ง​ น.ส.พิมพ์ภัทรา วิชัยกุล รัฐมนตรีว่าการกระทรวงอุตสาหกรรม ที่อยากให้เกิดการกระตุ้นเศรษฐกิจในพื้นที่ภาคใต้และมอบเป็นของขวัญปีใหม่ส่งท้ายปีให้แก่ประชาชนผ่านโครงการต่างๆ ทั้งนี้มีแผนที่จะจัดงานในภาคอื่น ๆ ต่อ
พร้อมกันนี้ขอเชิญชวนประชาชนเที่ยวงานดังกล่าว จับจ่ายใช้สอยสินค้าราคาพิเศษ และร่วมกิจกรรมต่างๆ โดยงานจัดขึ้นระหว่างวันที่ 29 พ.ย ถึง  3 ธ.ค.เวลา 10.00 – 21.00 น. ที่ลานอเนกประสงค์ ตลาดเสาร์อาทิตย์ ถนนพัฒนาการคูขวาง อำเภอเมือง จังหวัดนครศรีธรรมราช " นางรัดเกล้า กล่าว

ที่มา : https://www.thaigov.go.th/news/contents/details/75291