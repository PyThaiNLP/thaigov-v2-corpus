รัฐบาลไทย-ข่าวทำเนียบรัฐบาล-วันนี้ (27 พฤศจิกายน 2566) สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ทรงเป็นองค์ประธานเปิดงาน “POSTiverse ส่งสุขไปทุกเวิร์ส 140 ปี ไปรษณีย์ไทย


วันจันทร์ที่ 27 พฤศจิกายน 2566
วันนี้ (27 พฤศจิกายน 2566) สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ทรงเป็นองค์ประธานเปิดงาน “POSTiverse ส่งสุขไปทุกเวิร์ส 140 ปี ไปรษณีย์ไทย
วันนี้ (27 พฤศจิกายน 2566) สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ทรงเป็นองค์ประธานเปิดงาน “POSTiverse ส่งสุขไปทุกเวิร์ส 140 ปี ไปรษณีย์ไทย
วันนี้ (27 พฤศจิกายน 2566) สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ทรงเป็นองค์ประธานเปิดงาน “POSTiverse ส่งสุขไปทุกเวิร์ส 140 ปี ไปรษณีย์ไทย และงานแสดงตราไปรษณียากรโลก 2566” จัดขึ้นเพื่อเฉลิมฉลองวาระการดำเนินงานครบรอบ 140 ปี กิจการไปรษณีย์ไทย โดยมีนายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม พล.ต.อ.สมพงษ์ ชิงดวง รองประธานกรรมการ บริษัท ไปรษณีย์ไทย จำกัด ดร. ดนันท์ สุภัทรพันธุ์ กรรมการผู้จัดการใหญ่ บริษัท ไปรษณีย์ไทย จำกัด และผู้บริหาร เฝ้าฯ รับเสด็จ
ภายในงานทรงกดปุ่มเพื่อเปิดงาน “140 ปี ไปรษณีย์ไทย และงานแสดงตราไปรษณียากรโลก 2566” ทรงเขียน และส่งไปรษณียบัตร ทรงจัดทำโปสต์การ์ดออนไลน์ในแอปพลิเคชัน Prompt Post ทอดพระเนตรนิทรรศการเฉลิมพระเกียรติ "เจ้าฟ้านักสะสม" ตราไปรษณียากรที่มีมูลค่าแพงที่สุดในโลก ตราไปรษณียากรที่มีมูลค่าแพงที่สุดในเอเชีย ทรงวาดภาพตู้ไปรษณีย์ลงบนผืนผ้าใบ พระราชทานแก่ บริษัท ไปรษณีย์ไทย จำกัด ทอดพระเนตรผลงานประกวดตราไปรษณียากรที่ได้รับรางวัล Court of Honor Grand Prix Club Display แม่พิมพ์ตราไปรษณียากรชุดโสฬศ และแม่พิมพ์ไปรษณียบัตรใบแรก ภาพวาดนักษัตรผลงานฝีพระหัตถ์ที่นำมาจัดทำเป็นตราไปรษณียากรและ NFT Stamp นิทรรศการ 140 ปี กิจการไปรษณีย์ไทย บริเวณ Mini Post Gallery
ทั้งนี้ งาน “POSTiverse ส่งสุขไปทุกเวิร์ส 140 ปี ไปรษณีย์ไทย และงานแสดงตราไปรษณียากรโลก 2566” จัดขึ้นระหว่างวันที่ 27 พ.ย. – 3 ธ.ค. 2566 ณ ไปรษณีย์กลาง บางรัก
______________________­­­­­­­______

ที่มา : https://www.thaigov.go.th/news/contents/details/75290