รัฐบาลไทย-ข่าวทำเนียบรัฐบาล-นายกริชเพชร ชัยช่วย ผู้ตรวจราชการกระทรวงคมนาคม เป็นประธานพิธีปิดและมอบประกาศนียบัตรแก่ข้าราชการที่ผ่านการฝึกอบรมหลักสูตร “ฉันคือ...ข้าราชการที่ดี” รุ่นที่ 71


วันศุกร์ที่ 3 พฤศจิกายน 2566
นายกริชเพชร ชัยช่วย ผู้ตรวจราชการกระทรวงคมนาคม เป็นประธานพิธีปิดและมอบประกาศนียบัตรแก่ข้าราชการที่ผ่านการฝึกอบรมหลักสูตร “ฉันคือ...ข้าราชการที่ดี” รุ่นที่ 71
....
นายกริชเพชร ชัยช่วย ผู้ตรวจราชการกระทรวงคมนาคม เป็นประธานพิธีปิดและมอบประกาศนียบัตรแก่ข้าราชการที่ผ่านการฝึกอบรมหลักสูตร “ฉันคือ…ข้าราชการที่ดี” รุ่นที่ 71 โดยมีผู้บริหารของสำนักงานปลัดกระทรวงคมนาคม และหน่วยงานในสังกัดกระทรวงคมนาคม เข้าร่วมพิธี ในวันที่ 3 พฤศจิกายน 2566 ณ โรงแรมเบลล่า บี อำเภอบางกรวย จังหวัดนนทบุรี
นายกริชเพชร ชัยช่วย กล่าวว่า ขอแสดงความยินดีกับข้าราชการที่ผ่านการประเมินและได้รับวุฒิบัตรหลักสูตร “ฉันคือ...ข้าราชการที่ดี” ทั้ง 106 คน ถือว่าเป็นโอกาสอันดีที่ได้เข้ารับการฝึกอบรมหลักสูตรนี้ เนื่องจากวัตถุประสงค์ที่สำคัญของโครงการนี้ คือ การส่งเสริมการทำงานเป็นทีม พัฒนาเครือข่าย และสร้างสายสัมพันธ์ที่ดีระหว่างข้าราชการในสังกัดกระทรวงฯ ก่อให้เกิดการเรียนรู้ที่จะอยู่ร่วมกัน ได้แลกเปลี่ยนความคิดเห็น เชื่อว่าข้าราชการทุกคนที่ผ่านการฝึกอบรมความพร้อมที่จะเติบโตสู่การเป็นข้าราชการที่ดี และเป็นกำลังสำคัญของการพัฒนาประเทศในอนาคต และขอให้ตระหนักไว้เสมอว่าการเป็นข้าราชการที่ดี คือ ศักดิ์ศรีของตัวข้าราชการเองจะนำมาซึ่งความน่าเชื่อถือ และความไว้วางใจจากประชาชน ต้องมีความความซื่อสัตย์สุจริต รวมถึงเจตนารมณ์และเป้าหมายที่สำคัญในการปฏิบัติราชการ คือ ต้องปฏิบัติราชการเพื่อประโยชน์สุขของประชาชน มุ่งเน้นการทำงานเชิงรุก คิดเชิงยุทธศาสตร์ นำระบบบริหารจัดการสมัยใหม่มาใช้เพื่อให้การปฏิบัติงานมีประสิทธิภาพ ประสิทธิผล สามารถวัดผลความสำเร็จได้อย่างเป็นรูปธรรม เพื่อนำพากระทรวงฯ ไปสู่ความเข้มแข็งอย่างยั่งยืน
กระทรวงฯ ได้ดำเนินโครงการฝึกอบรมหลักสูตร “ฉันคือ...ข้าราชการที่ดี” รุ่นที่ 71
ระหว่างวันที่ 25 ตุลาคม - 3 พฤศจิกายน 2566 มีข้าราชการเข้าร่วมอบรมทั้งสิ้น 106 คน โดยมีเนื้อหาหลักสูตรและกิจกรรมต่าง ๆ เป็นไปตามแนวทางและวัตถุประสงค์ที่สำนักงาน ก.พ. กำหนด เพื่อปลูกฝังปรัชญาการเป็นข้าราชการที่ดี เสริมสร้างสมรรถนะและทักษะที่จำเป็นสำหรับการปฏิบัติงานราชการส่งเสริมคุณธรรม และจริยธรรม สร้างสายสัมพันธ์ที่ดี แลกเปลี่ยนความคิดเห็นซึ่งกันและกัน และพัฒนาเครือข่ายการทำงานระหว่างหน่วยงาน ทำให้ผู้เข้ารับการอบรมเกิดกระบวนการเรียนรู้สามารถปรับตัวในการอยู่ร่วมกัน และการทำงานเป็นทีมได้อย่างดี เพื่อนำมาปรับใช้ในการปฏิบัติงานจริงต่อไป

ที่มา : https://www.thaigov.go.th/news/contents/details/74181