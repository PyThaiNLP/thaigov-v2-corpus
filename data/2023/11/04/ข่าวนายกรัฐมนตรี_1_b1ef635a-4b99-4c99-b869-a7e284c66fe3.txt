รัฐบาลไทย-ข่าวทำเนียบรัฐบาล-นายกรัฐมนตรีขึ้นรถไฟขบวนพิเศษ 995 จากสถานีรถไฟกรุงเทพฯ (หัวลำโพง) ไปยังสถานีรถไฟแหลมฉบัง ลงพื้นที่ตรวจราชการ จ.ชลบุรี-จ.ระยอง


วันเสาร์ที่ 4 พฤศจิกายน 2566
04/11/2566
พิมพ์
นายกรัฐมนตรีขึ้นรถไฟขบวนพิเศษ 995 จากสถานีรถไฟกรุงเทพฯ (หัวลำโพง) ไปยังสถานีรถไฟแหลมฉบัง ลงพื้นที่ตรวจราชการ จ.ชลบุรี-จ.ระยอง
นายกรัฐมนตรีขึ้นรถไฟขบวนพิเศษ 995 จากสถานีรถไฟกรุงเทพฯ (หัวลำโพง) ไปยังสถานีรถไฟแหลมฉบัง ลงพื้นที่ตรวจราชการ จ.ชลบุรี-จ.ระยอง
วันนี้ (4 พ.ย. 66) เวลา 08.30 น. ณ ชานชาลาที่ 5 สถานีรถไฟกรุงเทพฯ (หัวลำโพง) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ออกเดินทางจากสถานีรถไฟกรุงเทพฯ (หัวลำโพง) โดยรถไฟขบวนพิเศษ 995 ไปยังสถานีรถไฟแหลมฉบัง ตำบลทุ่งสุขลา อำเภอศรีราชา จังหวัดชลบุรี เพื่อลงพื้นที่ตรวจราชการจังหวัดชลบุรีและจังหวัดระยอง โดยมีนายสุริยะ จึงรุ่งเรืองกิจ รัฐมนตรีว่าการกระทรวงคมนาคม นางมนพร เจริญศรี รัฐมนตรีช่วยว่าการกระทรวงคมนาคม นายสุรพงษ์ ปิยะโชติ รัฐมนตรีช่วยว่าการกระทรวงคมนาคม นายพงศ์ศรัณย์ อัศวชัยโสภณ รองเลขาธิการนายกรัฐมนตรีฝ่ายการเมือง นายชนินทร์ รุ่งธนเกียรติ รองเลขาธิการนายกรัฐมนตรีฝ่ายการเมือง นายศุภนิจ จัยวัฒน์ ที่ปรึกษาของนายกรัฐมนตรี นายสนธยา คุณปลื้ม ประธานที่ปรึกษาเมืองพัทยา นายชยธรรม์ พรหมศร ปลัดกระทรวงคมนาคม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายสุรสีห์ กิตติมณฑล เลขาธิการสำนักงานทรัพยากรน้ำแห่งชาติ นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน นายจุฬา สุขมานพ เลขาธิการคณะกรรมการนโยบายเขตพัฒนาพิเศษภาคตะวันออก นายสรพงศ์ ไพฑูรย์พงษ์ รองปลัดกระทรวงคมนาคม นายพิเชฐ คุณาธรรมรักษ์ อธิบดีกรมการขนส่งทางราง นายกีรติ กิจมานะวัฒน์ ผู้อำนวยการใหญ่บริษัทท่าอากาศยานไทย จำกัด (มหาชน) ร่วมคณะเดินทาง ซึ่งระหว่างการเดินทาง นายกรัฐมนตรีได้ประชุมร่วมกับผู้ที่เกี่ยวข้องในเรื่องการพัฒนาและการคมนาคมขนส่งในพื้นที่ EEC

ที่มา : https://www.thaigov.go.th/news/contents/details/74189