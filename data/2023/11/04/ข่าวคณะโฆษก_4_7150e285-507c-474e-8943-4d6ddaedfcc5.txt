รัฐบาลไทย-ข่าวทำเนียบรัฐบาล-นายกฯ เสียใจเหตุการณ์แผ่นดินไหวในเขตภาคตะวันตกของเนปาล แสดงความเสียใจถึงครอบครัวผู้สูญเสีย และให้กำลังใจเนปาลให้ฟื้นตัวได้โดยเร็ว


วันเสาร์ที่ 4 พฤศจิกายน 2566
04/11/2566
พิมพ์
นายกฯ เสียใจเหตุการณ์แผ่นดินไหวในเขตภาคตะวันตกของเนปาล แสดงความเสียใจถึงครอบครัวผู้สูญเสีย และให้กำลังใจเนปาลให้ฟื้นตัวได้โดยเร็ว
นายกฯ เสียใจเหตุการณ์แผ่นดินไหวในเขตภาคตะวันตกของเนปาล แสดงความเสียใจถึงครอบครัวผู้สูญเสีย และให้กำลังใจเนปาลให้ฟื้นตัวได้โดยเร็ว
วันนี้ (4 พฤศจิกายน 2566) นายชัย วัชรงค์ โฆษกประจำสำนักนายกรัฐมนตรีเปิดเผยต่อกรณีเหตุการณ์แผ่นดินไหวในเขต Jajarkot และ Rukum ในเนปาล เมื่อวันที่ 3 พฤศจิกายน 2566 โดยผลจากเหตุแผ่นดินไหวรุนแรงครั้งนี้ ทำให้สูญเสียชีวิต และทรัพย์สินจำนวนมาก โดยมีผู้เสียชีวิตกว่า 120 ราย และบาดเจ็บกว่า 100 คน
โฆษกประจำสำนักนายกรัฐมนตรีเปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง โพสต์ข้อความลงทวิตเตอร์ (X) แสดงความเสียใจต่อเหตุการณ์แผ่นดินไหวในเขต Jajarkot และ Rukum ในเนปาล และขอแสดงความเสียใจอย่างสุดซึ้งไปยังครอบครัวของผู้เสียชีวิตและผู้ได้รับบาดเจ็บจากเหตุการณ์ดังกล่าว ชาวไทยขอเป็นกำลังใจให้กับประชาชนชาวเนปาลและหวังว่าผู้ที่ได้รับผลกระทบและพื้นที่ภัยพิบัติจะสามารถฟื้นตัวโดยเร็ว
My deepest condolences to the families of the victims and those injured by the earthquake in Jajarkot and Rukum, Nepal on Friday (November 3). We stand in solidarity with the people of Nepal and wish a swift recovery of the victims and speedy restoration of the affected areas.
https://twitter.com/thavisin/status/1720726455179776420?s=46
“นายกรัฐมนตรีเสียใจต่อเหตุการณ์แผ่นดินไหวในเขตพื้นที่ภาคตะวันตกของเนปาล เมื่อกลางดึกคืนวันที่ 3 พฤศจิกายน 2566 ให้กำลังใจรัฐบาลและประชาชนชาวเนปาลในเหตุการณ์ครั้งนี้” นายชัย กล่าว

ที่มา : https://www.thaigov.go.th/news/contents/details/74206