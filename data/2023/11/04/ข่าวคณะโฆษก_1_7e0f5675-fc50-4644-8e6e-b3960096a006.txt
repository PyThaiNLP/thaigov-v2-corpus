รัฐบาลไทย-ข่าวทำเนียบรัฐบาล-​“รัดเกล้า” ประกาศ รัฐบาล เร่งสปีด​ พร้อมดูแลประชาชน​ เปิดรับเรื่องร้องเรียนล่วงหน้าทันที ไม่รอเปิด​ตัวศรส.​ (HuSEC) ต้นปีหน้า มองความทุกข์ร้อนพี่น้องประชาชนเป็นเรื่องที่รอไม่ได้ 


วันเสาร์ที่ 4 พฤศจิกายน 2566
04/11/2566
พิมพ์
​“รัดเกล้า” ประกาศ รัฐบาล เร่งสปีด​ พร้อมดูแลประชาชน​ เปิดรับเรื่องร้องเรียนล่วงหน้าทันที ไม่รอเปิด​ตัวศรส.​ (HuSEC) ต้นปีหน้า มองความทุกข์ร้อนพี่น้องประชาชนเป็นเรื่องที่รอไม่ได้
​“รัดเกล้า” ประกาศ รัฐบาล เร่งสปีด​ พร้อมดูแลประชาชน​ เปิดรับเรื่องร้องเรียนล่วงหน้าทันที ไม่รอเปิด​ตัวศรส.​ (HuSEC) ต้นปีหน้า มองความทุกข์ร้อนพี่น้องประชาชนเป็นเรื่องที่รอไม่ได้
วันที่ 4 พฤศจิกายน 2566 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี กล่าวภายหลังนายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (ก.พม.) เปิดตัวศูนย์เร่งรัดจัดการสวัสดิภาพประชาชน (ศรส.) หรือ HuSEC เพื่อเป็นศูนย์กลางการช่วยเหลือประชาชนทุกกลุ่มเป้าหมาย มุ่งเน้นการปกป้องคุ้มครองสวัสดิภาพ รวมทั้งการประชาสัมพันธ์และสื่อสารสังคมเชิงรุก สร้างการรับรู้ให้ทุกภาคส่วนเข้ามามีส่วนร่วมในการป้องกันและแก้ไขปัญหาสังคม
“….รัฐบาล​พร้อมดูแลประชาชนเต็มที่​ อย่างแผนเปิด​ ศรส.​ (HuSEC) ต้นปี 2567 แต่ไม่ได้รอให้มีการเปิดอย่างเป็นทางการ เราเริ่มเปิดรับเรื่องร้องเรียนไปแล้วตั้งแต่เมื่อวันอังคาร​ที่ผ่านมา เพื่อเริ่มช่วยเหลือประชาชนได้ทันที ไม่ต้องรอเวลา เพราะว่าความทุกข์ร้อนของ​ ประชาชนทุกคนเป็นเรื่องที่รอไม่ได้" รัดเกล้าฯ กล่าว
สำหรับศูนย์เร่งรัดจัดการสวัสดิภาพประชาชน (ศรส.) หรือ Human Security Emergency Management Center : HuSEC เป็นศูนย์กลางการช่วยเหลือประชาชนทุกกลุ่มเป้าหมาย โดยมุ่งเน้นการคุ้มครองสวัสดิภาพ โดยเป็นหน่วยงานกลางในการกำกับ ควบคุม ส่งต่อ และติดตามการดำเนินงานให้ความช่วยเหลือและคุ้มครองสวัสดิภาพ ผ่านการปฏิบัติการของหน่วยเคลื่อนที่เร็ว (Rapid Response Unit : RRU) ของทีมสหวิชาชีพ รวมทั้งการประชาสัมพันธ์และสื่อสารสังคมเชิงรุกเพื่อสร้างการรับรู้ให้ทุกภาคส่วนเข้ามามีส่วนร่วมในการป้องกันและแก้ไขปัญหาสังคม
ทั้งนี้ จะมีการเปิดตัวทำงานอย่างเต็มรูปแบบในเดือนมกราคม 2567 โดยประชาชนผู้ประสบปัญหาสามารถติดต่อขอความช่วยเหลือมายัง ศรส. ผ่านช่องทางในการร้องเรียน ไม่ว่าจะเป็น ศูนย์ช่วยเหลือสังคม สายด่วน พม. 1300 และ Line OA “ESS Help Me” ปักหมุดหยุดเหตุ เพื่อแก้ไขปัญหาให้พี่น้องประชาชนผ่านทางช่องทางต่างๆ ซึ่งการทำเช่นนี้จะทำให้การดูแลช่วยเหลือคุ้มครองพี่น้องประชาชนมีประสิทธิภาพมากขึ้น ซึ่งหากมีกรณีเร่งด่วนจะมีหน่วยเคลื่อนที่เร็ว Day Team และ Night Team ลงพื้นที่ตลอด 24 ชั่วโมง ทำงานร่วมกับทีมสหวิชาชีพ โดยไม่เสียค่าใช้จ่าย

ที่มา : https://www.thaigov.go.th/news/contents/details/74187