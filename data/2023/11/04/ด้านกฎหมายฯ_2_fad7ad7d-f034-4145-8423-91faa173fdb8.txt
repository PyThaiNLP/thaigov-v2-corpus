รัฐบาลไทย-ข่าวทำเนียบรัฐบาล-รมว.ยุติธรรม​ ให้การต้อนรับและหารือร่วมกับ Ms.Vanessa  Steinmetz, Head of Thailand and Myanmar Office,​ FNF พัฒนาองค์ความรู้ด้านสิทธิมนุษยชนและหลักนิติธรรม


วันเสาร์ที่ 4 พฤศจิกายน 2566
04/11/2566
พิมพ์
รมว.ยุติธรรม​ ให้การต้อนรับและหารือร่วมกับ Ms.Vanessa  Steinmetz, Head of Thailand and Myanmar Office,​ FNF พัฒนาองค์ความรู้ด้านสิทธิมนุษยชนและหลักนิติธรรม
รมว.ยุติธรรม​ ให้การต้อนรับและหารือร่วมกับ Ms. Vanessa  Steinmetz, Head of Thailand and Myanmar Office, Friedrich Naumann Foundation (FNF) และคณะ​ พัฒนาองค์ความรู้ด้านสิทธิมนุษยชนและหลักนิติธรรมให้กับบุคลากรของกระทรวงยุติธรรม
ในวันศุกร์ที่ ๓ พฤศจิกายน​ ๒๕๖๖ ระหว่างเวลา ๐๘.๓๐-๐๙.๓๐ น. พันตำรวจเอกทวี สอดส่อง รัฐมนตรีว่าการกระทรวงยุติธรรม พร้อมด้วยพันตำรวจโทประวุธ วงศ์สีนิล  รองปลัดกระทรวงยุติธรรม และนางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ กรมคุ้มครองสิทธิและเสรีภาพ ให้การต้อนรับและหารือร่วมกับ Ms. Vanessa  Steinmetz, Head of Thailand and Myanmar Office, Friedrich Naumann Foundation (FNF) และ ดร. พิมพ์รภัช ดุษฎีอิสริยกุล ผู้จัดการโครงการ มูลนิธิฟรีดริช เนามัน สำนักงานประเทศไทย เกี่ยวกับนโยบายสำคัญของกระทรวงยุติธรรม อาทิ การแก้ปัญหายาเสพติด การแก้ปัญหาสถานะและสิทธิบุคคล ปัญหาสิทธิในที่ดินทำกินและป่าไม้ การส่งเสริมสิทธิมนุษยชนในภาคธุรกิจ การแก้ปัญหาค้ามนุษย์ เป็นต้น นอกจากนี้ ยังได้หารือร่วมกันถึงแนวทางความร่วมมือระหว่างหน่วยงาน โดยเฉพาะการพัฒนาองค์ความรู้ด้านสิทธิมนุษยชนและหลักนิติธรรมให้กับบุคลากรของกระทรวงยุติธรรม เพื่อให้สามารถปฏิบัติหน้าที่ได้อย่างมีประสิทธิภาพต่อไป ณ​ ห้องรับรอง​กระทรวง​ยุติธรรม​ ชั้น​ ๑๑ อาคาร​กระทรวง​ยุติธรรม​​ กรุงเทพ​มหานคร

ที่มา : https://www.thaigov.go.th/news/contents/details/74207