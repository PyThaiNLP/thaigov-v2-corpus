รัฐบาลไทย-ข่าวทำเนียบรัฐบาล-รองโฆษกรัฐบาล “รัดเกล้า” ชวนคนไทย ช่วยกันสร้างสังคมไทยไร้ความรุนแรง รวมพลังหยุดความรุนแรงทุกรูปแบบ เนื่องในเดือนรณรงค์ยุติความรุนแรงต่อเด็ก สตรี และบุคคลในครอบครัว 


วันอาทิตย์ที่ 12 พฤศจิกายน 2566
12/11/2566
พิมพ์
รองโฆษกรัฐบาล “รัดเกล้า” ชวนคนไทย ช่วยกันสร้างสังคมไทยไร้ความรุนแรง รวมพลังหยุดความรุนแรงทุกรูปแบบ เนื่องในเดือนรณรงค์ยุติความรุนแรงต่อเด็ก สตรี และบุคคลในครอบครัว
รองโฆษกรัฐบาล “รัดเกล้า” ชวนคนไทย ช่วยกันสร้างสังคมไทยไร้ความรุนแรง รวมพลังหยุดความรุนแรงทุกรูปแบบ เนื่องในเดือนรณรงค์ยุติความรุนแรงต่อเด็ก สตรี และบุคคลในครอบครัว
วันที่ 12 พ.ย. 66 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า เนื่องในเดือนพฤศจิกายนของทุกปีเป็นเดือนแห่งการรณรงค์ยุติความรุนแรงในครอบครัว ซึ่งจากสถิติระบุว่ากลุ่มที่ตกเป็นเหยื่อส่วนมากคือกลุ่มเด็กและสตรี โดยความอบอุ่นของครอบครัวนั้นจะมาจากการเริ่มยุติความรุนแรง เพื่อให้เด็กและเยาวชนของเรานั้นเติบโตมาในครอบครัวที่มีความอบอุ่น จึงขอเชิญชวนทุก ๆ คนมาร่วมรณรงค์ยุติความรุนแรงต่อเด็ก สตรี และคนในครอบครัว ด้วยการแสดงจุดยืนของการไม่ยอมรับ ไม่นิ่งเฉย และไม่กระทำความรุนแรงต่อเด็ก สตรี และบุคคลในครอบครัวทุกรูปแบบ
“…..อยากให้ทุกคนตระหนักและเห็นถึงความสำคัญของการต่อต้านความรุนแรงในครอบครัว โดยมองว่าความรุนแรงในครอบครัวไม่ใช่เรื่องส่วนตัวอีกต่อไป….”
สำหรับการเปิดปฏิบัติการ “ศูนย์เร่งรัดจัดการสวัสดิภาพ ประชาชน (ศรส.) หรือ Human Security Emergency Management Center : HuSEC” ของกระทรวงการพัฒนาสังคมและความมั่นคงของมนุษย์ (กระทรวง พม.) ที่เริ่มมาตั้งแต่วันที่ 1 พ.ย. 2566 ที่ผ่านมาจนถึงวันนี้มีประชาชนติดต่อขอรับการช่วยเหลือมากกว่า 2,200 รายแล้ว ซึ่งประเด็นที่น่าสนใจและสังคมต้องร่วมกันตระหนักอย่างมากคือประเด็นความรุนแรงที่เกิดขึ้นกับกลุ่มเปราะบาง เช่น เด็ก เยาวชน สตรี ผู้สูงอายุ และคนพิการ
อย่างไรก็ตาม หากพบเห็นความรุนแรงสามารถแจ้งเหตุมาที่ ศูนย์ช่วยเหลือสังคม สายด่วน พม. 1300 บริการฟรี ตลอด 24 ชั่วโมง หรือ แจ้งเหตุผ่าน Line OA “ESS Help Me” เพียงกดเพิ่มเพื่อน @esshelpme ทีม “พม. หนึ่งเดียว” และหน่วยงานที่เกี่ยวข้อง พร้อมให้การช่วยเหลืออย่างเต็มที่

ที่มา : https://www.thaigov.go.th/news/contents/details/74592