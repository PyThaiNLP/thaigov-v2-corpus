รัฐบาลไทย-ข่าวทำเนียบรัฐบาล-กองทัพเรือ โดย กองเรือลำน้ำ กองเรือยุทธการ เตรียมจัดตั้งศูนย์ช่วยเหลือผู้ประสบภัยทางน้ำ เนื่องในวันลอยกระทง


วันจันทร์ที่ 27 พฤศจิกายน 2566
กองทัพเรือ โดย กองเรือลำน้ำ กองเรือยุทธการ เตรียมจัดตั้งศูนย์ช่วยเหลือผู้ประสบภัยทางน้ำ เนื่องในวันลอยกระทง
กองทัพเรือ เพื่อให้ความช่วยเหลือพี่น้องประชาชนที่ประสบภัยทางน้ำ ในแม่น้ำเจ้าพระยา โดยจัดกำลังพล จำนวน 209 นาย กำลังทางเรือ จำนวน 28 ลำ และรถยนต์และรถพยาบาลฉุกเฉิน รวม จำนวน 8 คัน
ซึ่งทำการลาดตระเวนและเฝ้าระวังในแม่น้ำเจ้าพระยา ตั้งแต่ สะพานนนทบุรี จ.นนทบุรี ถึง ปากแม่น้ำเจ้าพระยา จ.สมุทรปราการ รวมระยะทาง 82 กิโลเมตร ตั้งแต่ วัน จันทร์ ที่ 27 พ.ย.66 เวลา 17.00 น. จนถึง วัน อังคาร ที่ 28 พ.ย.66 เวลา 08.00 น.
ติดต่อขอรับความช่วยเหลือจากศูนย์ช่วยเหลือผู้ประสบภัยทางน้ำเนื่องใน วันลอยกระทง กองทัพเรือ ได้ที่ กองบังคับการหมวดเรือที่ 3 กองเรือลำน้ำ กองเรือยุทธการ ถ.อรุณอมรินทร์ แขวงศิริราช เขตบางกอกน้อย กรุงเทพฯ 10700
หมายเลข โทรศัพท์ 0 2475 3093 และ 0 2475 3094 และสายด่วน 1696

ที่มา : https://www.thaigov.go.th/news/contents/details/75268