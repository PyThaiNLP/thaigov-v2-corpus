รัฐบาลไทย-ข่าวทำเนียบรัฐบาล-​โฆษกรัฐบาล ประชาสัมพันธ์เตือนเมียนมาห้ามคนต่างชาติบินไปยังเมืองล่าเซี่ยวและท่าขี้เหล็ก ฝ่าฝืนจะได้รับโทษ พร้อมแนะคนไทยเลี่ยงเดินทางเข้าพื้นที่ที่รัฐบาลเมียนมา และแจ้งลงทะเบียนการพำนักในเมียนมากับสถานเอกอัครราชทูต ณ กรุงย่างกุ้ง


วันจันทร์ที่ 27 พฤศจิกายน 2566
27/11/2566
พิมพ์
​โฆษกรัฐบาล ประชาสัมพันธ์เตือนเมียนมาห้ามคนต่างชาติบินไปยังเมืองล่าเซี่ยวและท่าขี้เหล็ก ฝ่าฝืนจะได้รับโทษ พร้อมแนะคนไทยเลี่ยงเดินทางเข้าพื้นที่ที่รัฐบาลเมียนมา และแจ้งลงทะเบียนการพำนักในเมียนมากับสถานเอกอัครราชทูต ณ กรุงย่างกุ้ง
​โฆษกรัฐบาล ประชาสัมพันธ์เตือนเมียนมาห้ามคนต่างชาติบินไปยังเมืองล่าเซี่ยวและท่าขี้เหล็ก ฝ่าฝืนจะได้รับโทษ พร้อมแนะคนไทยเลี่ยงเดินทางเข้าพื้นที่ที่รัฐบาลเมียนมา และแจ้งลงทะเบียนการพำนักในเมียนมากับสถานเอกอัครราชทูต ณ กรุงย่างกุ้ง
วันนี้ (27 พฤศจิกายน 2566) นายชัย วัชรงค์ โฆษกประจำสำนักนายกรัฐมนตรี เปิดเผยว่า สถานเอกอัครราชทูต ณ กรุงย่างกุ้งแจ้งข้อแนะนำในการเดินทางสำหรับคนไทยที่อาศัยหรือท่องเที่ยวในเมียนมา ภายหลังเกิดเหตุการณ์ไม่สงบในเมียนมา ซึ่งส่งผลให้ทางการเมียนมาประกาศกฎอัยการศึกในบางพื้นที่
โฆษกประจำสำนักนายกรัฐมนตรีกล่าวว่า สถานเอกอัครราชทูตฯ ได้เน้นย้ำถึงประกาศห้ามคนต่างชาติซื้อบัตรโดยสารเครื่องบิน เพื่อเดินทางไปยังเมืองล่าเซี่ยวและท่าขี้เหล็ก เมียนมา ซึ่งมีผลบังคับใช้ตั้งแต่เดือนพฤษภาคม 2566 โดยผู้ฝ่าฝืนจะได้รับโทษจำคุกหรือ/และปรับ ตามดุลยพินิจของเจ้าหน้าที่เมียนมา ที่ผ่านมาพบว่ามีคนต่างชาติได้ทำการฝ่าฝืนเพื่อซื้อตั๋วในการเดินทางไปยังพื้นที่ดังกล่าวและได้รับพิจารณาโทษแล้ว
นอกจากนี้ ยังได้แนะนำให้คนไทยเลี่ยงการเดินทางเข้าไปยังพื้นที่ที่ทางการเมียนมาประกาศกฎอัยการศึก โดยเฉพาะรัฐฉาน สำหรับคนไทยที่ต้องการเดินทางไปยังเมืองอื่น ๆ ในเมียนมา  เช่น กรุงย่างกุ้ง เมืองมัณฑะเลย์ เมืองพุกาม เป็นต้น สถานเอกอัครราชทูตฯ ขอให้ผู้เดินทางติดตามข้อมูลข่าวสารจากแหล่งข่าวที่น่าเชื่อถืออย่างใกล้ชิดเพื่อตรวจสอบสถานการณ์ก่อนออกเดินทาง
ทั้งนี้ สถานเอกอัครราชทูตฯ ได้ขอความร่วมมือให้คนไทยที่พำนักหรือเดินทางท่องเที่ยวในเมียนมา ลงทะเบียนการพำนักในเมียนมากับสถานเอกอัครราชทูตฯ เพื่อติดต่อและรับข้อมูลในกรณีเกิดเหตุฉุกเฉินได้ 3 ช่องทาง ได้แก่ 1) เบอร์ฉุกเฉิน สอท. ณ กรุงย่างกุ้ง +95 988 0916795 2) Official Thai Consular ID Line: @395cxuuo และ 3) ลิงก์
https://docs.google.com/forms/d/1EvXE8rSvSfLMPcyw5lgxnSqXWw4ySljcYxjb19HN1wk/viewform?edit_requested=true&pli=1&fbclid=IwAR3Pn9lzCJ2uHJXX8oXTkfOJs-RSlx0wgkFL1yF_K6E9ix0eeGw1RqEqx-k
“ รัฐบาลขอให้คนไทยที่พำนักหรือเดินทางท่องเที่ยวอยู่ในเมียนมาทุกท่านปฏิบัติตามประกาศดังกล่าวอย่างเคร่งครัดเพื่อความปลอดภัย และขอให้ทุกท่านแจ้งข้อมูลการพำนักหรือเดินทางท่องเที่ยวในเมียนมาให้กับสถานเอกอัครราชทูตฯ เพื่อที่ทางสถานเอกอัครราชทูตฯ สามารถติดต่อและส่งข้อมูลที่เป็นประโยชน์ รวมทั้งให้ความช่วยเหลือแก่ท่านได้หากเกิดเหตุฉุกเฉิน” นายชัย กล่าว

ที่มา : https://www.thaigov.go.th/news/contents/details/75276