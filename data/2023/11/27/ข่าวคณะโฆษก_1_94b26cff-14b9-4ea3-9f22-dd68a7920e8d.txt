รัฐบาลไทย-ข่าวทำเนียบรัฐบาล-“สุขสันต์วันลอยกระทง” รัฐบาลขอให้ประชาชนเฉลิมฉลองอย่างปลอดภัย และของดการปล่อยปล่อยวัตถุอันตรายขึ้นสู่ท้องฟ้า ป้องกันอัคคีภัย และสร้างอุปสรรค ในการสัญจรทางอากาศ 


วันจันทร์ที่ 27 พฤศจิกายน 2566
27/11/2566
พิมพ์
“สุขสันต์วันลอยกระทง” รัฐบาลขอให้ประชาชนเฉลิมฉลองอย่างปลอดภัย และของดการปล่อยปล่อยวัตถุอันตรายขึ้นสู่ท้องฟ้า ป้องกันอัคคีภัย และสร้างอุปสรรค ในการสัญจรทางอากาศ
“สุขสันต์วันลอยกระทง” รัฐบาลขอให้ประชาชนเฉลิมฉลองอย่างปลอดภัย และของดการปล่อยปล่อยวัตถุอันตรายขึ้นสู่ท้องฟ้า ป้องกันอัคคีภัย และสร้างอุปสรรค ในการสัญจรทางอากาศ
วันที่ 27 พฤศจิกายน 2566 นางรัดเกล้า สุวรรณคีรี รองโฆษกประจำสำนักนายกรัฐมนตรี กล่าวถึงการจัดเทศกาลวันลอยกระทง 2566 ที่หลายพื้นที่ได้มีการจัดกิจกรรมในวันนี้ โดยรัฐบาลขอให้ประชาชนเฉลิมฉลองกันอย่างมีความสุข แต่ขณะเดียวกันจะต้องคำนึงถึงความปลอดภัยที่อาจจะเกิดขึ้น
ซึ่งในบางพื้นที่มักจะมีการจัดกิจกรรมปล่อยวัตถุอันตรายขึ้นสู่ท้องฟ้า เช่น โคมลอย โคมไฟ โคมควัน พลุ ตะไล บั้งไฟ ดอกไม้ไฟ ลูกโป่ง การปล่อยแสงเลเซอร์ และอากาศยานซึ่งไม่มีนักบิน (Drone) ซึ่ง​อาจก่อให้เกิดไฟไหม้ หรืออัคคีภัยร้ายแรง และเป็นภัยคุกคามต่อความปลอดภัยในการบิน บริเวณสนามบินและโดยรอบสนามบินที่นำมาถึงความเสียหายต่อชีวิตและทรัพสินของส่วนรวม
นอกจากนี้ ยังเป็นการทำผิด พ.ร.บ.การเดินอากาศ (ฉบับที่ 14) พ.ศ. 2562 มาตรา 59/1 และ 59/2 มีโทษจำคุก และปรับ หรือทั้งจำทั้งปรับ รวมทั้งพระราชบัญญัติว่าด้วยความผิดบางประการต่อการเดินอากาศ พ.ศ. 2558 มาตรา 18 (2) ต้องระวางโทษประหารชีวิต จำคุกตลอดชีวิตหรือจำคุกตั้งแต่ 5 ปี ถึง 20 ปี และปรับตั้งแต่ 600,000 บาท ถึง 800,000 บาท
ดังนั้นจึงขอความร่วมมือจากประชาชนระมัดระวัง หรือหลีกเลี่ยงการทำกิจกรรมต่าง ๆ เหล่านี้เพื่อเป็นไปตามกฎหมาย รวมถึงความปลอดภัยของประชาชน แต่หากประชาชนต้องการความช่วยเหลือต่าง ๆ สามารถโทรสายด่วน ได้หลายช่องทาง
เหตุด่วนเหตุร้าย : 191
หน่วยแพทย์ฉุกเฉิน (ทั่วไทย)  :1669
หน่วยแพทย์ฉุกเฉิน (กทม) : 1646
สายด่วนกรมทางหลวง : 1586
ตำรวจทางหลวง : 1193
สายด่วนสุขภาพจิต : 1323
ศูนย์ดำรงธรรม : 1567
เหตุไฟไหม้ : 199
สายด่วนจราจร : 1197
วิทยุ จส.100 : 1137
วิทยุ สวพ.91 : 1644
ศูนย์ช่วยเหลือสังคม สายด่วนพม. : 1300
สายด่วนคนพิการ : 1479
สายด่วนการเคหะแห่งชาติ : 1615
“อยากให้ประชาชนได้ไปร่วมเฉลิมฉลองกิจกรรมงานลอยกระทงอย่างมีความสุข และเกิดความปลอดภัยมากที่สุด ซึ่งไม่ใช่เพียงเทศกาลลอยกระทง แต่ทุกเทศกาลของไทย” นางรัดเกล้า กล่าว

ที่มา : https://www.thaigov.go.th/news/contents/details/75247