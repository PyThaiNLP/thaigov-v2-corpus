รัฐบาลไทย-ข่าวทำเนียบรัฐบาล-ตลาดสมาร์ทโฟนและ EV ไทยมาแรง! บ.ชั้นนำญี่ปุ่น ปักหมุดตั้งฐานผลิตชิ้นส่วนสำคัญในไทย คาดเพิ่มการจ้างงานกว่า 2,000 ตำแหน่ง


วันพุธที่ 1 พฤศจิกายน 2566
ตลาดสมาร์ทโฟนและ EV ไทยมาแรง! บ.ชั้นนำญี่ปุ่น ปักหมุดตั้งฐานผลิตชิ้นส่วนสำคัญในไทย คาดเพิ่มการจ้างงานกว่า 2,000 ตำแหน่ง
.....
บีโอไอ เผยสถิติการขอรับส่งเสริมการลงทุนจากต่างประเทศ ในช่วง 8 เดือน (ม.ค. – ส.ค.66) นักลงทุนญี่ปุ่นได้ยื่นขอส่งเสริมการลงทุน จำนวน 156 โครงการ มูลค่าเงินลงทุน 40,554 ล้านบาท (เป็นอันดับ 3 รองจากจีน และสิงคโปร์) เพิ่มขึ้น 21% เมื่อเทียบกับช่วงเดียวกันของปีก่อน
.
ล่าสุด บริษัท มูราตะ อิเล็กทรอนิกส์ (ประเทศไทย) ได้รับอนุมัติส่งเสริมลงทุนกว่า 8,000 ล้านบาท โดยเลือกไทยฐานเป็นผลิตชิ้นส่วนอิเล็กทรอนิกส์รายใหญ่ของโลกในกิจการผลิตผลิตภัณฑ์ตัวเก็บประจุแบบเซรามิกหลายชั้น (MLCC) ซึ่งเป็นชิ้นส่วนสำคัญในสมาร์ทโฟนและอุปกรณ์อิเล็กทรอนิกส์อัจฉริยะในยานยนต์ไฟฟ้า โดยโรงงานจะตั้งอยู่ในนิคมอุตสาหกรรม จ.ลำพูน และเปิดภายในปี 66 คาดก่อให้เกิดการจ้างงานกว่า 2,000 ตำแหน่ง
.
ทั้งนี้ นักลงทุนญี่ปุ่นถือเป็นนักลงทุนรายสำคัญของไทยตลอดกว่า 30 ปีที่ผ่านมา โดยเฉพาะในกลุ่มอุตสาหกรรมสำคัญ ๆ เช่น รถยนต์ เครื่องใช้ไฟฟ้าและอิเล็กทรอนิกส์ อาหารแปรรูป และเคมีภัณฑ์ และยังคงขยายการลงทุนอย่างต่อเนื่อง สะท้อนถึงความเชื่อมั่นและความสัมพันธ์ที่ดีของนักลงทุนญี่ปุ่นที่มีต่อไทยมายาวนาน
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74043