รัฐบาลไทย-ข่าวทำเนียบรัฐบาล-ดีอี จับมือ สตง. นำร่องหน่วยรับตรวจ 16 หน่วยงาน เพื่อให้การตรวจเงินแผ่นดินเป็นไปโดยโปร่งใส


วันพุธที่ 1 พฤศจิกายน 2566
ดีอี จับมือ สตง. นำร่องหน่วยรับตรวจ 16 หน่วยงาน เพื่อให้การตรวจเงินแผ่นดินเป็นไปโดยโปร่งใส
ดีอี จับมือ สตง. นำร่องหน่วยรับตรวจ 16 หน่วยงาน เพื่อให้การตรวจเงินแผ่นดินเป็นไปโดยโปร่งใส
วันนี้ (1 พฤศจิกายน 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมพิธีลงนามในบันทึกข้อตกลงว่าด้วยความร่วมมือด้านการตรวจสอบด้วยวิธีการทาง อิเล็กทรอนิกส์ของสำนักงานการตรวจเงินแผ่นดิน ระหว่างกระทรวงดิจิทัลเพื่อเศรษฐกิจและสังคม และสำนักงานการตรวจเงินแผ่นดิน เพื่อมุ่งยกระดับการบริหารราชการด้วยระบบดิจิทัล และสนับสนุนให้กระบวนการตรวจสอบผ่านทางระบบอิเล็กทรอนิกส์ของสำนักงานการตรวจเงินแผ่นดินเป็นไปโดยโปร่งใส สามารถตรวจสอบได้อย่างรวดเร็ว
ด้าน ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) กล่าวว่า การประสานความร่วมมือระหว่างกระทรวงดิจิทัลเพื่อเศรษฐกิจและสังคม และสำนักงานตรวจเงินแผ่นดินในครั้งนี้ ถือเป็นอีกก้าวสำคัญของดีอีในการยกระดับมาตรฐานและการดำเนินงานในการรับตรวจสอบด้านการเงินของกระทรวงในภาพรวม อีกทั้งเป็นการยืนยันถึงเจตนารมณ์ของทุกหน่วยงานในสังกัดดีอี ในการขับเคลื่อนและส่งเสริมสนับสนุนการพัฒนาภาครัฐทันสมัย มีการดำเนินงานด้วยระบบอิเล็กทรอนิกส์อย่างเต็มรูปแบบ อันจะนำไปสู่การเพิ่มประสิทธิภาพการบริหารราชการและการพัฒนาประเทศในภาพรวมต่อไป โดยมีผู้บริหารระดับสูงของหน่วยงานในสังกัดกระทรวงดีอี และหน่วยงานที่เกี่ยวข้อง เข้าร่วม ณ ห้องดำริอิศรานุวรรต อาคารสำนักงานการตรวจเงินแผ่นดิน
________________

ที่มา : https://www.thaigov.go.th/news/contents/details/74061