รัฐบาลไทย-ข่าวทำเนียบรัฐบาล-ห้ามพลาด!! ธอส. นำผลิตภัณฑ์ทางการเงิน นำโดยสินเชื่อบ้านดอกเบี้ยต่ำพิเศษคงที่ 3 ปีร่วมงานมหกรรมบ้านและคอนโด ครั้งที่ 44 วันที่ 2-5 พ.ย.66 นี้ ณ ศูนย์การประชุมแห่งชาติสิริกิติ์


วันพุธที่ 1 พฤศจิกายน 2566
01/11/2566
พิมพ์
ห้ามพลาด!! ธอส. นำผลิตภัณฑ์ทางการเงิน นำโดยสินเชื่อบ้านดอกเบี้ยต่ำพิเศษคงที่ 3 ปีร่วมงานมหกรรมบ้านและคอนโด ครั้งที่ 44 วันที่ 2-5 พ.ย.66 นี้ ณ ศูนย์การประชุมแห่งชาติสิริกิติ์
ธนาคารอาคารสงเคราะห์ (ธอส.) ร่วมออกบูธในงาน “มหกรรมบ้านและคอนโด ครั้งที่ 44” จัดขึ้นระหว่างวันที่ 2 - 5 พฤศจิกายน 2566 ณ ศูนย์การประชุมแห่งชาติสิริกิติ์
ธนาคารอาคารสงเคราะห์ (ธอส.) เพิ่มโอกาสให้คนไทยได้มีที่อยู่อาศัยเป็นของตนเองได้ง่ายยิ่งขึ้น ตามพันธกิจ  “ทำให้คนไทยมีบ้าน” ร่วมออกบูธในงาน “มหกรรมบ้านและคอนโด ครั้งที่ 44” นำโดย สินเชื่ออัตราดอกเบี้ยพิเศษ คงที่ 3 ปี  ผ่อนชำระเริ่มต้นเพียงเดือนละ 3,600 บาท นานถึง 2 ปี วัตถุประสงค์การกู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น (Refinance) และชำระหนี้เกี่ยวกับที่อยู่อาศัย โดยหลักประกันในการยื่นกู้ต้องอยู่ในพื้นที่กรุงเทพฯ นนทบุรี ปทุมธานี และสมุทรปราการ ลงทะเบียนภายในงาน ยื่นกู้ และทำนิติกรรมภายในวันที่ 29 ธันวาคม 2566 พิเศษ!! ลูกค้าที่มีวงเงินทำนิติกรรมสูงสุด 5 อันดับแรก รับของสมนาคุณฟรีทันที!! โดยอันดับที่ 1-2 รับเครื่องดูดฝุ่น Robot และอันดับที่ 3-5 รับเครื่องชงกาแฟแบบหยด ยี่ห้อ BUONO
สลากออมทรัพย์ ธอส. ที่ให้ผลตอบแทนดี โอกาสถูกรางวัลสูง ประกอบด้วย ชุดขาลเพิ่มพูน ปี 2566 หน่วยละ1,000 บาท ผลตอบแทนหน้าสลาก 1.00% ต่อปี (เมื่อถือสลากครบอายุ 3 ปี) และมีโอกาสรับผลตอบแทนผันแปรตามคุณภาพสินเชื่อ 0.15% ต่อปี รวมรับผลตอบแทนสูงสุด 1.15% ต่อปี โอกาสลุ้นรางวัลที่ 1 มูลค่า 2 ล้านบาท และรางวัลเลขท้าย 3 ตัว และ 2 ตัวทุกงวด รวม 36 งวด ชุดพิมานมาศ Plus Phase 2 หน่วยละ 50,000 บาท ผลตอบแทนหน้าสลาก 1.25% ต่อปี (เมื่อถือสลากครบอายุ 2 ปี) พร้อมโอกาสลุ้นรางวัลที่ 1 รางวัลละ 3 ล้านบาท และรางวัล เลขท้าย 4 ตัว, 3 ตัว, 2 ตัว และ 1 ตัวทุกงวด รวม 24 งวด ชุดเกล็ดดาว Plus หน่วยละ 5,000 บาท ผลตอบแทนหน้าสลาก 0.65% ต่อปี (เมื่อถือสลากครบอายุ 2 ปี) โอกาสลุ้นรางวัลที่ 1 มูลค่า 1 ล้านบาท และรางวัลเลขท้าย 3 ตัว,  2 ตัว และรางวัลเลขสลับเลขท้าย 3 ตัว และ 2 ตัว รวม 24 งวด จองสิทธิ์ภายในงานและซื้อสลากได้ระหว่าง วันที่ 2 – 11 พฤศจิกายน 2566 (เงื่อนไขเป็นไปตามที่ธนาคารกำหนด) สำหรับลูกค้าที่จองสิทธิ์และซื้อสลากออมทรัพย์ จำนวนเงินตั้งแต่ 5 แสนบาท แต่ไม่เกิน 2 ล้านบาทต่อรายการ จะได้รับบัตร Starbucks มูลค่า 150 บาท จำนวน 1 ราย ต่อ 1 ใบ ต่อผลิตภัณฑ์ และซื้อจำนวนเงินมากกว่า 2 ล้านบาทขึ้นไปต่อรายการ จะได้รับเซ็ตกล่องสำหรับใส่อาหาร Super Lock มูลค่า 699 บาท จำนวน 1 ราย ต่อ 1 ชุด ต่อผลิตภัณฑ์หรือจนกว่าของสมนาคุณจะหมด
บ้านมือสอง ธอส.  คุณภาพดี ทำเลเด่น มาให้เลือกกว่า 400 รายการ ในเขตกรุงเทพฯละปริมณฑล ลดราคาสูงสุด 50% จากราคาประเมิน โดยสามารถใช้สิทธิสินเชื่ออัตราดอกเบี้ยต่ำสุด นานสูงสุดถึง 24 เดือน (เงื่อนไขเป็นไปตามที่ธนาคารกำหนด) ผู้ที่สนใจซื้อทรัพย์สามารถวางเงินประกันการซื้อทรัพย์รายการละ 5,000 บาท สามารถเลือกชมบ้านมือสอง ธอส. และจองซื้อทรัพย์แบบ Online ผ่าน Application : GHB ALL HOME หรือเว็บไซต์ ทั้งนี้ ลูกค้าที่ใช้บริการผลิตภัณฑ์ทางการเงินตามเงื่อนไข และระยะเวลาที่ธนาคารwww.ghbhomecenter.com กำหนดจะได้รับของสมนาคุณฟรีอีกมากมาย โดยงานมหกรรมบ้านและคอนโด ครั้งที่ 44 จัดขึ้นระหว่างวันที่ 2 - 5 พฤศจิกายน 2566 ณ ศูนย์การประชุมแห่งชาติสิริกิติ์ สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/74037