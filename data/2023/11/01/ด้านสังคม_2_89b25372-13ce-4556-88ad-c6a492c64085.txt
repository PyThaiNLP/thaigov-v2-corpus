รัฐบาลไทย-ข่าวทำเนียบรัฐบาล-พม. หารือ ทส. พร้อมหนุนกลุ่มเปราะบางรับมือการเปลี่ยนแปลงสภาพภูมิอากาศและสิ่งแวดล้อม


วันพุธที่ 1 พฤศจิกายน 2566
พม. หารือ ทส. พร้อมหนุนกลุ่มเปราะบางรับมือการเปลี่ยนแปลงสภาพภูมิอากาศและสิ่งแวดล้อม
พม. หารือ ทส. พร้อมหนุนกลุ่มเปราะบางรับมือการเปลี่ยนแปลงสภาพภูมิอากาศและสิ่งแวดล้อม
วันที่ 31 ตุลาคม 2566 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยภายหลังจากการนำคณะผู้บริหารกระทรวง พม. เยี่ยมชมกรมการเปลี่ยนแปลงสภาพภูมิอากาศและสิ่งแวดล้อม (สส.) และหารือการดำเนินงานด้านการเปลี่ยนแปลงสภาพภูมิอากาศ ร่วมกับนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปลัด ทส.)  พร้อมคณะผู้บริหาร ว่า การหารือครั้งนี้มีวัตถุประสงค์สำคัญเพื่อแลกเปลี่ยนเรียนรู้เกี่ยวกับการเปลี่ยนแปลงสภาพภูมิอากาศ ผลกระทบจากการเปลี่ยนแปลงสภาพภูมิอากาศต่อประชาชน โดยเฉพาะกลุ่มเปราะบางที่เป็นเด็กเล็ก ผู้สูงอายุ คนพิการ และผู้ด้อยโอกาส ตลอดจนรับฟังข้อคิดเห็นและข้อเสนอแนะในการพัฒนานโยบายและการดำเนินงานของกระทรวง พม. เพื่อรองรับการเปลี่ยนแปลงสภาพภูมิอากาศ
นายอนุกูล กล่าวเพิ่มเติมว่า วันนี้ ได้มารับฟังการบรรยายการดำเนินงานด้านการเปลี่ยนแปลงสภาพภูมิอากาศของประเทศไทย และแนะนำศูนย์การเปลี่ยนแปลงสภาพภูมิอากาศและสิ่งแวดล้อม สำหรับการดำเนินการในระยะถัดไป จะมีการหารือเพื่อดำเนินการความร่วมมือระหว่างสองหน่วยงานสำหรับเตรียมการรับมือ และปรับตัวจากการเปลี่ยนแปลงสภาพภูมิอากาศและสิ่งแวดล้อมให้เป็นรูปธรรมในทุกมิติ  โดยคำนึงถึงการพัฒนาคุณภาพชีวิตของกลุ่มเปราะบางเป็นสำคัญ
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง
#พมพอใจให้ทุกวัยพึงพอใจในพม #กระทรวงพม #รมวพม #รับฟังทำจริง

ที่มา : https://www.thaigov.go.th/news/contents/details/74044