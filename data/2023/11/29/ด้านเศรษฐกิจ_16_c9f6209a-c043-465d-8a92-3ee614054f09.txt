รัฐบาลไทย-ข่าวทำเนียบรัฐบาล-กรมทางหลวงชนบท สร้างสะพานข้ามลำน้ำสงคราม (สะพานท่าทางเกวียน - ท่ารถ) จังหวัดสกลนคร เสร็จสมบูรณ์ 


วันพุธที่ 29 พฤศจิกายน 2566
กรมทางหลวงชนบท สร้างสะพานข้ามลำน้ำสงคราม (สะพานท่าทางเกวียน - ท่ารถ) จังหวัดสกลนคร เสร็จสมบูรณ์
...
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน ดำเนินโครงการก่อสร้างสะพานข้ามลำน้ำสงคราม อำเภอบ้านม่วง จังหวัดสกลนคร เสร็จสมบูรณ์ ซึ่ง ทช. ได้หารือกับผู้นำชุมชนและประชาชนในพื้นที่ โดยมีมติในการตั้งชื่อสะพานแห่งนี้ว่า “สะพานท่าทางเกวียน - ท่ารถ” โดยได้ก่อสร้างสะพานเป็นสะพานคอนกรีตเสริมเหล็ก ความยาว 210 เมตร ผิวทางกว้าง 9 เมตร ขนาด 2 ช่องจราจร (ไป - กลับ) พร้อมถนนต่อเชื่อม ความยาว 6,770.83 เมตร ใช้งบประมาณก่อสร้าง 87.900 ล้านบาท สะพานแห่งนี้จะช่วยยกระดับคุณภาพชีวิตของประชาชนในพื้นที่โดยรอบให้สามารถเดินทางระหว่างตำบลห้วยหลัว อำเภอบ้านม่วง จังหวัดสกลนคร ไปยังตำบลบ้านม่วง อำเภอบ้านดุง จังหวัดอุดรธานี ได้อย่างสะดวกรวดเร็วปลอดภัยมากขึ้น พร้อมทั้งช่วยสนับสนุนการขนส่งสินค้าทางการเกษตรลดระยะเวลาและค่าใช้จ่ายในการเดินทาง โดยสามารถร่นระยะทางได้ประมาณ 25 กิโลเมตร

ที่มา : https://www.thaigov.go.th/news/contents/details/75407