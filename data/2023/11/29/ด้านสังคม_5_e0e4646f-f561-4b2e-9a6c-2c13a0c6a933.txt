รัฐบาลไทย-ข่าวทำเนียบรัฐบาล-พม. รับมอบรถเข็นวีลแชร์ จาก บ.เนสท์เล่ฯ ส่งต่อความช่วยเหลือกลุ่มเปราะบาง


วันพุธที่ 29 พฤศจิกายน 2566
พม. รับมอบรถเข็นวีลแชร์ จาก บ.เนสท์เล่ฯ ส่งต่อความช่วยเหลือกลุ่มเปราะบาง
พม. รับมอบรถเข็นวีลแชร์ จาก บ.เนสท์เล่ฯ ส่งต่อความช่วยเหลือกลุ่มเปราะบาง
วันนี้ (29 พ.ย. 66) เวลา 10.30 น. นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานพิธีรับมอบรถเข็นวีลแชร์ จำนวน 33 คัน มูลค่ากว่า 154,800 บาท จากบริษัท เนสท์เล่ (ไทย) จำกัด โดยคุณสลิลลา สีหพันธุ์ ผู้อำนวยการบริหารฝ่ายองค์กรสัมพันธ์ เพื่อให้กระทรวงการพัฒนาสังคมและความมั่นคงของมนุษย์ (พม.) นำไปช่วยเหลือประชาชนกลุ่มเปราะบางทางสังคม ณ บริเวณโถง ชั้น 1 อาคารกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์
นายอนุกูล กล่าวว่า กระทรวงการพัฒนาสังคมและความมั่นคงของมนุษย์ (พม.) ขอขอบคุณบริษัท เนสท์เล่ (ไทย) จำกัด สำหรับรถเข็นวีลแชร์ทั้ง 33 คัน ซึ่งจะได้นำไปมอบให้กับกลุ่มเป้าหมายที่อยู่ในความดูแลของของกระทรวง พม. ได้แก่ ผู้สูงอายุ คนพิการ และกลุ่มเปราะบางทางสังคม  ได้ใช้ประโยชน์ในชีวิตประจำวัน สำหรับบริษัท เนสท์เล่ (ไทย) จำกัด เป็นภาคธุรกิจเอกชนที่เข้ามาเป็นส่วนหนึ่งในการส่งเสริมและสนับสนุนการทำงานในการบรรเทาความเดือดร้อนของประชาชนอย่างต่อเนื่อง  และหลังจากนี้ จะต้องเข้ามาทำงานร่วมกันเชิงยุทธศาสตร์ในการวางแผนการป้องกันปัญหา เพราะกระทรวง พม. ไม่สามารถทำงานเพียงลำพังได้ จำเป็นต้องได้รับความร่วมมือจากทุกภาคส่วนของสังคม
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #ศูนย์รับบริจาคพม #พมพอใจให้ทุกวัยพึงพอใจในพม #พม.หนึ่งเดียว #ศรส #พม

ที่มา : https://www.thaigov.go.th/news/contents/details/75427