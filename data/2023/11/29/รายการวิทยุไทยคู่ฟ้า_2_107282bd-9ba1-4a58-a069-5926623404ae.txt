รัฐบาลไทย-ข่าวทำเนียบรัฐบาล-ฟรีวีซ่า แก่นักท่องเที่ยวอินเดียและไต้หวัน นาน 6 เดือน


วันพุธที่ 29 พฤศจิกายน 2566
29/11/2566
พิมพ์
ฟรีวีซ่า แก่นักท่องเที่ยวอินเดียและไต้หวัน นาน 6 เดือน
วันศุกร์ที่ 3 พฤศจิกายน 2566
ต่อจากนี้ไป ขอเชิญรับฟังไทยคู่ฟ้า
รัฐบาลกระตุ้นการท่องเที่ยว โดยที่ประชุมคณะรัฐมนตรีอนุมัติให้ผู้ที่ถือหนังสือเดินทาง หรือ
เอกสารใช้แทนหนังสือเดินทางจากสาธารณรัฐอินเดีย และ ไต้หวัน
สามารถเข้ามาในราชอาณาจักรไทยได้เป็นการชั่วคราวเพื่อการท่องเที่ยวเป็นกรณีพิเศษ
และให้อยู่ในราชอาณาจักรได้สูงสุด 30 วัน โดยยกเว้นการตรวจลงตรา ตั้งแต่วันที่ 10 พฤศจิกายน 2566 –
10 พฤษภาคม 2567 ซึ่งเป็นช่วงฤดูการท่องเที่ยวของชาวอินเดียและไต้หวัน รวมเป็นระยะเวลา 6 เดือน
คาดการณ์ว่าภายในสิ้นปี 2566 จะมีนักท่องเที่ยวอินเดียเดินทางเข้าไทยอีกราว 1.55 ล้านคน
มีการใช้จ่ายคนละประมาณ 41,000 บาท/ครั้ง นักท่องเที่ยวไต้หวัน ประมาณ 700,000 คน ใช้จ่ายประมาณ
43,000 บาท/ครั้ง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/75357