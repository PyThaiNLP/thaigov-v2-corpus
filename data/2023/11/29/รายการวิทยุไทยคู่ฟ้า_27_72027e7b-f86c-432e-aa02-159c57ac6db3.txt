รัฐบาลไทย-ข่าวทำเนียบรัฐบาล-สิทธิบัตรทองเจ็บป่วยฉุกเฉินวิกฤต ใช้สิทธิ UCEP ได้ทุก รพ. ที่ใกล้ที่สุด


วันพุธที่ 29 พฤศจิกายน 2566
29/11/2566
พิมพ์
สิทธิบัตรทองเจ็บป่วยฉุกเฉินวิกฤต ใช้สิทธิ UCEP ได้ทุก รพ. ที่ใกล้ที่สุด
วันอังคารที่ 28 พฤศจิกายน 2566
ต่อจากนี้ไป ขอเชิญรับฟังไทยคู่ฟ้า
ประชาชนที่ใช้สิทธิบัตรทองในการรักษาพยาบาล หากเจ็บป่วยฉุกเฉินวิกฤต
สามารถเข้ารักษาได้ทุกโรงพยาบาลที่ใกล้ที่สุดด้วยสิทธิ UCEP โดยแสดงบัตรประชาชนเพียงใบเดียว
โรงพยาบาลจะเป็นผู้ประเมินระดับอาการ หากเข้าข่ายฉุกเฉินวิกฤต เช่น ไม่รู้สึกตัว หายใจเร็ว หอบรุนแรง
หายใจติดขัด เหงื่อแตกตัวเย็น เจ็บหน้าอกเฉียบพลันรุนแรง อ่อนแรงครึ่งซีกแบบฉับพลัน
หรือชักต่อเนื่องไม่หยุด ตลอดจนอาการอื่นที่มีผลต่อการหายใจ การไหลเวียนเลือด
และสมองที่เป็นอันตรายต่อชีวิต จะได้รับความคุ้มครองตามสิทธิ UCEP ทันที แต่ไม่เกิน 72 ชั่วโมง
กรณีไม่เข้าเกณฑ์จะประสานโรงพยาบาลเพื่อส่งต่อไปรักษาตามสิทธิของผู้ป่วย
ประชาชนที่มีข้อสงสัยสอบถามได้ที่ ศูนย์คุ้มครองสิทธิผู้ป่วยฉุกเฉินวิกฤต โทร 0-2872-1669 ตลอด 24 ชั่วโมง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/75415