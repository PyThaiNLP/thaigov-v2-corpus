รัฐบาลไทย-ข่าวทำเนียบรัฐบาล-รองปลัดฯ ณัฏฐิญา เร่งกำกับสำนักงานอุตสาหกรรมจังหวัดรอบกรุงเทพ จ.ลพบุรี สิงห์บุรี ​อ่างทอง ​ชัยนาท เน้นย้ำการใช้งานระบบมาตรฐานตรวจกำกับดูแลโรงงาน ภายใต้ Super App 


วันพุธที่ 29 พฤศจิกายน 2566
29/11/2566
พิมพ์
รองปลัดฯ ณัฏฐิญา เร่งกำกับสำนักงานอุตสาหกรรมจังหวัดรอบกรุงเทพ จ.ลพบุรี สิงห์บุรี ​อ่างทอง ​ชัยนาท เน้นย้ำการใช้งานระบบมาตรฐานตรวจกำกับดูแลโรงงาน ภายใต้ Super App
รองปลัดฯ ณัฏฐิญา เร่งกำกับสำนักงานอุตสาหกรรมจังหวัดรอบกรุงเทพ จ.ลพบุรี สิงห์บุรี ​อ่างทอง ​ชัยนาท เน้นย้ำการใช้งานระบบมาตรฐานตรวจกำกับดูแลโรงงาน ภายใต้ Super App ตรวจสอบย้อนกลับกับระบบ i-Single form ได้อย่างเข้มข้น
วันที่ 27 พฤศจิกายน 2566 นางสาวณัฏฐิญา เนตยสุภา รองปลัดกระทรวงอุตสาหกรรม พร้อมด้วยนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ตรวจเยี่ยมสำนักงานอุตสาหกรรมจังหวัดลพบุรี ณ สำนักงานอุตสาหกรรมจังหวัดลพบุรี จ.ลพบุรี
โดยรองปลัดฯณัฏฐิญา รับฟังการชี้แจงแนวทางการดำเนินงานการบริหารจัดการลุ่มน้ำและวางระบบธรรมาภิบาลสิ่งแวดล้อม การสร้างและพัฒนาศักยภาพเครือข่ายอุตสาหกรรมรักษ์สิ่งแวดล้อม และการชี้แจงแนวทางการใช้งานระบบมาตรฐานตรวจกำกับดูแลโรงงานอุตสาหกรรม โดยนายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร และนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน ทั้งนี้มี นางสาวสมใจ มีสมบูรณ์อุตสาหกรรมจังหวัดลพบุรี นายบวรวิทย์ อัครจันทโชติ อุตสาหกรรมจังหวัดอ่างทอง นายวีระพล ผ่องสุภา อุตสาหกรรมจังหวัดชัยนาท และนายดำรง โอกาศ อุตสาหกรรมจังหวัดสิงห์บุรี เข้าร่วมรับฟังด้วย
กระทรวงอุตสาหกรรมมีนโยบายให้โรงงานที่ได้รับใบอนุญาตประกอบกิจการทั่วประเทศ ต้องรายงานข้อมูลการประกอบการอุตสาหกรรมตามที่กฎหมายกำหนดอย่างเคร่งครัดผ่านระบบการลงทะเบียนลูกค้าของกระทรวงอุตสาหกรรม i-Industry และระบบการรายงานข้อมูลกลาง iSingleForm ซึ่งปัจจุบันใช้งานได้แล้ว 100% โดยกระทรวงฯทำการกำกับดูแลโรงงานผ่านระบบนี้ มีข้อดีคือทำให้สามารถตรวจสอบและเก็บข้อมูลได้ในทันที เป็นการลดภาระให้เจ้าหน้าที่ อีกทั้งเป็นแนวทางการตรวจสำหรับเจ้าหน้าที่บรรจุใหม่แต่ยังต้องมีการปรับปรุงระบบหลังบ้านเพื่อให้เจ้าหน้าที่ที่มีหน้าที่ตรวจกำกับในพื้นที่ สามารถดูแล ติดตาม ตรวจสอบ โรงงานได้ง่ายและเข้าถึงมากขึ้น อีกทั้งการตรวจสอบมีแนวทางเป็นมาตรฐานเดียวกันทั้งเจ้าหน้าที่อาวุโสหรือเจ้าหน้าที่บรรจุใหม่ ในอนาคตอาจจะมีการใช้ระบบเรื่องร้องเรียนผ่านแอปพลิเคชั่นโดยให้ผูกกับ i-industry เพื่อให้ทุกฐานข้อมูลของโรงงานอุตสาหกรรม เชื่อมถึงกัน

ที่มา : https://www.thaigov.go.th/news/contents/details/75350