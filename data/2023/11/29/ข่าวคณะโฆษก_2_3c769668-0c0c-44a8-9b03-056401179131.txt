รัฐบาลไทย-ข่าวทำเนียบรัฐบาล-โฆษกรัฐบาลชี้แจง Google, Microsoft และ Tesla ไม่เคยต่อรองราคาค่าไฟกับรัฐบาล สิ่งที่ต้องการคือพลังงานสะอาด Clean Energy / Green Energy ซึ่งรัฐบาลไทยสามารถรองรับได้


วันพุธที่ 29 พฤศจิกายน 2566
29/11/2566
พิมพ์
โฆษกรัฐบาลชี้แจง Google, Microsoft และ Tesla ไม่เคยต่อรองราคาค่าไฟกับรัฐบาล สิ่งที่ต้องการคือพลังงานสะอาด Clean Energy / Green Energy ซึ่งรัฐบาลไทยสามารถรองรับได้
โฆษกรัฐบาลชี้แจง Google, Microsoft และ Tesla ไม่เคยต่อรองราคาค่าไฟกับรัฐบาล สิ่งที่ต้องการคือพลังงานสะอาด Clean Energy / Green Energy ซึ่งรัฐบาลไทยสามารถรองรับได้
นายชัย วัชรงค์ โฆษกประจำสำนักนายกรัฐมนตรีชี้แจงถึงกรณีมีการเผยแพร่ข่าวที่บิดเบือนไม่ตรงกับความจริงว่า Google, Microsoft และ Tesla ต้องการให้รัฐบาลลดราคาค่าไฟฟ้าก่อนตัดสินใจเข้ามาลงทุนในไทย
โดยโฆษกประจำสำนักนายกรัฐมนตรีเปิดเผยว่า ทั้งสามบริษัทไม่เคยมีการหารือเพื่อให้ลดค่าไฟฟ้า จุดที่เป็นเงื่อนไขสำคัญที่สุด คือประเทศที่เขาจะเข้าไปลงทุนจะต้องมีไฟฟ้าสะอาด Clean Energy / Green Energy ให้เพียงพอต่อการผลิต ด้วยปัญหา Climate Change/Global Warming เป็นประเด็นที่ทุนใหญ่ต่างให้ความสำคัญ และรัฐบาลไทยได้แสดงออกถึงความจริงใจในการส่งเสริมพลังงานสะอาดด้วย Project จัดหาไฟฟ้าสะอาด เช่น Floating solar Cells บนผืนน้ำบริเวณเหนือเขื่อนทั่วประเทศซึ่งมีศักยภาพเพียงพอที่จะป้อนพลังงานไฟฟ้าได้รวมๆ กันสูงกว่า 10,000 เมกกะวัตต์ รวมถึงโครงการที่จะสั่งซื้อไฟฟ้าพลังน้ำจากลาว 400 เมกกะวัตต์ เป็นต้น
“รัฐบาลไทยมีโครงการที่เกี่ยวข้องกับการรักษา ดูแลสิ่งแวดล้อมซึ่งเป็นประเด็นความท้าทายของโลกที่รัฐบาลไทยห่วงกังวล และให้ความสำคัญ ซึ่งสอดคล้องกับแนวทางการทำงานของบริษัทขนาดใหญ่ระดับโลกเช่นกัน อย่างไรก็ดี รัฐบาลมีแนวทางการทำงานที่ทันสมัย ทันโลก ทันกระแสและความต้องการของโลกปัจจุบัน จึงเห็นได้ว่ามีบริษัทฯ ที่สนใจลงทุนในไทยจำนวนมาก ซึ่งรัฐบาลพร้อมสนับสนุนการลงทุนจากบริษัทรายใหญ่จากทั่วโลก เพื่อกลับมาเป็นการพัฒนาเศรษฐกิจประเทศ และชีวิตของพี่น้องคนไทยทุกคน” นายชัย กล่าว

ที่มา : https://www.thaigov.go.th/news/contents/details/75353