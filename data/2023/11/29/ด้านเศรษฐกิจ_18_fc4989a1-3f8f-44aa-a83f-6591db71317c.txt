รัฐบาลไทย-ข่าวทำเนียบรัฐบาล-“ไชยา”จับมือเกษตรกรผู้เลี้ยงโคร่วมหาทางออกผลกระทบการเปิด-ปิดด่านแม่สอด จ.ตาก


วันพุธที่ 29 พฤศจิกายน 2566
“ไชยา”จับมือเกษตรกรผู้เลี้ยงโคร่วมหาทางออกผลกระทบการเปิด-ปิดด่านแม่สอด จ.ตาก
“ไชยา”จับมือเกษตรกรผู้เลี้ยงโคร่วมหาทางออกผลกระทบการเปิด-ปิดด่านแม่สอด จ.ตาก
นายไชยา พรหมา รัฐมนตรีช่วยว่าการกระทรวงเกษตรและสหกรณ์เป็นประธานการประชุมรับฟังปัญหาความเดือดร้อนการเปิด-ปิดด่านแม่สอด จ.ตาก โดยมีหัวหน้าส่วนราชการสังกัดกระทรวงเกษตรและสหกรณ์เข้าร่วม ณ ห้องประชุมกระทรวงเกษตรและสหกรณ์สำหรับแนวทางการแก้ไขปัญหาความเดือดร้อนของพี่น้องเกษตรกรผู้เลี้ยงโค รมช.ไชยา ได้มอบหมายกรมปศุสัตว์ในการเร่งดำเนินการจัดตั้งศูนย์กักกันโรคมาตรฐานการส่งออกตามมาตรฐานองค์การอนามัยสัตว์โลก(WOAH)ในพื้นที่ตะเข็บชายแดนโดยเริ่มที่ อ.แม่สอด จ.ตาก เป็นพื้นที่นำร่องเพื่อสร้างความมั่นใจให้กับประเทศคู่ค้าในด้านการควบคุมโรคระบาดในสัตว์และกระตุ้นการส่งออกเพื่อขับเคลื่อนกลไกตลาดโคเนื้อซึ่งมีตลาดเป้าหมายในการส่งออกคือประเทศจีนและเวียดนามอีกทั้งได้เร่งการส่งเสริมและพัฒนาแนวทางการเลี้ยงโคเนื้อให้ตรงตามความต้องการของตลาดเพื่อแก้ไขปัญหาสินค้าเกษตร (โคเนื้อ) ตกค้างอีกด้วย

ที่มา : https://www.thaigov.go.th/news/contents/details/75411