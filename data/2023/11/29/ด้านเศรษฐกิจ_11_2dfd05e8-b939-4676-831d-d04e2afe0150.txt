รัฐบาลไทย-ข่าวทำเนียบรัฐบาล-ปลัดเกษตรฯ เปิดโครงการฝึกอบรมเชิงปฏิบัติการ หลักสูตร การสรุปประเด็นและการนำเสนอวาระ ในที่ประชุม ณ ห้องฝึกอบรม ฝ301 สำนักพัฒนาและถ่ายทอดเทคโนโลยีการสหกรณ์


วันพุธที่ 29 พฤศจิกายน 2566
ปลัดเกษตรฯ เปิดโครงการฝึกอบรมเชิงปฏิบัติการ หลักสูตร การสรุปประเด็นและการนำเสนอวาระ ในที่ประชุม ณ ห้องฝึกอบรม ฝ301 สำนักพัฒนาและถ่ายทอดเทคโนโลยีการสหกรณ์
ปลัดเกษตรฯ เปิดโครงการฝึกอบรมเชิงปฏิบัติการ หลักสูตร การสรุปประเด็นและการนำเสนอวาระ
ในที่ประชุม ณ ห้องฝึกอบรม ฝ301 สำนักพัฒนาและถ่ายทอดเทคโนโลยีการสหกรณ์
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานพิธีเปิดโครงการฝึกอบรมเชิงปฏิบัติการ หลักสูตร การสรุปประเด็นและการนำเสนอวาระในที่ประชุม ณ ห้องฝึกอบรม ฝ301 สำนักพัฒนาและถ่ายทอดเทคโนโลยีการสหกรณ์ ถนนพิชัย กรุงเทพฯ ว่า การจัดอบรมหลักสูตรดังกล่าว มีวัตถุประสงค์เพื่อเสริมสร้างความรู้เกี่ยวกับเทคนิค การใช้ภาษา การสรุปเนื้อหา การจับประเด็น การเรียบเรียงความคิด และรูปแบบการเสนอวาระในที่ประชุม รวมถึงเทคนิคการนำเสนอแบบต่าง ๆ และเพื่อพัฒนาทักษะสมรรถนะ และฝึกปฏิบัติการเสนอวาระในที่ประชุมที่มีประสิทธิภาพ มีความชัดเจน กระชับ สามารถสื่อสารได้ตรงประเด็น โดยได้รับเกียรติจากวิทยากรผู้ทรงคุณวุฒิภาครัฐจากสำนักการประชุม สำนักงานเลขาธิการสภาผู้แทนราษฎร และผู้อำนวยการสำนักงานคณะกรรมการนโยบายที่ดินแห่งชาติ สำนักนายกรัฐมนตรี มาให้ความรู้ในรูปแบบของการบรรยาย อภิปราย และการฝึกปฏิบัติจริง ให้แก่ผู้เข้าอบรมซึ่งเป็นข้าราชการในสังกัดกระทรวงเกษตรและสหกรณ์ และพนักงานรัฐวิสาหกิจและองค์การมหาชนในกำกับกระทรวงเกษตรและสหกรณ์ ที่ปฏิบัติหน้าที่เลขานุการ หรือผู้ช่วยเลขานุการ หรือผู้ที่ต้องนำเสนอวาระในการประชุม ระดับกรม/กระทรวง โดยแบ่งเป็นการอบรม ณ ห้องฝึกอบรม ฝ301 จำนวน 110 คน และอบรมผ่านระบบออนไลน์ จำนวน 959 คน รวมทั้งสิ้น 1,069 คน
“ผู้ผ่านการฝึกอบรมจะได้รับการพัฒนาความรู้ และมีทักษะในการสรุปประเด็นและการนำเสนอวาระในที่ประชุม ได้อย่างถูกต้อง ชัดเจน กระชับรัดกุม และสามารถบรรลุเป้าหมายของการประชุมได้อย่างมีประสิทธิภาพ มีการประเมินผลการเรียนรู้ของผู้เข้ารับการฝึกอบรม โดยใช้แบบทดสอบประเมินความรู้/ทักษะก่อนและหลังการฝึกอบรม รวมทั้งการประเมินความคิดเห็นของผู้เข้ารับการฝึกอบรม เพื่อวัดทัศนคติของผู้เข้ารับการฝึกอบรมที่มีต่อโครงการฝึกอบรม” ปลัดเกษตรฯ กล่าว

ที่มา : https://www.thaigov.go.th/news/contents/details/75395