รัฐบาลไทย-ข่าวทำเนียบรัฐบาล-รัฐบาลดำเนินโครงการ “ชุมชนโดรนใจ” พัฒนาเกษตรด้วยเทคโนโลยี โดรน


วันพุธที่ 29 พฤศจิกายน 2566
29/11/2566
พิมพ์
รัฐบาลดำเนินโครงการ “ชุมชนโดรนใจ” พัฒนาเกษตรด้วยเทคโนโลยี โดรน
วันอาทิตย์ที่ 19 พฤศจิกายน 2566
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมการใช้เทคโนโลยีดิจิทัลยกระดับกระบวนการผลิต ผ่านโครงการ 1 ตำบล 1 ดิจิทัล หรือ
ชุมชนโดรนใจ ซึ่งเป็นการพัฒนาทักษะความรู้เกี่ยวกับการประยุกต์ใช้และซ่อมบำรุง โดรนเพื่อการเกษตร
แก่ชุมชนและเกษตรกรทั่วประเทศ โดยตั้งเป้าหมาย ภายใน 1
ปีของการดำเนินการจะเกิดศูนย์บริการซ่อมบำรุง ฉีดพ่น และจำหน่ายโดรนเพื่อการเกษตร 50
ศูนย์ทั่วประเทศ เกิดการประยุกต์ใช้โดรนเพื่อการเกษตร 500 ชุมชน สร้างมูลค่าทางเศรษฐกิจไม่น้อยกว่า 350
ล้านบาท เกษตรกรและชุมชน ตลอดจนประชาชนทั่วไปที่สนใจ
ร่วมอบรมผู้บังคับหรือปล่อยอากาศยานไร้คนขับ และหลักสูตรการซ่อมบำรุง
ดูแลรักษาโดรนเพื่อการเกษตรผ่านระบบ Online และ Onsite ติดตามรายละเอียดได้ที่เฟซบุ๊ก depa
Thailand
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/75380