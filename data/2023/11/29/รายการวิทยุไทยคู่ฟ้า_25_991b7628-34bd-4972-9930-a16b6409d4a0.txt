รัฐบาลไทย-ข่าวทำเนียบรัฐบาล-อนุมัติหลักการ ร่างพ.ร.บ.สมรสเท่าเทียม เตรียมเสนอ สภา สส. พิจารณา


วันพุธที่ 29 พฤศจิกายน 2566
29/11/2566
พิมพ์
อนุมัติหลักการ ร่างพ.ร.บ.สมรสเท่าเทียม เตรียมเสนอ สภา สส. พิจารณา
วันอาทิตย์ที่ 26 พฤศจิกายน 2566
ต่อจากนี้ไป ขอเชิญรับฟังไทยคู่ฟ้า
รัฐบาลอนุมัติหลักการร่าง พ.ร.บ.แก้ไขเพิ่มเติมประมวลกฎหมายแพ่งและพาณิชย์
ตามที่กระทรวงยุติธรรมเสนอ ซึ่งมีสาระสำคัญคือการแก้ไขคำว่า “ชาย” “หญิง” “สามี” “ภริยา” และ
“สามีภริยา” เป็น “บุคคล” “ผู้หมั้น” “ผู้รับหมั้น” และ “คู่สมรส”
และแก้ไขเพิ่มเติมบทบัญญัติอื่นเพื่อให้มีสิทธิ หน้าที่ และสถานะครอบครัวเท่าเทียมกันในคู่สมรสทุกเพศ เช่น
สิทธิในการเรียกค่าทดแทนจากผู้ร่วมประเวณีกับคู่หมั้นของตน การฟ้องหย่า การรับบุตรบุญธรรมร่วมกัน
การรับมรดกของคู่สมรส การจัดการทรัพย์สินกรณีที่ต้องได้รับความยินยอมจากคู่สมรส ทั้งนี้
ไม่ครอบคลุมถึงสิทธิที่เกี่ยวข้องกับกฎหมายอื่น เช่น บำเหน็จตกทอดของข้าราชการ จากนี้
สำนักงานคณะกรรมการกฤษฎีกาเตรียมเสนอสภาผู้แทนราษฎรพิจารณาตามขั้นตอนต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/75413