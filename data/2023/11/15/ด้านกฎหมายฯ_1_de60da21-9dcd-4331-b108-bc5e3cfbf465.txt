รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ให้การต้อนรับ ผู้แทน สปป.ลาว ในฐานะคณะกรรมาธิการอาเซียนว่าด้วยการส่งเสริมและคุ้มครองสิทธิสตรีและสิทธิเด็ก (ACWC) ด้านสิทธิสตรี และสหพันธ์แม่หญิงลาว


วันพุธที่ 15 พฤศจิกายน 2566
15/11/2566
พิมพ์
รัฐมนตรีว่าการกระทรวงยุติธรรม ให้การต้อนรับ ผู้แทน สปป.ลาว ในฐานะคณะกรรมาธิการอาเซียนว่าด้วยการส่งเสริมและคุ้มครองสิทธิสตรีและสิทธิเด็ก (ACWC) ด้านสิทธิสตรี และสหพันธ์แม่หญิงลาว
รัฐมนตรีว่าการกระทรวงยุติธรรม ให้การต้อนรับ ผู้แทน สปป.ลาว ในฐานะคณะกรรมาธิการอาเซียนว่าด้วยการส่งเสริมและคุ้มครองสิทธิสตรีและสิทธิเด็ก (ACWC) ด้านสิทธิสตรี และสหพันธ์แม่หญิงลาว และคณะ เพื่อหารือความร่วมมือระหว่างประเทศด้านการพัฒนาคุ้มครองสิทธิ
เมื่อวันอังคารที่ ๑๔ พฤศจิกายน ๒๕๖๖ เวลา ๑๘.๐๐ น. ณ ห้องรับรองสำนักงานรัฐมนตรี ชั้น ๑๑ อาคารกระทรวงยุติธรรม พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย ดร.รัชดา ไชยคุปต์ ที่ปรึกษารัฐมนตรีว่ากระทรวงยุติธรรม ในฐานะผู้แทนไทยด้านสิทธิสตรีในคณะกรรมาธิการอาเซียนว่าด้วยการส่งเสริมและคุ้มครองสิทธิสตรีและสิทธิเด็ก (ด้านสิทธิสตรี) ให้การต้อนรับ นางสุพาพอน ผานิด ผู้แทน สปป.ลาว ในฐานะคณะกรรมาธิการอาเซียนว่าด้วยการส่งเสริมและคุ้มครองสิทธิสตรีและสิทธิเด็ก (ACWC) ด้านสิทธิสตรี และสหพันธ์แม่หญิงลาว และคณะ
ในโอกาสเข้าเยี่ยมคารวะและหารือในความร่วมมือระหว่างไทย - สปป.ลาว ในด้านการพัฒนาคุ้มครองสิทธิ และผลประโยชน์ที่ชอบด้วยกฎหมายของสตรี  เพื่อการเสริมสร้างความสามัคคี และการส่งเสริมด้านสิทธิของสตรีโดยยึดหลักนิติธรรม ตลอดจนความเสมอภาคระหว่างชายและหญิง การส่งเสริมให้สตรีมีบทบาทการเป็นผู้นำในการบริหารงานของประเทศ การพัฒนาคุณค่าของสตรีทุกกลุ่มชาติพันธุ์ การพัฒนาคุณภาพชีวิตผู้ต้องขังหญิงในเรือนจำ การดูแลบุตรระหว่างบิดามารดาถูกต้องขัง และการมีส่วนร่วมในภารกิจในการปกป้องและพัฒนาประเทศ
ทั้งนี้ ในโอกาสที่ สปป.ลาวจะเป็นประธานอาเซียนในปี ๒๕๖๗ ซึ่งจะมีกิจกรรมในการส่งเสริมสิทธิสตรีในหลาย​ ๆ​ ด้าน และเพื่อขยายความร่วมมือ กระทรวงยุติธรรมมีความยินดีที่จะได้มีการแลกเปลี่ยนการศึกษาดูงานในระดับเจ้าหน้าที่ และความร่วมมือทางวิชาการของทั้งสองหน่วยงานเพื่อประโยชน์ในการพัฒนาประเทศในอนาคตต่อไป

ที่มา : https://www.thaigov.go.th/news/contents/details/74749