รัฐบาลไทย-ข่าวทำเนียบรัฐบาล-ธอส. มอบโชคส่งท้ายปี กับ สลากออมทรัพย์สุดพรีเมียม ชุดพราวพิมาน Plus ปี 2566


วันพุธที่ 15 พฤศจิกายน 2566
15/11/2566
พิมพ์
ธอส. มอบโชคส่งท้ายปี กับ สลากออมทรัพย์สุดพรีเมียม ชุดพราวพิมาน Plus ปี 2566
ธอส. มอบโชคส่งท้ายปี กับ สลากออมทรัพย์สุดพรีเมียม ชุดพราวพิมาน Plus ปี 2566 หน่วยละ 10 ล้านบาท ผลตอบแทนหน้าสลากสูงถึง 2.00% ต่อปี เปิดจองสิทธิ์ 20 - 30 พ.ย.66 นี้
ธนาคารอาคารสงเคราะห์ (ธอส.) เพิ่มทางเลือกและมอบโชคส่งท้ายปี 2566 ให้กับผู้รักการออม กับ สลากออมทรัพย์สุดพรีเมียม ชุดพราวพิมาน Plus ปี 2566 หน่วยละ 10 ล้านบาท อายุสลาก 2 ปี ผลตอบแทนหน้าสลากสูงถึง  2.00% ต่อปี เมื่อฝากครบกำหนดจะได้รับเงินต้นพร้อมผลตอบแทนจากอัตราดอกเบี้ยรวมหน่วยละ 10.4 ล้านบาท อีกทั้ง ยังมีสิทธิ์ลุ้นรางวัลทุกเดือนรวม 24 ครั้ง ประกอบด้วย รางวัลที่ 1 มูลค่ารางวัลละ 1 ล้านบาท จำนวน 1 รางวัล รางวัลที่ 2 รางวัลละ 5 แสนบาท จำนวน 2 รางวัล และรางวัลที่ 3 รางวัลละ 1 แสนบาท  จำนวน 10 รางวัล และพิเศษรางวัลเลขท้าย 1 ตัว รางวัลละ 10,000 บาท (หมุน 1 ครั้ง) คิดเป็นโอกาสในการถูกรางวัลถึง 10%  นับเป็นสลากออมทรัพย์ที่ได้รับผลตอบแทนหน้าสลากและโอกาสในการถูกรางวัลที่สูงที่สุดในตลาดขณะนี้  และยังได้รับการยกเว้นภาษีเงินได้บุคคลธรรมดาสำหรับดอกเบี้ยและเงินรางวัลอีกด้วย จำหน่ายตั้งแต่วันที่ 2 ธันวาคม 2566 เป็นต้นไปจนกว่าจะเต็มกรอบวงเงิน ออกรางวัลครั้งแรกวันที่ 16 ธันวาคม 2566  พิเศษ! สำหรับผู้ที่จองสิทธิ์ซื้อสลากตั้งแต่วันที่ 20-30 พฤศจิกายน 2566 และซื้อสลากตั้งแต่วันที่ 2-30 ธันวาคม 2566 ณ สาขาธนาคารทั่วประเทศ รับฟรี ลำโพง JBL รุ่น GO3 มูลค่า 1,790 บาท ท่านละ 1 เครื่อง สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage  ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/74744