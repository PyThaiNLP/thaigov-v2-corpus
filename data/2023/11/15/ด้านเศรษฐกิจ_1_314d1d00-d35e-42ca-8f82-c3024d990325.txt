รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ หารือภาคเอกชนระนอง ส่งเสริม แลนด์บริดจ์ เพิ่มศักยภาพด้านเศรษฐกิจในพื้นที่ภาคใต้


วันพุธที่ 15 พฤศจิกายน 2566
15/11/2566
พิมพ์
ที่ปรึกษาฯ ดนัยณัฏฐ์ หารือภาคเอกชนระนอง ส่งเสริม แลนด์บริดจ์ เพิ่มศักยภาพด้านเศรษฐกิจในพื้นที่ภาคใต้
ที่ปรึกษาฯ ดนัยณัฏฐ์ หารือภาคเอกชนระนอง ส่งเสริม แลนด์บริดจ์ เพิ่มศักยภาพด้านเศรษฐกิจในพื้นที่ภาคใต้
วันที่ 10 พฤศจิกายน 2566 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เป็นประธานการประชุมหารือร่วมกับภาคเอกชน สภาอุตสาหกรรมจังหวัดระนอง หอการค้าจังหวัดระนอง โดยมี นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม นายวิชญพรรณ พลอยทับทิม อุตสาหกรรมจังหวัดระนอง นายอารยะ เนตวงษ์ อุตสาหกรรมจังหวัดพังงา นายสุรศักดิ์ จิมาพันธ์ นายจีรวัฒน์ ตันสุเมธ รองประธานสภาอุตสาหกรรมจังหวัดระนอง พร้อมคณะ เข้าร่วมประชุมหารือ ณ สำนักงานอุตสาหกรรมจังหวัดระนอง
ที่ปรึกษาฯ ดนัยณัฏฐ์ กล่าวว่า ท่านรัฐมนตรีฯ พิมพ์ภัทรา ได้ให้ความสำคัญนโยบาย Quick Win 3 เรื่อง ได้แก่ ด้านรถยนต์ EV มาตรฐานความปลอดภัย ด้านการทดสอบ ด้านการใช้เหมืองโปรแตสผลิตปุ๋ย เพื่อลดการนำเข้าปุ๋ย และด้านมาตรฐานสินค้าฮาลาล ซึ่งความสำคัญของโครงการแลนบริดจ์ (Landbridge)
ได้แก่ เป็นประตูการค้า รองรับการนำเข้า-ส่งออก ของไทย เป็นประตูในการขนส่งและแลกเปลี่ยนสินค้าของประเทศในภูมิภาคอาเซียน เป็นทางเลือกในการถ่ายลำการขนส่งสินค้าระหว่างมหาสมุทรอินเดียและมหาสมุทรแปซิฟิก โดยเชื่อมต่อทางรางและถนน
เป็นทางเลือกในการขนส่งน้ำมันดิบ โดยขนส่งน้ำมันทางเรือจากช่องแคบฮอร์มุซ มายังท่าเรือระนอง และส่งผ่านทางท่อไปยังท่าเรือชุมพร เพื่อกระจายในภูมิภาคอาเซียน รวมถึงจีนในบางส่วน นอกจากนี้ ยังมีการตั้งเขตพื้นที่เศรษฐกิจเสรีดึงดูดนักลงทุน เพื่อพัฒนาอุตสาหกรรมหลังท่าเรือระนองและท่าเรือชุมพร ส่งเสริมแลนด์บริดจ์ เป็นการเพิ่มศักยภาพการแข่งขันด้านเศรษฐกิจในพื้นที่ภาคใต้ ในส่วนของ มาตรฐานฮาลาล รวอ. ได้มอบหมายศึกษาข้อมูลในพื้นที่ระเบียงเศรษฐกิจภาคใต้ (SEC) เพื่อให้เชื่อมโยงกับแลนด์บริดจ์  รวมถึงการสร้างเครือข่ายกับประเทศมาเลเซีย และประเทศอินโดนีเซียด้วย
ทั้งนี้ สภาอุตสาหกรรมจังหวัดระนอง และหอการค้าจังหวัดระนอง ได้พูดถึงภาพรวมเศรษฐกิจจังหวัดระนองว่า จังหวัดระนองกำลังพัฒนาเป็นเมืองท่องเที่ยวเชิงสุขภาพ แต่ขาดปัจจัยด้านการยกระดับคุณภาพ และการพัฒนาบุคลากร การพัฒนาเศรษฐกิจภายในจังหวัด ปัญหาจากพื้นที่ มีมาตรฐานสินค้า เทียร์สาม แต่ยังไม่ได้ส่งออก กลุ่มผู้ประกอบการธุรกิจของจังหวัดระนองที่อยู่ในเทียร์สามมีจำนวนน้อย การพัฒนาจึงทำได้ค่อนข้างยาก อีกทั้งเกษตรกรในจังหวัดระนอง ยังไม่มีกรรมสิทธิ์ในพื้นที่ทำกิน การยื่นขอรับสิทธิ์ต่าง ๆ จากภาครัฐจึงติดปัญหา ทำให้เกษตรไปต่อไม่ได้ รวมทั้งปัญหาด้านเงินลงทุน ภาคอุตสาหกรรมที่มีศักยภาพในจังหวัด ในกลุ่มที่มีศักยภาพก็จะชัดเจน แต่ในส่วนของกลุ่มสตาร์ทอัพ ก็จะประสบปัญหาเรื่องของการตลาด

ที่มา : https://www.thaigov.go.th/news/contents/details/74734