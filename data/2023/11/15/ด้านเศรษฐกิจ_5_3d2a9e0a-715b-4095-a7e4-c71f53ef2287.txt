รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ศิรินันท์ หารือสมาคมเครื่องนุ่งห่มไทย ชี้แนวทางในการพัฒนาอุตสาหกรรมเครื่องนุ่งห่มของประเทศ


วันพุธที่ 15 พฤศจิกายน 2566
15/11/2566
พิมพ์
ผู้ช่วยรัฐมนตรีฯ ศิรินันท์ หารือสมาคมเครื่องนุ่งห่มไทย ชี้แนวทางในการพัฒนาอุตสาหกรรมเครื่องนุ่งห่มของประเทศ
ผู้ช่วยรัฐมนตรีฯ ศิรินันท์ หารือสมาคมเครื่องนุ่งห่มไทย ชี้แนวทางในการพัฒนาอุตสาหกรรมเครื่องนุ่งห่มของประเทศ
วันที่ 14 พฤศจิกายน 2566 นางสาวศิรินันท์ ศิริพาณิชย์ ผู้ช่วยรัฐมนตรีประจำกระทรวงอุตสาหกรรม ร่วมหารือกับนายยศธน กิจกุศล นายกสมาคมเครื่องนุ่งห่มไทย และคณะ เพื่อหารือแนวทางในการพัฒนาอุตสาหกรรมเครื่องนุ่งห่มของประเทศ โดยมีนายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม นายวัชรุน จุ้ยจำลอง รองอธิบดีกรมส่งเสริมอุตสาหกรรม ร่วมหารือด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
ผู้ช่วยรัฐมนตรีประจำกระทรวงอุตสาหกรรม กล่าวว่า กระทรวงอุตสาหกรรม ให้ความสำคัญกับผู้ประกอบการในทุกระดับ โดยเน้นย้ำให้ผู้ประกอบการจัดทำสินค้าที่มีมาตรฐานในทุกขั้นตอน และองค์กรต้องมีความยั่งยืนคืออยู่ร่วมกับสังคมโรงงานได้อย่างปกติสุข โดยมีการดำเนินการต่าง ๆ ที่เป็นประโยชน์กับผู้ประกอบการ อาทิ 1. โครงการ SME D Coach ภายใต้กรมส่งเสริมอุตสาหกรรม ซึ่งเป็นศูนย์ให้คำปรึกษาครบวงจร โดยผู้ที่มีความรู้ ความเชี่ยวชาญ ทั้งด้านวิชาการและประสบการณ์จริง 2. การส่งเสริมการผลิตสินค้ากลุ่ม BCG และการผลิตที่ลดผลกระทบต่อสิ่งแวดล้อม โดยมีการปล่อยสินเชื่อโดย SME D Bank (ธนาคารพัฒนาวิสาหกิจขนาดกลางและขนาดย่อมแห่งประเทศไทย) เช่น สินเชื่อลดโลกร้อน (Decarbonize Loan) ภายใต้กองทุนพัฒนาเอสเอ็มอีตามแนวประชารัฐ วงเงินรวม 1,500 ล้านบาท สนับสนุนให้ผู้ประกอบการ SME เข้าถึงแหล่งเงินทุนดอกเบี้ยต่ำ นำไปปรับปรุงหรือลงทุนในธุรกิจสีเขียวเป็นมิตรต่อสิ่งแวดล้อมและเติบโตอย่างยั่งยืน ซึ่งผู้ประกอบที่ต้องการทราบถึงโครงการหรือข้อแนะนำ สามารถดูรายละเอียดได้ในเว็บไซต์ i-industry.co.th ซึ่งเป็นแพลตฟอร์มที่ทำการรวบรวมข้อมูลต่าง ๆ ของกระทรวงอุตสาหกรรม

ที่มา : https://www.thaigov.go.th/news/contents/details/74741