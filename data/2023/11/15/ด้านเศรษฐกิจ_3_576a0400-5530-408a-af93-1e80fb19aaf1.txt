รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ เยี่ยมชม บ่อแช่น้ำแร่ร้อนธรรมชาติ แหล่งท่องเที่ยวเชิงสุขภาพ จังหวัดระนอง


วันพุธที่ 15 พฤศจิกายน 2566
15/11/2566
พิมพ์
ที่ปรึกษาฯ ดนัยณัฏฐ์ เยี่ยมชม บ่อแช่น้ำแร่ร้อนธรรมชาติ แหล่งท่องเที่ยวเชิงสุขภาพ จังหวัดระนอง
ที่ปรึกษาฯ ดนัยณัฏฐ์ เยี่ยมชม บ่อแช่น้ำแร่ร้อนธรรมชาติ แหล่งท่องเที่ยวเชิงสุขภาพ จังหวัดระนอง
วันที่ 11 พฤศจิกายน 2566 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม พร้อมด้วย นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม นายวิชญพรรณ พลอยทับทิม อุตสาหกรรมจังหวัดระนอง นายอารยะ เนตวงษ์ อุตสาหกรรมจังหวัดพังงา เยี่ยมชมการดำเนินงาน บ่อแช่น้ำแร่ร้อนธรรมชาติ แหล่งท่องเที่ยวเชิงสุขภาพ “ธาริน ฮอทสปริง” โดยมี นายชัยภัทร เศรษฐยุกานนท์ ประธานกรรมการ ธาริน ฮอทสปริง และนางสาวอิสสริยา เศรษฐยุกานนท์ กรรมการผู้จัดการ ให้การต้อนรับ ณ ธาริน ฮอทสปริง อำเภอเมือง จังหวัดระนอง
ธาริน ฮอทสปริง แหล่งท่องเที่ยวเชิงสุขภาพ เป็นบ่อน้ำแร่ร้อนบริสุทธิ์จากแหล่งน้ำธรรมชาติระนอง มีอุณหภูมิเฉลี่ย 42 องศาเซลเซียส ปราศจากกลิ่นกำมะถัน อุดมด้วยแร่ธาตุที่มีคุณประโยชน์ต่อร่างกายและผิวพรรณอันดับต้น ๆ ของโลก สัมผัสการแช่น้ำแร่ในบรรยากาศสบาย ๆ รายล้อมด้วยธรรมชาติ ให้นักท่องเที่ยวสามารถเข้าถึงการพักผ่อนได้อย่างเเท้จริง ภายใต้ Concept สุข สงบ สบาย
ที่ปรึกษาฯ ดนัยณัฏฐ์ กล่าวว่า รัฐมนตรีฯ พิมพ์ภัทรา พร้อมสนับสนุนการท่องเที่ยวเชิงสุขภาพ จังหวัดระนองนั้น มีแหล่งท่องเที่ยวธรรมชาติมากมาย ไม่ว่าจะเป็น ทะเล ภูเขา น้ำตก และบ่อน้ำแร่ร้อนธรรมชาติที่มีชื่อเสียง ซึ่งมีความเหมาะสมในการเชื่อมโยง เป็นการท่องเที่ยวเชิงสุขภาพ wellness เป็นอย่างยิ่ง อีกทั้งสามารถพัฒนาผลิตภัณฑ์ และการบริการที่เชื่อมโยงได้หลากหลาย พร้อมกำชับให้ศูนย์ส่งเสริมอุตสาหกรรมภาคที่ 10 ประสานให้คำปรึกษา นอกจากนี้ รัฐมนตรีฯ พร้อมผลักดันนโยบายฮาลาล โดยให้ความเห็นว่า ควรมีการจัดตั้งเขตนิคมอุตสาหกรรมฮาลาลในพื้นที่จังหวัดระนอง เพื่อนำร่องในการดำเนินการด้านมาตรฐานฮาลาล โดยมอบให้อุตสาหกรรมจังหวัดระนอง ศึกษาข้อมูลพร้อมนำเรียนคณะผู้บริหารจังหวัดและนำเสนอเข้าที่ประชุมจังหวัด และรายงานผลความคืบหน้าให้ทราบต่อไป

ที่มา : https://www.thaigov.go.th/news/contents/details/74738