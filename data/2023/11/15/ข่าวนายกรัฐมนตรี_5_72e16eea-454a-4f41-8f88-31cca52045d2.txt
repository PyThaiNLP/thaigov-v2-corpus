รัฐบาลไทย-ข่าวทำเนียบรัฐบาล-นายกฯ เตรียมแถลงใหญ่ เรื่อง แก้ปัญหาหนี้ทั้งระบบ สิ้นเดือนพฤศจิกายนนี้


วันพุธที่ 15 พฤศจิกายน 2566
15/11/2566
พิมพ์
นายกฯ เตรียมแถลงใหญ่ เรื่อง แก้ปัญหาหนี้ทั้งระบบ สิ้นเดือนพฤศจิกายนนี้
นายกฯ เตรียมแถลงใหญ่ เรื่อง แก้ปัญหาหนี้ทั้งระบบ สิ้นเดือนพฤศจิกายนนี้
วันนี้ (14 พฤศจิกายน 2566) เวลา 16.00 น. (ตามเวลาท้องถิ่นนครซานฟรานซิสโก ซึ่งช้ากว่าเวลาที่กรุงเทพฯ 15 ชั่วโมง) นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง กล่าวถึงกรณีที่ประชุมคณะกรรมการกำกับการแก้ไขหนี้สินของประชาชนรายย่อยเห็นชอบแนวทางแก้ปัญหาหนี้กองทุนเงินให้กู้ยืมเพื่อการศึกษา (กยศ.) ซึ่งจะคำนวณภาระหนี้ของลูกหนี้ที่ยังชำระไม่หมดให้กลับไปคำนวณเงินต้น และลูกหนี้ที่ชำระมากกว่า 150% สามารถหยุดจ่ายหนี้ได้ ว่านี่เป็นเรื่องนโยบายแก้ไขปัญหาหนี้สินโดยรวมของรัฐบาลนี้ ทั้งหนี้ กยศ. หนี้ครู หนี้นอกระบบ และเอสเอ็มอีที่ติดมาตรา 21 เป็นเรื่องที่ตนเองไม่อยากจะพูดเรื่องเดียว แต่ในช่วงปลายเดือนนี้หรือประมาณ 2 สัปดาห์ต่อจากนี้ ตนเองจะมีแถลงข่าวใหญ่ถึงมาตรการแก้ไขหนี้ทั้งหมด ไม่ใช่เพียงแค่ กยศ. อย่างเดียว แต่จะรวมทุกภาคส่วนเท่าที่จะสามารถทำได้

ที่มา : https://www.thaigov.go.th/news/contents/details/74736