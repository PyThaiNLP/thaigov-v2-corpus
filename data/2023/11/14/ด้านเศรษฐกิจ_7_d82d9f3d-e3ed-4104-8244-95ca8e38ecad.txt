รัฐบาลไทย-ข่าวทำเนียบรัฐบาล-SME D Bank ล่องใต้มอบนโยบายและให้กำลังใจเจ้าหน้าที่หนุนเอสเอ็มอีในพื้นที่ พร้อมเยี่ยมชมกิจการลูกค้า ‘ระนองค้าหมาก - ร้านลิเภาครูมณฑา’


วันอังคารที่ 14 พฤศจิกายน 2566
14/11/2566
พิมพ์
SME D Bank ล่องใต้มอบนโยบายและให้กำลังใจเจ้าหน้าที่หนุนเอสเอ็มอีในพื้นที่ พร้อมเยี่ยมชมกิจการลูกค้า ‘ระนองค้าหมาก - ร้านลิเภาครูมณฑา’
กรรมการผู้จัดการ SME D Bank ลงพื้นที่ภาคใต้ มอบนโยบายและให้กำลังใจผู้บริหารและเจ้าหน้าที่สาขาระนอง และสาขาสุราษฎร์ธานี นอกจากนั้น เยี่ยมชื่นชมกิจการลูกค้า
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ลงพื้นที่ภาคใต้ มอบนโยบายและให้กำลังใจผู้บริหารและเจ้าหน้าที่สาขาระนอง และสาขาสุราษฎร์ธานี เดินหน้าสนับสนุนผู้ประกอบการเอสเอ็มอีในพื้นที่ ด้วยกระบวนการ “เติมทุนคู่พัฒนา” พาเข้าถึงแหล่งเงินทุน เสริมสภาพคล่องธุรกิจ ควบคู่การพัฒนา ให้คำปรึกษาแนะนำกิจการ ผ่านโครงการ SME D Coach โดยโค้ชมืออาชีพฟรี! ไม่มีค่าใช้จ่าย เพื่อยกระดับกิจการ เพิ่มขีดความสามารถการแข่งขัน คว้าโอกาสทางธุรกิจในช่วงปลายปี 2566
นอกจากนั้น เยี่ยมชื่นชมกิจการลูกค้า ได้แก่ บริษัท ระนองค้าหมาก จำกัด จ.ระนอง ผู้ประกอบธุรกิจรับซื้อและจำหน่ายหมากอบแห้ง รายใหญ่ที่สุดในจังหวัดระนอง ส่งออกไปยังต่างประเทศ เช่น อินเดีย บังกลาเทศ ปากีสถาน เนปาล อิหร่าน และประเทศแถบตะวันออกกลาง และ “ร้านลิเภาครูมณฑา” จ.นครศรีธรรมราช ผู้ผลิตและจําหน่ายสินค้าที่เป็นศิลปะเอกลักษณ์ประจำจังหวัด เช่น จักสานย่านลิเภา เครื่องเงิน และเครื่องถม เป็นต้น ณ จ.ระนอง และ จ.นครศรีธรรมราช เมื่อเร็ว ๆ นี้

ที่มา : https://www.thaigov.go.th/news/contents/details/74705