รัฐบาลไทย-ข่าวทำเนียบรัฐบาล-นายกฯ ย้ำดิจิทัลวอลเล็ตจำเป็น เหตุประเทศวิกฤต เชื่อทุกคนหวังดีกับประเทศ ขอให้ประชาชนตัดสินใจ


วันอังคารที่ 14 พฤศจิกายน 2566
14/11/2566
พิมพ์
นายกฯ ย้ำดิจิทัลวอลเล็ตจำเป็น เหตุประเทศวิกฤต เชื่อทุกคนหวังดีกับประเทศ ขอให้ประชาชนตัดสินใจ
นายกฯ ย้ำดิจิทัลวอลเล็ตจำเป็น เหตุประเทศวิกฤต เชื่อทุกคนหวังดีกับประเทศ ขอให้ประชาชนตัดสินใจ
วันนี้ (13 พ.ย. 66)  เวลา 17.00 น. (ตามเวลาท้องถิ่น ซานฟรานซิสโกช้ากว่าไทย 15 ชั่วโมง) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถึงกรณี น.ส.ศิริกัญญา ตันสกุล  รองหัวหน้าพรรคก้าวไกล ออกมาตอบโต้กรณีนายกฯ ให้เหตุผลต้องมีการกู้เงินเพื่อทำโครงการดิจิทัลวอลเล็ตเนื่องจากประเทศกำลังมีวิกฤตว่า ตนเองไม่ได้เถียงกับใคร ทุกคนมีความประสงค์ดีกับประเทศชาติทั้งนั้น อย่างที่ตนเองแถลง ว่าวิกฤตหรือไม่วิกฤต จำเป็นหรือไม่จำเป็น ตนเองมองว่าเป็นเรื่องจำเป็น มองว่าเป็นเรื่องวิกฤตก็แค่นั้น ซึ่งประชาชนก็จะเป็นคนตัดสิน
ผู้สื่อข่าวถามว่า คณะกรรมการกฤษฎีกามีการรายงานความเห็นเพิ่มเติมมาหรือไม่ เนื่องจากมีข่าวว่าคณะกรรมการกฤษฎีกาจะเตือนเรื่องนี้เป็นพิเศษ นายกฯ กล่าวว่า ยังไม่ได้คุย ซึ่งคณะกรรมการกฤษฎีกาไม่มีคำว่าอาจจะเตือน แต่จะมีแค่คำว่าเห็นด้วยหรือไม่เห็นด้วย ก็ขอให้รอแล้วกัน แต่รัฐบาลยืนยันว่าเรื่องนี้จำเป็นและเร่งด่วน
ผู้สื่อข่าวถามว่า ได้มีการปรึกษาเรื่องนี้กับนายวิษณุ เครืองาม อดีตรองนายกรัฐมนตรี ซึ่งได้รับแต่งตั้งเป็น คณะกรรมการกฤษฎีกาหรือไม่ นายกฯ กล่าวว่า ไม่มีตนเองต้องระมัดระวังในการที่จะคุยตรงนี้ เพราะไม่อยากให้เป็นการล็อบบี้หรือไปพูดคุย การที่ตนเองได้พูดคุยกับสาธารณชนในเรื่องนี้ก็ได้อธิบายไปแล้วว่ามีความจำเป็นเร่งด่วนจีดีพีไทยเติบโตเท่าไหร่เมื่อเปรียบเทียบกับเพื่อนบ้านอย่างชัดเจนและเราพูดคุยข้อมูลกันอย่างชัดเจนที่สุดแล้ว

ที่มา : https://www.thaigov.go.th/news/contents/details/74674