รัฐบาลไทย-ข่าวทำเนียบรัฐบาล-“ศุภมาส” เร่งผลักดันการรับรองมาตรฐานคุณภาพการศึกษาวิศวกรรมศาสตร์ในสถาบันการศึกษาที่เน้นผลลัพธ์การเรียนรู้ตามมาตรฐาน TABEE ยกระดับความสามารถวิศวกรไทยสู่การยอมรับในระดับนานาชาติ 


วันอังคารที่ 14 พฤศจิกายน 2566
“ศุภมาส” เร่งผลักดันการรับรองมาตรฐานคุณภาพการศึกษาวิศวกรรมศาสตร์ในสถาบันการศึกษาที่เน้นผลลัพธ์การเรียนรู้ตามมาตรฐาน TABEE ยกระดับความสามารถวิศวกรไทยสู่การยอมรับในระดับนานาชาติ
“ศุภมาส” เร่งผลักดันการรับรองมาตรฐานคุณภาพการศึกษาวิศวกรรมศาสตร์ในสถาบันการศึกษาที่เน้นผลลัพธ์การเรียนรู้ตามมาตรฐาน TABEE ยกระดับความสามารถวิศวกรไทยสู่การยอมรับในระดับนานาชาติ เพิ่มโอกาสประกอบวิชาชีพ ...
เมื่อวันที่ 10 พ.ย.นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) พร้อมนางสาวสุชาดา แทนทรัพย์ เลขานุการ รมว.กระทรวง อว. รศ.ดร. พาสิทธิ์ หล่อธีรพงศ์ รองปลัดกระทรวง อว. นายพันธุ์เพิ่มศักดิ์ อารุณี ผอ.กองขับเคลื่อนอุดมศึกษา วิทยาศาสตร์ วิจัยและนวัตกรรม และ นายสมบัติ รุ่งรัศมี ผอ.กองยกระดับคุณภาพการจัดการศึกษาระดับอุดมศึกษา หารือกับสภาวิศวกร นำโดย ผศ.ดร. ธเนศ วีระศิริ นายกสภาวิศกร พร้อมด้วยคณะผู้บริหารสภาวิศวกร ที่เดินทางเข้าเข้าพบเพื่อหารือถึงเเนวทางการยกระดับมาตรฐานคุณภาพหลักสูตรวิศวกรรมศาสตร์ เเละสาขาที่เกี่ยวข้องเพื่อให้สถาบันอุดมศึกษาของไทยสามารถพัฒนาหลักสูตรการศึกษาเเละบริหารจัดการศึกษาที่มีคุณภาพ โดยมุ่งเน้นผลสัมฤทธิ์ของผู้เรียนเป็นสำคัญ
นางสาวศุภมาส เปิดเผยหลังการหารือว่า เห็นด้วยกับข้อเสนอของสภาวิศวกรและตนยินดีสนับสนุนให้เกิดความร่วมมือเเละยกระดับคุณภาพการศึกษา หลักสูตรวิศวกรรมศาสตร์ของประเทศไทยให้มีมาตรฐานในระดับสากล เเละพร้อมสนับสนุนเร่งผลักดันให้ระบบรับรองมาตรฐานคุณภาพการศึกษาวิศวกรรมศาสตร์ของประเทศไทยหรือ TABEE ให้ได้รับการยอมรับและมีมาตรฐานในระดับสากล โดยเน้นผลลัพธ์การเรียนรู้ของผู้เรียน เพื่อให้หลักสูตรวิศวกรรมศาสตร์ของไทยตอบสนองความต้องการของภาคอุตสาหกรรม ทั้งนี้ ได้มอบหมายให้ นางสาวสุชาดา แทนทรัพย์ เลขานุการ รมว.กระทรวง อว. ประสานการทำงานในรายละเอียดร่วมกับสภาวิศวกร สภาอุตสาหกรรม เเละสำนักงานปลัดกระทรวง อว. เพื่อขับเคลื่อนเรื่องดังกล่าวให้สำเร็จโดยเร็วต่อไป
ด้าน ผศ.ดร.ธเนศ กล่าวว่า รมว.กระทรวง อว.พร้อมสนับสนุนการพัฒนาระบบรับรองการศึกษาของประเทศให้มีมาตรฐานสอดคล้อง ตามข้อตกลง Washington Accord เพื่อยกระดับให้วิศวกรของไทยมีขีดความสามารถสูงขึ้น เเละได้รับการยอมรับในเวทีนานาชาติ ตลอดจนส่งเสริมโอกาสการเคลื่อนย้ายประกอบวิชาชีพในต่างประเทศ

ที่มา : https://www.thaigov.go.th/news/contents/details/74695