รัฐบาลไทย-ข่าวทำเนียบรัฐบาล-“สุรพงษ์ - มนพร” ผนึกกำลังยกระดับการปฏิรูปเส้นทางเดินรถโดยสารสาธารณะในเขตกรุงเทพมหานครและปริมณฑล รองรับการให้บริการประชาชนอย่างมีประสิทธิภาพ


วันอังคารที่ 14 พฤศจิกายน 2566
14/11/2566
พิมพ์
“สุรพงษ์ - มนพร” ผนึกกำลังยกระดับการปฏิรูปเส้นทางเดินรถโดยสารสาธารณะในเขตกรุงเทพมหานครและปริมณฑล รองรับการให้บริการประชาชนอย่างมีประสิทธิภาพ
“สุรพงษ์ - มนพร” ผนึกกำลังยกระดับการปฏิรูปเส้นทางเดินรถโดยสารสาธารณะในเขตกรุงเทพมหานครและปริมณฑล รองรับการให้บริการประชาชนอย่างมีประสิทธิภาพ
และเร่งแก้ไขปัญหาที่อาจส่งผลกระทบต่อประชาชนในห้วงของการเปลี่ยนถ่ายผู้ให้บริการ
“สุรพงษ์ - มนพร” ผนึกกำลังยกระดับการปฏิรูปเส้นทางเดินรถโดยสารสาธารณะในเขตกรุงเทพมหานครและปริมณฑล รองรับการให้บริการประชาชนอย่างมีประสิทธิภาพ
และเร่งแก้ไขปัญหาที่อาจส่งผลกระทบต่อประชาชนในห้วงของการเปลี่ยนถ่ายผู้ให้บริการ
นายสุรพงษ์ ปิยะโชติ พร้อมด้วย นางมนพร เจริญศรี รัฐมนตรีช่วยว่าการกระทรวงคมนาคม ร่วมขับเคลื่อนการดำเนินงาน ยกระดับการปฏิรูปเส้นทางเดินรถโดยสารสาธารณะในเขตกรุงเทพมหานคร และปริมณฑล เพื่อรองรับการให้บริการประชาชนได้อย่างมีประสิทธิภาพ และเร่งแก้ไขปัญหาที่อาจมีผลกระทบต่อประชาชนในห้วงของการเปลี่ยนถ่ายผู้ให้บริการ โดยมี นายสรพันธ์ คุณากรวงศ์ ผู้ช่วยเลขานุการรัฐมนตรีว่าการกระทรวงคมนาคม นายสรพงศ์ ไพฑูรย์พงษ์ รองปลัดกระทรวงคมนาคม ในฐานะประธานคณะกรรมการควบคุมการขนส่งทางบกกลาง นายจิรุตม์ วิศาลจิตร อธิบดีกรมการขนส่งทางบก และคณะกรรมการควบคุมการขนส่ง ทางบกกลาง ร่วมรับมอบนโยบาย ในวันที่ 10 พฤศจิกายน 2566 ณ ห้องประชุมกระทรวงคมนาคม
นายสุรพงษ์ ปิยะโชติ กล่าวว่า ตามนโยบายระบบการขนส่งรถโดยสารสาธารณะเป็นบริการพื้นฐานที่มีความสำคัญต่อการเดินทางในชีวิตประจำวันของพี่น้องประชาชน ประกอบกับรัฐบาลมีนโยบายในการลดรายจ่าย ลดความเหลื่อมล้ำ และสร้างคุณภาพชีวิตที่ดีให้กับประชาชนทุกคน ในส่วนของกระทรวงคมนาคม มีนโยบาย Quick Win “คมนาคม เพื่อความอุดมสุขของประชาชน” โดยมีเป้าหมายให้การขนส่งสาธารณะ ต้องตอบสนองต่อความต้องการของประชาชนเชื่อมโยงการเดินทางทุกมิติ ทั้งทางบก ทางราง ทางน้ำ ทางอากาศ จึงขอให้ผู้บริหารของกระทรวงคมนาคมที่เกี่ยวข้องโดยตรง ประกอบด้วย รองปลัดกระทรวงคมนาคม (หัวหน้ากลุ่มภารกิจด้านการขนส่ง) อธิบดีกรมการขนส่งทางบก รวมถึงการได้รับการสนับสนุนจากผู้ทรงคุณวุฒิ
ผู้แทนหน่วยงานทุกท่านในคณะกรรมการควบคุมการขนส่งทางบกกลาง ได้ร่วมกันกำหนดและวางแผนระบบการขนส่งสาธารณะด้วยรถโดยสารให้สอดคล้องกับการเดินทางของประชาชน
ตามนโยบายรัฐบาลและกระทรวงคมนาคม เพื่อส่งเสริมให้ประชาชนใช้ระบบการขนส่งสาธารณะในการเดินทางมากยิ่งขึ้น โดยเฉพาะระบบการขนส่งสาธารณะในเขตกรุงเทพมหานครและปริมณฑล ซึ่งปัจจุบันมีการเปลี่ยนแปลงผู้ให้บริการจากองค์การขนส่งมวลชนกรุงเทพเป็นภาคเอกชน จึงจำเป็นต้องมีการกำกับดูแลในช่วงการเปลี่ยนแปลงการบริการให้เป็นไปด้วยความเรียบร้อย ขอให้กรมการขนส่งทางบก (ขบ.) ประสานการดำเนินการอย่างใกล้ชิดกับองค์การขนส่งมวลชนกรุงเทพ (ขสมก.) และเอกชนที่ได้รับใบอนุญาตประกอบการขนส่งประจำทางด้วยรถที่ใช้ในการขนส่งผู้โดยสาร
เส้นทางหมวด 1 ในเขตกรุงเทพมหานครและจังหวัดที่มีเส้นทางต่อเนื่อง ประสานวางแผนในการดำเนินการช่วงเปลี่ยนผ่านการเดินรถ ไม่ให้เกิดผลกระทบต่อการเดินทางของผู้โดยสาร
ต้องให้ผู้โดยสารเกิดความรู้สึกว่าเปลี่ยนแปลงแล้วต้องดีกว่าเดิม รวมถึงร่วมกันประชาสัมพันธ์สร้างการรับรู้ให้กับประชาชนผู้ใช้บริการ สุดท้ายต้องมีการประเมินผลเพื่อนำไปสู่การพัฒนาให้ดียิ่งขึ้นต่อไป และได้มอบนโยบายเพิ่มเติม ดังนี้
1) ขอให้มีการประชุมร่วมกันของทุกฝ่ายเพื่อซักซ้อมความเข้าใจ และทดลองเดินรถก่อนการเปลี่ยนแปลงผู้ให้บริการเพื่อดูผลกระทบที่จะเกิดขึ้นให้ได้ข้อสรุปและปรับปรุงแก้ไขปัญหาก่อนการเดินรถจริงเต็มรูปแบบต่อไป
2) ขอให้อำนวยความสะดวกในการเดินทางให้กับพี่น้องประชาชนตามนโยบายรัฐบาลที่ไม่ต้องการให้ประชาชนเดือดร้อน และนโยบายราชรถยิ้มของกระทรวงคมนาคมซึ่งต้องมีการทำงานแบบบูรณาการเชิงรุกเพื่อให้สามารถบริหารจัดการและแก้ไขปัญหาได้อย่างมีประสิทธิภาพ
3) ขอให้ทุกหน่วยงานมุ่งเน้นการดูแลสิ่งแวดล้อม ลดฝุ่นละอองขนาดเล็ก PM 2.5 โดยมอบให้ ขบ. ตรวจสภาพรถโดยสารอย่างสม่ำเสมอและกรมทางหลวงดูแลพื้นที่ก่อสร้างไม่ให้เกิดฝุ่นละอองกระทบต่อการใช้ชีวิตของประชาชน
นางมนพร เจริญศรี กล่าวว่า วันนี้มารับฟังภารกิจในส่วนที่เกี่ยวข้องกับ ขสมก. ซึ่งเป็นหน่วยงานในกำกับ ทั้งนี้ ขอให้ทุกฝ่ายและเอกชนร่วมกันจัดแผนการเดินรถที่ชัดเจนโดยเฉพาะเอกชนต้องเตรียมความพร้อมของรถในชั่วโมงเร่งด่วน และให้ ขสมก.เตรียมพร้อมรถเสริมในกรณีฉุกเฉิน นอกจากนี้ ขอให้มีการพัฒนาระบบโดยนำเทคโนโลยีมาใช้ เช่น การนำ GPS มาใช้เพื่อบอกตำแหน่งการเดินรถเพิ่มเติมในส่วนของรถไฟและเรือต่อไป
************* 10 พฤศจิกายน 2566 *************

ที่มา : https://www.thaigov.go.th/news/contents/details/74670