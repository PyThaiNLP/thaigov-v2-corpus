รัฐบาลไทย-ข่าวทำเนียบรัฐบาล-“สุริยะ” เผยเตรียมเดินทางพร้อมนายกรัฐมนตรี ไป Roadshow โครงการแลนด์บริดจ์ เชิญชวนนักลงทุนสหรัฐอเมริการ่วมลงทุน เพื่อเป็นช่องทางการค้าแห่งใหม่สำหรับขนถ่ายสินค้าหลักระดับภูมิภาค


วันอังคารที่ 14 พฤศจิกายน 2566
14/11/2566
พิมพ์
“สุริยะ” เผยเตรียมเดินทางพร้อมนายกรัฐมนตรี ไป Roadshow โครงการแลนด์บริดจ์ เชิญชวนนักลงทุนสหรัฐอเมริการ่วมลงทุน เพื่อเป็นช่องทางการค้าแห่งใหม่สำหรับขนถ่ายสินค้าหลักระดับภูมิภาค
“สุริยะ” เผยเตรียมเดินทางพร้อมนายกรัฐมนตรี ไป Roadshow โครงการแลนด์บริดจ์ เชิญชวนนักลงทุนสหรัฐอเมริการ่วมลงทุน เพื่อเป็นช่องทางการค้าแห่งใหม่สำหรับขนถ่ายสินค้าหลักระดับภูมิภาคและเป็นประตูสู่ภูมิภาคเอเชีย
“สุริยะ” เผยเตรียมเดินทางพร้อมนายกรัฐมนตรี ไป Roadshow โครงการแลนด์บริดจ์ เชิญชวนนักลงทุนสหรัฐอเมริการ่วมลงทุน เพื่อเป็นช่องทางการค้าแห่งใหม่สำหรับขนถ่ายสินค้าหลักระดับภูมิภาคและเป็นประตูสู่ภูมิภาคเอเชีย
นายสุริยะ จึงรุ่งเรืองกิจ รัฐมนตรีว่าการกระทรวงคมนาคม เปิดเผยว่า นายเศรษฐา ทวีสิน นายกรัฐมนตรี และตน พร้อมด้วยคณะผู้บริหารระดับสูงกระทรวงคมนาคม และสำนักงานคณะกรรมการส่งเสริมการลงทุน (BOI) จะเดินทางไปจัดงาน Thailand Landbridge Roadshow ในวันที่ 13 พฤศจิกายน 2566 ณ โรงแรม Ritz Carlton เมืองซานฟรานซิสโก ประเทศสหรัฐอเมริกา
โดยการจัดงาน Thailand Landbridge Roadshow ครั้งนี้ นายกรัฐมนตรี และรัฐมนตรีว่าการกระทรวงคมนาคม ในฐานะเจ้าภาพจะร่วมกันให้ข้อมูลรายละเอียดต่าง ๆ ของโครงการ อาทิ โอกาสทางธุรกิจรูปแบบการลงทุน ศักยภาพทำเลที่ตั้งของพื้นที่โครงการ และประโยชน์ที่คาดว่าจะได้รับจากโครงการ โดยมี นักลงทุนภาคธุรกิจของประเทศสหรัฐอเมริกาที่ให้ความสนใจเข้าร่วมงาน ทั้งสายการเดินเรือ ผู้บริหารท่าเรือ กลุ่มโลจิสติกส์ กลุ่มพัฒนาอสังหาริมทรัพย์ และกลุ่มผู้ลงทุนด้านอุตสาหกรรม เป็นต้น
ซึ่งกลุ่มนักลงทุนต่างให้ความสนใจประเด็นโอกาสในการลงทุนของโครงการ ทั้งนี้ในอนาคตโครงการสะพานเศรษฐกิจภาคใต้เชื่อมฝั่งทะเลอ่าวไทย - อันดามัน (ชุมพร - ระนอง) หรือแลนด์บริดจ์จะเป็นช่องทางการค้าแห่งใหม่เพื่อใช้เป็นเส้นทางขนถ่ายสินค้าหลักระดับภูมิภาคและจะเป็นประตูสู่ภูมิภาคเอเชีย และช่วยลดระยะเวลาการขนส่งทางทะเลและลดต้นทุนด้านโลจิสติกส์ในพื้นที่ห่างไกลจากตัวเมืองอีกทั้งจะช่วยให้เกิดการพัฒนาในพื้นที่ให้เป็นศูนย์กลางการค้า ประกอบด้วย เขตการค้าเมืองท่าและเขตอุตสาหกรรม และธุรกิจอื่น ๆ ที่เกี่ยวข้อง ที่ผ่านมา นายกรัฐมนตรี และกระทรวงคมนาคม ได้เดินหน้าประชาสัมพันธ์ให้นานาประเทศได้รู้จักโครงการเพิ่มมากขึ้นขณะนี้มีนักลงทุนจากหลากหลายประเทศต่างให้ความสนใจโครงการเป็นอย่างมาก อาทิ ประเทศฝรั่งเศส ประเทศฝั่งตะวันออกกลาง และสาธารณรัฐประชาชนจีน เป็นต้น
*********** 10 พฤศจิกายน 2566 ***********

ที่มา : https://www.thaigov.go.th/news/contents/details/74668