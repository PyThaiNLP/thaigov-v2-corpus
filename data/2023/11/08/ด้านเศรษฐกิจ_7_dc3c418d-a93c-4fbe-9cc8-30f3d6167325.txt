รัฐบาลไทย-ข่าวทำเนียบรัฐบาล-กรมทางหลวงชนบท ยกระดับมาตรฐานถนนสาย ฉช.5036 จังหวัดฉะเชิงเทรา เสร็จสมบูรณ์ พร้อมสนับสนุนคมนาคมขนส่งผลผลิตทางการเกษตร ประชาชนเดินทางได้สะดวกรวดเร็วปลอดภัย


วันพุธที่ 8 พฤศจิกายน 2566
กรมทางหลวงชนบท ยกระดับมาตรฐานถนนสาย ฉช.5036 จังหวัดฉะเชิงเทรา เสร็จสมบูรณ์ พร้อมสนับสนุนคมนาคมขนส่งผลผลิตทางการเกษตร ประชาชนเดินทางได้สะดวกรวดเร็วปลอดภัย
....
กรมทางหลวงชนบท กระทรวงคมนาคม โดยสำนักบำรุงทาง ดำเนินโครงการซ่อมสร้างงานบำรุงถนนทางหลวงชนบทสาย ฉช.5036 - แยกทางหลวงชนบท ฉช.3009 - บ้านท่าทองดำ อำเภอสนามชัยเขต จังหวัดฉะเชิงเทรา เสร็จสมบูรณ์ โดยซ่อมสร้างผิวทางแอสฟัลท์ติกคอนกรีต ด้วยวิธี Hot Mix In-Place Recycling ช่วง กม. ที่ 0+200 - 8+875 กว้าง 7 - 12 เมตร รวมระยะทาง 8.675 กิโลเมตร การดำเนินงานประกอบด้วย งานปรับปรุงโครงสร้างทาง งานผิวทาง งานผิวไหล่ทาง งานตีเส้นจราจร งานวางท่อระบายน้ำ และงานติดตั้งไฟฟ้าแสงสว่างและป้ายจราจร ใช้งบประมาณ 94.680 ล้านบาท เพื่อยกระดับคุณภาพชีวิตและสนับสนุนการขนส่งผลผลิตทางการเกษตรให้ประชาชนในพื้นที่ได้สัญจรไป - มา อย่างสะดวกปลอดภัยในทุกฤดูกาล

ที่มา : https://www.thaigov.go.th/news/contents/details/74339