รัฐบาลไทย-ข่าวทำเนียบรัฐบาล-ดีอี ร่วมประชุม สมัชชาใหญ่ สมัยที่ 16 ขององค์การโทรคมนาคมแห่งเอเชียและแปซิฟิก : APT


วันอังคารที่ 7 พฤศจิกายน 2566
ดีอี ร่วมประชุม สมัชชาใหญ่ สมัยที่ 16 ขององค์การโทรคมนาคมแห่งเอเชียและแปซิฟิก : APT
ดีอี ร่วมประชุม สมัชชาใหญ่ สมัยที่ 16 ขององค์การโทรคมนาคมแห่งเอเชียและแปซิฟิก : APT
วันนี้ (7 พฤศจิกายน 2566) นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ในฐานะหัวหน้าคณะผู้แทนไทย พร้อมด้วย นางสาวกัลยา ชินาธิวร ที่ปรึกษาด้านต่างประเทศกระทรวงดิจิทัลฯ เข้าร่วมการประชุม สมัชชาใหญ่ สมัยที่ 16 (General Assembly : GA) ขององค์การโทรคมนาคมแห่งเอเชียและแปซิฟิก (APT) พร้อมเข้าร่วมลงคะแนนเสียงเลือกตั้งตำแหน่งเลขาธิการ (Secretary General) และรองเลขาธิการ (Deputy Secretary General) ของ APT ในระหว่างการประชุม
นอกจากนี้ ยังได้ร่วมหารือกับ Mr. Zhao Zhiguo Chief Engineer กระทรวงอุตสาหกรรมและเทคโนโลยีสารสนเทศ สาธารณรัฐประชาชนจีน เพื่อแลกเปลี่ยนนโยบายและประเด็นความร่วมมือที่สำคัญด้าน ICT และเทคโนโลยีดิจิทัล อาทิ 5G กำลังคนด้านดิจิทัล Smart City การจัดการกับข้อมูลและข่าวปลอม และการส่งเสริมธุรกิจ Startup ตลอดจนแนวทางการดำเนินความร่วมมือด้าน ICT ร่วมกันของทั้ง 2 ประเทศในอนาคต ณ โรงแรมสวิสโซเทล กรุงเทพ รัชดา
___________________________

ที่มา : https://www.thaigov.go.th/news/contents/details/74321