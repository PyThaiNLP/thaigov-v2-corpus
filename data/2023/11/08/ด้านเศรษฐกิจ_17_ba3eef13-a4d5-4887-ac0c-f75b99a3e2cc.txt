รัฐบาลไทย-ข่าวทำเนียบรัฐบาล-ที่ปรึกษารัฐมนตรีว่าการกระทรวงอุตสาหกรรม หารือคณะ Google Cloud เรื่อง Digital Transformation สำหรับการส่งเสริมการทำงานในองค์กรภาครัฐ


วันพุธที่ 8 พฤศจิกายน 2566
08/11/2566
พิมพ์
ที่ปรึกษารัฐมนตรีว่าการกระทรวงอุตสาหกรรม หารือคณะ Google Cloud เรื่อง Digital Transformation สำหรับการส่งเสริมการทำงานในองค์กรภาครัฐ
ที่ปรึกษารัฐมนตรีว่าการกระทรวงอุตสาหกรรม หารือคณะ Google Cloud เรื่อง Digital Transformation สำหรับการส่งเสริมการทำงานในองค์กรภาครัฐ
วันที่ 6 พฤศจิกายน 2566 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ให้นางสาวมนธ์สินี กีรติไกรนนท์ ผู้บริหารกลุ่มองค์กรภาครัฐ Google Cloud ประเทศไทย และคณะเข้าพบ เพื่อหารือเรื่อง Digital Transformation สำหรับการส่งเสริมการทำงานในองค์กรภาครัฐ และแนวทางการร่วมงานกับกระทรวงอุตสาหกรรม โดยมี นายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร นายธีรทัศน์ อิศรางกูร ณ อยุธยา ผู้อำนวยการศูนย์เทคโนโลยีสารสนเทศและการสื่อสาร กรมโรงงานอุตสาหกรรม เข้าร่วมด้วย ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม
กระทรวงอุตสาหกรรม ใช้ระบบดิจิทัลในการดำเนินงานต่าง ๆ โดยเฉพาะระบบ i-singleform ที่เป็นประตูหน้าในการติดต่อกับกระทรวงอุตสาหกรรม ซึ่งทาง Google Cloud ได้แนะนำเครื่องมือ Digital Transformation ที่ใช้ระบบ AI สำหรับเพิ่มความสะดวกในการเข้าถึงข้อมูลองค์กร และยินดีให้คำแนะนำหากหน่วยงานให้ความสนใจที่จะลองใช้เครื่องมือที่นำเสนอต่อไปในอนาคต

ที่มา : https://www.thaigov.go.th/news/contents/details/74376