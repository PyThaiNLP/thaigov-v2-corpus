รัฐบาลไทย-ข่าวทำเนียบรัฐบาล-พม. เตรียมยื่นศาลคุ้มครองเด็ก 3 ขวบ หลังพบหลักฐานว่าแม่เป็นคนทำร้าย ที่ จ.ปทุมธานี


วันพุธที่ 8 พฤศจิกายน 2566
พม. เตรียมยื่นศาลคุ้มครองเด็ก 3 ขวบ หลังพบหลักฐานว่าแม่เป็นคนทำร้าย ที่ จ.ปทุมธานี
พม. เตรียมยื่นศาลคุ้มครองเด็ก 3 ขวบ หลังพบหลักฐานว่าแม่เป็นคนทำร้าย ที่ จ.ปทุมธานี
วันนี้ (8 พ.ย. 66) นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยถึงความคืบหน้าการช่วยเหลือเด็กชาย อายุ 3 ขวบ ถูกทำร้ายร่างกายรุนแรง ที่จังหวัดปทุมธานี ว่า เช้าวันนี้ เจ้าหน้าที่ศูนย์เร่งรัดจัดการสวัสดิภาพประชาชน (ศรส.) หรือ HuSEC กระทรวง พม. ได้ร่วมลงพื้นที่กับนายกัณฐัศว์ พงศ์ไพบูลย์เวชย์ หรือ กัน จอมพลัง ที่ สภ.คลองหลวง เพื่อติดตามดำเนินคดีความกับผู้กระทำผิดที่ทำร้ายเด็ก ซึ่งตอนนี้ ผลตรวจออกมาแล้ว พบว่า เด็กไม่เป็นโรคเลือด โดยแพทย์ยืนยันว่าถูกทำร้ายจนโคม่า และเจ้าหน้าที่ตำรวจได้ไล่ไทม์ไลน์เก็บพยานหลักฐานจนรู้ว่า ผู้เป็นแม่เป็นคนทำร้ายเด็ก ซึ่งจะมีการจับกุมแม่เด็กในวันนี้
นายอนุกูล กล่าวเพิ่มเติมว่า ขณะนี้ เด็กมีสภาพร่างกาย โดยเฉพาะอวัยวะภายในบอบช้ำมาก ต้องได้รับการดูแลรักษาที่โรงพยาบาลในระยะยาว  และวันนี้ พัฒนาสังคมและความมั่นคงของมนุษย์จังหวัดปทุมธานี จะยื่นคำร้องต่อศาลขอคุ้มครองเด็ก ตาม พ.ร.บ.คุ้มครองเด็ก พ.ศ. 2546 โดยห้ามผู้เป็นแม่เข้าใกล้เด็ก เนื่องจากเป็นผู้ทำร้ายเด็ก อีกทั้งจะให้ความช่วยเหลือคุ้มครองเด็กตามกฎหมายอย่างใกล้ชิด
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #กระทรวงพม #รับฟังทำจริง #พมหนึ่งเดียว #ศรส

ที่มา : https://www.thaigov.go.th/news/contents/details/74359