รัฐบาลไทย-ข่าวทำเนียบรัฐบาล-โฆษกรัฐบาลเชิญชวนชม รายการพิเศษ วันที่ 9 พ.ย. เวลา 19.00 น. “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน”


วันพุธที่ 8 พฤศจิกายน 2566
08/11/2566
พิมพ์
โฆษกรัฐบาลเชิญชวนชม รายการพิเศษ วันที่ 9 พ.ย. เวลา 19.00 น. “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน”
โฆษกรัฐบาลเชิญชวนชม รายการพิเศษ วันที่ 9 พ.ย. เวลา 19.00 น. “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน”
วันที่ 8 พ.ย. 66 นายชัย วัชรงค์ โฆษกประจำสำนักนายกรัฐมนตรีเชิญชวนประชาชนติดตามชมรายการพิเศษ “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน” ทางช่อง NBT2HD, NBT11 และทางออนไลน์ Facebook, YouTube หรือ Facebook เศรษฐา ทวีสิน - Srettha Thavisin และทาง Facebook ไทยคู่ฟ้า ในคืนวันพฤหัสบดีที่ 9 พฤศจิกายน 2566 เวลา 19.00 น.
โฆษกประจำสำนักนายกรัฐมนตรีเปิดเผยว่า ในวันพรุ่งนี้นายเศรษฐา ทวีสิน นายกรัฐมนตรี จะมาพูดคุยกับพี่น้องประชาชน ในโอกาสครบรอบการทำงาน 60 วันที่ผ่านมา นายกรัฐมนตรีพร้อมรายงานการทำงานเพื่อพี่น้องประชาชน ความคืบหน้าและความท้าทายตลอดช่วงเวลาที่ผ่านมา พร้อมชี้แจงถึงการกำหนดนโยบายระยะสั้น ระยะกลาง และระยะยาว และที่สำคัญ Quick Win 3 ประการ ลดรายจ่าย เพิ่มรายได้ และขยายโอกาส
นายกรัฐมนตรีให้ความสำคัญกับการทำงานเพื่อพลิกฟื้นเศรษฐกิจ เพื่อปากท้องของประชาชน หัวใจของการทำงานรัฐบาลเศรษฐาฯ คือพัฒนาเศรษฐกิจ ลดความเหลื่อมล้ำ เพื่อยกระดับชีวิต และวิถีชีวิตของพี่น้องประชาชนทุกคนให้ดียิ่งขึ้น

ที่มา : https://www.thaigov.go.th/news/contents/details/74330