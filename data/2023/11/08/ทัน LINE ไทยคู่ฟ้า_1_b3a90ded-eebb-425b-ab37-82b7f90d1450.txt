รัฐบาลไทย-ข่าวทำเนียบรัฐบาล-คนใช้บัตรทองต้องรู้ ‘ได้รับความเสียหายจากการรักษาพยาบาล’ มีสิทธิได้รับเงินช่วยเหลือเบื้องต้นสูงสุด 4 แสนบาท


วันพุธที่ 8 พฤศจิกายน 2566
คนใช้บัตรทองต้องรู้ ‘ได้รับความเสียหายจากการรักษาพยาบาล’ มีสิทธิได้รับเงินช่วยเหลือเบื้องต้นสูงสุด 4 แสนบาท
.....
ผู้ใช้สิทธิหลักประกันสุขภาพแห่งชาติ (บัตรทอง) รู้หรือไม่? หากใช้สิทธิบัตรทองแล้วได้รับความเสียหายจากการรักษาพยาบาล มีสิทธิได้รับเงินช่วยเหลือเบื้องต้น เป็น 3 กรณี
.
ประเภทที่ 1 เสียชีวิต/ทุพพลภาพถาวร (จ่ายเงินช่วยเหลือตั้งแต่ 240,000 - 400,000 บาท)
ประเภทที่ 2 พิการหรือสูญเสียอวัยวะ (จ่ายเงินช่วยเหลือตั้งแต่ 100,000 - 240,000 บาท)
ประเภทที่ 3 บาดเจ็บหรือเจ็บป่วยต่อเนื่อง (จ่ายเงินช่วยเหลือไม่เกิน 100,000 บาท)
.
วัตถุประสงค์การช่วยเหลือเบื้องต้นนั้น รัฐบาล โดยสปสช. จัดให้มีมาตรการดังกล่าวเพื่อสร้างความมั่นใจต่อการเข้ารับบริการและดูแลช่วยเหลือผู้ป่วยเบื้องต้นหากเกิดภาวะไม่พึงประสงค์ขึ้น ขณะเดียวกันยังช่วยลดความขัดแย้งและการฟ้องร้องระหว่างผู้รับบริการและผู้ให้บริการในระบบสุขภาพได้
.
ผู้เสียหายสามารถยื่นคำร้องขอรับเงินชดเชย ภายใน 2 ปี นับตั้งแต่วันที่ทราบความเสียหาย โดยยื่นได้ที่ หน่วยบริการในระบบหลักประกันสุขภาพแห่งชาติ รวมถึงสำนักงานสาธารณสุขจังหวัด (ในจังหวัดที่เกิดเหตุ) หรือ สำนักงานหลักประกันสุขภาพแห่งชาติ เขต 1-13 หน่วยรับเรื่องร้องเรียนอื่นที่เป็นอิสระจากผู้ถูกร้องเรียน ตามมาตรา 50(5) “ศูนย์สิทธิบัตรทอง” และสำนักงานหลักประกันสุขภาพแห่งชาติ ชั้น 2 อาคารบี ศูนย์ราชการเฉลิมพระเกียรติฯ ถนนแจ้งวัฒนะ กรุงเทพมหานคร และสอบถามเพิ่มเติมได้ที่ “สายด่วน สปสช.โทร.1330
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74327