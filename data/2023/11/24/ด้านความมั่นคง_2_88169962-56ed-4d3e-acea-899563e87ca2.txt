รัฐบาลไทย-ข่าวทำเนียบรัฐบาล-อุตุฯ เตือน!! ภาคใต้ ฝนตกหนักถึงหนักมาก คลื่นลมแรงบริเวณอ่าวไทยตอนล่าง มีผลกระทบช่วงวันที่ 24 – 27 พ.ย. นี้ 


วันศุกร์ที่ 24 พฤศจิกายน 2566
อุตุฯ เตือน!! ภาคใต้ ฝนตกหนักถึงหนักมาก คลื่นลมแรงบริเวณอ่าวไทยตอนล่าง มีผลกระทบช่วงวันที่ 24 – 27 พ.ย. นี้
ในช่วงวันที่ 24 - 27 พ.ย. 66 หย่อมความกดอากาศต่ำกำลังแรงที่ปกคลุมบริเวณทะเลจีนใต้ตอนล่าง มีแนวโน้มจะเคลื่อนผ่าน อ่าวไทยและภาคใต้ตอนล่าง ลงสู่ทะเลอันดามัน ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้จะมีกำลังแรงขึ้น
ส่งผลทำให้ภาคใต้มีฝนเพิ่มขึ้นและมีฝนตกหนักถึงหนักมากบางแห่งบริเวณ จังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส กระบี่ ตรัง และสตูล ขอให้ประชาชนบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม อาจทำ ให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย
คลื่นลมบริเวณอ่าวไทยจะมีกำลังแรงขึ้น โดยอ่าวไทยตอนล่างมีคลื่นสูง 2 - 3 เมตร บริเวณที่มีฝนฟ้าคะนองคลื่นสูง มากกว่า 3 เมตร ส่วนอ่าวไทยตอนบนมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือ ด้วยความระมัดระวัง และหลีกเลี่ยงบริเวณที่มีฝนฟ้าคะนอง ส่วนเรือเล็กบริเวณอ่าวไทยตอนล่างควรงดออกจากฝั่งในช่วงเวลาดังกล่าว รวมทั้งระวังอันตรายจากคลื่นลมแรงที่ซัดเข้าหาฝั่งไว้ด้วย
ขอให้ประชาชนติดตามประกาศจาก กรมอุตุนิยมวิทยา เว็บไซต์กรมอุตุนิยมวิทยา http://www.tmd.go.th
หรือที่ 0-2399-4012-13 และ 1182 ได้ตลอด 24 ชั่วโมง
#NNT #สำนักข่าวกรมประชาสัมพันธ์ #ภาคใต้ #ฝนตกหนัก #คลื่นลมแรง

ที่มา : https://www.thaigov.go.th/news/contents/details/75163