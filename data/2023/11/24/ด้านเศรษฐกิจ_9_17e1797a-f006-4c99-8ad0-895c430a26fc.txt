รัฐบาลไทย-ข่าวทำเนียบรัฐบาล-รองปลัดณัฏฐิญา นำทีมเตรียมความพร้อมต่อยอดระบบมาตรฐานการปฏิบัติงาน (SOP) ยกระดับมาตรฐานระบบบริหารงานคุณภาพสู่ความเป็นเลิศ


วันศุกร์ที่ 24 พฤศจิกายน 2566
24/11/2566
พิมพ์
รองปลัดณัฏฐิญา นำทีมเตรียมความพร้อมต่อยอดระบบมาตรฐานการปฏิบัติงาน (SOP) ยกระดับมาตรฐานระบบบริหารงานคุณภาพสู่ความเป็นเลิศ
รองปลัดณัฏฐิญา นำทีมเตรียมความพร้อมต่อยอดระบบมาตรฐานการปฏิบัติงาน (SOP) ยกระดับมาตรฐานระบบบริหารงานคุณภาพสู่ความเป็นเลิศ
วันที่ 23 พฤศจิกายน 2566 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานเปิดงานสัมมนาการเตรียมความพร้อมการตรวจประเมินมาตรฐานการปฏิบัติงานตามคู่มือมาตรฐานการปฏิบัติงาน ประจำปีงบประมาณ พ.ศ. 2567 เพื่อเสริมสร้างความรู้ความเข้าใจเกี่ยวกับการตรวจประเมินมาตรฐานการปฏิบัติงานฯ และนำแนวทางการปฏิบัติที่ดีไปประยุกต์ใช้ให้เกิดเป็นแนวทางการปฏิบัติงานสู่ความเป็นเลิศ รวมถึงพัฒนาต่อยอดระบบมาตรฐานการปฏิบัติงาน (SOP) ยกระดับระบบบริหารงานคุณภาพให้เป็นที่เชื่อมั่นและยอมรับจากประชาชน ณ โรงแรมโกลเด้น ทิวลิป ซอฟเฟอริน กรุงเทพฯ
สำหรับการจัดทำมาตรฐานการปฏิบัติงาน (Standard Operating Procedure : SOP) สำนักงานปลัดกระทรวงอุตสาหกรรม ได้เริ่มจัด
ทำในปีงบประมาณ พ.ศ. 2565
โดยมีวัตถุประสงค์เพื่อทบทวนกระบวนการออกแบบ ควบคุม และการปรับปรุงกระบวนการทำงาน โดยร่วมกันคัดเลือกกระบวนงานของหน่วยงานมาดำเนินการจัดทำมาตรฐานการปฏิบัติงานเพื่อเป็นต้นแบบและเป็นแนวทางในการจัดทำมาตรฐานการปฏิบัติงานอย่างมีประสิทธิภาพ
ทั้งนี้ในปีงบประมาณ พ.ศ. 2566 ได้จัดทำคู่มือมาตรฐานการปฏิบัติงานของกระบวนงานหลัก/กระบวนงานสนับสนุนเพิ่มเติม ได้รับอนุมัติจากผู้บริหารในการประกาศใช้และนำไปสู่การปฏิบัติแล้วรวมจำนวน 39 กระบวนงาน รวมถึงได้มีการอบรมแนวทางการสอนงานในรูปแบบ On the Job Training รวมทั้งสร้างกลไกการรักษาและพัฒนามาตรฐานการทำงานให้ไปสู่ระบบราชการ 4.0 ทำให้สำนักงานปลัดกระทรวงอุตสาหกรรมมีระบบบริหารงานคุณภาพที่ช่วยให้การดำเนินงานบรรลุตามภารกิจและวัตถุประสงค์ขององค์กร เกิดการพัฒนาคุณภาพอย่างต่อเนื่อง มีประสิทธิภาพและประสิทธิผล หรือบรรลุผลสัมฤทธิ์ตามที่กำหนดไว้

ที่มา : https://www.thaigov.go.th/news/contents/details/75170