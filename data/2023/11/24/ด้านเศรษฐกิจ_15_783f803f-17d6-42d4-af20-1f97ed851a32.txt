รัฐบาลไทย-ข่าวทำเนียบรัฐบาล-รมช.ไชยาส่งเสริมอาชีพปลูกหม่อนเลี้ยงไหมต่อยอดผลิตภัณฑ์ผ้าไหมไทยเปิดตลาดในคนรุ่นใหม่


วันศุกร์ที่ 24 พฤศจิกายน 2566
รมช.ไชยาส่งเสริมอาชีพปลูกหม่อนเลี้ยงไหมต่อยอดผลิตภัณฑ์ผ้าไหมไทยเปิดตลาดในคนรุ่นใหม่
รมช.ไชยาส่งเสริมอาชีพปลูกหม่อนเลี้ยงไหมต่อยอดผลิตภัณฑ์ผ้าไหมไทยเปิดตลาดในคนรุ่นใหม่
นายไชยาพรหมารัฐมนตรีช่วยว่าการกระทรวงเกษตรและสหกรณ์ลงพื้นที่ตรวจราชการโครงการเพิ่มประสิทธิภาพการส่งเสริมการปลูกหม่อนเลี้ยงไหมเชิงบูรณาการในพื้นที่จังหวัดบุรีรัมย์โดยมีหัวหน้าส่วนราชการสังกัดกระทรวงเกษตรและสหกรณ์และหัวหน้าส่วนราชการจังหวัดบุรีรัมย์เข้าร่วมณหมู่บ้านท่องเที่ยวบ้านสนวนนอกจังหวัดบุรีรัมย์ซึ่งโครงการเพิ่มประสิทธิภาพการส่งเสริมการปลูกหม่อนเลี้ยงไหมเชิงบูรณาการโดยศูนย์หม่อนไหมเฉลิมพระเกียรติฯบุรีรัมย์กรมหม่อนไหมเป็นโครงการส่งเสริมอาชีพการปลูกหม่อนเลี้ยงไหมและการทอผ้าให้แก่เกษตรกรและผู้สูงอายุในชุมชนรวมถึงเป็นการเผยแพร่เอกลักษณ์ท้องถิ่นสู่คนรุ่นใหม่ผ่านศูนย์เรียนรู้กลุ่มทอผ้าไหมบ้านสนวนนอกประกอบด้วย 1)ฐานการเรียนรู้การปลูกหม่อนเลี้ยงไหม 2)ฐานการเรียนรู้การฟอกย้อมสีเส้นไหมและ 3)ฐานการเรียนรู้การทอผ้าไหมสำหรับผลิตภัณฑ์ผ้าไหมของศูนย์เรียนรู้กลุ่มทอผ้าไหมบ้านสนวนนอกมีการพัฒนาลวดลายเอกลักษณ์จากภูมิปัญญาท้องถิ่นอาทิผ้าไหมมัดหมี่ผ้าไหมหางกระรอกผ้าซิ่นตีนแดงเป็นต้นอีกทั้งได้รับการรับรองมาตรฐานผลิตภัณฑ์ผ้าไหมไทย “ตรานกยูงพระราชทาน” ซึ่งเป็นเครื่องหมายการันตีคุณภาพสินค้าในการสร้างความเชื่อมั่นให้แก่ผู้บริโภคและยกระดับรายได้เกษตรกรในพื้นที่ให้ดียิ่งขึ้นทั้งนี้รมช.ไชยาได้มอบหมายกรมหม่อนไหมในการศึกษาและพัฒนาสายพันธุ์หนอนไหมต้นหม่อนเพื่อให้ได้วัตถุดิบที่มีคุณภาพในการต่อยอดผลิตภัณฑ์ต่อไป
รมช.ไชยากล่าวว่าอาชีพการปลูกหม่อนเลี้ยงไหมเป็นการต่อยอดอาชีพเสริมไปสู่อาชีพหลักที่มั่นคงตามเป้าหมายสำคัญในการยกระดับรายได้เกษตรกรภายใต้การบริหารจัดการของรัฐบาลนายกรัฐมนตรี(นายเศรษฐาทวีสิน) ซึ่งผลิตภัณฑ์ผ้าไหมของไทยเป็นที่นิยมในกลุ่มลูกค้าชาวต่างชาติจากลวดลายที่เป็นเอกลักษณ์เฉพาะถิ่นและสีสันจากการฟอกย้อมที่สวยงามกระทรวงเกษตรฯพร้อมสนับสนุนเยาวชนคนรุ่นใหม่ในการพัฒนารูปแบบผลิตภัณฑ์ให้มีความทันสมัยมากขึ้นดูแลรักษาง่ายเพื่อเป็นการต่อยอดผลิตภัณฑ์สำหรับการเปิดตลาดสินค้าในคนรุ่นใหม่มากขึ้นและเพิ่มศักยภาพการแข่งขันผ้าไหมไทยในเวทีโลก

ที่มา : https://www.thaigov.go.th/news/contents/details/75183