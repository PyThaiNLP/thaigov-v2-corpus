รัฐบาลไทย-ข่าวทำเนียบรัฐบาล-EXIM BANK ได้รับการคงอันดับเครดิตสากลที่ Baa1 (Stable Outlook) จาก Moody’s เทียบเท่าอันดับเครดิตของประเทศไทย ต่อเนื่องเป็นปีที่ 15


วันศุกร์ที่ 24 พฤศจิกายน 2566
24/11/2566
พิมพ์
EXIM BANK ได้รับการคงอันดับเครดิตสากลที่ Baa1 (Stable Outlook) จาก Moody’s เทียบเท่าอันดับเครดิตของประเทศไทย ต่อเนื่องเป็นปีที่ 15
Moody’s ประกาศคงอันดับเครดิตสากลสกุลเงินตราต่างประเทศระยะยาว และอันดับเครดิตตราสารหนี้ไม่ด้อยสิทธิสกุลเงินต่างประเทศของ EXIM BANK ที่ ‘Baa1’ แนวโน้มอันดับเครดิตมีเสถียรภาพ (Stable Outlook) เทียบเท่าอันดับเครดิตของประเทศไทย (Sovereign Credit Rating)
ดร.รักษ์ วรกิจโภคาทร กรรมการผู้จัดการ ธนาคารเพื่อการส่งออกและนำเข้าแห่งประเทศไทย (EXIM BANK) เปิดเผยว่า บริษัท มูดี้ส์ อินเวสเตอร์ เซอร์วิส (Moody’s Investors Service) หรือ Moody’s ซึ่งเป็นบริษัทจัดอันดับความน่าเชื่อถือชั้นนำของโลก ประกาศคงอันดับเครดิตสากลสกุลเงินตราต่างประเทศระยะยาว และอันดับเครดิตตราสารหนี้ไม่ด้อยสิทธิสกุลเงินต่างประเทศของ EXIM BANK ที่ ‘Baa1’ แนวโน้มอันดับเครดิตมีเสถียรภาพ (Stable Outlook) เทียบเท่าอันดับเครดิตของประเทศไทย (Sovereign Credit Rating) ต่อเนื่องเป็นปีที่ 15 ตอกย้ำความเชื่อมั่นที่มีต่อสถานะทางการเงินของ EXIM BANK ที่มีความแข็งแกร่งของเงินกองทุนและการกันสำรองที่อยู่ในระดับสูง พร้อมรองรับความผันผวนของภาวะเศรษฐกิจในอนาคต ตอกย้ำถึงบทบาทและภารกิจของ EXIM BANK ในการเป็นสถาบันการเงินเฉพาะกิจของรัฐที่มีเป้าหมายสู่การเป็น Green Development Bank ขับเคลื่อนการค้าและการลงทุน ตลอดจนการพัฒนาอย่างยั่งยืนและสมดุล
“EXIM BANK ทำหน้าที่ ‘มากกว่าธนาคาร’ เติมเต็มความรู้ โอกาส และเงินทุน ตลอดจนการพัฒนาอย่างยั่งยืนของธุรกิจไทย โดยส่งเสริมและสนับสนุนผู้ประกอบการไทยทุกระดับให้เติบโตและแข่งขันได้ เชื่อมโยงกับ Supply Chain การส่งออกที่จะช่วยเพิ่มมูลค่าการค้าและการลงทุนระหว่างประเทศของไทย เป็นส่วนหนึ่งของการสร้างโลกสะอาด ลดความเหลื่อมล้ำทางสังคม และต่อยอดการพัฒนาอย่างยั่งยืนในมิติเศรษฐกิจ สังคม และสิ่งแวดล้อม” ดร.รักษ์ กล่าว

ที่มา : https://www.thaigov.go.th/news/contents/details/75151