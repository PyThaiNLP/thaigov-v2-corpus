รัฐบาลไทย-ข่าวทำเนียบรัฐบาล-กรมทางหลวงชนบท รับมืออุทกภัยจัดเจ้าหน้าที่พร้อมเครื่องจักร เคลื่อนย้ายดินสไลด์ปิดทับขวางทางจราจรในพื้นที่จังหวัดแม่ฮ่องสอน


วันศุกร์ที่ 24 พฤศจิกายน 2566
กรมทางหลวงชนบท รับมืออุทกภัยจัดเจ้าหน้าที่พร้อมเครื่องจักร เคลื่อนย้ายดินสไลด์ปิดทับขวางทางจราจรในพื้นที่จังหวัดแม่ฮ่องสอน
...
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน หมวดบำรุงทางหลวงชนบทแม่สะเรียง จัดเจ้าหน้าที่พร้อมเครื่องจักรเร่งเคลื่อนย้ายดินสไลด์ที่ปิดทับขวางทางจราจรบนถนนทางหลวงชนบทสาย มส.3010 แยก ทล.108 - บ้านสันติธรรม อำเภอแม่สะเรียง จังหวัดแม่ฮ่องสอน บริเวณช่วง กม. ที่ 36+470 และบนถนนสาย มส.3004 แยก ทล.105 - บ้านแม่สามแลบ อำเภอสบเมย จังหวัดแม่ฮ่องสอน บริเวณช่วง กม. ที่ 49+950 เพื่อบรรเทาความเดือดร้อนให้ประชาชนในพื้นที่เดินทางได้อย่างปลอดภัย ซึ่งปัจจุบันสามารถสัญจรผ่านได้แล้ว ทั้งนี้ เพื่อช่วยเหลือและบรรเทาความเดือดร้อนให้ประชาชนเดินทางได้อย่างปลอดภัย ทช. พร้อมจัดเจ้าหน้าที่เฝ้าติดตามและตรวจตราสายทางในความรับผิดชอบอย่างใกล้ชิด หากประชาชนต้องการสอบถามเส้นทางหรือแจ้งเหตุสามารถแจ้งได้ที่สายด่วน ทช. โทร. 1146

ที่มา : https://www.thaigov.go.th/news/contents/details/75172