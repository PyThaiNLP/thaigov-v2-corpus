รัฐบาลไทย-ข่าวทำเนียบรัฐบาล-“ศุภมาส” สั่งการให้ปลัดกระทรวง อว.ประชุมหน่วยงานและสถาบันการศึกษาแก้ปัญหาการทะเลาะวิวาทของนักเรียนและนักศึกษาที่เกิดขึ้นต่อเนื่องเพื่อหาแนวทางป้องกัน  เผยไม่อยากให้เกิดปัญหาซ้ำรอย


วันศุกร์ที่ 24 พฤศจิกายน 2566
“ศุภมาส” สั่งการให้ปลัดกระทรวง อว.ประชุมหน่วยงานและสถาบันการศึกษาแก้ปัญหาการทะเลาะวิวาทของนักเรียนและนักศึกษาที่เกิดขึ้นต่อเนื่องเพื่อหาแนวทางป้องกัน  เผยไม่อยากให้เกิดปัญหาซ้ำรอย
“ศุภมาส” สั่งการให้ปลัดกระทรวง อว.ประชุมหน่วยงานและสถาบันการศึกษาแก้ปัญหาการทะเลาะวิวาทของนักเรียนและนักศึกษาที่เกิดขึ้นต่อเนื่องเพื่อหาแนวทางป้องกัน  เผยไม่อยากให้เกิดปัญหาซ้ำรอย
เมื่อวันที่ 23 พ.ย.นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม(อว.) เปิดเผยว่า จากเหตุการณ์ปัญหาการทะเลาะวิวาทของนักเรียนและนักศึกษาบ่อยครั้งซึ่งก่อให้เกิดความสูญเสียต่อชีวิต ร่างกายและทรัพย์สินรวมทั้งเป็นการสร้างความเดือดร้อนให้แก่ประชาชนและสังคมที่เกิดขึ้นอย่างต่อเนื่อง ดังนั้น เพื่อเป็นการป้องปราม ป้องกันและแก้ไขปัญหาดังกล่าว ตนจึงได้สั่งการให้นายเพิ่มสุข สัจจาภิวัฒน์ ปลัดกระทรวง อว.จัดให้มีการประชุมเพื่อแก้ปัญหาดังกล่าวโดยเชิญหน่วยงานและสถาบันการศึกษาที่เกี่ยวข้องมาประชุมหารือเพื่อหามาตรการในการป้องกันและแก้ปัญหาการทะเลาะวิวาทของนักเรียนและนักศึกษาเพื่อเป็นแนวทางในการปฎิบัติของสถาบันอุดมศึกษาในสังกัดกระทรวง อว.ต่อไป
“ปัญหาการทะเลาะวิวาทของนักเรียนนักศึกษาเกิดขึ้นบ่อยและหลายครั้งส่งผลกระทบต่อประชาชนผู้บริสุทธิ์ประกอบกับขณะนี้สถาบันการศึกษาเริ่มทยอยเปิดเรียน กระทรวง อว.ไม่อยากให้เกิดปัญหาซ้ำรอยอย่างที่เคยเกิดขึ้นมาก่อน ซึ่งอาจจะมีการเลียนแบบก่อเหตุการณ์ขึ้นมาอีก ดังนั้นการหามาตรการป้องกันและป้องปรามเพื่อไม่เกิดเหตุการณ์รุนแรงจึงจำเป็นเร่งด่วน ดิฉันในฐานะรัฐมนตรีที่รับผิดชอบดูแลสถาบันการศึกษาและในฐานะแม่ที่มีลูกเข้าใจความสูญเสียที่เกิดขึ้น ขอยืนยันว่าจะแก้ปัญหาให้ดีที่สุด เพื่อสร้างสังคมให้น่าอยู่และปลอดภัย” นางสาวศุภมาส กล่าว

ที่มา : https://www.thaigov.go.th/news/contents/details/75164