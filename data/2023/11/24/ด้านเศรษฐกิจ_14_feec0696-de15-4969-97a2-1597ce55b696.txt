รัฐบาลไทย-ข่าวทำเนียบรัฐบาล-กรมทางหลวงชนบท เชิญชวนประชาชนร่วมสืบสานประเพณีลอยกระทง 27 พฤศจิกายน 2566 พร้อมชมทัศนียภาพไฟประดับสะพานภูมิพล 1 สะพานภูมิพล 2 และสะพานมหาเจษฎาบดินทรานุสรณ์ 


วันศุกร์ที่ 24 พฤศจิกายน 2566
กรมทางหลวงชนบท เชิญชวนประชาชนร่วมสืบสานประเพณีลอยกระทง 27 พฤศจิกายน 2566 พร้อมชมทัศนียภาพไฟประดับสะพานภูมิพล 1 สะพานภูมิพล 2 และสะพานมหาเจษฎาบดินทรานุสรณ์
....
กรมทางหลวงชนบท (ทช.) กระทรวงคมนาคม เชิญชวนประชาชนร่วมสืบสานประเพณีลอยกระทง  พร้อมชมทัศนียภาพไฟประดับสะพานข้ามแม่น้ำเจ้าพระยาในวันลอยกระทง วันจันทร์ที่ 27 พฤศจิกายน 2566 เพื่อส่งเสริมเศรษฐกิจการท่องเที่ยวภายในประเทศ พัฒนาพื้นที่โดยรอบให้มีทัศนียภาพที่ร่มรื่นและสวยงาม สำหรับ ทช. ได้ร่วมสืบสานประเพณีอันดีงามของไทยทุก ๆ ปี โดย ทช. ได้เปิดไฟประดับสะพานข้ามแม่น้ำเจ้าพระยาในพื้นที่กรุงเทพฯ และปริมณฑล ได้แก่ สะพานภูมิพล 1 สะพานภูมิพล 2 กรุงเทพฯ จังหวัดสมุทรปราการ และสะพานมหาเจษฎาบดินทรานุสรณ์ จังหวัดนนทบุรี เพื่อร่วมเป็นส่วนหนึ่งในการส่งเสริมเศรษฐกิจการท่องเที่ยวภายในประเทศ  และแสดงให้เห็นความงดงามของบรรยากาศบริเวณแม่น้ำเจ้าพระยา โดย ทช. จะเปิดไฟประดับสะพาน ระหว่างเวลา 19.00 - 24.00 น. นอกจากนี้ ทช. ได้จัดเจ้าหน้าที่ตรวจตราเพื่ออำนวยความสะดวกให้กับประชาชนที่เดินทางมา        ลอยกระทงบริเวณสะพานข้ามแม่น้ำเจ้าพระยาในเขตกรุงเทพฯ และปริมณฑล ที่อยู่ในความดูแลของ ทช. ทั้งนี้ ประชาชนสามารถสอบถามข้อมูลเพิ่มเติมหรือแจ้งเหตุได้ที่สายด่วน ทช. โทร. 1146

ที่มา : https://www.thaigov.go.th/news/contents/details/75181