รัฐบาลไทย-ข่าวทำเนียบรัฐบาล-“ธรรมนัส”แถลงความสำเร็จปราบปรามหมูเถื่อน


วันศุกร์ที่ 24 พฤศจิกายน 2566
“ธรรมนัส”แถลงความสำเร็จปราบปรามหมูเถื่อน
“ธรรมนัส”แถลงความสำเร็จปราบปรามหมูเถื่อนพร้อมเดินหน้าถอนรากถอนโคนขบวนการลักลอบนำเข้าผิดกฎหมายให้สิ้นซาก
ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานการแถลงข่าวผลปฏิบัติการเข้าตรวจสอบห้องเย็นและบังคับใช้กฎหมายด้านปศุสัตว์ 77 จังหวัดตามนโยบายรัฐบาลซึ่งปฏิบัติการระหว่างวันที่ 10 ตุลาคม - 22 พฤศจิกายน 2566 พร้อมด้วยนายสมชวนรัตนมังคลานนท์อธิบดีกรมปศุสัตว์นายบัญชาสุขแก้วรองอธิบดีกรมประมงโดยมีพลตำรวจตรี สุริยา สิงหกมลอธิบดีกรมสอบสวนคดีพิเศษ (DSI)ร้อยตำรวจเอกวิษณุฉิมตระกูลรองอธิบดีกรมสอบสวนคดีพิเศษ (DSI) พลตำรวจตรีเอกรักษ์ลิ้มสังกาศรองเลขาธิการสำนักงานป้องกันและปราบปรามการฟอกเงิน (ปปง.) ผู้แทนกระทรวงการคลังและหน่วยงานที่เกี่ยวข้องณตึกสันติไมตรี (หลังใน) ทำเนียบรัฐบาลว่ากระทรวงเกษตรฯโดยกรมปศุสัตว์และกรมประมงได้ดำเนินการเข้าตรวจสอบห้องเย็นทั่วประเทศแบ่งเป็นการตรวจสอบห้องเย็นด้านปศุสัตว์2,210 แห่งและห้องเย็นด้านประมง 2,062 แห่ง ซึ่งอยู่ระหว่างดำเนินการในส่วนที่เกี่ยวข้องโดยจำนวนห้องเย็นทั้งหมดประกอบด้วยห้องเย็นที่ขึ้นทะเบียนกับหน่วยงานภาครัฐเช่นกรมปศุสัตว์กรมประมงกรมแรงงานอุตสาหกรรมและกรมการค้าภายในรวมถึงห้องเย็นที่ไม่ได้ขึ้นทะเบียนกับหน่วยงานใดเลยอีกประมาณ 1,100 แห่งซึ่งเป็นห้องเย็นขนาดเล็ก
ทั้งนี้ภายหลังการตรวจสอบห้องเย็นทั้งหมดได้บังคับใช้กฎหมายที่เกี่ยวข้อง 2 พระราชบัญญัติคือพระราชบัญญัติโรคระบาดสัตว์พ.ศ. 2558 และพระราชบัญญัติควบคุมการฆ่าสัตว์เพื่อการจำหน่ายเนื้อสัตว์พ.ศ. 2559 พบการกระทำความผิดโดยได้อายัดซากสัตว์และดำเนินคดีรวมทั้งสิ้น 2,568,322 กิโลกรัม92 คดีรวมมูลค่าประมาณ 287.72 ล้านบาทแบ่งเป็น 1) ซากโค-กระบือ 411,336 กิโลกรัม 2) ซากสุกร 689,649 กิโลกรัมและ3) ซากสัตว์ปีก 1,467,337 กิโลกรัม
นอกจากนี้ยังพบการกระทำความผิดตามมาตรา 31 แห่งพระราชบัญญัติโรคระบาดสัตว์ 2558 ไม่มีใบอนุญาตนำเข้า-ส่งออกนำผ่านราชอาณาจักรมาแสดงต่อพนักงานเจ้าหน้าที่มีโทษตามมาตรา 68 จำคุกไม่เกิน 2 ปีหรือปรับไม่เกิน 200,000 บาทหรือทั้งจำทั้งปรับได้อายัดซากสัตว์และดำเนินคดีโดยอยู่ระหว่างดำเนินการตรวจสอบเอกสารจำนวนห้องเย็น 14 แห่งแบ่งเป็น1) ซากโค-กระบือ 380,841 กิโลกรัม2) ซากสุกร 338,361 กิโลกรัมและ 3) สัตว์ปีก 410,236 กิโลกรัมรวมทั้งสิ้น 1,129,438 กิโลกรัมขณะเดียวกันกระทรวงเกษตรฯได้ตั้ง“ทีมฉก.พญานาคราช”เป็นทีมเฉพาะกิจชุดปฏิบัติการพิเศษที่ร่วมสนับสนุนภารกิจของสารวัตรปศุสัตว์และสารวัตรประมงเพิ่มเติมเพื่อให้ดำเนินการปราบปรามขบวนการดังกล่าวเป็นไปอย่างมีประสิทธิภาพมากขึ้นด้วย
“อย่างไรก็ดีแม้ว่าผลการปราบปรามการลักลอบนำเข้าสินค้าปศุสัตว์ผิดกฎหมายจะเป็นที่น่าพอใจแต่กระทรวงเกษตรฯจะยังคงมุ่งมั่นดำเนินการปราบปรามฯขบวนการดังกล่าวโดยขยายผลให้ครอบคลุมสินค้าเกษตรอื่นๆทั้งพืชและประมงเพิ่มเติมด้วยเพื่อเป็นการแก้ปัญหากลไกตลาดทั้งระบบอย่างยั่งยืนให้เกษตรกรได้ลืมตาอ้าปากมีรายได้ที่มั่นคงรวมทั้ง

ที่มา : https://www.thaigov.go.th/news/contents/details/75158