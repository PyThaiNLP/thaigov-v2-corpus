รัฐบาลไทย-ข่าวทำเนียบรัฐบาล-ปลัดฯ ณัฐพล หารือทีม MIND เตรียมการประชุม ครม.สัญจร จ.หนองบัวลำภู และติดตามการตรวจราชการกลุ่มจังหวัดภาคตะวันออกเฉียงเหนือตอนบน 1 


วันศุกร์ที่ 24 พฤศจิกายน 2566
24/11/2566
พิมพ์
ปลัดฯ ณัฐพล หารือทีม MIND เตรียมการประชุม ครม.สัญจร จ.หนองบัวลำภู และติดตามการตรวจราชการกลุ่มจังหวัดภาคตะวันออกเฉียงเหนือตอนบน 1
ปลัดฯ ณัฐพล หารือทีม MIND เตรียมการประชุม ครม.สัญจร จ.หนองบัวลำภู และติดตามการตรวจราชการกลุ่มจังหวัดภาคตะวันออกเฉียงเหนือตอนบน 1
วันที่ 23 พฤศจิกายน 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมหารือเตรียมการประชุมครม.สัญจร ครั้งที่ 1/2566 ณ จังหวัดหนองบัวลำภู และติดตามการตรวจราชการกลุ่มจังหวัดภาคตะวันออกเฉียงเหนือตอนบน 1 (จังหวัดบึงกาฬ เลย หนองคาย หนองบัวลำภู และอุดรธานี) ระหว่างวันที่ 3 - 4 ธันวาคม 2566 เพื่อติดตามการดำเนินงานตามนโยบายรัฐบาลและปัญหาความเดือดร้อนของประชาชนในพื้นที่ โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม คณะผู้บริหารกระทรวงอุตสาหกรรม (อก.) และกลุ่มจังหวัดภาคตะวันออกเฉียงเหนือตอนบน 1 (จังหวัดบึงกาฬ เลย หนองคาย หนองบัวลำภู และอุดรธานี) ร่วมประชุม ณ ห้องประชุมชุณหะวัณ อาคารสำนักงานปลัดกระทรวงอุตสาหกรรม และผ่านทางระบบ Zoom Meeting
ปลัดกระทรวงอุตสาหกรรม ได้หารือเพื่อเตรียมการการประชุม ครม.สัญจร ครั้งที่ 1/2566 ณ จังหวัดหนองบัวลำภู และติดตามการตรวจราชการกลุ่มจังหวัดภาคตะวันออกเฉียงเหนือตอนบน 1  โดยให้ทุกหน่วยงานของกระทรวงอุตสาหกรรมมีการบูรณาการร่วมกัน เพื่อให้การวางแผนการตรวจราชการและการเดินทางของคณะจากส่วนกลางเป็นไปด้วยความเรียบร้อย พร้อมสั่งการให้สำนักงานอุตสาหกรรมจังหวัดบึงกาฬ เลย หนองคาย หนองบัวลำภู และอุดรธานี เชิญภาคเอกชน สภาอุตสาหกรรมแห่งประเทศไทย สภาหอการค้าแห่งประเทศไทย สภาเกษตรแห่งชาติ สภาการท่องเที่ยวแห่งประเทศไทย สมาพันธ์ SME ในพื้นที่เข้าร่วมประชุมในวันที่ 3 ธ.ค. ณ ศูนย์ส่งเสริมอุตสาหกรรมภาคที่ 4 กรมส่งเสริมอุตสาหกรรม เพื่อหารือข้อเสนอการพัฒนาด้านเศรษฐกิจและอุตสาหกรรมของกลุ่มจังหวัดฯ และสั่งการให้จังหวัดได้เตรียมข้อมูลประเด็นและวาระการพัฒนากลุ่มจังหวัด ของ อก. โครงการด้านการเกษตร คือ โครงการยกระดับรายได้เกษตรกรภายใต้การจัดตั้งศูนย์ความเป็นเลิศเพื่อการพัฒนาท้องถิ่น และโครงการพัฒนาโครงข่ายเส้นทางคมนาคมฯ ในกลุ่มจังหวัดฯ คือ โครงการศึกษาระบบโลจิสติกส์และวางแผนการพัฒนาภาคตะวันออกเฉียงเหนือตอนบน 1 สู่ NeEC และเชื่อมโยงภูมิภาคลุ่มน้ำโขง เข้าหารือ  ส่วนข้อเสนอขอรับการสนับสนุนจากภาครัฐของ กนอ. เรื่อง การขอขยายเขตพัฒนาเศรษฐกิจพิเศษหนองคายให้ครอบคลุมพื้นที่เขตนิคมอุตสาหกรรมอุดรธานี การส่งเสริม Logistics Park ในนิคมอุตสาหกรรมอุดรธานี ให้เป็น One Stop Service และการจัดตั้งเขตปลอดอากรกิจการพาณิชย์อิเล็กทรอนิกส์ภายในนิคมอุตสาหกรรมอุดรธานี เข้าไว้ภายใต้ประเด็นและวาระการพัฒนากลุ่มจังหวัด ด้วยเพื่อให้ข้อเสนอของ กนอ. มีประเด็กหลักในการนำเสนอต่อไป

ที่มา : https://www.thaigov.go.th/news/contents/details/75168