รัฐบาลไทย-ข่าวทำเนียบรัฐบาล-กรุงไทยจัดยิ่งใหญ่ นำ “ณเดชน์ คูกิมิยะ” ร่วมขบวนแห่หลวงพ่อโสธร ปีที่ 133 สร้างประสบการณ์ชิม-ช้อป แบบไร้เงินสด


วันศุกร์ที่ 24 พฤศจิกายน 2566
24/11/2566
พิมพ์
กรุงไทยจัดยิ่งใหญ่ นำ “ณเดชน์ คูกิมิยะ” ร่วมขบวนแห่หลวงพ่อโสธร ปีที่ 133 สร้างประสบการณ์ชิม-ช้อป แบบไร้เงินสด
ธนาคารกรุงไทยเชิญชวนเที่ยวงานนมัสการหลวงพ่อโสธร ปีที่ 133 และงานประจำปีจังหวัดฉะเชิงเทรา ชมริ้วขบวนแห่ยิ่งใหญ่ร่วมสืบสานประเพณีและวัฒนธรรมท้องถิ่น นำโดย “ณเดชน์ คูกิมิยะ” ชิม-ช้อป ร้านค้าในงานกว่า 400 ร้านค้า แบบไร้เงินสด
ธนาคารกรุงไทยเชิญชวนเที่ยวงานนมัสการหลวงพ่อโสธร ปีที่ 133 และงานประจำปีจังหวัดฉะเชิงเทรา ชมริ้วขบวนแห่ยิ่งใหญ่ร่วมสืบสานประเพณีและวัฒนธรรมท้องถิ่น นำโดย “ณเดชน์ คูกิมิยะ” ชิม-ช้อป ร้านค้าในงานกว่า 400 ร้านค้า แบบไร้เงินสด โดย นายชลธี ยังตรง ผู้ว่าราชการจังหวัดฉะเชิงเทรา เป็นประธานในพิธีบวงสรวงและพิธีเปิดงาน เมื่อวันที่ 24 พฤศจิกายน 2566
ศาสตราจารย์พิเศษ ดร.กิตติพงษ์ กิตยารักษ์  ประธานกรรมการบรรษัทภิบาลและความยั่งยืน ธนาคารกรุงไทย พร้อมด้วย นายเฉลิม ประดิษฐอาชีพ ผู้บริหารสายงานเครือข่ายธุรกิจขนาดเล็กและรายย่อย ธนาคารกรุงไทย ร่วมเป็นเกียรติในพิธีเปิดงาน โดย ศาสตราจารย์พิเศษ ดร.กิตติพงษ์ กิตยารักษ์ เปิดเผยว่า ธนาคารกรุงไทยสนับสนุนกิจกรรมและงานประจำปีของจังหวัดฉะเชิงเทรา ที่จัดขึ้นระหว่างวันที่ 24 พฤศจิกายน – 5 ธันวาคม 2566 ณ บริเวณหน้าศาลากลางจังหวัดฉะเชิงเทรา เพื่อส่งเสริมวัฒนธรรมอันดีงามของท้องถิ่น พร้อมส่งเสริมการท่องเที่ยวของจังหวัด โดยร่วมขบวนแห่ทางบกภายใต้แนวคิด “นาคราชแห่งศรัทธา สายธาราสู่ความยั่งยืน” รังสรรค์ขบวนรถบุษบก ถวายองค์หลวงพ่อพุทธโสธร พระพุทธรูปคู่บ้านคู่เมืองชาวแปดริ้ว โดยมีนักแสดงหนุ่มชื่อดัง ณเดชน์ คูกิมิยะ ร่วมขบวนแห่ในชุด “พญานาคาธิบดี ศรีสุทโธ” สวมเครื่องประดับศิระพัสตราภรณ์ อันวิจิตรงดงามที่รังสรรค์ขึ้นจากวัสดุเหลือใช้ เช่น ขวดน้ำ เศษผ้า เศษเหล็กจากโรงงานอุตสาหกรรม ลดปริมาณขยะสู่หลุมฝังกลบไปกว่า 240 กิโลกรัม เทียบเท่าการลดก๊าซเรือนกระจก 515 กิโลกรัมคาร์บอนไดอ๊อกไซด์เทียบเท่า เพื่อร่วมรณรงค์การท่องเที่ยวอย่างรับผิดชอบและส่งเสริมจิตสำนึกช่วยกันดูแลรักษาสิ่งแวดล้อมอย่างยั่งยืน ภายในงาน ผู้มาเที่ยวชมสามารถเลือกจับจ่ายสินค้าอุปโภคบริโภค และผลิตภัณฑ์ OTOP ของดีประจำจังหวัดจากร้านค้ากว่า 400 ร้านค้า สร้างประสบการณ์ใหม่ตอบโจทย์สังคมไร้เงินสด
ธนาคารกรุงไทย สนับสนุนกิจกรรมและงานประจำปีของจังหวัดฉะเชิงเทรามาอย่างต่อเนื่องเป็นปีที่ 4 เพื่อกระตุ้นเศรษฐกิจฐานราก สร้างรายได้ให้กับชุมชนและยกระดับคุณภาพชีวิตของประชาชนในทุกมิติ ตามวิสัยทัศน์ “กรุงไทยเคียงข้างไทย สู่ความยั่งยืน”

ที่มา : https://www.thaigov.go.th/news/contents/details/75174