รัฐบาลไทย-ข่าวทำเนียบรัฐบาล-รองปลัดเกษตรฯ ร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 3/2566


วันศุกร์ที่ 24 พฤศจิกายน 2566
รองปลัดเกษตรฯ ร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 3/2566
รองปลัดเกษตรฯ ร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 3/2566
เมื่อวันที่ 23 พ.ย. 66 นายอภัย สุทธิสังข์ รองปลัดกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) เข้าร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 3/2566 โดยมีนายสมศักดิ์ เทพสุทิน รองนายกรัฐมนตรี เป็นประธาน ณ ห้องประชุม 301 ชั้น 3 อาคารบัญชาการ 1 ทำเนียบรัฐบาล โดยที่ประชุมได้มีการพิจารณาประเด็นสำคัญต่าง ๆ ได้แก่
1) (ร่าง) กรอบแนวทางการขับเคลื่อนการบูรณาการขจัดความยากจน และพัฒนาคนทุกช่วงวัยอย่างยั่งยืนตามหลักปรัชญาของเศรษฐกิจพอเพียง จังหวัดชายแดนภาคใต้ ระยะที่ 2 (พ.ศ. 2567 –2570)
2) กรอบแนวทางการยกระดับการพัฒนาจังหวัดชายแดนภาคใต้ ของไทยกับรัฐติดชายแดนไทยของมาเลเซีย สู่การเป็นเมืองคู่แฝด (Twin cities) เพื่อการพัฒนาอย่างยั่งยืน ระยะ ๔ ปี (พ.ศ. 2567 – 2570)
3) การให้ความช่วยเหลือเยียวยาผู้ได้รับผลกระทบจาก เหตุการณ์ความไม่สงบในจังหวัดชายแดนภาคใต้ กรณีรายที่ไม่ได้รับการช่วยเหลือตามระเบียบกระทรวงการคลัง ว่าด้วยเงินทดรองราชการเพื่อช่วยเหลือผู้ประสบภัยพิบัติฉุกเฉิน พ.ศ.2546 และที่แก้ไขเพิ่มเติม

ที่มา : https://www.thaigov.go.th/news/contents/details/75156