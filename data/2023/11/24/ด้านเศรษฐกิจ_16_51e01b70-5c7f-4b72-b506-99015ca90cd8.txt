รัฐบาลไทย-ข่าวทำเนียบรัฐบาล-องค์การขนส่งมวลชนกรุงเทพ เตรียมจัดรถรองรับประชาชนเที่ยวงานวันลอยกระทง ประจำปี 2566


วันศุกร์ที่ 24 พฤศจิกายน 2566
องค์การขนส่งมวลชนกรุงเทพ เตรียมจัดรถรองรับประชาชนเที่ยวงานวันลอยกระทง ประจำปี 2566
....
นายกิตติกานต์ จอมดวง จารุวรพลกุล ผู้อำนวยการองค์การขนส่งมวลชนกรุงเทพ กระทรวงคมนาคม เปิดเผยว่า ในวันจันทร์ที่ 27 พฤศจิกายน 2566 ตรงกับเทศกาลวันลอยกระทง ประจำปี 2566 ซึ่งหลายหน่วยงานทั้งภาครัฐและเอกชนได้จัดงานลอยกระทง เพื่ออนุรักษ์ สืบสาน และส่งเสริมประเพณีลอยกระทงที่ทรงคุณค่า องค์การขนส่งมวลชนกรุงเทพ (ขสมก.) จึงเตรียมจัดรถโดยสาร จำนวน 2,843 คัน รวม 17,844 เที่ยว พร้อมขยายเวลาเดินรถในเส้นทางที่วิ่งผ่านสถานที่จัดงานลอยกระทง ประจำปี 2566 ถึงเวลา 02.00 น. และจัดเจ้าหน้าที่สายตรวจพิเศษประจำจุด ณ ป้ายหยุดรถโดยสารบริเวณสถานที่จัดงานลอยกระทงที่สำคัญ เพื่ออำนวยความสะดวกด้านการจราจร และดูแลความปลอดภัยในการขึ้น - ลงรถ สร้างความมั่นใจให้กับประชาชนที่จะเดินทางไปเที่ยวงานลอยกระทง ทั้งนี้ ขสมก. ได้สำรวจเส้นทางเดินรถ ที่ผ่านสถานที่จัดงานลอยกระทง ประจำปี 2566 จำนวน 29 แห่ง

ที่มา : https://www.thaigov.go.th/news/contents/details/75189