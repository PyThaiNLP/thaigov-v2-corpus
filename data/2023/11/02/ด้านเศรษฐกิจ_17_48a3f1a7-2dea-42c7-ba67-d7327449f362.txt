รัฐบาลไทย-ข่าวทำเนียบรัฐบาล-เกษตร - พาณิชย์ ติดตามความคืบหน้ามาตรการบริหารจัดการข้าวเปลือกนาปี 2566/67


วันพฤหัสบดีที่ 2 พฤศจิกายน 2566
เกษตร - พาณิชย์ ติดตามความคืบหน้ามาตรการบริหารจัดการข้าวเปลือกนาปี 2566/67
เกษตร - พาณิชย์ ติดตามความคืบหน้ามาตรการบริหารจัดการข้าวเปลือกนาปี 2566/67
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานการประชุมนโยบายคณะกรรมการนโยบายและบริหารข้าวแห่งชาติ (นบข.) โดยมี นายประยูร อินสกุล ปลัดกระทรวงเกษตรและสหกรณ์ นายพีรพันธ์ คอทอง รองปลัดกระทรวงเกษตรและสหกรณ์ ผู้แทนหน่วยงานในสังกัดกระทรวงเกษตรและสหกรณ์ ผู้แทนธนาคารเพื่อการเกษตรและสหกรณ์การเกษตร ผู้แทนกระทรวงพาณิชย์ และเจ้าหน้าที่ที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ โดยในที่ประชุมได้พิจารณามาตรการบริหารจัดการข้าวเปลือกนาปี 2566/67 ได้แก่ 1) สินเชื่อชะลอการขายข้าวเปลือกนาปี และ 2) การชดเชยดอกเบี้ยให้ผู้ประกอบการเก็บสต็อก
ทั้งนี้ กระทรวงเกษตรและสหกรณ์ได้มอบหมายให้กรมการข้าวและกรมส่งเสริมสหกรณ์ร่วมจัดทำข้อมูลเพื่อนำเสนอต่อคณะรัฐมนตรีเพื่อพิจารณาต่อไป

ที่มา : https://www.thaigov.go.th/news/contents/details/74099