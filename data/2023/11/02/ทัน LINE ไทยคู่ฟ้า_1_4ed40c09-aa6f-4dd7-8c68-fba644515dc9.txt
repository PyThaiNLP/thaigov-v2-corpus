รัฐบาลไทย-ข่าวทำเนียบรัฐบาล-มีผลแล้ว! ประกาศให้ "น้ำตาลทราย" เป็นสินค้าควบคุม บังคับใช้ 1 ปี


วันพฤหัสบดีที่ 2 พฤศจิกายน 2566
มีผลแล้ว! ประกาศให้ "น้ำตาลทราย" เป็นสินค้าควบคุม บังคับใช้ 1 ปี
.....
ที่ประชุมครม. (31 ต.ค. 66) เห็นชอบให้เพิ่ม "น้ำตาลทราย" เป็นสินค้าควบคุม ปี 2566 เพิ่มเติมอีก 1 รายการ และมอบหมายให้กระทรวงอุตสาหกรรม กำหนดมาตรการช่วยเหลือเกษตรกรชาวไร่อ้อยให้ได้รับผลตอบแทนอย่างเหมาะสมและเป็นธรรม สอดคล้องกับต้นทุนการผลิตอ้อยในแต่ละช่วงเวลา โดยไม่ส่งผลกระทบต่อผู้บริโภค
.
ล่าสุด เว็บไซต์ราชกิจจานุเบกษา เผยแพร่ประกาศคณะกรรมการกลางว่าด้วยราคาสินค้าและบริการ เรื่องกำหนดสินค้าควบคุมเพิ่มเติม โดยกําหนดให้น้ำตาลทรายเป็นสินค้าควบคุม เพื่อป้องกันการกําหนดราคาซื้อ – ขาย หรือเงื่อนไขและวิธีการปฏิบัติทางการค้าที่ไม่เป็นธรรม และกํากับดูแลสินค้าน้ำตาลทรายให้มีราคาที่เป็นธรรมและปริมาณที่เพียงพอ
.
ทำให้ราคาจำหน่ายน้ำตาลทรายจะยังคงจำหน่ายในราคาเดิม ไม่มีการปรับขึ้นแต่อย่างใด โดยให้มีผลใช้บังคับเป็นเวลา 1 ปี นับตั้งแต่วันประกาศในราชกิจจานุเบกษา เริ่ม 31 ต.ค. 66 เป็นต้นไป
.
อ่านข่าวมติ ครม. คลิก https://www.thaigov.go.th/news/contents/details/74024
ประกาศราชกิจจานุเบกษา ฉบับเต็ม คลิก https://ratchakitcha.soc.go.th/documents/11360.pdf
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74093