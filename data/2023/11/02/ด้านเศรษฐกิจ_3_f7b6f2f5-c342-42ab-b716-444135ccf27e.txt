รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เข้าร่วมการประชุมสภาแห่งสมาพันธ์สมาคมสัตวแพทย์แห่งเอเชีย ครั้งที่ 45 (The 45th FAVA Council Meeting)


วันพุธที่ 1 พฤศจิกายน 2566
รองปลัดเศรษฐเกียรติฯ เข้าร่วมการประชุมสภาแห่งสมาพันธ์สมาคมสัตวแพทย์แห่งเอเชีย ครั้งที่ 45 (The 45th FAVA Council Meeting)
รองปลัดเศรษฐเกียรติฯ เข้าร่วมการประชุมสภาแห่งสมาพันธ์สมาคมสัตวแพทย์แห่งเอเชีย ครั้งที่ 45 (The 45th FAVA Council Meeting)
เมื่อวันที่ 1 พฤศจิกายน 2566 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ในฐานะนายกสัตวแพทยสมาคมแห่งประเทศไทย ในพระบรมราชูปถัมภ์ เข้าร่วมการประชุมสภาแห่งสมาพันธ์สมาคมสัตวแพทย์แห่งเอเชีย ครั้งที่ 45 (The 45th FAVA Council Meeting) ร่วมกับผู้แทนประเทศสมาชิกกว่า 20 ประเทศ โดยมี Dr. Isao Kurauchi ประธานกรรมการสมาพันธ์สมาคมสัตวแพทย์แห่งเอเชีย (FAVA) เป็นประธาน ณ เมืองกูจิง รัฐซาราวัก ประเทศมาเลเซีย
การประชุมดังกล่าวมีวัตถุประสงค์เพื่อร่วมหารือถึงผลการดำเนินงานที่ผ่านมาของสมาพันธ์สมาคมสัตวแพทย์แห่งเอเชีย (FAVA) รวมถึงการวางแผนจัดกิจกรรม/ความร่วมมือกับประเทศสมาชิกในอนาคต ตลอดจนการปรับปรุงคู่มือ FAVA Constitution and By-Laws ให้เป็นปัจจุบัน ทั้งนี้ นายเศรษฐเกียรติฯ ได้ร่วมกล่าวรายงานผลการดำเนินกิจกรรมที่ผ่านมาของสัตวแพทยสมาคมแห่งประเทศไทยฯ กับ FAVA ซึ่งประกอบด้วย 1) การเป็นเจ้าภาพร่วมจัดการสัมมนา “FAVA-FAO-TVMA Regional Seminar on Innovations in Good Farming Practices; A Key Success for the Prevention and Control Transboundary Animal Diseases and Antimicrobial Resistance” 2) การเข้าร่วมการประชุม 38th World Veterinary Association Congress และ 3) การเป็นเจ้าภาพร่วมจัดเสวนา “FAVA-FAO-TVMA, Lunch Symposium for veterinary students” และกล่าวถึงความท้าทายในการจัดการปัญหาการดื้อยาต้านจุลชีพ (Antimicrobial Resistance: AMR) ซึ่งเป็นปัญหาสำคัญสำหรับภาควิชาชีพสัตวแพทย์ ต้องอาศัยการบูรณาการความร่วมมือหลายภาคส่วนเพื่อแก้ไขปัญหาดังกล่าว นอกจากนี้ ที่ประชุมมีมติเห็นชอบให้ประเทศไทยเตรียมการเสนอตัวเข้าร่วมการคัดเลือกเป็นเจ้าภาพจัดการประชุม FAVA Council Meeting ครั้งที่ 47 ในปี 2568 โดยมีสมาคมสัตวแพทย์อินเดีย (Indian Veterinary Association: IVA) เป็นผู้เข้าร่วมการคัดเลือกดังกล่าวด้วย ซึ่ง FAVA secretariat จะเป็นผู้ประสานงานในเรื่องดังกล่าวต่อไป

ที่มา : https://www.thaigov.go.th/news/contents/details/74065