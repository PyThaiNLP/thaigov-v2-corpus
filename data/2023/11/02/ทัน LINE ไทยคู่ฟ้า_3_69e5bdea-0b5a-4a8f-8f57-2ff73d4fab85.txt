รัฐบาลไทย-ข่าวทำเนียบรัฐบาล-สรุปเงื่อนไข “จ่ายเงินเดือนขรก. แบ่งจ่าย 2 รอบ” เป็นแบบสมัครใจ เลือกเปลี่ยนได้ปีละ 1 ครั้ง


วันพฤหัสบดีที่ 2 พฤศจิกายน 2566
สรุปเงื่อนไข “จ่ายเงินเดือนขรก. แบ่งจ่าย 2 รอบ” เป็นแบบสมัครใจ เลือกเปลี่ยนได้ปีละ 1 ครั้ง
.....
ความคืบหน้าแผนจ่ายเงินเดือนข้าราชการเป็นเดือนละ 2 รอบ เพื่อให้มีสภาพคล่องทางการเงินมากขึ้น ล่าสุด กรมบัญชีกลาง ได้หารือหน่วยงานที่เกี่ยวข้องทั้งหมดแล้ว โดยกำหนดเงื่อนไขดังนี้
.
เป็นแบบสมัครใจ สามารถเลือกได้ว่าจะรับ 1 รอบต่อเดือน หรือ 2 รอบต่อเดือน ครอบคลุมส่วนราชการ 230 หน่วยงาน ที่อยู่ในระบบ e-Payroll ของกรมบัญชีกลาง ส่วนหน่วยงานอื่นที่ไม่อยู่ในระบบ e-Payroll ของ กรมบัญชีกลาง เช่น อปท. เทศบาล อบต. จะไม่เข้าเงื่อนไขนี้
.
>> ข้าราชการ เลือกรับเงินเดือน 2 รอบ ยื่นแบบที่ต้นสังกัดตั้งแต่ 1-15 ธ.ค. 66 และรับเงินเดือนรอบแรก 16 ม.ค. 67
>> ลูกจ้างประจำ เลือกรับเงินเดือน 2 รอบ ยื่นแบบในวันที่ 1-15 ก.พ. 67 โดยรับเงินเดือนรอบแรก 16 มี.ค. 67
.
ระบบการจ่ายเงินเดือน 2 รอบ รอบแรกจ่ายวันที่ 16 ของทุกเดือน ถ้าวันที่ 16 ตรงกับวันหยุดก็จะเลื่อนมาเป็นวันทำการ รอบ 2 วันทำการก่อน 3 วันสุดท้ายของเดือน
.
ผู้ต้องการรับเงินค่าเดือนแบบเดิม คือ 1 รอบ ไม่ต้องยื่นแบบใดๆ สำหรับผู้รับบำนาญ ยังคงรับเงินเดือนรอบเดียวเหมือนเดิม
>> เปลี่ยนรูปแบบการรับเงินได้ปีละ 1 ครั้ง ระหว่าง 1 - 15 ธ.ค. ของทุกปี จะมีผลในในเดือนมค. ของปีถัดไป
.
สำหรับข้าราชการบรรจุใหม่ สามารถเลือกได้ว่าจะรับเงินเดือน 1 หรือ 2 รอบ ส่วนการหักเงินเดือนสมทบกองทุนบำเหน็จบำนาญข้าราชการ กองทุนสำรองเลี้ยงชีพสำหรับลูกจ้างประจำ จะหักจ่าย 2 รอบ หรือครึ่งหนึ่งของเงินที่หักจากการจ่ายเงินเดือนรอบเดียว โดยกรมบัญชีกลางจะคำนวณให้หมด ส่วนหนี้ กยศ. หนี้ธนาคาร หนี้บุคคลที่ 3 หักจ่ายรอบเดียวเดือนละครั้ง
อ่านเพิ่มเติม คลิก https://www.thaigov.go.th/news/contents/details/74030
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74095