รัฐบาลไทย-ข่าวทำเนียบรัฐบาล-นายกฯ แจงยังไม่มีการแต่งตั้งเลขาธิการ สมช. ยืนยันไม่มีปัญหาเรื่องใด บรรยากาศเต็มไปด้วยความสุข


วันพฤหัสบดีที่ 2 พฤศจิกายน 2566
02/11/2566
พิมพ์
นายกฯ แจงยังไม่มีการแต่งตั้งเลขาธิการ สมช. ยืนยันไม่มีปัญหาเรื่องใด บรรยากาศเต็มไปด้วยความสุข
นายกฯ แจงยังไม่มีการแต่งตั้งเลขาธิการ สมช. ยืนยันไม่มีปัญหาเรื่องใด บรรยากาศเต็มไปด้วยความสุข
วันนี้ (2 พฤศจิกายน 2566) เวลา 09.30 น. ณ บริเวณหน้าตึกสำนักงานสภาความมั่นคงแห่งชาติ ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังเป็นประธานการประชุมสภาความมั่นคงแห่งชาติว่า วันนี้ที่ประชุมได้มีการหารือถึงเรื่องการแต่งตั้งเลขาธิการสภาความมั่นคงแห่งชาติ แต่ยังไม่มีการแต่งตั้ง ยังรอในเรื่องของข้อกฎหมายประมาณ 10 วัน โดยยืนยันว่าไม่ได้มีปัญหาอะไร ซึ่งทางสภาความมั่นคงแห่งชาติได้ปฏิบัติงานอย่างเต็มสมรรถภาพ ไม่มีตกหล่น โดยรักษาการเลขาธิการสภาความมั่นคงแห่งชาติไม่ติดขัดในเรื่องใด ซึ่งบรรยากาศการประชุมวันนี้เต็มไปด้วยความสุข
ทั้งนี้ภายหลังเสร็จสิ้นการประชุมฯ และให้สัมภาษณ์สื่อมวลชน นายกรัฐมนตรีได้เดินกลับไปยังตึกไทยคู่ฟ้า โดยระหว่างทางยังได้แวะทักทายพ่อค้าแม่ค้าร้านค้าต่าง ๆ ที่จำหน่ายอาหารบริเวณโรงอาหารสำนักเลขาธิการคณะรัฐมนตรีอย่างเป็นกันเอง โดยสอบถามถึงการค้าขายและต้นทุนวัตถุดิบต่าง ๆ สำหรับใช้ในการประกอบอาหารด้วยความสนใจและห่วงใยว่าเป็นอย่างไร  เช่น ราคาน้ำมัน ไข่ไก่ น้ำตาล เป็นต้น ซึ่งพ่อค้าแม่ค้าได้บอกว่าค่าครองชีพยังสูงอยู่โดยเฉพาะราคาต้นทุนวัตถุดิบต่าง ๆ สำหรับประกอบอาหาร พร้อมกันนี้ได้แวะร้าน 60+ Plus Bakery and Chocolate Café สาขาทำเนียบรัฐบาล โดยนายกรัฐมนตรีสนับสนุนกาแฟอเมริกาโน่และขนมเค้ก เพื่อหนุนสร้างอาชีพให้แก่ผู้พิการอีกด้วย

ที่มา : https://www.thaigov.go.th/news/contents/details/74083