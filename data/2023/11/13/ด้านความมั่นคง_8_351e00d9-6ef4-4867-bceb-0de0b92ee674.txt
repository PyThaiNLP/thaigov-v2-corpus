รัฐบาลไทย-ข่าวทำเนียบรัฐบาล-ทส. ประชุมบอร์ด อ.อ.ป. มุ่งพัฒนางานด้านอุตสาหกรรมป่าไม้สู่ความยั่งยืน


วันจันทร์ที่ 13 พฤศจิกายน 2566
ทส. ประชุมบอร์ด อ.อ.ป. มุ่งพัฒนางานด้านอุตสาหกรรมป่าไม้สู่ความยั่งยืน
ทส. ประชุมบอร์ด อ.อ.ป. มุ่งพัฒนางานด้านอุตสาหกรรมป่าไม้สู่ความยั่งยืน
ทส. ประชุมบอร์ด อ.อ.ป. มุ่งพัฒนางานด้านอุตสาหกรรมป่าไม้สู่ความยั่งยืน
วันที่ 31 ตุลาคม 2566 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานการประชุมคณะกรรมการขององค์การอุตสาหกรรมป่าไม้ ครั้งที่ 10/2566 เพื่อขับเคลื่อนการดำเนินงานขององค์การอุตสาหกรรมป่าไม้ (อ.อ.ป.)  โดยในการประชุมมีนายพิชิต  สมบัติมาก รองปลัดกระทรวงฯ และคณะกรรมการฯ เข้าร่วมประชุม ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม และผ่านระบบการประชุมทางไกล Video Conference เพื่อเร่งรัดการจัดทำข้อมูลการดำเนินงานและแนวทางการพัฒนางานด้านอุตสาหกรรมป่าไม้ที่จะพัฒนาคุณภาพชีวิตประชาชน และสร้างความมั่นคงในการรักษาทรัพยากรธรรมชาติและสิ่งแวดล้อมในอนาคต สำหรับเป็นแผนงานรองรับนโยบายการดำเนินงานของรัฐบาล และรัฐมนตรีว่าการกระทรวงทรัพยากรธรรมชาติและสิ่งแวดล้อม ซึ่งคณะกรรมการฯ ได้ร่วมกันให้ข้อคิดเห็นและเสนอแนะแนวทางการดำเนินงาน อาทิ การจัดโปรโมชั่น การเพิ่มรายได้ การระบายสินค้าค้างสต๊อก การบริหารจัดการตลาด เป็นต้น เพื่อพัฒนาและยกระดับการดำเนินงานด้านอุตสาหกรรมป่าไม้ ให้เป็นการสร้างอาชีพ สร้างรายได้ให้แก่ชุมชน ทั้งยังได้มีส่วนร่วมในการรักษาทรัพยากรธรรมชาติและสิ่งแวดล้อมอย่างยั่งยืน
นอกจากนี้ ที่ประชุมฯ ยังได้รับทราบและเห็นชอบรายงานผลการดำเนินงานขององค์การอุตสาหกรรมป่าไม้ ประจำปี 2566 (มกราคม - กันยายน 2566) ผลการดำเนินงานประจำปีบัญชี 2565 ขององค์การอุตสาหกรรมป่าไม้ ภายหลังการตรวจสอบงบการเงินจากสำนักงานการตรวจเงินแผ่นดิน ผลการดำเนินงานตามบันทึกข้อตกลงประเมินผลการดำเนินงานรัฐวิสาหกิจขององค์การอุตสาหกรรมป่าไม้ ประจำปีบัญชี 2566 ไตรมาสที่ 3 รวมถึงเห็นชอบการปรับปรุงงบประมาณรายได้ - รายจ่าย ประจำปี 2566  รวมไปถึงการดำเนินการจัดทำแผนเพิ่มประสิทธิภาพการกำกับดูแลกิจการของคณะกรรมการขององค์การอุตสาหกรรมป่าไม้ ประจำปี 2566 อีกทั้ง เห็นชอบแนวทางการดำเนินงานในการพิจารณาแผนการดำเนินงานระยะยาวและแผนประจำปี 2567 ที่สำคัญขององค์การอุตสาหกรรมป่าไม้ อีกด้วย

ที่มา : https://www.thaigov.go.th/news/contents/details/74612