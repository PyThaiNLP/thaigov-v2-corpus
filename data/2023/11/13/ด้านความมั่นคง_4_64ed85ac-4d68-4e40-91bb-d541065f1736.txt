รัฐบาลไทย-ข่าวทำเนียบรัฐบาล-​“พัชรวาท” ตรวจเยี่ยม สวนสัตว์เชียงใหม่ เช็คความพร้อมเตรียมรับนักท่องเที่ยวภาคเหนือ


วันจันทร์ที่ 13 พฤศจิกายน 2566
​“พัชรวาท” ตรวจเยี่ยม สวนสัตว์เชียงใหม่ เช็คความพร้อมเตรียมรับนักท่องเที่ยวภาคเหนือ
​“พัชรวาท” ตรวจเยี่ยม สวนสัตว์เชียงใหม่ เช็คความพร้อมเตรียมรับนักท่องเที่ยวภาคเหนือ
“พัชรวาท” ตรวจเยี่ยม สวนสัตว์เชียงใหม่ เช็คความพร้อมเตรียมรับนักท่องเที่ยวภาคเหนือ
วันที่ 8 พฤศจิกายน 2566 เวลา 13.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายนพดล พลเสน เลขานุการ รมว.ทส. นายจตุพร บุรุษพัฒน์ ปลัด ทส. และคณะผู้บริหาร ทส. ลงพื้นที่ตรวจติดตามการดำเนินงานของสวนสัตว์เชียงใหม่ โดยมีนายเดชบุญ มาประเสริฐ ประธานกรรมการองค์การสวนสัตว์ กล่าวต้อนรับ และรับฟังบรรยายสรุปผลการดำเนินงานของสวนสัตว์เชียงใหม่จาก นายวุฒิชัย ม่วงมัน ผู้อำนวยการสวนสัตว์เชียงใหม่ ณ ห้องประชุมเวียงเจ็ดสิน สวนสัตว์เชียงใหม่ จังหวัดเชียงใหม่
ในโอกาสนี้ รมว.ทส. และคณะผู้บริหาร ได้สักการะพระนวพุทธมหาบารมี ที่โบราณสถานวัดกู่ดินขาว  และเยี่ยมชมสวนสัตว์เชียงใหม่ในส่วนจัดแสดงต่าง ๆ อาทิ ส่วนจัดแสดงแอฟริกา ส่วนจัดแสดงหิมะเทียม “Snow Buddy Winterland แอ่วเหนือ ม่วนหนาว สุดว้าว ที่สวนสัตว์เชียงใหม่” รวมถึง Zoo Aquarium ที่กำลังปรับปรุง เพื่อเตรียมความพร้อมในการให้บริการนักท่องเที่ยวทั้งชาวไทยและชาวต่างชาติ ในช่วงฤดูกาลท่องเที่ยวของภาคเหนือ สร้างรายได้ให้กับประเทศต่อไป

ที่มา : https://www.thaigov.go.th/news/contents/details/74608