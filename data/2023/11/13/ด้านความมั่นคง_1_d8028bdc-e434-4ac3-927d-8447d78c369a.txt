รัฐบาลไทย-ข่าวทำเนียบรัฐบาล-“พล.ต.อ.พัชรวาท” นำ ทส. ถวายผ้าพระกฐินพระราชทาน ประจำปี 2566 ณ วัดสองพี่น้อง พระอารามหลวง จ.สุพรรณบุรี


วันจันทร์ที่ 13 พฤศจิกายน 2566
“พล.ต.อ.พัชรวาท” นำ ทส. ถวายผ้าพระกฐินพระราชทาน ประจำปี 2566 ณ วัดสองพี่น้อง พระอารามหลวง จ.สุพรรณบุรี
“พล.ต.อ.พัชรวาท” นำ ทส. ถวายผ้าพระกฐินพระราชทาน ประจำปี 2566 ณ วัดสองพี่น้อง พระอารามหลวง จ.สุพรรณบุรี
“พล.ต.อ.พัชรวาท” นำ ทส. ถวายผ้าพระกฐินพระราชทาน ประจำปี 2566 ณ วัดสองพี่น้อง พระอารามหลวง จ.สุพรรณบุรี
วันที่ 11 พฤศจิกายน 2566 เวลา​ 09.00 น.​ พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานผ้าพระกฐินให้กระทรวงทรัพยากรธรรมชาติและสิ่งแวดล้อม​ น้อมนำไปถวายพระสงฆ์จำพรรษากาลถ้วนไตรมาส  ณ พระอุโบสถวัดสองพี่น้อง พระอารามหลวง ต.ต้นตาล อ.สองพี่น้อง จ.สุพรรณบุรี โดยมี พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีถวายผ้าพระกฐินพระราชทาน กระทรวงทรัพยากรธรรมชาติและสิ่งแวดล้อม ประจำปีพุทธศักราช 2566 พร้อมด้วย ร้อยเอก รชฏ พิสิษฐบรรณกร ผู้ช่วย รมว.ทส. นายจตุพร บุรุษพัฒน์ ปลัดกระทรวงฯ คณะผู้บริหาร ข้าราชการ​ และเจ้าหน้าที่ในสังกัดกระทรวงฯ​ ตลอดจนส่วนราชการและพุทธศาสนิกชนผู้มีจิตศรัทธาในพื้นที่จังหวัดสุพรรณบุรี เข้าร่วมพิธี และถวายจตุปัจจัย​ เพื่อร่วมทำนุบำรุงพระพุทธศาสนา บูรณะพระอาราม และส่วนหนึ่งเป็นทุนการศึกษา​ จำนวน 5 ทุน ๆ ละ 10,000 บาท ให้แก่ โรงเรียนวัดสองพี่น้อง โรงเรียนพระปริยัติธรรม วัดสองพี่น้อง โรงเรียนบางลี่วิทยา โรงพยาบาลส่งเสริมสุขภาพ ตำบลต้นตาล และโรงพยาบาลสมเด็จพระสังฆราช องค์ที่ 17 รวมจำนวนทั้งสิ้น 1,610,749 บาท (หนึ่งล้านหกแสนหนึ่งหมื่นเจ็ดร้อยสี่สิบเก้าบาทถ้วน)
พร้อมกันนี้ กระทรวงทรัพยากรธรรมชาติและสิ่งแวดล้อม โดยกรมป่าไม้ ได้นำกล้าไม้ อาทิ สะเดา ยางนา มะขามป้อม ประดู่ป่า แคนา ขนุน เหลืองปรีดี จามจุรี เป็นต้น และกรมทรัพยากรน้ำบาดาล ได้นำน้ำดื่มจากน้ำแร่น้ำบาดาล มาบริการแจกจ่ายให้แก่ประชาชนและเจ้าหน้าที่ที่มาร่วมพิธีในครั้งนี้อีกด้วย

ที่มา : https://www.thaigov.go.th/news/contents/details/74605