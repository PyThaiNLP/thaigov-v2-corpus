รัฐบาลไทย-ข่าวทำเนียบรัฐบาล-แจง! ตำรวจจีนไม่ได้มาลาดตระเวนในไทย เป็นการแลกเปลี่ยนข้อมูล-ชี้เบาะแส “กลุ่มจีนสีเทา" ที่แม่นยำมากขึ้น


วันจันทร์ที่ 13 พฤศจิกายน 2566
แจง! ตำรวจจีนไม่ได้มาลาดตระเวนในไทย เป็นการแลกเปลี่ยนข้อมูล-ชี้เบาะแส “กลุ่มจีนสีเทา" ที่แม่นยำมากขึ้น
.....
นายชัย วัชรงค์ โฆษกประจำสำนักนายกรัฐมนตรี แจงประเด็นที่จะให้ตำรวจจีนมาตระเวนดูแลความปลอดภัยในไทยนั้น “ไม่ตรงกับข้อเท็จจริง”
.
ความจริง คือ การมาร่วมมือกันทำงาน และให้ข้อมูลเบาะแส “กลุ่มจีนสีเทา” เพื่อให้ตำรวจไทยทำงานได้อย่างมีประสิทธิภาพมากขึ้น
.
สืบเนื่องจากสำนักงานตำรวจแห่งชาติ (สตช.) รายงานพฤติกรรมของอาชญากรรมที่เกิดขึ้นใน “มุมของคนจีนที่มาท่องเที่ยวเมืองไทย” พบว่าพวกกลุ่มคนจีนสีเทา มีความเกรงกลัวตำรวจจีนด้วยกันเอง และนักท่องเที่ยวจีนจะรู้สึกปลอดภัยเป็นพิเศษจากพวกเกเรทั้งหลายที่เป็นคนจีนด้วยกัน หากมีตำรวจจีนมาช่วยดูแล ก็จะรู้สึกเชื่อมั่นเป็นพิเศษ
.
โดยทางตำรวจไทยจึงคิดว่าเป็น “กลยุทธ์ที่ดีที่สุด” ในการกำราบกลุ่มจีนสีเทา คือ ขอให้ตำรวจจีน “เป็นผู้ช่วยในการปฏิบัติงาน” ซึ่งตามปกติการทำงานของตำรวจสากลมีการทำงานร่วมกันอยู่แล้ว เพียงแต่ครั้งนี้แสดงออกให้เห็นชัดเจนยิ่งขึ้น
.
ผลที่คาดว่าจะได้รับ คือการได้รับข้อมูลและเบาะแสที่แม่นยำรวดเร็ว ซึ่งตำรวจจีนมีข้อมูลและเบาะแสพร้อมที่จะให้ความร่วมมือกับตำรวจไทย 100% รวมทั้งการให้ข้อมูลเพื่อ “ชี้เบาะแสล่วงหน้า” เพื่อป้องกันไม่ให้กลุ่มที่คิดไม่ดีมาก่อเหตุและทำให้การท่องเที่ยวไทยเสียบรรยากาศ
.
อ่านเพิ่มเติม คลิก https://www.thaigov.go.th/news/contents/details/74601
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74638