รัฐบาลไทย-ข่าวทำเนียบรัฐบาล-กรมบัญชีกลางเตือนภัย!!  ลิงก์ปลอมระบาด อย่ากด อย่าแชร์


วันจันทร์ที่ 13 พฤศจิกายน 2566
13/11/2566
พิมพ์
กรมบัญชีกลางเตือนภัย!!  ลิงก์ปลอมระบาด อย่ากด อย่าแชร์
ตามที่มีการแชร์ข้อมูลในสื่อโซเชียลโดยให้ดาวน์โหลดแอปพลิเคชันระบบบำเหน็จบำนาญและสวัสดิการรักษาพยาบาลหรือระบบ Digital Pension โดยมีการส่งลิงก์ไปตามกลุ่มไลน์ต่าง ๆ
นางสาวทิวาพร ผาสุข รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า ตามที่มีการแชร์ข้อมูลในสื่อโซเชียลโดยให้ดาวน์โหลดแอปพลิเคชันระบบบำเหน็จบำนาญและสวัสดิการรักษาพยาบาลหรือระบบ Digital Pension โดยมีการส่งลิงก์ไปตามกลุ่มไลน์ต่าง ๆ ซึ่งประกอบด้วยลิงก์ ดังต่อไปนี้
(1) https://testflight.apple.com/join/f3bl89tt
(2) https://dps.vbn-th.cc/
(3) http://dps.lo-th.cc/
(4) http://dps.ox-th.cc/
“กรมบัญชีกลางขอชี้แจงว่า ลิงก์ดังกล่าวเป็นลิงก์ปลอมที่มิจฉาชีพทำขึ้นมาเพื่อหลอกลวง และไม่มีส่วนเกี่ยวข้องใดๆ กับกรมบัญชีกลาง หากได้รับการแชร์ลิงก์ลักษณะนี้ ขอให้ผู้รับบำนาญและบุคคลในครอบครัว อย่าหลงเชื่อ และอย่ากดลิงก์โดยเด็ดขาด ทั้งนี้ กรมบัญชีกลางไม่มีนโยบายโทรศัพท์หรือส่ง sms หรือไลน์ไปหาผู้รับบำนาญหรือบุคคลในครอบครัวแต่อย่างใด หากได้รับข้อมูลลักษณะนี้ อย่าให้ข้อมูลส่วนตัว อย่าสแกนใบหน้า อย่าแอดไลน์หรือแสกน QR Code หากมีข้อสงสัยให้ติดตามข่าวสารจากช่องทางต่าง ๆ ของกรมบัญชีกลางเท่านั้น เช่น
- เว็บไซต์กรมบัญชีกลาง www.cgd.go.th
- facebook (กรมบัญชีกลาง The Comptroller General’s Department)
- YouTube (กรมบัญชีกลาง กระทรวงการคลัง)
- instagram (cgd_news)
- twitter (@Newscgd)
- tiktok (กรมบัญชีกลาง cgd_news)
- CGD Application
หรือสอบถามเพิ่มเติมได้ที่ Call Center กรมบัญชีกลาง 0 2270 6400 (60 คู่สาย)” โฆษกกรมบัญชีกลาง กล่าว

ที่มา : https://www.thaigov.go.th/news/contents/details/74635