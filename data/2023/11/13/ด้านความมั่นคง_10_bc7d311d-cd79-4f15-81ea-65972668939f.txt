รัฐบาลไทย-ข่าวทำเนียบรัฐบาล-‘ปลัดฯ จตุพร‘ ต้อนรับ ปลัด พม. ร่วมหารือความร่วมมือด้านการเปลี่ยนแปลงสภาพภูมิอากาศ มุ่งแก้ปัญหาให้ประชาชนทุกกลุ่มอย่างเท่าเทียม 


วันจันทร์ที่ 13 พฤศจิกายน 2566
‘ปลัดฯ จตุพร‘ ต้อนรับ ปลัด พม. ร่วมหารือความร่วมมือด้านการเปลี่ยนแปลงสภาพภูมิอากาศ มุ่งแก้ปัญหาให้ประชาชนทุกกลุ่มอย่างเท่าเทียม
‘ปลัดฯ จตุพร‘ ต้อนรับ ปลัด พม. ร่วมหารือความร่วมมือด้านการเปลี่ยนแปลงสภาพภูมิอากาศ มุ่งแก้ปัญหาให้ประชาชนทุกกลุ่มอย่างเท่าเทียม
‘ปลัดฯ จตุพร‘ ต้อนรับ ปลัด พม. ร่วมหารือความร่วมมือด้านการเปลี่ยนแปลงสภาพภูมิอากาศ มุ่งแก้ปัญหาให้ประชาชนทุกกลุ่มอย่างเท่าเทียม
วันที่ 31 ตุลาคม 2566 เวลา 09.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมคณะผู้บริหารกระทรวงฯ ให้การต้อนรับนายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ และคณะ ในโอกาสเข้าหารือการดำเนินงานด้านการเปลี่ยนแปลงสภาพภูมิอากาศ เพื่อแลกเปลี่ยนเรียนรู้ แนวคิด ประสบการณ์ ข้อเสนอแนะ และแนวทางความร่วมมือ สำหรับนำไปต่อยอดนโยบายการพัฒนาเพื่อประชาชนทุกกลุ่มอย่างเท่าเทียมเป็นรูปธรรม ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม
ปกท.ทส. ได้กล่าวขอบคุณกระทรวงการพัฒนาสังคมและความมั่นคงของมนุษย์ ที่ได้เห็นความสำคัญของการเปลี่ยนแปลงสภาพภูมิอากาศ ซึ่งเป็นเรื่องที่ใกล้ตัวและเกี่ยวข้องกับประชาชนโดยตรง โดยเฉพาะกลุ่มเปราะบาง เด็ก สตรี คนพิการ ผู้สูงอายุ ที่จะได้รับผลกระทบรุนแรงกว่ากลุ่มอื่น และขอร่วมขับเคลื่อนและสนับสนุนการทำงานในทุกมิติ ทั้งคน สังคม และสิ่งแวดล้อม พร้อมทั้งยินดีให้คำแนะนำแนวทางการดำเนินงาน การพัฒนานโยบาย และการจัดกิจกรรมที่เหมาะสม เพื่อประโยชน์ต่อการพัฒนาคุณภาพชีวิตของประชาชนทุกกลุ่มให้สามารถตั้งรับปรับตัวต่อการเปลี่ยนแปลงสภาพภูมิอากาศได้อย่างเท่าทัน โดยมุ่งแก้ปัญหาให้กับประชาชนทุกระดับอย่างเท่าเทียม

ที่มา : https://www.thaigov.go.th/news/contents/details/74615