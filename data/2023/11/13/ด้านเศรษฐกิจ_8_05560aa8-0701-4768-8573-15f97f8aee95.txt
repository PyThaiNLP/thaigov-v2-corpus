รัฐบาลไทย-ข่าวทำเนียบรัฐบาล-กรมทางหลวงชนบท พัฒนาเส้นทางคมนาคมจังหวัดชายแดนภาคใต้ ลาดยางถนนสายบ้านลีลานนท์     จังหวัดนราธิวาส เสร็จสมบูรณ์ บรรเทาความเดือดร้อนและเพิ่มประสิทธิภาพการขนส่งพืชผลทางการเกษตรให้กับป


วันจันทร์ที่ 13 พฤศจิกายน 2566
กรมทางหลวงชนบท พัฒนาเส้นทางคมนาคมจังหวัดชายแดนภาคใต้ ลาดยางถนนสายบ้านลีลานนท์     จังหวัดนราธิวาส เสร็จสมบูรณ์ บรรเทาความเดือดร้อนและเพิ่มประสิทธิภาพการขนส่งพืชผลทางการเกษตรให้กับป
....
กรมทางหลวงชนบท กระทรวงคมนาคม โดยสำนักทางหลวงชนบทที่ 12 (สงขลา) ดำเนินโครงการก่อสร้างถนนสายบ้านลีลานนท์ - โรงเรียนจุฬาภรณ์พัฒนา ตำบลสุคิริน อำเภอสุคิริน จังหวัดนราธิวาส เสร็จสมบูรณ์ พร้อมเปิดให้ประชาชนใช้สัญจรได้เรียบร้อยแล้ว ซึ่งเป็นอีกหนึ่งภารกิจของ ทช. ในการพัฒนาจังหวัดชายแดนภาคใต้ โดยก่อสร้างเป็นถนนลาดยางแอสฟัลท์ติกคอนกรีตขนาด 2 ช่องจราจร ผิวจราจรกว้าง 6 เมตร พร้อมก่อสร้างรางระบายน้ำ ติดตั้งสิ่งอำนวยความสะดวกและเครื่องหมายจราจร รวมระยะทาง 5 กิโลเมตร ใช้งบประมาณรวม 49 ล้านบาท เนื่องจากถนนสายดังกล่าวตั้งอยู่บนพื้นที่บริเวณภูเขาสูงชัน ประชาชนในพื้นที่สัญจรด้วยความยากลำบาก รวมทั้งสภาพผิวถนนเดิมเป็นหลุมบ่อ จึงทำให้ผู้ใช้เส้นทางไม่ได้รับความสะดวกปลอดภัยในการเดินทาง อีกทั้งยังเป็นเส้นทางส่งเสริมการขนส่งพืชผลทางการเกษตรสู่ตลาด เช่น ยางพารา ทุเรียน มังคุด ลองกอง และสนับสนุนการท่องเที่ยวในพื้นที่ เช่น สวนไม้ดอก ล่องแก่งชุมชนบ้านลีลานนท์ ทั้งนี้ จะช่วยบรรเทาความเดือดร้อนให้ประชาชนได้สัญจรไป - มา อย่างสะดวกรวดเร็วปลอดภัยมากยิ่งขึ้น

ที่มา : https://www.thaigov.go.th/news/contents/details/74637