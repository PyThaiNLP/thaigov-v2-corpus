รัฐบาลไทย-ข่าวทำเนียบรัฐบาล-สุดปัง ! สิทธิประกันสังคม รักษามะเร็ง ฟรี 20 ชนิด


วันจันทร์ที่ 13 พฤศจิกายน 2566
สุดปัง ! สิทธิประกันสังคม รักษามะเร็ง ฟรี 20 ชนิด
.....
รัฐบาล คุ้มครองผู้ประกันตน มาตรา 33 และ 39 ให้สามารถเข้ารักษาโรคมะเร็ง ตามแนวทางที่กำหนด (Protocal) ได้ ฟรี ไม่มีค่าใช้จ่ายจนสิ้นสุดการรักษา โดยโรคมะเร็งที่สามารถใช้สิทธิได้ มี 20 ชนิด ได้แก่
.
มะเร็งเต้านม มะเร็งปากมดลูก มะเร็งรังไข่ มะเร็งมดลูก มะเร็งโพรงหลังจมูก มะเร็งปอด มะเร็งลำไส้ใหญ่และลำไส้ใหญ่ตรง มะเร็งหลอดอาหาร มะเร็งตับและท่อน้ำดี มะเร็งกระเพาะปัสสาวะ มะเร็งต่อมลูกหมาก มะเร็งกระเพาะอาหาร มะเร็งเม็ดเลือดขาวชนิดเฉียบพลันแบบลิมฟอยด์ในผู้ใหญ่ มะเร็งต่อมน้ำเหลืองในผู้ใหญ่ มะเร็งเม็ดเลือดขาวชนิดเฉียบพลันชนิดมัยอีลอยด์ในผู้ใหญ่ มะเร็งเม็ดเลือดขาวชนิดเฉียบพลันในผู้ใหญ่แบบ Acute Promyelocytic leukemia (APL) มะเร็งเม็ดเลือดขาวเรื้อรังชนิดมัยอีลอยด์ในผู้ใหญ่ มะเร็งเม็ดเลือดขาวมัยอีโลมาในผู้ใหญ่ มะเร็งกระดูกชนิด Osteosarcoma ในผู้ใหญ่ และ โรคมะเร็งเด็ก
.
กรณี ไม่สามารถรักษาตามแนวทางที่กำหนด (Protocal) และจำเป็นต้องรักษาด้วย ยารักษาโรคมะเร็ง และ/หรือ เคมีบำบัด และ/หรือ รังสีรักษา เบิกค่ารักษาพยาบาลได้เท่าที่จ่ายจริง ไม่เกิน 50,000 บาท/ราย/ปี
.
สอบถามเพิ่มเติมได้ที่ สำนักงานประกันสังคม กทม. / จังหวัด ทุกแห่งทั่วประเทศ หรือ โทรสายด่วน 1506
.
อ่านเพิ่มเติม คลิก > https://www.thaigov.go.th/news/contents/details/74382
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74628