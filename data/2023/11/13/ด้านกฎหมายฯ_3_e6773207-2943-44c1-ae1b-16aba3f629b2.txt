รัฐบาลไทย-ข่าวทำเนียบรัฐบาล-กระทรวงยุติธรรม รับข้อเสนอแนะในการปรับปรุงกฎหมายจากศูนย์รวมประชาชนปกป้องสถาบัน (ศปปส.)


วันจันทร์ที่ 13 พฤศจิกายน 2566
13/11/2566
พิมพ์
กระทรวงยุติธรรม รับข้อเสนอแนะในการปรับปรุงกฎหมายจากศูนย์รวมประชาชนปกป้องสถาบัน (ศปปส.)
กระทรวงยุติธรรม รับข้อเสนอแนะในการปรับปรุงกฎหมายจากศูนย์รวมประชาชนปกป้องสถาบัน (ศปปส.)
ในวันจันทร์ที่ ๑๓ พฤศจิกายน ๒๕๖๖ เวลา ๑๓.๐๐ น. นายยู่สิน จินตภากร ผู้ช่วยรัฐมนตรีประจำกระทรวงยุติธรรม รับหนังสือจากศูนย์รวมประชาชนปกป้องสถาบัน (ศปปส.) นำโดย นายอานนท์ กลิ่นแก้ว ประธานศูนย์รวมประชาชนปกป้องสถาบัน เพื่อคัดค้านการออกกฎหมายนิรโทษกรรมนักโทษในคดีเกี่ยวกับความมั่นคง (ป.วิอาญา มาตรา ๑๑๒) ณ บริเวณด้านหน้าศูนย์บริการร่วมกระทรวงยุติธรรม ชั้น ๑ อาคารกระทรวงยุติธรรม
สืบเนื่องจากเมื่อวันที่ ๙ พฤศจิกายน ๒๕๖๖ ที่ผ่านมา คณะราษฎรยกเลิก ๑๑๒ ได้ยื่นเรื่องต่อพันตำรวจเอก ทวี สอดส่อง รัฐมนตรีว่าการกระทรวงยุติธรรม เพื่อขอให้ออกกฎหมายนิรโทษกรรมนักโทษการเมืองทุกกรณี และยกเลิกมาตรา ๑๑๒ ศปปส.พิจารณาถึงเรื่องดังกล่าวว่า ไม่ใช่ประโยชน์ของบุคคลใดบุคคลหนึ่งหรือกลุ่มบุคคลใดกลุ่มบุคคลหนึ่ง จึงได้ยื่นหนังสือถึงรัฐมนตรีว่าการกระทรวงยุติธรรม เพื่อคัดค้านการออกกฎหมายนิรโทษกรรมนักโทษในคดีเกี่ยวกับความมั่นคง (ป.วิอาญา มาตรา ๑๑๒) ดังกล่าว โดยกระทรวงยุติธรรมได้รับหนังสือดังกล่าว และจะเสนอรัฐมนตรีว่าการกระทรวงยุติธรรมเพื่อพิจารณาต่อไป

ที่มา : https://www.thaigov.go.th/news/contents/details/74655