รัฐบาลไทย-ข่าวทำเนียบรัฐบาล-รู้หรือไม่? สนามบินเชียงใหม่ เปิดให้บริการ 24 ชม. แล้ว


วันจันทร์ที่ 13 พฤศจิกายน 2566
รู้หรือไม่? สนามบินเชียงใหม่ เปิดให้บริการ 24 ชม. แล้ว
.....
บริษัท ท่าอากาศยานไทย จำกัด (มหาชน) หรือ ทอท. ได้ขยายเวลาทำการของท่าอากาศยานเชียงใหม่เป็น “24 ชั่วโมง” เริ่มตั้งแต่ 1 พ.ย. 66 จากเดิมที่เปิดให้บริการ 18 ชั่วโมง/วัน เพื่อรองรับจำนวนนักท่องเที่ยวคุณภาพที่จะมาท่องเที่ยวไทย โดยคาดว่าจะช่วยเพิ่มจำนวนเที่ยวบินระหว่างประเทศและผู้โดยสารผ่านท่าอากาศยานเชียงใหม่ร้อยละ 30 ในไตรมาสสุดท้ายของปี 66
.
ข้อดีของการขยายเวลาเปิดให้บริการฯ :
> เพิ่มการรองรับเที่ยวบินเส้นทางระหว่างประเทศ (ทั้งขาเข้าและขาออก) ส่งผลให้สายการบินระหว่างประเทศพิจารณาเพิ่มเที่ยวบินสู่ประเทศไทย
> อำนวยความสะดวกการเดินทางให้กับนักท่องเที่ยว (Ease of Travelling)
>เพิ่มศักยภาพและความพร้อมของไทยในการรองรับนักท่องเที่ยวจากกลุ่มตลาดระยะใกล้/ระยะไกล มายัง จ.เชียงใหม่ ในฐานะจุดหมายปลายทางท่องเที่ยวที่สำคัญของโลก
> เป็นศูนย์กลางในการกระจายการท่องเที่ยวออกไปยังจังหวัดอื่น ๆ ในภาคเหนือ
.
ทั้งนี้ ทอท. จะประสานงานร่วมกับหน่วยงานที่เกี่ยวข้องให้พิจารณาจัดตารางการบินให้เหมาะสม ลดผลกระทบต่อชุมชนโดยรอบ พร้อมกำหนดมาตรการดูแลเยียวยาผู้ที่ได้รับผลกระทบด้วย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74625