รัฐบาลไทย-ข่าวทำเนียบรัฐบาล-โอกาสมีบ้านส่งท้ายปี!! กับงานประมูลบ้านมือสอง ธอส. ครั้งที่ 3 ประจำปี 2566 พบกับทรัพย์กว่า 7,800 รายการ ลดราคาสูงสุดถึง 50% เริ่มต้นเพียง 45,000 บาทถ้วน!!


วันจันทร์ที่ 13 พฤศจิกายน 2566
13/11/2566
พิมพ์
โอกาสมีบ้านส่งท้ายปี!! กับงานประมูลบ้านมือสอง ธอส. ครั้งที่ 3 ประจำปี 2566 พบกับทรัพย์กว่า 7,800 รายการ ลดราคาสูงสุดถึง 50% เริ่มต้นเพียง 45,000 บาทถ้วน!!
ธอส. จัดงานประมูลบ้านมือสอง ธอส. ครั้งที่ 3 ประจำปี 2566 พร้อมกันทั่วประเทศวันที่ 18 พฤศจิกายน 2566 เวลา 10.00 – 16.00 น. โดยจะได้พบกับบ้านมือสองทั่วประเทศกว่า 7,800 รายการ ออกประมูลราคาพิเศษพร้อมส่วนลดสูงสุดถึง 50% จากราคาประเมิน
ธนาคารอาคารสงเคราะห์ (ธอส.) เพิ่มโอกาสคนอยากมีบ้านส่งท้ายปี ตอบโจทย์ลูกค้าบ้านมือสองอีกครั้งในงานประมูลบ้านมือสอง ธอส. ครั้งที่ 3 ประจำปี 2566 พร้อมกันทั่วประเทศวันที่ 18 พฤศจิกายน 2566 เวลา 10.00 – 16.00 น. โดยจะได้พบกับบ้านมือสองทั่วประเทศกว่า 7,800 รายการ ออกประมูลราคาพิเศษพร้อมส่วนลดสูงสุดถึง 50% จากราคาประเมิน ราคาต่ำสุดเริ่มต้นเพียง 45,000 บาท พิเศษ!! ผู้ชนะการประมูลรับสิทธิ์สินเชื่อบ้านอัตราดอกเบี้ยต่ำสุด นานสูงสุด 24 เดือน พร้อมรับฟรี ของสมนาคุณภายในงาน
นายกฤษณ์ เสสะเวช กรรมการธนาคาร และรักษาการกรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมสนับสนุนและเพิ่มทางเลือกให้คนไทยมีที่อยู่อาศัยเป็นของตนเองมากยิ่งขึ้น โดยเฉพาะผู้ที่ต้องการบ้านมือสองในระดับราคาที่คุ้มค่าและทำเลที่เหมาะสม จึงได้กำหนดจัดงานประมูลบ้านมือสอง ธอส. ครั้งที่ 3 ประจำปี 2566 ในวันเสาร์ที่ 18 พฤศจิกายน 2566 โดยคัดบ้านมือสอง คุณภาพดี ทำเลเด่นทั่วประเทศ จำนวนมากกว่า 7,800 รายการ ทั่วประเทศ ทั้งบ้านเดี่ยว ทาวน์เฮาส์ ห้องชุด(คอนโดมิเนียม) อาคารพาณิชย์ และที่ดินเปล่า มาเปิดประมูลในราคาพิเศษด้วยส่วนลดสูงสุดถึง 50% จากราคาประเมิน แบ่งเป็นทรัพย์ในกรุงเทพฯ และปริมณฑล มากกว่า 1,400 รายการ ราคาเริ่มต้นประมูลต่ำสุดเพียง 45,000 บาทเท่านั้น ได้แก่ ทรัพย์ประเภท คอนโดมิเนียม ชั้นที่ 4 จาก 4 ชั้น ขนาดเนื้อที่ 26.25 ตารางเมตร ในโครงการปลาทอง 111 อ.เมืองปทุมธานี จ.ปทุมธานี ขณะที่ทรัพย์เด่นทำเลดีที่น่าสนใจ ได้แก่ ทรัพย์ประเภทอาคารพาณิชย์ 3 ชั้น ขนาดเนื้อที่ 19.8 ตารางวา ในโครงการเวนิสดิไอริส เขตบางเขน กรุงเทพฯ ราคาเริ่มต้นประมูล 4.64 ล้านบาท ซึ่งเป็นทรัพย์ที่สามารถเดินทางได้สะดวก เหมาะแก่การทำการค้า และอยู่ใกล้สถานที่สำคัญต่างๆ มากมาย อาทิ โรงเรียน โรงพยาบาล ศูนย์การค้า เป็นต้น ส่วนทรัพย์ในภูมิภาคนำออกประมูลมากกว่า 6,400 รายการ โดยมีราคาเริ่มต้นประมูลต่ำสุดเพียง 65,000 บาท ได้แก่ ทรัพย์ประเภทที่ดิน ขนาดเนื้อที่ 60 ตารางวา ในโครงการหมู่บ้านเจ.อาร์.แลนด์ อ.โชคชัย จ.นครราชสีมา
สำหรับผู้ที่สนใจเข้าร่วมประมูลบ้านมือสอง ธอส. ในเขตกรุงเทพฯ และปริมณฑล สามารถลงทะเบียนออนไลน์เพื่อร่วมประมูลได้ทาง https://crm.ghbank.co.th/survey/bitnpa ตั้งแต่วันนี้ถึงวันที่ 16 พฤศจิกายน 2566 เวลา 23.00 น. โดยในวันประมูลผู้ชนะการประมูลจะต้องวางเงินประกันการซื้อทรัพย์ 10,000 บาท ทุกรายการ ยกเว้นทรัพย์ที่มีราคาประมูลตั้งแต่ 10 ล้านบาท ขึ้นไป วางเงินประกันซื้อทรัพย์ 100,000 บาท ทำสัญญาจะซื้อจะขายตั้งแต่วันที่ 20 พฤศจิกายน – 1 ธันวาคม 2566 นอกจากนี้ ผู้ชนะการประมูลยังมีสิทธิ์รับสินเชื่อบ้านดอกเบี้ยต่ำสุด นานสูงสุด 24 เดือนอีกด้วย (เงื่อนไขเป็นไปตามที่ธนาคารกำหนด) ทั้งนี้ ผู้ที่ประมูลทรัพย์ในเขตกรุงเทพฯ และปริมณฑล สามารถร่วมประมูลได้ที่บริเวณโถงนิติกรรมสินเชื่อ ชั้น 1 อาคาร 2 ธนาคารอาคารสงเคราะห์ สำนักงานใหญ่ ส่วนทรัพย์ในเขตภูมิภาค จัดประมูลในสาขาที่ตั้งทรัพย์ ผู้ที่สนใจสามารถลงทะเบียนเข้าร่วมงานประมูลได้ตั้งแต่เวลา 08.00 น. และเริ่มประมูลตั้งแต่เวลา 10.00 -16.00 น. สอบถามข้อมูลเพิ่มเติมได้ที่ G H Bank Call Center โทร. 0-2645-9000 กด 5 หรือ FacebookFanpage ธนาคารอาคารสงเคราะห์ หรือ ดูข้อมูลบ้านมือสอง ธอส.ได้ที่ www.ghbhomecenter.com และ Mobile Application : GHB ALL HOME

ที่มา : https://www.thaigov.go.th/news/contents/details/74632