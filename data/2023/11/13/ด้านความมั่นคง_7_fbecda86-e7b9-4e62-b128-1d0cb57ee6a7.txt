รัฐบาลไทย-ข่าวทำเนียบรัฐบาล-ทส. ร่วมนำเสนอความก้าวหน้าโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ ร่วมพัฒนาพื้นที่สำคัญ ยกระดับคุณภาพชีวิตประชาชน กว่า 48 แห่ง


วันจันทร์ที่ 13 พฤศจิกายน 2566
ทส. ร่วมนำเสนอความก้าวหน้าโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ ร่วมพัฒนาพื้นที่สำคัญ ยกระดับคุณภาพชีวิตประชาชน กว่า 48 แห่ง
ทส. ร่วมนำเสนอความก้าวหน้าโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ ร่วมพัฒนาพื้นที่สำคัญ ยกระดับคุณภาพชีวิตประชาชน กว่า 48 แห่ง
ทส. ร่วมนำเสนอความก้าวหน้าโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ ร่วมพัฒนาพื้นที่สำคัญ ยกระดับคุณภาพชีวิตประชาชน กว่า 48 แห่ง
วันที่ 2 พฤศจิกายน 2566 เวลา 11.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วยนายกุศล โชติรัตน์ รองปลัดกระทรวงฯ รักษาราชการแทนอธิบดีกรมทรัพยากรน้ำบาดาล และนายสุรินทร์ วรกิจธำรง รองอธิบดีกรมทรัพยากรน้ำบาดาล เข้าร่วมการประชุมติดตามความก้าวหน้าโครงการพัฒนาพื้นที่สำคัญ โดยมี พลอากาศเอก สถิตย์พงษ์ สุขวิมล ราชเลขานุการในพระบาทสมเด็จพระเจ้าอยู่หัว พลตำรวจเอก ธรรมนิธิ วนิชย์ถนอม รองเลขาธิการพระราชวัง และพลตรี ปริญ รื่นภาควุฒิ ประจำราชเลขาในพระองค์ฯ เข้าร่วมติดตามโครงการของหน่วยงานทั้งภาครัฐและภาคเอกชน ที่ให้ความสำคัญในการให้ความช่วยเหลือประชาชน ยกระดับคุณภาพชีวิต และคุณภาพสิ่งแวดล้อม ตั้งแต่ต้นน้ำจนถึงปลายน้ำ ด้วยโครงการน้ำสะอาด ขจัดน้ำเสื่อมโทรม สร้างความเป็นอยู่ที่ดีต่อคุณภาพชีวิตประชาชน และจัดหาแหล่งน้ำที่มีคุณภาพดีให้กับสังคม พร้อมรับทราบรายงานความก้าวหน้าผลการติดตามโครงการพระราชดำริ ที่ทรงรับไว้เป็นโครงการอันเนื่องมาจากพระราชดำริ เพื่อให้เกิดสัมฤทธิ์ผลตามที่ทรงตั้งพระราชปณิธาน ณ ห้องประชุมเทเวศร์ (4201) สำนักงานทรัพย์สินพระมหากษัตริย์
ในส่วนของกระทรวงทรัพยากรธรรมชาติและสิ่งแวดล้อม ได้นำเสนอโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ จำนวน 48 แห่ง 47 โครงการ ครอบคลุมพื้นที่ 25 จังหวัด ซึ่งหากดำเนินการแล้วเสร็จทั้งหมด จะได้ปริมาณน้ำต้นทุน 33.5127 ล้าน ลบ.ม. ต่อปี ประชากรได้รับประโยชน์ 109,546 ครัวเรือน คิดเป็น 368,090 คน สามารถเพิ่มแหล่งน้ำต้นทุน สำหรับการอุปโภคบริโภค และทำการเกษตร ซึ่งกระทรวงทรัพยากรธรรมชาติและสิ่งแวดล้อม โดยกรมทรัพยากรน้ำบาดาล มีแนวทางบริหารจัดการ การติดตามการใช้งานประโยชน์จากโครงการ การจัดเตรียมทีมให้ความช่วยเหลือเชิงรุก ความพร้อมในการแก้ไขปัญหา และการให้ข้อแนะนำในการใช้ประโยชน์ระบบประปาบาดาล เพื่อให้ใช้งานได้เป็นอย่างดี รวมทั้งการสร้างการถ่ายทอดความรู้ในการดูแลรักษา โดยในการดำเนินโครงการได้ให้ความสำคัญกับประชาชนในพื้นที่ที่เกิดปัญหาการขาดแคลนแหล่งน้ำ สำหรับการอุปโภคบริโภค และทำการเกษตร เพื่อสร้างโอกาสการเข้าถึงแหล่งน้ำสะอาด และบูรณาการความร่วมมือกับหน่วยงานที่เกี่ยวข้อง โดยเฉพาะกระทรวงมหาดไทย เพื่อส่งเสริมให้เกิดความสุขกับประชาชนทั่วทุกพื้นที่

ที่มา : https://www.thaigov.go.th/news/contents/details/74611