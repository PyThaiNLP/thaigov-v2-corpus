รัฐบาลไทย-ข่าวทำเนียบรัฐบาล-ลดราคาน้ำมันเบนซินแกสโซฮอล์ 91 และ 95 ลิตรละ 1 บาท รวม 3 เดือน เริ่ม 7 พ.ย.66


วันจันทร์ที่ 13 พฤศจิกายน 2566
13/11/2566
พิมพ์
ลดราคาน้ำมันเบนซินแกสโซฮอล์ 91 และ 95 ลิตรละ 1 บาท รวม 3 เดือน เริ่ม 7 พ.ย.66
วันพุธที่ 1 พฤศจิกายน 2566
ต่อจากนี้ไป ขอเชิญรับฟังไทยคู่ฟ้า
รัฐบาลบรรเทาภาระค่าใช้จ่ายด้านพลังงานแก่ประชาชนอย่างต่อเนื่อง
โดยที่ประชุมคณะรัฐมนตรีเห็นชอบแนวทางปรับลดราคาน้ำมันเบนซินแกสโซฮอล์ด้วยการลดอัตราภา
ษีสรรพสามิต มีผลเป็นการลดราคาลงทั้งแกสโซฮอล์ 91 และ 95 ในอัตรา 1 บาทต่อลิตร ตั้งแต่วันอังคารที่ 7
พฤศจิกายน 2566 เป็นต้นไป รวมระยะเวลา 3 เดือน โดยในส่วนของน้ำมันเบนซินแกสโซฮอล์ 91
กระทรวงพลังงานโดยกองทุนน้ำมันเชื้อเพลิงจะไปบริหารจัดการเพื่อให้สามารถลดราคาเพิ่มได้อีก 1.50
บาทต่อลิตร รวมเป็น 2.50 บาทต่อลิตรตามที่ได้เสนอไว้ในที่ประชุมคณะรัฐมนตรีครั้งก่อน
โดยจะพยายามดำเนินการให้ทันวันที่ 7 พฤศจิกายน นี้ เพื่อให้เกิดประโยชน์ต่อประชาชนให้ได้มากที่สุด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/74618