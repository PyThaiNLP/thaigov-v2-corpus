รัฐบาลไทย-ข่าวทำเนียบรัฐบาล-ปลื้ม! นิตยสาร Lonely Planet ยกภาคใต้เป็น Best in Travel 2024 ติด “TOP 10 ภูมิภาคน่าเที่ยวที่่สุดในโลก”


วันจันทร์ที่ 13 พฤศจิกายน 2566
ปลื้ม! นิตยสาร Lonely Planet ยกภาคใต้เป็น Best in Travel 2024 ติด “TOP 10 ภูมิภาคน่าเที่ยวที่่สุดในโลก”
.....
นิตยสารระดับโลก Lonely Planet ได้จัดอันดับสถานที่ท่องเที่ยวที่ดีที่สุดในโลกสำหรับปี 67 (Best in Travel 2024) ซึ่งภาคใต้ของไทยติดอันดับ Top 10 ภูมิภาคที่น่าเที่ยวที่สุดในโลกด้วย
.
Lonely Planet ได้เชิญชวนนักท่องเที่ยวทั่วโลกมาสัมผัสประสบการณ์การท่องเที่ยวในไทย โดยแนะนำกิจกรรม/สถานที่ท่องเที่ยวในภาคใต้ของไทย ดังนี้
1) สัมผัสบรรยากาศเมืองเก่าที่ผสมผสานความเป็นไทยและจีนที่ อ.หาดใหญ่ จ.สงขลา
2) สำรวจธรรมชาติทั้งเดินชมถ้ำและส่องนก จ.พัทลุง
3) เที่ยวชมชมเกาะที่สวยงามใน จ.ตรังและสตูล
4) ท่องเที่ยวเชิงธรรมชาติใน อ.เบตง จ.ยะลา
5) สัมผัสวิถีชีวิตคนไทย-มุสลิมและธรรมชาติที่สวยงามใน จ.นครศรีธรรมราช
.
นอกจากนี้ Lonely Planet ได้กล่าวถึงความโดดเด่นของภาคใต้ ไว้ว่า “เป็นภูมิภาคที่แสดงให้เห็นอีกด้านหนึ่งของไทย ซึ่งมีการผสมผสานทั้งมัสยิดอันวิจิตรงดงาม และศาลเจ้าอันลึกลับซึ่งมีเสียงสวดมนต์อันไพเราะพร้อมเสียงระฆังของวัด มีชายหาดอันเงียบสงบยาวหลายไมล์ หมู่บ้านชาวประมงตามวิถีแบบดั้งเดิม อุทยานแห่งชาติที่สวยงามซึ่งปกคลุมไปด้วยผืนป่า รวมถึงเป็นภูมิภาคที่มีประวัติศาสตร์ยาวนานหลายศตวรรษ มีอาหารฮาลาลที่มีเอกลักษณ์และวัฒนธรรมท้องถิ่นที่ผสมผสานระหว่างไทย มาเลย์ และอินโด-เปอร์เซีย ยาวนานหลายศตวรรษ” สิ่งเหล่านี้ ล้วนบรรยายให้ทั่วโลกได้เห็นว่าภาคใต้ของไทยมีความหลากหลายที่งดงามและมีเอกลักษณ์
.
อ่านเพิ่มเติม คลิก >> https://www.thaigov.go.th/news/contents/details/74559
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74647