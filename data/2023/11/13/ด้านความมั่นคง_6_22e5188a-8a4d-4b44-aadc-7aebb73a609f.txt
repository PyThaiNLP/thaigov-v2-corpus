รัฐบาลไทย-ข่าวทำเนียบรัฐบาล-ทส. ยกระดับบทบาทไทยในเวทีอาเซียน ผนึกกำลังองค์กรพันธมิตร แลกเปลี่ยนประสบการณ์การดำเนินงานด้าน Carbon Pricing 


วันจันทร์ที่ 13 พฤศจิกายน 2566
ทส. ยกระดับบทบาทไทยในเวทีอาเซียน ผนึกกำลังองค์กรพันธมิตร แลกเปลี่ยนประสบการณ์การดำเนินงานด้าน Carbon Pricing
ทส. ยกระดับบทบาทไทยในเวทีอาเซียน ผนึกกำลังองค์กรพันธมิตร แลกเปลี่ยนประสบการณ์การดำเนินงานด้าน Carbon Pricing
ทส. ยกระดับบทบาทไทยในเวทีอาเซียน ผนึกกำลังองค์กรพันธมิตร แลกเปลี่ยนประสบการณ์การดำเนินงานด้าน Carbon Pricing
วันที่ 6 พฤศจิกายน 2566 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานกล่าวเปิดการประชุม The ASEAN Carbon Pricing Conference ร่วมกับ H.E. Mr. NASHIDA Kazuya เอกอัครราชทูตญี่ปุ่นประจำประเทศไทย H.E. Mr. Pedro Zwahlen เอกอัครราชทูตสมาพันธรัฐสวิสประจำประเทศไทย และ Mr. David Thomas รองหัวหน้าคณะผู้แทนทางการทูต สถานเอกอัครราชทูตอังกฤษ ประจำประเทศไทย พร้อมกล่าวต้อนรับผู้แทนจากกลุ่มประเทศสมาชิกอาเซียน ทั้ง 10 ประเทศ รวมถึงองค์กรระหว่างประเทศที่เข้าร่วมการประชุม กว่า 200 คน ในระหว่างวันที่ 6 - 7 พฤศจิกายน 2566 ณ โรงแรมอีสติน แกรนด์ พญาไท กรุงเทพมหานคร
การประชุม The ASEAN Carbon Pricing Conference เป็นความร่วมมือของกระทรวงทรัพยากรธรรมชาติและสิ่งแวดล้อม โดยองค์การบริหารจัดการก๊าซเรือนกระจก (องค์การมหาชน) หรือ TGO ร่วมกับ UNFCCC Regional Collaboration Centre: UNFCCC-RCC) Global Green Growth Institute: GGGI) Japan International Cooperation Agency: JICA) สถานเอกอัครราชทูตอังกฤษ ประจำประเทศไทย และกระทรวงการต่างประเทศ สมาพันธรัฐสวิส เพื่อเป็นเวทีสำหรับการแลกเปลี่ยนแนวคิดและประสบการณ์ในการพัฒนาและปรับใช้กลไกราคาคาร์บอนในการขับเคลื่อนการลดการปล่อยก๊าซเรือนกระจกในภูมิภาคอาเซียน รวมถึงเสริมสร้างพลังความร่วมมือระหว่างประเทศ เพื่อนำไปสู่การออกแบบนโยบาย มาตรการ และกลไกในการแก้ไขปัญหาการเปลี่ยนแปลงสภาพภูมิอากาศในมิติต่าง ๆ ให้เกิดประสิทธิภาพ มีความโปร่งใสและน่าเชื่อถือ นอกจากนี้ ประเทศไทยได้นำเสนอการจัดตั้งกรมการเปลี่ยนแปลงสภาพภูมิอากาศและสิ่งแวดล้อม เพื่อเร่งดำเนินงานด้านการเปลี่ยนแปลงสภาพภูมิอากาศและเสนอความก้าวหน้าการยกร่าง พ.ร.บ.การเปลี่ยนแปลงสภาพภูมิอากาศ เพื่อยกระดับศักยภาพของหน่วยงานภาครัฐในการดำเนินการด้านการลดก๊าซเรือนกระจก และการปรับตัว รวมถึงการเพิ่มการมีส่วนร่วมของภาคเอกชนและประชาสังคมในการแก้ไขปัญหาโลกร้อนร่วมกับเวทีโลก

ที่มา : https://www.thaigov.go.th/news/contents/details/74610