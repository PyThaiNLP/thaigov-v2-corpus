รัฐบาลไทย-ข่าวทำเนียบรัฐบาล-รัฐบาลไทยยกเว้นการตรวจลงตราให้นักท่องเที่ยวอินเดียและไต้หวัน ตั้งแต่ 10 พฤศจิกายน 2566 – 10 พฤษภาคม 2567


วันพฤหัสบดีที่ 9 พฤศจิกายน 2566
รัฐบาลไทยยกเว้นการตรวจลงตราให้นักท่องเที่ยวอินเดียและไต้หวัน ตั้งแต่ 10 พฤศจิกายน 2566 – 10 พฤษภาคม 2567
รัฐบาลไทยยกเว้นการตรวจลงตราให้นักท่องเที่ยวอินเดียและไต้หวัน ตั้งแต่ 10 พฤศจิกายน 2566 – 10 พฤษภาคม 2567
เมื่อวันที่ 30 ตุลาคม 2566 คณะรัฐมนตรีมีมติยกเว้นการตรวจลงตราให้แก่ผู้ถือหนังสือเดินทางธรรมดา (รวมทั้งเอกสารเดินทาง) ของอินเดียและไต้หวัน สามารถพำนักในไทย ได้ไม่เกิน 30 วัน โดยเป็นมาตรการชั่วคราวที่จะมีผลบังคับใช้ตั้งแต่วันที่ 10 พฤศจิกายน 2566 ถึง วันที่ 10 พฤษภาคม 2567
มาตรการดังกล่าวเป็นไปตามนโยบายของรัฐบาลในการส่งเสริมการท่องเที่ยว ที่มุ่งอำนวยความสะดวกให้นักท่องเที่ยวอินเดียและไต้หวันในการเดินทางเข้าประเทศไทย โดยเฉพาะในฤดูท่องเที่ยวหลักตั้งแต่เดือนพฤศจิกายน 2566 ทั้งนี้ ภายในปี พ.ศ. 2566 คาดว่าจะมีนักท่องเที่ยวอินเดียและไต้หวันเดินทางไทยเยือนไทยกว่า 1,500,000 คน และ 700,000 คน ตามลำดับ

ที่มา : https://www.thaigov.go.th/news/contents/details/74416