รัฐบาลไทย-ข่าวทำเนียบรัฐบาล-“กรุงไทย” ขนโปรเด็ด แอ่วเหนือ ครบทุกบริการทางการเงิน ในงาน MONEY EXPO เชียงใหม่


วันพฤหัสบดีที่ 9 พฤศจิกายน 2566
09/11/2566
พิมพ์
“กรุงไทย” ขนโปรเด็ด แอ่วเหนือ ครบทุกบริการทางการเงิน ในงาน MONEY EXPO เชียงใหม่
ธ.กรุงไทยจัดผลิตภัณฑ์และบริการทางการเงินร่วมงานมหกรรมการเงินเชียงใหม่ ครั้งที่ 18 ภายใต้แนวคิด “Growing Together for Sustainability เคียงข้างไทย สู่ความยั่งยืน” ระหว่างวันที่ 10 – 12 พ.ย.2566 ที่เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต
ธนาคารกรุงไทย มุ่งมั่นพัฒนาผลิตภัณฑ์และบริการ ตอบโจทย์ความต้องการลูกค้าในทุกมิติ สนับสนุนลูกค้าทุกกลุ่มเข้าถึงบริการทางการเงินที่ทันสมัยได้สะดวก รวดเร็ว และทั่วถึง เพื่อยกระดับคุณภาพชีวิตคนไทยให้ดีขึ้นในทุกวัน จัดทัพผลิตภัณฑ์และบริการทางการเงินร่วมงานมหกรรมการเงินเชียงใหม่ ครั้งที่ 18 (MONEY EXPO 2023 CHIANGMAI) ภายใต้แนวคิด “Growing Together for Sustainability เคียงข้างไทย สู่ความยั่งยืน”  ระหว่างวันที่ 10 – 12 พฤศจิกายน 2566 ที่เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต เพื่อให้ลูกค้า ประชาชน และผู้ประกอบธุรกิจในเชียงใหม่และพื้นที่ใกล้เคียงเข้าถึงบริการทางการเงินแบบครบวงจร
ภายในงาน ธนาคารได้รวมผลิตภัณฑ์ประกันและการลงทุน พร้อมสิทธิ์ในการลดหย่อนภาษีปลายปีแบบจัดเต็มด้วยแคมเปญ “Krungthai Tax Festival” นำเสนอผลิตภัณฑ์ประกันชีวิต เพื่อเป็นทางเลือกในการลดหย่อนภาษีเงินได้บุคคลธรรมดา  สูงสุดไม่เกิน 300,000 บาท โดยบริษัทกรุงไทย-แอกซ่า ประกันชีวิต (KTAXA) ครอบคลุมทั้งประกันแบบสะสมทรัพย์ ประกันสุขภาพ และประกันควบการลงทุน พร้อมรับเงินคืนสูงสุด 4%  เมื่อซื้อผลิตภัณฑ์ตามเงื่อนไขภายในวันที่ 31 ธันวาคม 2566  และอนุมัติภายในวันที่ 15 มกราคม 2567  โดยรับเครดิตเงินคืนสูงสุด 13% และผ่อน 0% นาน 10 เดือน เมื่อชำระเบี้ยผ่านบัตรเครดิตเคทีซี (KTC) พร้อมตรวจสุขภาพฟรี กับคาราวานตรวจสุขภาพ จากกรุงไทย-แอกซ่า
นอกจากนี้ ยังเอาใจคนทำงาน ด้วยประกันสุขภาพออฟฟิศซินโดรม สมาร์ท แคร์ (ทุกแผนประกันภัย) จากบริษัท กรุงไทยพานิชประกันภัย (KPI) คุ้มครองค่ารักษาพยาบาลสูงสุด 500,000 บาท เบี้ยฯ เฉลี่ยเริ่มต้น 10 บาทต่อวัน ชำระเบี้ยประกันภัย 5,000 บาทขึ้นไป รับบัตร Starbucks e-Coupon มูลค่า 150 บาท พร้อมประกันวินาศภัย จากบริษัท ทิพยประกันภัย (TIP) ประกันภัยสุขภาพสุขใจ และสุขใจ พลัส รับบัตรกำนัลโลตัส สูงสุด 300 บาท เมื่อชำระค่าเบี้ยประกัน ตั้งแต่ 10,000 บาทขึ้นไป ขณะเดียวกัน ธนาคารยังสนับสนุนการออมด้วย เงินฝากปลอดภาษี Krungthai ZERO TAX MAX ดอกเบี้ย 2.30% ต่อปี เงินฝาก Krungthai NEXT Savings ดอกสูงจนตัวลอย เปิดบัญชีง่ายๆ ผ่านแอปพลิเคชัน Krungthai NEXT ดอกเบี้ยสูง 1.50% ต่อปี สำหรับยอดฝากตั้งแต่บาทแรกถึง 1 ล้านบาท ดอกเบี้ยดีเกินต้านกับ เงินฝากประจำพิเศษ 14 เดือน ดอกเบี้ย 2% ต่อปี และ เงินฝากเกษียณรับทรัพย์ ดอกเบี้ย 1.5% ต่อปี นาน 3 ปี รับดอกเบี้ยทบต้นทุกเดือน
ธนาคารกรุงไทยเสริมสภาพคล่องลูกค้าธุรกิจด้วย สินเชื่อ SME ไซส์เล็ก ดอกเบี้ยเริ่มต้น 4% ต่อปี วงเงินกู้สูงสุด 3 ล้านบาท ไม่ต้องใช้หลักประกัน ผ่อนนานสูงสุด 7 ปี เพียงใช้แอปพลิเคชันถุงเงิน เป๋าตุง เครื่อง EDC กรุงไทย หรือ ขายของออนไลน์ บนแพลตฟอร์ม เช่น Shopee  Lazada  ติดปีกให้ธุรกิจบินสูง ด้วยสินเชื่อ SME วงเงินสูง X3 รับวงเงินสูงสุด 3 เท่าของมูลค่าหลักประกัน สูงสุดไม่เกิน 20 ล้านบาท ดอกเบี้ยเริ่มต้น MRR+2.5% ต่อปี  ผ่อนนานสูงสุด 7 ปี พร้อมสนับสนุนลูกค้าบุคคลเข้าถึงแหล่งเงินทุนผ่าน สินเชื่อกรุงไทย Smart Money สำหรับผู้มีรายได้ประจำ ไม่มีบัญชีเงินเดือนกับธนาคารก็กู้ได้ ไม่ต้องมีหลักทรัพย์ หรือบุคคลค้ำประกัน วงเงินกู้สูงสุด 5 เท่าของรายได้ แต่ไม่เกิน 1 ล้านบาท ผ่อนนานสูงสุด 5 ปี สินเชื่ออเนกประสงค์สำหรับข้าราชการและพนักงานรัฐวิสาหกิจ ที่มีเงินเดือน 13,000 บาทขึ้นไป วงเงินกู้สูงสุด 2 ล้านบาท  ดอกเบี้ยพิเศษเริ่มต้น 7.82% ต่อปี ผ่อนนานสูงสุด 20 ปี ไม่ต้องมีหลักทรัพย์ค้ำประกัน
ด้านการส่งเสริมความมั่นคงในชีวิต ธนาคารจัดโปรโมชัน สินเชื่อบ้านกรุงไทย ดอกเบี้ยต่ำ อนุมัติไว วงเงินกู้สูง ดอกเบี้ยคงที่ 1.99% ต่อปี 9 เดือนแรก  ผ่อนชำระเพียงล้านละ 3,900 บาทต่อเดือน วงเงินกู้สูงสุด 110% ผ่อนสบายนานสูงสุด 40 ปี  สินเชื่อกรุงไทยบ้านให้เงิน แค่มีบ้านก็ช่วยได้ แลกเงินก้อนทันใจ แก้ได้ทุกปัญหา ดอกเบี้ยเริ่มต้น 6.07% ต่อปี วงเงินกู้สูงสุด 20 ล้านบาท ผ่อนนานสูงสุด 30 ปี จัดเต็ม  NPA Mega Sale ขนทรัพย์พร้อมขายกว่า  3,000 รายการ  มูลค่ากว่า 12,000 ล้านบาท ลดราคาขายสูงสุด 55% ตั้งแต่วันนี้ถึงวันที่ 17 ธันวาคม 2566  พร้อม สินเชื่อที่อยู่อาศัยสำหรับผู้ซื้อทรัพย์สินพร้อมขาย (NPA) ดอกเบี้ยต่ำ ฟรีค่าธรรมเนียมการประเมินราคาหลักทรัพย์ค้ำประกัน ผ่อนนานสูงสุด 40 ปี และยังมีทรัพย์ NPA ราคาพิเศษ Krungthai NPA เหมาเหมา เมื่อซื้อตั้งแต่ 3 รายการขึ้นไป ผู้สนใจสอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111 ดูรายละเอียดได้ที่  www.krungthai.com

ที่มา : https://www.thaigov.go.th/news/contents/details/74453