รัฐบาลไทย-ข่าวทำเนียบรัฐบาล-นายกสั่ง จัดการข่าวปลอมเด็ดขาด


วันพฤหัสบดีที่ 9 พฤศจิกายน 2566
นายกสั่ง จัดการข่าวปลอมเด็ดขาด
นายกสั่ง จัดการข่าวปลอมเด็ดขาด
วันนี้ (9 พฤศจิกายน 2566) นายเศรษฐา ทวีสิน นายกรัฐมนตรี เป็นประธาน การประชุมคณะกรรมการป้องกัน ปราบปราม และแก้ไขปัญหาการเผยแพร่ข้อมูลทางสื่อสังคมออนไลน์ ครั้งที่1/2566 โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม พร้อมด้วย นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงฯ นายเวทางค์ พ่วงทรัพย์ รองปลัดกระทรวงฯ ในฐานะเลขานุการฯ และกรรมการ เข้าร่วมประชุม ในการหารือเร่งแก้ไขปัญหาข่าวเท็จ ข่าวหลอกลวงในสื่อสังคมออนไลน์ ที่จะสร้างความแตกแยก สร้างความเสียหายทางเศรษฐกิจและสังคมในวงกว้าง เช่น ข่าวเท็จแอปพลิเคชั่น ดิจิทัลวอลเล็ต รับเงินดิจิทัล 10,000 บาท และการเปิดรับลงทะเบียนรับเงินดิจิทัล 10,000 บาท เพื่อลดความเดือนร้อนให้แก่ประชาชน จากความร่วมมือของทุกหน่วยงาน ทั้งภาครัฐและเอกชน ในการบูรณาการ ทำงานร่วมกันอย่างเร่งด่วน โดยมี ผู้แทนจากหน่วยงานที่เกี่ยวข้อง เข้าร่วม ณ ตึกไทยคู่ฟ้า ทำเนียบรัฐบาล
_______________________

ที่มา : https://www.thaigov.go.th/news/contents/details/74473