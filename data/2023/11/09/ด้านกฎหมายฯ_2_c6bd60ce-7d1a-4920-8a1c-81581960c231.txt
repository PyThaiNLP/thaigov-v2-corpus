รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรมรับข้อเสนอแนะในการปรับปรุงกฎหมายและกระบวนการยุติธรรม


วันพฤหัสบดีที่ 9 พฤศจิกายน 2566
09/11/2566
พิมพ์
รัฐมนตรีว่าการกระทรวงยุติธรรมรับข้อเสนอแนะในการปรับปรุงกฎหมายและกระบวนการยุติธรรม
รัฐมนตรีว่าการกระทรวงยุติธรรมรับข้อเสนอแนะในการปรับปรุงกฎหมายและกระบวนการยุติธรรม
ในวันพฤหัสบดีที่ ๙ พฤศจิกายน ๒๕๖๖ เวลา ๑๐.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วยนายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายยู่สิน จินตภากร ผู้ช่วยรัฐมนตรีว่าการกระทรวงยุติธรรม และนายวัลลภ นาคบัว รองปลัดกระทรวงยุติธรรม รับเรื่องจากคณะราษฎรยกเลิก ๑๑๒  กรณีขอให้ออกกฎหมายนิรโทษกรรมนักโทษการเมืองทุกกรณี และแก้ไข ป.วิอาญาให้หลักประกันการประกันตัว ณ บริเวณด้านหน้าศูนย์บริการร่วมกระทรวงยุติธรรม ชั้น ๑ อาคารกระทรวงยุติธรรม
โดยรัฐมนตรีว่าการกระทรวงยุติธรรม กล่าวว่า กระทรวงยุติธรรมมีหน้าที่ประการหนึ่ง คือ การแก้ไขกฎหมายเพื่อให้เกิดความยุติธรรมกับทุกคน โดยเฉพาะในรัฐบาลปัจจุบันที่ยึดหลักนิติธรรม ซึ่งหมายความรวมถึงกฎหมายต้องมีความเป็นธรรม การที่กฎหมายมีความเป็นธรรม คือ การแก้กฎหมายใช้เวทีของสภาผู้แทนราษฎรที่มีตัวแทนของประชาชน สำหรับกระบวนการยุติธรรมจะรักษาความศักดิ์สิทธิ์ของรัฐธรรมนูญ ซึ่งให้ศักดิ์ศรีความเป็นมนุษย์ของคนมีความเท่าเทียมกัน ในส่วนของข้อมูลที่ได้รับจะมีคณะทำงานช่วยพิจารณาเพราะขณะนี้รัฐบาลได้แต่งตั้งให้กระทรวงยุติธรรมเป็นประธานในการดูแลเรื่องความเป็นธรรมและการแก้กฎหมาย

ที่มา : https://www.thaigov.go.th/news/contents/details/74439