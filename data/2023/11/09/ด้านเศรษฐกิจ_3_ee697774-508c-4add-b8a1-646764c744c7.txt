รัฐบาลไทย-ข่าวทำเนียบรัฐบาล-รมว.พิมพ์ภัทรา ให้สมาคมอุตสาหกรรมยานยนต์ไทยเข้าพบ หารือนโยบายอุตสาหกรรมยานยนต์


วันพฤหัสบดีที่ 9 พฤศจิกายน 2566
09/11/2566
พิมพ์
รมว.พิมพ์ภัทรา ให้สมาคมอุตสาหกรรมยานยนต์ไทยเข้าพบ หารือนโยบายอุตสาหกรรมยานยนต์
รมว.พิมพ์ภัทรา ให้สมาคมอุตสาหกรรมยานยนต์ไทยเข้าพบ หารือนโยบายอุตสาหกรรมยานยนต์
วันที่ 7 พฤศจิกายน 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ให้ นายสุวัชร์ ศุภกาญจน์เดชากุล นายกสมาคมอุตสาหกรรมยานยนต์ไทยและคณะ เข้าพบเพื่อรับทราบนโยบายการดำเนินงานของกระทรวงอุตสาหกรรม และนโยบายที่เกี่ยวข้องกับอุตสาหกรรมยานยนต์ เพื่อเป็นแนวทางในการกำหนดทิศทางการทำงานร่วมกันระหว่างภาครัฐและภาคเอกชน โดยมีนางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายวันชัย พนมชัย รองปลัดกระทรวงอุตสาหกรรม รักษาราชการแทนเลขาธิการสำนักงานมาตรฐานผลิตภัณฑ์อุตสาหกรรม และผู้บริหารกระทรวงอุตสาหกรรม เข้าร่วมด้วย ณ ห้องประชุม 1 ชั้น 2 อาคารสำนักงานปลัดกระทรวงอุตสาหกรรม
รมว.พิมพ์ภัทรา กล่าวว่า อก. มีแนวทางดำเนินการตามที่คณะกรรมการนโยบายยานยนต์ไฟฟ้าแห่งชาติ (บอร์ดอีวี) ที่มีนายกรัฐมนตรีเป็นประธานการประชุม โดย อก. สนับสนุนและให้ความสำคัญในการผลักดันให้ไทยเป็นฮับการผลิตยานยนต์ไฟฟ้าในภูมิภาค ตามนโยบาย 30@30 ที่ตั้งเป้าหมายการผลิตรถ ZEV (Zero Emission Vehicle) หรือยานยนต์ที่ปล่อยมลพิษเป็นศูนย์ให้ได้อย่างน้อยร้อยละ 30 ของการผลิตยานยนต์ทั้งหมด ภายในปี 2573 และมาตรการสนับสนุนการใช้ยานยนต์ไฟฟ้า ระยะที่ 2 หรือ EV 3.5 ในช่วงระยะเวลา 4 ปี (พ.ศ. 2567 – 2570) เพื่อส่งเสริมให้อุตสาหกรรมยานยนต์ไฟฟ้าขยายตัวอย่างต่อเนื่อง และเปิดโอกาสให้เกิดการลงทุนผลิตรถยนต์ไฟฟ้าในประเทศไทยเพิ่มขึ้น สำหรับผู้ประกอบการรายใหม่ ๆ โดย อก. มีศูนย์ทดสอบยานยนต์และยางล้อแห่งชาติ” (ATTRIC) ที่รองรับการพัฒนาด้านยานยนต์ และพร้อมรับฟังปัญหาและความคิดเห็นจากสมาคมฯเพื่อนำไปหาแนวทางการดำเนินงานที่เหมาะสมในอนาคตต่อไป

ที่มา : https://www.thaigov.go.th/news/contents/details/74409