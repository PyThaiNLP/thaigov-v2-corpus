รัฐบาลไทย-ข่าวทำเนียบรัฐบาล-รมว.อุตสาหกรรม จี้เร่งผลิต “โปแตช” ย้ำนโยบายแก้ปัญหา หากผลิตไม่ได้ต้องหาผู้ประกอบการรายใหม่เข้าดำเนินการ 


วันพฤหัสบดีที่ 9 พฤศจิกายน 2566
09/11/2566
พิมพ์
รมว.อุตสาหกรรม จี้เร่งผลิต “โปแตช” ย้ำนโยบายแก้ปัญหา หากผลิตไม่ได้ต้องหาผู้ประกอบการรายใหม่เข้าดำเนินการ
รมว.อุตสาหกรรม จี้เร่งผลิต “โปแตช” ย้ำนโยบายแก้ปัญหา หากผลิตไม่ได้ต้องหาผู้ประกอบการรายใหม่เข้าดำเนินการ
การประชุมคณะรัฐมนตรี 7 พฤศจิกายน 2566 มีรายงานว่า นายกรัฐมนตรีได้มีการสอบถามในการผลิตแร่โปแตชในประเทศไทย ซึ่งล่าสุดนั้นมีผู้ประกอบการได้รับประทานบัตร หรือสัมปทานในการทำเหมืองจำนวน 3 ราย ในจังหวัดชัยภูมิ อุดรธานี และนครราชสีมา และได้ให้นโยบายว่าจะต้องมีการเร่งรัดให้มีการผลิตแร่เข้าสู่ระบบ แต่จนถึงขณะนี้พบว่าผู้ประกอบการทั้ง 3 รายยังไม่สามารถดำเนินการทำเหมืองและนำแร่โปแตชขึ้นมาใช้ประโยชน์ได้ ในการแก้ไขปัญหา จึงได้มีการสั่งการให้เร่งรัดและหากหากปัญหาเกิดจากผู้ประกอบการไม่สามารถดำเนินการได้จะต้องหาผู้ประกอบการรายใหม่
นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เปิดเผยว่า โปแตช คือวัตถุดิบสำคัญในการผลิตปุ๋ยตลาดโลกมีความต้องการสูงมาก ในประเทศไทยมีปริมาณสำรองแร่ชนิดนี้มากเป็นอันดับต้นๆ ของโลกรองจากแคนาดา รัสเซีย และ เบลารุส ปัจจุบันการขาดแคลน โปแตชวัตถุดิบต้นทางกว้างขวางมากทำให้ราคาปุ๋ยที่ไปถึงมีเกษตรกรถีบตัวสูงขึ้น ขณะที่ความต้องการใช้ปุ๋ยในอุตสาหกรรมการเกษตรมีความจำเป็นอย่างมาก
รัฐมนตรีว่าการกระทรวงอุตสาหกรรม ระบุเพิ่มเติมว่า การประชุม ครม. 7 พฤศจิกา นายกรัฐมนตรีได้ติดตามเรื่องนี้ได้สอบถามถึงผู้รับสัมปทานทั้ง 3 ราย ให้เร่งดำเนินการผลิตเพื่อนำวัตถุดิบเข้าระบบ  แนวนโยบายและการสั่งการสำคัญขณะนี้คือหากผู้รับสัมปทานทั้ง 3 รายที่ได้สัมปทานไปยังไม่ดำเนินการหรือดำเนินการไม่ได้ กระทรวงอุตสาหกรรม และหน่วยงานที่เกี่ยวข้องจะต้องเร่งหาผู้ดำเนินการรายใหม่เข้าดำเนินการ เพื่อให้มีวัตถุดิบเข้าไปในระบบการผลิตปุ๋ยเพื่ออุตสาหกรรมการเกษตร และอุตสาหกรรมที่เกี่ยวข้องให้ได้อย่างรวดเร็ว ขณะนี้ได้สั่งการให้เจ้าหน้าที่เข้าติดตามแล้ว

ที่มา : https://www.thaigov.go.th/news/contents/details/74415