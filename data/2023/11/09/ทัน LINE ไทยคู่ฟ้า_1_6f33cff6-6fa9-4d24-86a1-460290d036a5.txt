รัฐบาลไทย-ข่าวทำเนียบรัฐบาล-หยุด ! นำ “ถุงยางฟรี” ไปขายต่อ หากพบอีกจะดำเนินคดีจนถึงที่สุด


วันพฤหัสบดีที่ 9 พฤศจิกายน 2566
หยุด ! นำ “ถุงยางฟรี” ไปขายต่อ หากพบอีกจะดำเนินคดีจนถึงที่สุด
.....
สำนักงานหลักประกันสุขภาพแห่งชาติ (สปสช.) เตือน ผู้ที่นำ “ถุงยางอนามัย” ที่ได้รับแจกฟรีจาก สปสช. ไปขายต่อบนแพล็ตฟอร์มขายสินค้าออนไลน์ ขอให้หยุดการกระทำ เนื่องจากเป็นการเบียดบังสิ่งของที่มาจากภาษีส่วนรวมไปหาผลประโยชน์โดยมิชอบ มีความผิดตามกฎหมาย ซึ่งหากพบอีก สปสช. จะดำเนินการทางกฎหมายจนถึงที่สุด อาจต้องรับโทษทั้งปรับทั้งจำคุก
.
“ถุงยางอนามัย” เป็นสิทธิประโยชน์ด้านการส่งเสริมสุขภาพและป้องกันโรค สำหรับชายไทยทุกคน เช่นเดียวกับ “ยาคุมกำเนิดและยาคุมฉุกเฉิน” ที่เป็นสิทธิสำหรับสตรีไทยวัยเจริญพันธุ์ทุกคน ในทุกสิทธิการรักษา ผู้ต้องการใช้งานลงทะเบียนขอรับฟรีได้ครั้งละ 10 ชิ้น/คน/สัปดาห์ ไม่เกิน 52 ครั้ง/คน/ปี ที่ เมนู “กระเป๋าสุขภาพ” ในแอปพลิเคชัน “เป๋าตัง” หรือ นำบัตรประชาชนไปรับที่หน่วยบริการในระบบบัตรทอง เช่น คลินิกชุมชนอบอุ่น คลินิกเวชกรรม ร้านยา หน่วยบริการปฐมภูมิ หรือ รพ.สต.
.
อ่านเพิ่มเติม คลิก > https://www.thaigov.go.th/news/contents/details/74240
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74389