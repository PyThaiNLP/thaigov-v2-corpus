รัฐบาลไทย-ข่าวทำเนียบรัฐบาล-“สุรพงษ์” ตรวจเยี่ยมและมอบนโยบาย รฟฟท. รับฟังรายงานผลประกอบการ ปัญหาอุปสรรค ข้อเสนอแนะ และการเพิ่มจำนวนผู้โดยสาร และรายได้จากการโฆษณาในขบวนรถและสถานี


วันพฤหัสบดีที่ 9 พฤศจิกายน 2566
09/11/2566
พิมพ์
“สุรพงษ์” ตรวจเยี่ยมและมอบนโยบาย รฟฟท. รับฟังรายงานผลประกอบการ ปัญหาอุปสรรค ข้อเสนอแนะ และการเพิ่มจำนวนผู้โดยสาร และรายได้จากการโฆษณาในขบวนรถและสถานี
“สุรพงษ์” ตรวจเยี่ยมและมอบนโยบาย รฟฟท. รับฟังรายงานผลประกอบการ ปัญหาอุปสรรค ข้อเสนอแนะ และการเพิ่มจำนวนผู้โดยสาร และรายได้จากการโฆษณาในขบวนรถและสถานี
“สุรพงษ์” ตรวจเยี่ยมและมอบนโยบาย รฟฟท. รับฟังรายงานผลประกอบการ ปัญหาอุปสรรค ข้อเสนอแนะ และการเพิ่มจำนวนผู้โดยสาร และรายได้จากการโฆษณาในขบวนรถและสถานี
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม ตรวจเยี่ยมและมอบนโยบายแก่ผู้บริหารบริษัท รถไฟฟ้า ร.ฟ.ท. จำกัด (รฟฟท.) รับฟังรายงานผลประกอบการรถไฟฟ้าสายสีแดง ปัญหาอุปสรรคในการดำเนินงานพร้อมข้อเสนอแนะในการแก้ไขปัญหา การเพิ่มจำนวนผู้โดยสาร การเพิ่มรายได้จากการโฆษณาในขบวนรถและสถานี
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม พร้อมด้วย นางสาวณภัทรา กมลรักษา เลขานุการรัฐมนตรีช่วยว่าการกระทรวงคมนาคม ตรวจเยี่ยมและมอบนโยบายแก่ผู้บริหารการ รฟฟท. โดยมี นายพิเชฐ คุณาธรรมรักษ์ อธิบดีกรมการขนส่งทางราง นายนิรุฒ มณีพันธ์ผู้ว่าการรถไฟแห่งประเทศไทย นายสุเทพ พันธุ์เพ็ง กรรมการผู้อำนวยการใหญ่ รฟฟท. พร้อมด้วยพนักงาน รฟฟท. ให้การต้อนรับและบรรยายสรุปภารกิจการดำเนินงาน ในวันที่ 25 ตุลาคม 2566 ณ ห้องประชุมบุรฉัตร สถานีกลางกรุงเทพอภิวัฒน์
นายสุรพงษ์ ปิยะโชติ กล่าวว่า วันนี้มาเยี่ยมชมการปฏิบัติงานของพนักงาน รฟฟท. ได้รับฟังรายงานผลประกอบการเดินรถไฟฟ้าสายสีแดงภายหลังดำเนินการตามนโยบายของกระทรวงคมนาคม (Quick Win) ค่าโดยสาร 20 บาทตลอดสาย ตั้งแต่วันที่ 16 คุลาคม 2566 เวลา 11.00 น. เป็นต้นมา พบว่าปริมาณผู้โดยสารเพิ่มขึ้นร้อยละ 12.01 ในช่วงระหว่างวันที่ 16 - 20 ตุลาคม 2566 (วันทำการปกติ) เพิ่มขึ้นร้อยละ 24.52ระหว่างวันที่ 21 - 23 ตุลาคม 2566 (วันหยุดราชการต่อเนื่อง) โดยการเพิ่มจำนวนผู้โดยสารได้มอบหมายให้ กรมการขนส่งทางราง (ขร.) ร่วมกับกรมการขนส่งทางบก (ขบ.) ปรับบทบาทองค์การขนส่งมวลชนกรุงเทพ (ขสมก.) และบริษัท ขนส่ง จำกัด (บขส.) เพื่อพัฒนาระบบ Feeder รับ - ส่งผู้โดยสารจากชุมชนและสถาบันการศึกษา เข้า - ออกระบบราง ในส่วนการเพิ่มรายได้จากการโฆษณาในขบวนรถไฟฟ้าสายสีแดงและสถานีที่ยังไม่มีการดำเนินการนั้น ทำให้เสียโอกาสทางธุรกิจจึงมอบหมายให้การรถไฟแห่งประเทศไทย (รฟท.) และ ขร. บูรณาการร่วมกันกับ Marketing มืออาชีพเพื่อหารายได้เข้าองค์กร
สำหรับรูปแบบการดำเนินธุรกิจของ รฟฟท. ภายใต้สัญญารับจ้างเดินรถสายสีแดงกับ รฟท. เป็นสัญญารายปี ทำให้พนักงาน รฟฟท. ที่มีความรู้ความเชี่ยวชาญและประสิทธิภาพในการเดินรถและซ่อมบำรุง ไม่มีความมั่นคง ไม่จูงใจต่อการดึงดูดและรักษาบุคลากรที่สำคัญไว้ได้นั้น มอบหมายให้ ขร. และ รฟท. ศึกษารูปแบบการบริหารจัดการเดินรถไฟฟ้าของรถไฟฟ้าสายสีอื่น ๆ พิจารณาข้อดีข้อเสีย รวมทั้งจุดอ่อนจุดแข็งโอกาสทางธุรกิจ เพื่อนำเสนอรัฐบาลในการพัฒนาและขับเคลื่อนองค์กรต่อไป
********* 25 ตุลาคม 2566 ***********

ที่มา : https://www.thaigov.go.th/news/contents/details/74430