รัฐบาลไทย-ข่าวทำเนียบรัฐบาล-‘อนงค์นาถ’ ผช.เลขาฯ รมว.กษ. เปิดเวทีรับฟังปัญหาผู้ค้าสะพานปลาอ่างศิลา พร้อมร่วมหาแนวทางแก้ไขเร่งด่วน 	


วันพฤหัสบดีที่ 9 พฤศจิกายน 2566
‘อนงค์นาถ’ ผช.เลขาฯ รมว.กษ. เปิดเวทีรับฟังปัญหาผู้ค้าสะพานปลาอ่างศิลา พร้อมร่วมหาแนวทางแก้ไขเร่งด่วน
‘อนงค์นาถ’ ผช.เลขาฯ รมว.กษ. เปิดเวทีรับฟังปัญหาผู้ค้าสะพานปลาอ่างศิลา พร้อมร่วมหาแนวทางแก้ไขเร่งด่วน
นางสาวอนงค์นาถ จ่าแก้ว ผู้ช่วยเลขานุการรัฐมนตรีว่าการกระทรวงเกษตรและสหกรณ์ ได้รับมอบหมายจาก   นายอนุชา นาคาศัย รัฐมนตรีช่วยว่าการกระทรวงเกษตรและสหกรณ์ รับฟังปัญหาความเดือดร้อนจากตัวแทนผู้ประกอบการสินค้าทะเลตลาดสะพานปลา (อ่างศิลา) จังหวัดชลบุรี กรณีผู้ค้าได้รับหนังสือจากองค์การสะพานปลาบอกเลิกสัญญาเช่าทรัพย์สินองค์การสะพานปลาและขอให้ชำระหนี้ ซึ่งทำให้ผู้ค้าได้รับความเดือดร้อน นำโดย นายชุมพล ลีลานนท์ ประธานเครือข่ายสภาพประชาชนแห่งชาติ 77 จังหวัด โดยมีคณะที่ปรึกษารัฐมนตรีช่วยว่าการกะทรวงเกษตรและสหกรณ์ (นายอนุชา นาคาศัย)   นายปรีดา ยังสุขสถาพร ผู้อำนวยการองค์การสะพานปลา ตัวแทนพ่อค้าแม่ค้าสะพานปลา (อ่างศิลา) เข้าร่วมหารือและเสนอแนะแนวทางแก้ไขปัญหาร่วมกัน เพื่อให้ได้รับความเป็นธรรม และให้เกิดการสร้างรายได้ พัฒนาแหล่งทำกินให้เกิดความยั่งยืนต่อไป ทั้งนี้ที่ประชุมจะนำข้อร้องเรียนดังกล่าวและแนวทางแก้ปัญหาในเบื้องต้นเสนอต่อรมช.อนุชา เพื่อรับทราบและเร่งหาแนวทางแก้ไขชัดเจนอย่างเร่งด่วนต่อไป ณ ห้องประชุม 123 กระทรวงเกษตรและสหกรณ์

ที่มา : https://www.thaigov.go.th/news/contents/details/74410