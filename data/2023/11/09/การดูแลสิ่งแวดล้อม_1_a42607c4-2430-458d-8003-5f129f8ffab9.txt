รัฐบาลไทย-ข่าวทำเนียบรัฐบาล-นายกฯ แต่งตั้ง พล.ต.อ.พัชรวาทฯ เป็นประธานคณะกรรมการแก้ปัญหามลพิษทางอากาศ


วันพฤหัสบดีที่ 9 พฤศจิกายน 2566
09/11/2566
พิมพ์
นายกฯ แต่งตั้ง พล.ต.อ.พัชรวาทฯ เป็นประธานคณะกรรมการแก้ปัญหามลพิษทางอากาศ
นายกฯ แต่งตั้ง พล.ต.อ.พัชรวาทฯ เป็นประธานคณะกรรมการแก้ปัญหามลพิษทางอากาศ
เมื่อวันที่ 16 ตุลาคม ที่ทำเนียบรัฐบาล นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี แถลงผลการประชุมคณะรัฐมนตรี ว่า นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง มีข้อสั่งการในเรื่องการดำเนินนโยบายด้านการป้องกันและแก้ไขปัญหาไฟป่า การเผาในที่โล่ง และหมอกควัน ซึ่งเป็นส่วนหนึ่งของการสร้างให้เกิดฝุ่นละออง PM 2.5 ซึ่งมองว่าเป็นความจำเป็นอย่างเร่งด่วนที่จะต้องมีแผนการปฏิบัติการลดความอันตรายของ PM 2.5 โดยแก้ปัญหาที่ต้นตอ ร่วมมือกับทุกฝ่ายทั้งในประเทศและประเทศเพื่อนบ้าน
ดังนั้นจึงขอสั่งการแต่งตั้งคณะกรรมการจัดการปัญหามลพิษทางอากาศเพื่อความยั่งยืนขึ้นมาและได้มีการมอบหมายให้ พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวง ทรัพยากรธรรมชาติและสิ่งแวดล้อม เป็นประธานของคณะกรรมการ และนายกิตติรัตน์ ณ ระนอง ในฐานะประธานที่ปรึกษาของนายกรัฐมนตรี เป็นรองประธานคณะกรรมการด้วย

ที่มา : https://www.thaigov.go.th/news/contents/details/74443