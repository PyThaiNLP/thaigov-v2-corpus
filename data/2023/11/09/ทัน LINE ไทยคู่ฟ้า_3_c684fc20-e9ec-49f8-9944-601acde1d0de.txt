รัฐบาลไทย-ข่าวทำเนียบรัฐบาล-ครม. เคาะ 2 มาตรการ รักษาเสถียรภาพราคาข้าวโพดเลี้ยงสัตว์ ปี 66/67


วันพฤหัสบดีที่ 9 พฤศจิกายน 2566
ครม. เคาะ 2 มาตรการ รักษาเสถียรภาพราคาข้าวโพดเลี้ยงสัตว์ ปี 66/67
.....
ที่ประชุม ครม. (7 พ.ย. 66) อนุมัติมาตรการรักษาเสถียรภาพราคาข้าวโพดเลี้ยงสัตว์ ปี 66/67 จำนวน 2 โครงการ วงเงินรวม 65,170,000 บาท เพื่อช่วยเหลือสภาพคล่องของสถาบันเกษตรกรและผู้ประกอบการรับซื้อข้าวโพดเลี้ยงสัตว์จากเกษตรกร โดยไม่เร่งระบายผลผลิต รวมถึงรักษาเสถียรภาพราคาข้าวโพดเลี้ยงสัตว์ในช่วงผลผลิตออกสู่ตลาดมาก ซึ่งจะส่งผลให้ราคาข้าวโพดเลี้ยงสัตว์ที่เกษตรกรขายได้อยู่ในระดับที่เหมาะสม
.
1. โครงการชดเชยดอกเบี้ยในการเก็บสต็อกข้าวโพดเลี้ยงสัตว์ ปี 66/67 วงเงิน 26,670,000 บาท โดยจะชดเชยดอกเบี้ยให้แก่ผู้เข้าร่วมโครงการฯ 4% ต่อปี ตามระยะเวลาที่เก็บสต็อก ระยะเวลาโครงการ ตั้งแต่ ครม. มีมติอนุมัติ (7 พ.ย.66) – มิ.ย. 68
.
2. โครงการสินเชื่อเพื่อรวบรวมข้าวโพดเลี้ยงสัตว์และสร้างมูลค่าเพิ่มโดยสถาบันเกษตรกร ปี 66/67 วงเงิน 38,500,000 บาท ซึ่ง ธ.ก.ส. จะสนับสนุนสินเชื่อแก่สถาบันเกษตรกร นำไปใช้เป็นเงินทุนหมุนเวียน รับซื้อข้าวโพดเลี้ยงสัตว์จากเกษตรกร คิดดอกเบี้ยเงินกู้ 4.85% ต่อปี สถาบันเกษตรกรรับภาระดอกเบี้ย 1% ต่อปี และรัฐบาลสนับสนุนดอกเบี้ยแก่ ธ.ก.ส. 3.85% ต่อปี (ไม่เกิน 12 เดือน) เริ่ม 1 ต.ค. 66 - 30 มิ.ย. 68
.
อ่านเพิ่มเติม คลิก https://www.thaigov.go.th/news/contents/details/74302
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74408