รัฐบาลไทย-ข่าวทำเนียบรัฐบาล-ธอส. คัดผลิตภัณฑ์ทางการเงิน นำโดยสินเชื่อบ้านดอกเบี้ยต่ำพิเศษ คงที่ 3 ปี ร่วมงานมหกรรมการเงิน เชียงใหม่ ครั้งที่ 18 ระหว่างวันที่ 10 - 12 พฤศจิกายน 2566  


วันพฤหัสบดีที่ 9 พฤศจิกายน 2566
09/11/2566
พิมพ์
ธอส. คัดผลิตภัณฑ์ทางการเงิน นำโดยสินเชื่อบ้านดอกเบี้ยต่ำพิเศษ คงที่ 3 ปี ร่วมงานมหกรรมการเงิน เชียงใหม่ ครั้งที่ 18 ระหว่างวันที่ 10 - 12 พฤศจิกายน 2566
ธอส. ร่วมงานมหกรรมการเงิน เชียงใหม่ ครั้งที่ 18 : Money Expo 2023 Chiangmai ณ เซ็นทรัล เชียงใหม่ แอร์พอร์ต จัดขึ้นระหว่างวันที่ 10 - 12 พฤศจิกายน 2566
ธนาคารอาคารสงเคราะห์ (ธอส.) ขนโปรโมชันร่วมงานมหกรรมการเงิน เชียงใหม่ ครั้งที่ 18 : Money Expo 2023 Chiangmai ณ เซ็นทรัล เชียงใหม่ แอร์พอร์ต เพื่อให้พี่น้องชาวภาคเหนือ ได้มีที่อยู่อาศัยเป็นของตนเองและเข้าถึงผลิตภัณฑ์ทางการเงินของ ธอส. มากขึ้น ตามพันธกิจ “ทำให้คนไทยมีบ้าน” นำโดย สินเชื่ออัตราดอกเบี้ยพิเศษ คงที่ 3 ปี ผ่อนชำระเริ่มต้นเพียงเดือนละ 3,600 บาท นานถึง 2 ปี สำหรับลูกค้าที่ต้องการกู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น (Refinance) และชำระหนี้เกี่ยวกับที่อยู่อาศัย สำหรับหลักประกันในการยื่นกู้ต้องอยู่ในเขตพื้นที่ จ.เชียงใหม่ แม่ฮ่องสอน เชียงราย พะเยา น่าน ลำปาง ลำพูน แพร่ และตาก เท่านั้น ลงทะเบียนภายในงาน ยื่นกู้ และทำนิติกรรมภายในวันที่ 29 ธันวาคม 2566 พิเศษ!! ลูกค้าที่มีวงเงินทำนิติกรรมสูงสุด 5 อันดับแรก รับของสมนาคุณฟรีทันที!! โดยอันดับที่ 1 รับบัตรกำนัล ห้องพัก 2 คืน (พร้อมอาหารเช้า) ที่โรงแรมดุสิตดีทู เชียงใหม่ และเครื่องดูดฝุ่น Robot  อันดับที่ 2-3 รับเครื่องดูดฝุ่น Robot และอันดับที่ 4-5 รับเครื่องฟอกอากาศ ยี่ห้อ SHARP
สลากออมทรัพย์ ธอส. ที่ให้ผลตอบแทนดี โอกาสถูกรางวัลสูง ประกอบด้วย ชุดขาลเพิ่มพูน ปี 2566 หน่วยละ1,000 บาท ผลตอบแทนหน้าสลาก 1.00% ต่อปี (เมื่อฝากครบกำหนด) และมีโอกาสรับผลตอบแทนผันแปรตามคุณภาพสินเชื่อ  0.15% ต่อปี รวมรับผลตอบแทนสูงสุด 1.15% ต่อปี โอกาสลุ้นรางวัลที่ 1 มูลค่า 2 ล้านบาท และรางวัลเลขท้าย 3 ตัว และ 2 ตัวทุกงวด รวม 36 งวด ชุดพิมานมาศ Plus Phase 2 หน่วยละ 50,000 บาท ผลตอบแทนหน้าสลาก 1.25% ต่อปี (เมื่อฝากครบกำหนด) พร้อมโอกาสลุ้นรางวัลที่ 1 รางวัลละ 3 ล้านบาท และรางวัลเลขท้าย 4 ตัว, 3 ตัว, 2 ตัว และ 1 ตัวทุกงวด รวม 24 งวด ชุดเกล็ดดาว พลัส หน่วยละ 5,000 บาท ผลตอบแทนหน้าสลาก 0.65% ต่อปี (เมื่อฝากครบกำหนด) โอกาสลุ้นรางวัลที่ 1 มูลค่า 1 ล้านบาท และรางวัลเลขท้าย 3 ตัว, 2 ตัว และรางวัลเลขสลับเลขท้าย 3 ตัว และ 2 ตัว รวม 24 งวด จองสิทธิ์ภายในงานและซื้อสลากได้ระหว่างวันที่ 10 – 19 พฤศจิกายน 2566 (เงื่อนไขเป็นไปตามที่ธนาคารกำหนด) สำหรับลูกค้าที่จองสิทธิ์และซื้อสลากออมทรัพย์ จำนวนเงินตั้งแต่ 5 แสนบาท แต่ไม่เกิน 2 ล้านบาทต่อรายการ จะได้รับบัตร Starbucks มูลค่า 150 บาท ท่านละ 1 ใบ ต่อผลิตภัณฑ์ และซื้อจำนวนเงินมากกว่า 2 ล้านบาทขึ้นไปต่อรายการ จะได้รับเซ็ตกล่องสำหรับใส่อาหาร Super Lock มูลค่า 699 บาท ท่านละ 1 ชุด ต่อผลิตภัณฑ์ หรือจนกว่าของสมนาคุณจะหมด
บ้านมือสอง ธอส. คุณภาพดี ทำเลเด่นหลากหลายประเภทใน จ.เชียงใหม่ และพื้นที่ใกล้เคียงมากกว่า 400 รายการ มาจำหน่ายด้วยส่วนลดพิเศษสูงสุด 50% ของราคาประเมิน โดยมีรายการที่น่าสนใจ อาทิ บ้านเดี่ยว 1 ชั้น ขนาดเนื้อที่ 62 ตารางวา ในโครงการหมู่บ้านแพรวารี อ.เมืองพะเยา จ.พะเยา ราคาจำหน่ายพิเศษเหลือเพียง 1.28 ล้านบาท จากราคาปกติ 1.45 ล้านบาท ผู้ที่สนใจซื้อทรัพย์สามารถวางเงินประกันการซื้อทรัพย์
รายการละ 5,000 บาท นอกจากนี้ยังมีโปรโมชัน สินเชื่ออัตราดอกเบี้ยต่ำสุด นานสูงสุดถึง 24 เดือน โดยลูกค้าสามารถเลือกชมบ้านมือสองของธนาคารได้ที่ www.ghbhomecenter.com, Mobile Application : GHB ALL HOME ทั้งนี้ ลูกค้าที่ใช้บริการผลิตภัณฑ์ทางการเงิน ตามเงื่อนไขและระยะเวลาที่ธนาคารกำหนด จะได้รับของสมนาคุณฟรีอีกมากมาย โดยงานมหกรรมการเงิน เชียงใหม่ ครั้งที่ 18 มีกำหนดจัดขึ้นระหว่างวันที่ 10 - 12 พฤศจิกายน 2566 ณ เซ็นทรัล เชียงใหม่ แอร์พอร์ต สอบถามรายละเอียดเพิ่มเติมได้ที่ ธอส.ทุกสาขาทั่วประเทศ  G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/74394