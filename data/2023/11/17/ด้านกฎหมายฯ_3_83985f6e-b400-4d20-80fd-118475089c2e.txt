รัฐบาลไทย-ข่าวทำเนียบรัฐบาล-รัฐมนตรีว่าการกระทรวงติธรรม ร่วมงานวันก่อตั้งสำนักงาน ป.ป.ส. ครบรอบ ๔๗ ปี


วันศุกร์ที่ 17 พฤศจิกายน 2566
17/11/2566
พิมพ์
รัฐมนตรีว่าการกระทรวงติธรรม ร่วมงานวันก่อตั้งสำนักงาน ป.ป.ส. ครบรอบ ๔๗ ปี
รัฐมนตรีว่าการกระทรวงติธรรม ร่วมงานวันก่อตั้งสำนักงาน ป.ป.ส. ครบรอบ ๔๗ ปี
เมื่อวันพฤหัสบดีที่ ๑๖ พฤศจิกายน ๒๕๖๖ เวลา ๑๑.๐๐ น. พันตำรวจตรี ทวี สอดส่อง รัฐมนตรีว่าการกระทรวงยุติธรรม ร่วมงานวันก่อตั้งสำนักงาน ป.ป.ส. ครบรอบ ๔๗ ปี โดยมี พลตำรวจโท ภาณุรัตน์ หลักบุญ ผู้ช่วยผู้บัญชาการตำรวจแห่งชาติ รักษาราชการแทน เลขาธิการ ป.ป.ส. พร้อมด้วยอดีตเลขาธิการ และผู้บริหารสำนักงาน ป.ป.ส. หน่วยงานภาคีที่เกี่ยวข้อง และหน่วยงานต่างประเทศ และเจ้าหน้าที่ เข้าร่วมงาน ณ สำนักงาน ป.ป.ส.
โดยในช่วงเช้า พลตำรวจโท ภาณุรัตน์ หลักบุญ ผู้ช่วยผู้บัญชาการตำรวจแห่งชาติ รักษาราชการแทน เลขาธิการ ป.ป.ส. พร้อมคณะผู้บริหาร ข้าราชการ และเจ้าหน้าที่ ป.ป.ส. ได้ร่วมพิธีทางศาสนา ต่อจากนั้น สำนักงาน ป.ป.ส.ได้ร่วมกันจัดกิจกรรมเดินขบวนรณรงค์สร้างการรับรู้แก่ประชาชนในการป้องกันและแก้ไขปัญหายาเสพติดในชุมชน ภายใต้แนวคิด “ยาเสพติดกลัวอะไร ? ครอบครัวที่อบอุ่น ชุมชนที่เข้มแข็ง” ผ่านสื่อสนับสนุนผ้ากันเปื้อนแจ้งเบาะแสยาเสพติด สายด่วน ป.ป.ส. โทร.๑๓๘๖ เพื่อรณรงค์ให้กลุ่มพ่อค้าแม่ค้าที่จำหน่ายอาหาร/เครื่องดื่ม ให้เข้ามามีส่วนร่วมในการป้องกัน เฝ้าระวัง และแจ้งเบาะแสยาเสพติดมากขึ้น จำนวนกว่า ๒๐๐ ร้าน ณ ชุมชนตลาดศรีวนิช ดินแดง
นอกจากนี้ พลตำรวจโท ภาณุรัตน์ฯ ได้เป็นประธานในพิธีมอบโล่ประกาศเกียรติคุณข้าราชการพลเรือนดีเด่นและพนักงานราชการดีเด่น ประจำปี ๒๕๖๕ จำนวน ๔๖ ราย และพิธีมอบเครื่องหมายความสามารถหลักสูตรอินทรีย์ ๑๙ สำหรับเชิดชูเกียรติผู้ทรงคุณวุฒิที่ได้ประกอบคุณงามความดี เสียสละ อุทิศตนให้กับสำนักงานฯ จำนวน ๑๕ ราย

ที่มา : https://www.thaigov.go.th/news/contents/details/74906