รัฐบาลไทย-ข่าวทำเนียบรัฐบาล-“ภูมิธรรม” รักษาการนายกรัฐมนตรี ต่อสายตรงผู้ว่าฯเชียงราย กำชับติดตามเหตุแผ่นดินไหวเชียงรายอย่างใกล้ชิด


วันศุกร์ที่ 17 พฤศจิกายน 2566
17/11/2566
พิมพ์
“ภูมิธรรม” รักษาการนายกรัฐมนตรี ต่อสายตรงผู้ว่าฯเชียงราย กำชับติดตามเหตุแผ่นดินไหวเชียงรายอย่างใกล้ชิด
“ภูมิธรรม” รักษาการนายกรัฐมนตรี ต่อสายตรงผู้ว่าฯเชียงราย กำชับติดตามเหตุแผ่นดินไหวเชียงรายอย่างใกล้ชิด
จากกรณีที่เกิดแผ่นดินไหว ขนาด 6.4 ริกเตอร์ ศูนย์กลางอยู่บริเวณประเทศเมียนมา เมื่อเวลา 8.37 น.ที่ผ่านมา (วันที่ 17 พฤศจิกายน 2566) นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ในฐานะรักษาการนายกรัฐมนตรี ได้แสดงความกังวลต่อสถานการณ์ดังกล่าว จากที่ปรากฎรายงานข่าวความเสียหายต่ออาคาร และการใช้ชีวิตของพี่น้องประชาชนในวงกว้าง จึงได้ต่อสายตรงเพื่อสั่งการ นายพุฒิพงศ์ ศิริมาตย์ ผู้ว่าราชการจังหวัดเชียงราย ให้ติดตามสถานการณ์อย่างใกล้ชิด และรายงานความคืบหน้าสถานการณ์อย่างต่อเนื่อง โดยได้ให้เบอร์ติดต่อตรงเพื่อสื่อสารถึงในกรณีฉุกเฉินได้ตลอดเวลา รวมไปถึงได้สั่งการให้เฝ้าระวังการเกิดอาฟเตอร์ช็อกที่อาจสร้างความเสียหายเพิ่มเติมด้วย

ที่มา : https://www.thaigov.go.th/news/contents/details/74896