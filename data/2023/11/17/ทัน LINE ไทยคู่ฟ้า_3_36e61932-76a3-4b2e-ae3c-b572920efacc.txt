รัฐบาลไทย-ข่าวทำเนียบรัฐบาล-สธ. เปิดตัวแคมเปญ “Give Birth Great World” แก้ปัญหาเด็กเกิดน้อย


วันศุกร์ที่ 17 พฤศจิกายน 2566
สธ. เปิดตัวแคมเปญ “Give Birth Great World” แก้ปัญหาเด็กเกิดน้อย
.....
ปัญหาภาวะเด็กเกิดน้อยที่เป็นปัญหาของหลายประเทศทั่วโลก และในอนาคตอันใกล้นี้ ไทยจะเป็นหนึ่งใน 23 ประเทศ ที่อัตราการเจริญพันธุ์ของประเทศปรับลดลงถึงต่ำสุด และประชากรของประเทศจะเหลือเพียง 50% ของที่มีอยู่ในปัจจุบัน
.
กระทรวงสาธารณสุข ได้เร่งรัดให้ทุกหน่วยงานที่เกี่ยวข้องเพิ่มประสิทธิภาพคลินิกส่งเสริมการมีบุตรคุณภาพภาครัฐและภาคเอกชนทั่วประเทศ พร้อมจัดทำแคมเปญ “Give Birth Great World” เป็นโครงการระดับประเทศและอาจเชิญชวนประเทศอื่น ๆ ในภูมิภาคนี้เข้าร่วม ด้วยการเปลี่ยนทัศนคติของการเกิดเป็นการให้ที่ยิ่งใหญ่ของโลก แก้ปัญหาเด็กเกิดน้อย
.
เมื่อประชากรสูงอายุมีมากกว่าวัยหนุ่มสาวและเด็กเกิดใหม่ ทำให้เกิดปัญหาใหญ่เชิงโครงสร้างประชากร เช่น ขาดแคลนวัยแรงงาน ผู้สูงอายุในกลุ่มที่มีภาวะพึ่งพิงจะเพิ่มขึ้น กลายเป็นยอดของปิรามิด ขณะที่ฐานปิรามิดประชากรแคบลงเรื่อย ๆ ซึ่งไม่เป็นผลดีต่อเศรษฐกิจและความมั่นคงด้านประชากรของประเทศ ดังนั้น ปัญหา “เด็กเกิดน้อย” ไม่ใช่แค่วาระแห่งชาติ แต่เป็นปัญหาของโลก
.
ส่วนโครงสร้างประชากรไทย ขณะนี้เข้าสู่วัยผู้สูงอายุมากกว่า 20% ขณะที่อัตราการเกิดใหม่น้อยมาก โดยอัตราเจริญพันธุ์รวมหรือจำนวนบุตรโดยเฉลี่ยของผู้หญิง 1 คน ที่เหมาะสมคือ 2.1 คน แต่ปัจจุบันพบว่าจำนวนบุตรโดยเฉลี่ยของหญิงไทยลดลงเหลือเพียง 1.08 คนเท่านั้น จึงต้องเอาความคิดที่ว่าลูกมากจะยากจนออกไป โดยเฉพาะคนที่พื้นฐานการศึกษาที่ดี หรือกลุ่มคนที่มีฐานเศรษฐกิจรองรับ เพื่อเพิ่มขีดความสามารถในการแข่งขันของประเทศ
.
อ่านเพิ่มเติม คลิก https://www.thaigov.go.th/news/contents/details/74747
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74898