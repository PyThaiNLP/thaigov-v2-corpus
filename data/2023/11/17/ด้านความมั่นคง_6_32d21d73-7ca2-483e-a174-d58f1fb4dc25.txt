รัฐบาลไทย-ข่าวทำเนียบรัฐบาล-​ปลัดแรงงาน ส่ง รองปลัดฯ นำทีมผู้บริหาร มอบอุปกรณ์การเรียน – กีฬา โครงการ “มอบไออุ่น รักและห่วงใย ปี 2566” กับไทยพีบีเอส ส่งต่อประชาชนที่ประสบภัยหนาว และโรงเรียนยากไร้ในถิ่นทุรกันด


วันศุกร์ที่ 17 พฤศจิกายน 2566
17/11/2566
พิมพ์
​ปลัดแรงงาน ส่ง รองปลัดฯ นำทีมผู้บริหาร มอบอุปกรณ์การเรียน – กีฬา โครงการ “มอบไออุ่น รักและห่วงใย ปี 2566” กับไทยพีบีเอส ส่งต่อประชาชนที่ประสบภัยหนาว และโรงเรียนยากไร้ในถิ่นทุรกันด
​ปลัดแรงงาน ส่ง รองปลัดฯ นำทีมผู้บริหาร มอบอุปกรณ์การเรียน – กีฬา โครงการ “มอบไออุ่น รักและห่วงใย ปี 2566” กับไทยพีบีเอส ส่งต่อประชาชนที่ประสบภัยหนาว และโรงเรียนยากไร้ในถิ่นทุรกันดาร
วันที่ 17 พฤศจิกายน 2566 เวลา 10.00 น. นายไพโรจน์ โชติกเสถียร  ปลัดกระทรวงแรงงาน มอบหมายให้ นายเดชา พฤกษ์พัฒนรักษ์ รองปลัดกระทรวงแรงงาน พร้อมด้วย นางสาวกรจิรัฏฐ์ พงจันทร์ศธร ผู้ช่วยปลัดกระทรวงแรงงาน และผู้บริหารระดับสูงกระทรวงแรงงาน  มอบสิ่งของเครื่องอุปโภคบริโภค ผ้าห่มกันหนาว เสื้อกันหนาว ชุดนักเรียน อุปกรณ์การเรียนการสอน อุปกรณ์กีฬา และสิ่งของทั่วไป ซึ่งได้รับการสนับสนุนจากหน่วยงานในสังกัดกระทรวงแรงงานและสถานประกอบการ เพื่อส่งมอบให้รายการสถานีประชาชน สถานีโทรทัศน์ไทยพีบีเอส  ได้นำไปให้กับประชาชนที่ประสบภัยหนาว และโรงเรียนยากไร้ในถิ่นทุรกันดารตามโครงการ “มอบไออุ่น ให้พี่น้อง ปี 2566 ซึ่งจัดขึ้นในวันอาทิตย์ที่ 10 ธันวาคม 2566 ณ อำเภอกัลยาณิวัฒนา จังหวัดเชียงใหม่ โดยมี คุณธีรเดช งามเหลือ คุณธิดารัตน์ อนันตรกิตติ ผู้ดำเนินรายการสถานีประชาชน คุณวสันต์ วชิราชัย ผู้จัดการฝ่ายกราฟิก รายการสถานีประชาชน สถานีโทรทัศน์ไทยพีบีเอส เป็นผู้รับมอบ  ณ สถานีโทรทัศน์ไทยพีบีเอส ถนนวิภาวดีรังสิต แขวงตลาดบางเขน เขตหลักสี่ จังหวัดกรุงเทพ
สำหรับโครงการดังกล่าว กระทรวงแรงงาน ได้ร่วมกับ รายการสถานีประชาชน สถานีโทรทัศน์ Thai PBS จัดโครงการ “มอบไออุ่น ให้พี่น้อง 2566” ขึ้น มีวัตถุประสงค์เพื่อเสริมสร้างการมีส่วนร่วมจากทุกภาคส่วน ทั้งหน่วยงานภาครัฐและเอกชนในการสนับสนุนสิ่งของดังกล่าว เพื่อร่วมสมทบนำไปช่วยเหลือประชาชนที่ประสบภัยหนาว และโรงเรียนยากไร้ในถิ่นทุรกันดาร ณ อำเภอกัลยาณิวัฒนา จังหวัดเชียงใหม่ รวมกว่า 1,500 ครัวเรือน ที่อยู่ในพื้นที่ห่างไกลจากตัวเมือง มีเนื้อที่ส่วนใหญ่เป็นภูเขา ป่าไม้และลำห้วย โดยภูเขาสูงประมาณ 800 – 1,300 เมตรจากระดับน้ำทะเลปานกลาง สภาพป่าไม้เป็นป่าดิบเขา ป่าเบญจพรรณ ป่าเต็งรัง มีปัญหาการชะล้างของดิน สภาพอากาศจะมีความเย็นตลอดทั้งปี โดยทั่วไปพื้นที่เป็นภูเขาและที่ราบเชิงเขานั้น โดยจะนำสิ่งของดังกล่าวไปมอบให้ในวันอาทิตย์ที่ 10 ธันวาคม 2566 นี้ต่อไป
+++++++++++++++++++
กองเผยแพร่และประชาสัมพันธ์

ที่มา : https://www.thaigov.go.th/news/contents/details/74892