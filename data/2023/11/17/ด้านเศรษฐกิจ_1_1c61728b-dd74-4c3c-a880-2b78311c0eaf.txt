รัฐบาลไทย-ข่าวทำเนียบรัฐบาล-กรมทางหลวงชนบท ดำเนินการปรับเกลี่ยดินสไลด์ที่ปิดทับเส้นทางบนถนนทางหลวงชนบทในจังหวัดแม่ฮ่องสอน เพื่อบรรเทาความเดือดร้อนและอำนวยความสะดวกปลอดภัยในการเดินทางให้ประชาชน


วันศุกร์ที่ 17 พฤศจิกายน 2566
กรมทางหลวงชนบท ดำเนินการปรับเกลี่ยดินสไลด์ที่ปิดทับเส้นทางบนถนนทางหลวงชนบทในจังหวัดแม่ฮ่องสอน เพื่อบรรเทาความเดือดร้อนและอำนวยความสะดวกปลอดภัยในการเดินทางให้ประชาชน
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน หมวดบำรุงทางหลวงชนบทแม่สะเรียง จัดเจ้าหน้าที่พร้อมเครื่องจักรเร่งปรับเกลี่ยดินสไลด์ที่ปิดทับขวางทางจราจร เนื่องจากมีฝนตกหนักอย่างต่อเนื่องในพื้นที่ บนถนนสาย มส.3010 แยก ทล.108 - บ้านสันติธรรม อำเภอแม่สะเรียง จังหวัดแม่ฮ่องสอน บริเวณช่วง กม. ที่ 5+770 เพื่อความปลอดภัยของผู้ใช้รถใช้ถนน ปัจจุบันสามารถสัญจรผ่านได้แล้ว นอกจากนี้ ได้จัดเจ้าหน้าที่เข้าปรับปรุงภูมิทัศน์ ตัดหญ้าบริเวณสองข้างทางบนถนนสาย มส.3004 แยก ทล.105 - บ้านแม่สามแลบ อำเภอสบเมย จังหวัดแม่ฮ่องสอน เพิ่มทัศนวิสัยในการขับขี่ให้กับผู้ใช้เส้นทาง ลดความเสี่ยงต่อการเกิดอุบัติเหตุทางถนน ทั้งนี้ เพื่อช่วยเหลือและบรรเทาความเดือดร้อนให้ประชาชนเดินทางได้อย่างปลอดภัย ทช. ได้จัดเจ้าหน้าที่เฝ้าติดตามและตรวจตราสายทางในความรับผิดชอบอย่างใกล้ชิด หากประชาชนต้องการสอบถามเส้นทาง หรือแจ้งเหตุสามารถแจ้งได้ที่สายด่วน ทช. โทร. 1146

ที่มา : https://www.thaigov.go.th/news/contents/details/74867