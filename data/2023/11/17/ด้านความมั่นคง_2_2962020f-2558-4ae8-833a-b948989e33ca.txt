รัฐบาลไทย-ข่าวทำเนียบรัฐบาล-กกล.ผาเมือง ปะทะกลุ่มขบวนการลำเลียงยาเสพติด เสียชีวิต 2 ศพ ยึดยาบ้า 500,000 เม็ด ในพื้นที่ อ.ฝาง จ.เชียงใหม่


วันศุกร์ที่ 17 พฤศจิกายน 2566
กกล.ผาเมือง ปะทะกลุ่มขบวนการลำเลียงยาเสพติด เสียชีวิต 2 ศพ ยึดยาบ้า 500,000 เม็ด ในพื้นที่ อ.ฝาง จ.เชียงใหม่
รองผู้บัญชาการกองกำลังผาเมือง พร้อมด้วย ส่วนราชการที่เกี่ยวข้อง เข้าตรวจสอบพื้นที่เกิดเหตุ กองร้อยทหารม้าที่ 4 หน่วยเฉพาะกิจไชยานุภาพ กองกำลังผาเมือง ปะทะกับกลุ่มขบวนการลำเลียงยาเสพติด บริเวณ เส้นทาง บ้านป่ากล้วย ต.ม่อนปิ่น อ.ฝาง จ.เชียงใหม่
ผลการตรวจสอบพบกลุ่มขบวนการลักลอบลำเลียงยาเสพติดเสียชีวิต จำนวน 2 ศพ ไม่ทราบสัญชาติ พบถุงผ้าดัดแปลงเป็นเป้สะพายหลัง จำนวน 5 เป้ ภายในบรรจุยาเสพติดให้โทษประเภท 1 (ยาบ้า) รวมจำนวน 500,000 เม็ด, ฝิ่นดิบ จำนวน 6.4 กิโลกรัม, อาวุธปืนลูกซองยาว จำนวน 1 กระบอก และลูกระเบิดขว้าง จำนวน 1 ลูก ตกอยู่ข้างศพผู้เสียเสียชีวิต หน่วยจึงได้นำของกลางส่งให้กับเจ้าหน้าที่ตำรวจสถานีตำรวจภูธรฝาง เพื่อดำเนินการตามกฎหมายต่อไป

ที่มา : https://www.thaigov.go.th/news/contents/details/74872