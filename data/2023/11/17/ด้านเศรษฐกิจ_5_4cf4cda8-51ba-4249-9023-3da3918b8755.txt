รัฐบาลไทย-ข่าวทำเนียบรัฐบาล-กรมทางหลวงชนบท ซ่อมสร้างถนนสาย พช.2031 จังหวัดเพชรบูรณ์ เสร็จสมบูรณ์ 


วันศุกร์ที่ 17 พฤศจิกายน 2566
กรมทางหลวงชนบท ซ่อมสร้างถนนสาย พช.2031 จังหวัดเพชรบูรณ์ เสร็จสมบูรณ์
....
กรมทางหลวงชนบท กระทรวงคมนาคม โดยแขวงทางหลวงชนบทเพชรบูรณ์ ดำเนินโครงการซ่อมสร้างถนนทางหลวงชนบทสาย พช.2031 แยก ทล.21 - บ้านวังซอง อำเภอเมือง จังหวัดเพชรบูรณ์ เสร็จสมบูรณ์ โดยซ่อมสร้างผิวทางแอสฟัลท์ติกคอนกรีต ช่วง กม. ที่ 3+455 - 6+900 ขนาด 2 ช่องจราจร ผิวจราจรกว้าง 6 เมตร ไหล่ทางกว้างข้างละ 1 เมตร พร้อมติดตั้งสิ่งอำนวยความสะดวกและเครื่องหมายจราจร รวมระยะทาง 3.445 กิโลเมตร ใช้งบประมาณ 14.970 ล้านบาท เพื่อยกระดับคุณภาพชีวิตและสนับสนุนการขนส่งผลผลิตทางการเกษตร การท่องเที่ยวของจังหวัด เช่น อุทยานแห่งชาติตาดหมอก เพื่อให้ประชาชนในพื้นที่ได้สัญจรไป - มา ได้อย่างสะดวกรวดเร็ว และปลอดภัยมากยิ่งขึ้น ทั้งนี้ ถนนสายดังกล่าวสามารถใช้เป็นเส้นทางเชื่อมไปยังถนนทางหลวงชนบทสาย พช.4006 แยก ทล.2402 - บ้านน้ำเดื่อ อำเภอหล่มสัก จังหวัดเพชรบูรณ์ ได้ด้วย

ที่มา : https://www.thaigov.go.th/news/contents/details/74905