รัฐบาลไทย-ข่าวทำเนียบรัฐบาล-ในห้วงการประชุมคณะกรรมการนโยบายและบริหารจัดการข้าวแห่งชาติ (นบข.) ครั้งที่ 1/66 นายกฯ กำชับให้ดูแลผลผลิตข้าวให้ได้สูงสุด พร้อมเห็นชอบแต่งตั้งคณะอนุกรรมการ 3 คณะ 


วันจันทร์ที่ 6 พฤศจิกายน 2566
ในห้วงการประชุมคณะกรรมการนโยบายและบริหารจัดการข้าวแห่งชาติ (นบข.) ครั้งที่ 1/66 นายกฯ กำชับให้ดูแลผลผลิตข้าวให้ได้สูงสุด พร้อมเห็นชอบแต่งตั้งคณะอนุกรรมการ 3 คณะ
.....
ในห้วงการประชุมคณะกรรมการนโยบายและบริหารจัดการข้าวแห่งชาติ (นบข.) ครั้งที่ 1/66 นายกฯ กำชับให้ดูแลผลผลิตข้าวให้ได้สูงสุด พร้อมเห็นชอบแต่งตั้งคณะอนุกรรมการ 3 คณะ สนับสนุนการปฏิบัติงานของ นบข.
.
สรุปสาระสำคัญการประชุม ดังนี้
- สถานการณ์ผลผลิตข้าว : สำนักงานเศรษฐกิจการเกษตร (ณ เดือน ต.ค.66) คาดการณ์ผลผลิตข้าว ปีการผลิต 2566/67 ในภาพรวมจะลดลงจากปีก่อน เนื่องจากได้รับผลกระทบจากเอลนีโญ
- การส่งออกข้าวไทย : ปี 2566 (ม.ค.-ก.ย.) ไทยส่งออกข้าวเพิ่มขึ้น เนื่องจากได้รับคำสั่งซื้อจากอินโดนีเซียเพิ่มขึ้น รวมทั้งได้รับอานิสงส์จากอินเดียห้ามส่งออกข้าวขาว และปากีสถาน ส่งออกข้าวลดลง โดยส่งออกข้าวขาวมากเป็นอันดับ 1 รองลงมาได้แก่ข้าวนึ่ง ข้าวหอมมะลิไทย ข้าวเหนียว และข้าวกล้อง
.
พร้อมนี้ ที่ประชุมรับทราบความคืบหน้าการดำเนินการตามยุทธศาสตร์ข้าวไทย ปี 2563 – 2567 ตามเป้าหมายหลักที่สำคัญ ดังนี้
1. ลดต้นทุนการผลิต/ผลผลิตเฉลี่ยต่อไร่ : ลดต้นทุนการผลิตไม่เกิน 3,000 บาท/ไร่ หรือ 6,000 บาท/ตัน โดยมีความคืบหน้าอยู่ที่ 3,433 บาท/ไร่ หรือ 5,787 บาท/ตัน และลดต้นทุนผลผลิตเฉลี่ยต่อไร่ 600 กก./ไร่ (จาก 465 กก./ไร่) โดยมีความคืบหน้าอยู่ที่ 593 กก./ไร่
2. สนองความต้องการที่หลากหลายของตลาดข้าว: โดยจัดประกวดข้าวพันธุ์ใหม่ โดยสมาคมผู้ส่งออกข้าวไทย ร่วมกับกรมการข้าว ได้มอบรางวัลแล้ว 9 สายพันธุ์ (รับรองพันธุ์ข้าวแล้ว 1 สายพันธุ์ คือ กข 95 หรือ ดกเจ้าพระยา)
3. เพิ่มข้าวพันธุ์ใหม่ ไม่น้อยกว่า 12 พันธุ์: กรมการข้าวได้รับรองแล้ว 13 พันธุ์ ได้แก่ 1.ข้าวเจ้าพื้นนุ่ม 3 พันธุ์ 2. ข้าวเจ้าพื้นแข็ง 7 พันธุ์ 3. ข้าวหอมไทย 1 พันธุ์ 4. ข้าวโภชนาการสูง 1 พันธุ์ 5.ข้าวเหนียว 1 พันธุ์
.
นอกจากนี้ ที่ประชุมฯ ได้แต่งตั้งคณะอนุกรรมการสนับสนุนการปฏิบัติงานของ นบข. 3 คณะ ดังนี้
1. คณะอนุกรรมการนโยบายและบริหารข้าวแห่งชาติด้านการผลิต
2. คณะอนุกรรมการนโยบายและบริหารข้าวแห่งชาติด้านการตลาด
3. คณะอนุกรรมการติดตามกำกับดูแลการบริหารจัดการข้าวระดับจังหวัด
อ่านเพิ่มเติม คลิก https://www.thaigov.go.th/news/contents/details/74049
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74241