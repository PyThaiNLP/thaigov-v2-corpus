รัฐบาลไทย-ข่าวทำเนียบรัฐบาล-ระวัง! เพจเฟซบุ๊กปลอม แอบอ้างรับทำและต่อใบอนุญาตขับรถปลอม


วันจันทร์ที่ 6 พฤศจิกายน 2566
ระวัง! เพจเฟซบุ๊กปลอม แอบอ้างรับทำและต่อใบอนุญาตขับรถปลอม
.....
กรมการขนส่งทางบก กระทรวงคมนาคม เตือนประชาชนอย่าหลงเชื่อ มิจฉาชีพรับทำและรับอบรมต่อใบอนุญาตขับรถปลอม โดยแอบอ้างนำรูปตราสัญลักษณ์ กรมการขนส่งทางบก มาใส่ในรูปโปรไฟล์ หรือนำรูปภาพของผู้ที่ได้รับใบอนุญาตขับรถมาสร้างความน่าเชื่อถือ
.
มิจฉาชีพจะหลอกว่าสามารถออกใบอนุญาตขับรถโดยไม่ต้องเดินทางไปที่สำนักงานขนส่งและอบรมต่ออายุใบอนุญาตขับรถแทนด้วยค่าใช้จ่ายที่แพงกว่าอัตราที่กฎหมายกำหนดมาก พร้อมย้ำว่า การออกใบอนุญาตขับรถทุกชนิดจะต้องมาดำเนินการด้วยตนเองที่สำนักงานขนส่งเท่านั้น
.
หากท่านใดพบเจอเพจเฟซบุ๊กลักษณะดังกล่าว สามารถแจ้งเบาะแสมายังสายด่วน กรมการขนส่งทางบก โทร. 1584 ได้ตลอด 24 ชั่วโมง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74256