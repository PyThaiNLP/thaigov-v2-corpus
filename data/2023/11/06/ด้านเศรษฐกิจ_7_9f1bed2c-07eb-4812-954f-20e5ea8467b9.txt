รัฐบาลไทย-ข่าวทำเนียบรัฐบาล-กรมทางหลวงชนบท ซ่อมสร้างถนนสาย ตง.5029 จังหวัดตรัง แล้วเสร็จ สนับสนุนการคมนาคมขนส่งพืชผลทางการเกษตรของจังหวัดให้มีประสิทธิภาพมากยิ่งขึ้น


วันจันทร์ที่ 6 พฤศจิกายน 2566
กรมทางหลวงชนบท ซ่อมสร้างถนนสาย ตง.5029 จังหวัดตรัง แล้วเสร็จ สนับสนุนการคมนาคมขนส่งพืชผลทางการเกษตรของจังหวัดให้มีประสิทธิภาพมากยิ่งขึ้น
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 14 (กระบี่) ดำเนินโครงการซ่อมสร้างถนนทางหลวงชนบทสาย ตง.5029 แยก ทางหลวงชนบท ตง.4009 - บ้านทุ่งเกาะยวน อำเภอย่านตาขาว จังหวัดตรัง แล้วเสร็จ โดยซ่อมสร้างเป็นผิวทางแอสฟัลท์ติกคอนกรีต ขนาด 2 ช่องจราจร ผิวจราจรกว้าง 6 เมตร ไหล่ทางกว้างข้างละ 1 เมตร พร้อมติดตั้งสิ่งอำนวยความสะดวก และเครื่องหมายจราจร ช่วง กม.ที่ 0+000 - 2+000     รวมระยะทาง 2 กิโลเมตร ใช้งบประมาณ 10.635 ล้านบาท เพื่อช่วยยกระดับคุณภาพชีวิตและบรรเทาความเดือดร้อนให้ประชาชนสัญจรไป - มา ได้อย่างสะดวกปลอดภัยในทุกฤดู รวมทั้งสนับสนุนโครงข่ายโลจิสติกส์ในพื้นที่ เนื่องจากถนนสายดังกล่าวเป็นเส้นทางขนส่งพืชผลทางการเกษตรในจังหวัดตรัง และสามารถใช้เดินทางไปสถานที่สำคัญ เช่น สถานีตำตรวจ อนามัย สถานที่ราชการ สถานศึกษาได้อีกด้วย

ที่มา : https://www.thaigov.go.th/news/contents/details/74265