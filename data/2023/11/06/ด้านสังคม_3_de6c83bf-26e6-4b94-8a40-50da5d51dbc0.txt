รัฐบาลไทย-ข่าวทำเนียบรัฐบาล-ดีอี  หารือแนวทางการขับเคลื่อนสู่รัฐบาลดิจิทัล


วันจันทร์ที่ 6 พฤศจิกายน 2566
ดีอี  หารือแนวทางการขับเคลื่อนสู่รัฐบาลดิจิทัล
ดีอี  หารือแนวทางการขับเคลื่อนสู่รัฐบาลดิจิทัล
วันนี้ ( 6 พฤศจิกายน 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานประชุมแลกเปลี่ยนความคิดเห็นเกี่ยวกับแนวทางการขับเคลื่อนรัฐบาลดิจิทัล ร่วมกับคณะกรรมาธิการการบริหารราชการแผ่นดิน วุฒิสภา เพื่อหารือแนวทางการพัฒนาระบบการบริหารจัดการภาครัฐด้วยระบบดิจิทัล ระบบแพลตฟอร์มกลางภาครัฐ “One Country One Platform Platform” จัดโดย กระทรวงดิจิทัลเพื่อเศรษฐกิจ และสังคม สำนักงานพัฒนารัฐบาลดิจิทัล และสำนักงาน ก.พ.ร. และสำนักงาน ป.ย.ป. โดยมีพลเอก อกนิษฐ์ หมื่นสวัสดิ์ ประธานคณะกรรมาธิการการบริหารราชการแผ่นดิน วุฒิสภา พร้อมด้วยนายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม คณะผู้บริหารและหน่วยงานในสังกัดกระทรวงฯ เข้าร่วม ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม
____________________________

ที่มา : https://www.thaigov.go.th/news/contents/details/74254