รัฐบาลไทย-ข่าวทำเนียบรัฐบาล-ธอส. จัดงานมหกรรมทางการเงินออนไลน์ : Digital Event Marketing Fair


วันจันทร์ที่ 6 พฤศจิกายน 2566
06/11/2566
พิมพ์
ธอส. จัดงานมหกรรมทางการเงินออนไลน์ : Digital Event Marketing Fair
ธนาคารอาคารสงเคราะห์ (ธอส.) จัดงานมหกรรมทางการเงินออนไลน์ : Digital Event Marketing Fair พบกับโปรโมชันอัตราดอกเบี้ย 0% 3 เดือนแรก ในวันที่ 9 พ.ย. 66 เวลา 16.00 - 17.00 น. @Facebook Fanpage ธนาคารอาคารสงเคราะห์
ธนาคารอาคารสงเคราะห์ (ธอส.) ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” โดยตลอด 70 ปีที่ผ่านมา ได้ทำให้คนไทยมีที่อยู่อาศัยเป็นของตนเองมาแล้วมากกว่า 4.4 ล้านครอบครัว และยังคงพร้อมเดินหน้าเพิ่มโอกาสให้คนไทยได้มีบ้านเป็นของตนเองและครอบครัวอย่างต่อเนื่อง จึงได้มีกำหนดจัดงาน “มหกรรมทางการเงินออนไลน์ Digital Event Marketing Fair” ในรูปแบบ Live Streaming ผ่านช่องทาง Facebook Fanpage ธนาคารอาคารสงเคราะห์ ในวันพฤหัสบดีที่ 9 พ.ย. 66 เวลา 16.00 - 17.00 น. โดยธนาคารได้เตรียมสินเชื่ออัตราดอกเบี้ยต่ำ กรอบวงเงินรวม 1,000 ล้านบาท พิเศษสุดสำหรับลูกค้าที่ทำงานในหน่วยงานที่มีสวัสดิการกับธนาคารตาม "โครงการสวัสดิการเงินกู้เพื่อที่อยู่อาศัย ประเภทไม่มีเงินฝาก" จะได้รับสินเชื่อบ้านอัตราดอกเบี้ยต่ำพิเศษ เดือนที่ 1-3 เท่ากับ 0% ต่อปี เดือนที่ 4 - 12 เท่ากับ 1.90% ต่อปี ปีที่ 2 เท่ากับ 2.99% ต่อปี ปีที่ 3 เท่ากับ 3.69% ต่อปี เฉลี่ย 3 ปีแรกเพียง 2.70% ต่อปี และปีที่ 4 เป็นต้นไป เท่ากับ MRR-1.50% ต่อปี (อัตราดอกเบี้ย MRR ปัจจุบันเท่ากับ 6.90% ต่อปี) ผ่อนต่ำเริ่มต้นล้านละ 3,000 บาทต่อเดือน สำหรับลูกค้ากู้ใหม่ที่ต้องการกู้เพื่อซื้อ ปลูกสร้าง ต่อเติม ขยาย ซ่อมแซม ไถ่ถอนจำนองจากสถาบันการเงินอื่น (รีไฟแนนซ์) และชำระหนี้เกี่ยวกับที่อยู่อาศัย และลูกค้ากู้เพิ่มที่ต้องการกู้เพื่อปลูกสร้าง ต่อเติม ขยาย และซ่อมแซม พิเศษ!! ฟรีค่าจดจำนอง 0.50% สำหรับลูกค้า 70 รายแรกที่มีวงเงินทำนิติกรรมตั้งแต่ 3 ล้านบาทขึ้นไป และ พิเศษต่อที่ 2!! ลูกค้าที่มีวงเงินทำนิติกรรมสูงสุด 7 รายแรก รับฟรีเครื่องดูดฝุ่น Robot ท่านละ 1 เครื่อง และคิดค่าประเมินราคาหลักประกันในอัตราพิเศษ (1,900 – 2,300 บาท) โดยลูกค้าสามารถจองสิทธิ์สินเชื่อบ้านอัตราดอกเบี้ยพิเศษนี้ได้ตั้งแต่วันที่ 9 พ.ย. 66 เวลา 16.00 น. ถึงวันที่ 13 พ.ย. 66 ยื่นกู้ได้ตั้งแต่วันที่ 9 พ.ย. – 29 ธ.ค. 66 และทำนิติกรรมภายในวันที่ 29 ธ.ค. 66
นอกจากนี้ ภายในงานยังได้พบกับกิจกรรมพิเศษอีกมากมาย อาทิ เสวนาพิเศษ เรื่อง “สินเชื่อบ้านสวัสดิการ ธอส. ดีอย่างไร” จาก ผู้บริหาร ธอส. เคล็บลับสายมูต้อนรับปีใหม่ “จัดโต๊ะทำงานให้ปัง เคล็ดลับความสำเร็จในหน้าที่การงาน” จากอาจารย์เป็นหนึ่ง วงษ์ภูดร และโอกาสร่วมสนุกในไลฟ์ชิงของที่ระลึกสุดพิเศษจำนวนมาก โดยมีเซเลบริตี้ชื่อดัง “ธัญญา - ธัญญาเรศ เองตระกูล” มาเป็นพิธีกรที่จะมามอบความบันเทิงให้กับผู้เข้าร่วมงานตลอดทั้งงาน พิเศษ!! ผู้เข้าร่วมงานมีโอกาสเล่นเกมส์ลุ้นรับรางวัลมากมาย ประกอบด้วย Gift Voucher โรงแรมสุดหรู มูลค่า 4,500 บาท จำนวน 2 รางวัล และ บัตรแทนเงินสด จาก Tops Supermarket มูลค่า 500 บาท จำนวน 4 รางวัล
สำหรับ "โครงการสวัสดิการเงินกู้เพื่อที่อยู่อาศัย ประเภทไม่มีเงินฝาก" เป็นโครงการสำหรับข้าราชการ พนักงานของหน่วยงานราชการ รัฐวิสาหกิจ องค์กรของรัฐ และพนักงานในธุรกิจเอกชนที่ทำบันทึกข้อตกลงร่วมกันกับ ธอส. ให้ได้มีโอกาสซื้อที่อยู่อาศัยเป็นของตัวเองได้อย่างสะดวกและง่ายมากขึ้น ด้วยการได้รับสิทธิพิเศษอัตราดอกเบี้ยต่ำ วงเงินกู้สูง ภายใต้คอนเซ็ปต์ "วงเงินกู้สูง กู้ง่าย อนุมัติไว ดอกเบี้ยต่ำ ผ่อนนานสูงสุด 40 ปี"
สำหรับหน่วยงานที่สนใจ สามารถสมัครเข้าร่วมโครงการ/สอบถามข้อมูลเพิ่มเติมเกี่ยวกับรายละเอียดโครงการดังกล่าวได้ง่าย ๆ ผ่านอีเมล์ SmartWelfare@ghb.co.th หรือสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/74266