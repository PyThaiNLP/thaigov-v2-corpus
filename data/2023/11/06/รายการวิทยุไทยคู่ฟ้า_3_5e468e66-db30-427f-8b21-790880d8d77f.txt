รัฐบาลไทย-ข่าวทำเนียบรัฐบาล-เห็นชอบยกเว้นแบบ ตม.6 ด่านสะเดา 6 เดือน กระตุ้นท่องเที่ยวชายแดน


วันจันทร์ที่ 6 พฤศจิกายน 2566
เห็นชอบยกเว้นแบบ ตม.6 ด่านสะเดา 6 เดือน กระตุ้นท่องเที่ยวชายแดน
วันพฤหัสบดีที่ 26 ตุลาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมการท่องเที่ยวชายแดน
โดยเห็นชอบยกเว้นการยื่นแบบรายการของคนต่างด้าวซึ่งเดินทางเข้ามาในหรือออกไปนอกราชอาณาจักร หรือ
แบบ ตม.6 ณ ด่านตรวจคนเข้าเมืองสะเดา จ.สงขลา เป็นการชั่วคราว ตั้งแต่ 1 พ.ย.2566 – 30 เม.ย.2567
ซึ่งตรงกับช่วงฤดูกาลท่องเที่ยวของประเทศมาเลเซีย จากข้อมูลในปี 2566 พบว่า
นักท่องเที่ยวมาเลเซียเดินทางเข้าไทยผ่านด่านตรวจคนเข้าเมืองสะเดา เฉลี่ย 1
แสนคนต่อเดือนส่วนใหญ่เป็นกลุ่มนักท่องเที่ยวที่มีศักยภาพ
ต้องใช้เวลาในการผ่านพิธีการตรวจคนเข้าเมืองมากกว่า 2 ชม.
โดยเฉพาะช่วงเทศกาลและวันหยุดต่อเนื่องหลายวัน การยกเว้นการยื่นแบบ ตม.6 ครั้งนี้
จึงเป็นการอำนวยความสะดวกและดึงดูดให้นักท่องเที่ยวต่างชาติเดินทางเข้าสู่ประเทศไทยได้มากยิ่งขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/74233