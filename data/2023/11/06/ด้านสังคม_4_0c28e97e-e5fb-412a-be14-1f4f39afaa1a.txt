รัฐบาลไทย-ข่าวทำเนียบรัฐบาล-ดีอี ร่วมประชุมสมัชชาใหญ่ สมัยที่ 16 (General Assembly : GA) ขององค์การโทรคมนาคมแห่งเอเชียและแปซิฟิก (APT)


วันจันทร์ที่ 6 พฤศจิกายน 2566
ดีอี ร่วมประชุมสมัชชาใหญ่ สมัยที่ 16 (General Assembly : GA) ขององค์การโทรคมนาคมแห่งเอเชียและแปซิฟิก (APT)
ดีอี ร่วมประชุมสมัชชาใหญ่ สมัยที่ 16 (General Assembly : GA) ขององค์การโทรคมนาคมแห่งเอเชียและแปซิฟิก (APT)
วันนี้ (6 พฤศจิกายน 2566) นางสาวกัลยา ชินาธิวร ที่ปรึกษาด้านต่างประเทศกระทรวงดิจิทัลเพื่อเศรษฐกิจและสังคม เข้าร่วมการประชุมสมัชชาใหญ่ สมัยที่ 16 (General Assembly : GA) ขององค์การโทรคมนาคมแห่งเอเชียและแปซิฟิก (APT) ในฐานะตัวแทนประเทศไทยทำหน้าที่รองประธาน GA เป็นสมัยที่ 2 วาระปี 3 ปี ระหว่างปี ค.ศ. 2024 - 2026 ซึ่งจัดขึ้นทุก ๆ 3 ปี เพื่อร่วมพิจารณา และรับรองแผนยุทธศาสตร์สำหรับรอบ 3 ปี (ค.ศ. 2024 – 2026) ในการกำหนดทิศทางการดำเนินโครงการและกิจกรรมด้านโทรคมนาคม และเทคโนโลยีสารสนเทศของภูมิภาคเอเชีย และแปซิฟิก รวมทั้งจะมีการเลือกตั้งเลขาธิการ (Secretary General) และรองเลขาธิการ (Deputy Secretary General) ของ APT เพื่อปฏิบัติหน้าที่ใน 3 ปีข้างหน้า โดยมีผู้แทนจากสมาชิก APT เข้าร่วมจำนวน 29 ประเทศ และในโอกาสนี้ Mr. Manasori Kondo เลขาธิการ APT ได้มอบโล่และประกาศนียบัตรให้แก่นางสาวกัลยา ชินาธิวร เพื่อขอบคุณในการทำหน้าที่รองประธานการประชุม GA ในช่วง 3 ปีที่ผ่านมา ณ โรงแรมสวิสโซเทล กรุงเทพ รัชดา
___________________________

ที่มา : https://www.thaigov.go.th/news/contents/details/74270