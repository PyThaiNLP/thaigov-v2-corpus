รัฐบาลไทย-ข่าวทำเนียบรัฐบาล-ครม. เคาะเปิดฟรีวีซ่า “อินเดีย - ไต้หวัน” กระตุ้นเศรษฐกิจจากการท่องเที่ยว


วันจันทร์ที่ 6 พฤศจิกายน 2566
ครม. เคาะเปิดฟรีวีซ่า “อินเดีย - ไต้หวัน” กระตุ้นเศรษฐกิจจากการท่องเที่ยว
......
ที่ประชุมครม. (31 ต.ค. 66) เห็นชอบยกเว้นการตรวจลงตราเพื่อการท่องเที่ยวให้แก่ผู้ถือหนังสือเดินทางหรือเอกสารใช้แทนหนังสือเดินทาง หรือ วีซ่าฟรี เพิ่มเติมอีก 2 ประเทศ คือ“สาธารณรัฐอินเดียและไต้หวัน” เป็นกรณีพิเศษและเป็นการชั่วคราว โดยให้อยู่ในประเทศไทยได้ไม่เกิน 30 วัน มาตรการนี้จะเริ่มใช้ตั้งแต่วันที่ 10 พ.ย. 66 – 10 พ.ค. 67 เป็นเวลา 6 เดือน
.
จากสิถิติข้อมูลนักท่องเที่ยวจากอินเดียและไต้หวัน พบว่า ตั้งแต่เดือนม.ค. – กย. 66 มีนักท่องเที่ยวอินเดียเดินทางเข้าไทย 1,162,251 คน และคาดว่าภายในสิ้นปี 66 จะเดินทางเข้าไทยอีกประมาณ 1.55 ล้านคน โดยนักท่องเที่ยวอินเดียใช้จ่ายประมาณ 41,000 บาท/การมาท่องเที่ยว 1 ครั้ง ขณะที่ไต้หวัน ใช้จ่ายประมาณ 43,000 บาท/การมาท่องเที่ยว 1 ครั้ง คาดว่าภายในปี 66 จะมีจำนวนนักท่องเที่ยวเดินทางเข้าไทยประมาณ 700,000 คน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74239