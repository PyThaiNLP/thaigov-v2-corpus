รัฐบาลไทย-ข่าวทำเนียบรัฐบาล-ครม.เห็นชอบขยายระยะเวลาดำเนินการจัดทำกฎหมายลำดับรองตามความใน พ.ร.บ.การส่งเสริมวิทยาศาสตร์ฯ พ.ศ. 2562 และ พ.ร.บ.สภานโยบายการอุดมศึกษาวิทยาศาสตร์ ฯ พ.ศ. 2562 ออกไปอีก 1 ปี


วันอังคารที่ 21 พฤศจิกายน 2566
ครม.เห็นชอบขยายระยะเวลาดำเนินการจัดทำกฎหมายลำดับรองตามความใน พ.ร.บ.การส่งเสริมวิทยาศาสตร์ฯ พ.ศ. 2562 และ พ.ร.บ.สภานโยบายการอุดมศึกษาวิทยาศาสตร์ ฯ พ.ศ. 2562 ออกไปอีก 1 ปี
.....
ครม.เห็นชอบขยายระยะเวลาดำเนินการจัดทำกฎหมายลำดับรองตามความใน พ.ร.บ.การส่งเสริมวิทยาศาสตร์ฯ พ.ศ. 2562 และ พ.ร.บ.สภานโยบายการอุดมศึกษาวิทยาศาสตร์ ฯ พ.ศ. 2562 ออกไปอีก 1 ปี ตั้งแต่ 27 พ.ย. 66 เป็นต้นไป
นายคารม พลพรกลาง รองโฆษกประจำสำนักนายกรัฐมนตรี เปิดเผยว่า  คณะรัฐมนตรีมีมติเห็นชอบให้ขยายระยะเวลาดำเนินการจัดทำกฎหมายลำดับรองตามความในพระราชบัญญัติการส่งเสริมวิทยาศาสตร์ การวิจัยและนวัตกรรม พ.ศ. 2562 และพระราชบัญญัติสถานโยบายการอุดมศึกษาวิทยาศาสตร์ วิจัยและนวัตกรรมแห่งชาติ พ.ศ. 2562 รวม 3 ฉบับ ออกไป 1 ปี ตั้งแต่วันที่ 27 พฤศจิกายน 2566 ตามที่กระทรวงการอุดมศึกษา วิทยาศาสตร์ วิจัยและนวัตกรรม (อว.) เสนอ
นายคารม กล่าวว่า  กระทรวงการอุดมศึกษา วิทยาศาสตร์ วิจัยและนวัตกรรมเสนอขอขยายระยะเวลาการดำเนินการจัดทำกฎหมายลำดับรองซึ่งออกตามพระราชบัญญัติการส่งเสริมวิทยาศาสตร์ การวิจัยและนวัตกรรม พ.ศ. 2562 และพระราชบัญญัติสภานโยบายการอุดมศึกษาวิทยาศาสตร์ วิจัยและนวัตกรรมแห่งชาติ พ.ศ. 2562 ซึ่งพระราชบัญญัติดังกล่าวมีผลใช้บังคับอยู่ก่อนวันที่พระราชบัญญัติหลักเกณฑ์การจัดทำร่างกฎหมายและการประเมินผลสัมฤทธิ์ของกฎหมาย พ.ศ. 2562 มีผลใช้บังคับ ดังนั้น จะต้องดำเนินการออกกฎหมาย พ.ศ. 2562 มีผลใช้บังคับ ซึ่งจะต้องดำเนินการออกกฎหมายลำดับรองดังกล่าวให้แล้วเสร็จภายในวันที่ 27 พฤศจิกายน 2566 ตามพระราชบัญญัติหลักเกณฑ์การจัดทำร่างกฎหมายฯ ประกอบมติคณะรัฐมนตรีวันที่ 19 มกราคม 2564 และ 28 กุมภาพันธ์ 2566 แต่โดยที่การออกกฎหมายลำดับรองรวม 3 ฉบับดังกล่าว ยังดำเนินการไม่แล้วเสร็จ โดยในส่วนพระราชกฤษฎีกาฯ อยู่ระหว่างกระทรวงการอุดมศึกษา วิทยาศาสตร์ วิจัยและนวัตกรรม จัดทำเรื่องเพื่อเสนอคณะรัฐมนตรี ส่วนร่างระเบียบฯ อีก 2 ฉบับอยู่ระหว่างการพิจารณาของคณะกรรมการส่งเสริมวิทยาศาสตร์ วิจัยและนวัตกรรม ซึ่งยังมีประเด็นเกี่ยวกับกระบวนการเกี่ยวกับกระบวนการกำหนดโจทย์วิจัย การให้ทุนวิจัยและพัฒนา การจัดสรร และการประเมินผลงานทางวิชาการเพื่อเข้าสู่ตำแหน่งทางวิชาการ และการประเมิน จึงมีความจำเป็นต้องขอขยายระยะเวลาการออกกฎหมายลำดับรองออกไปอีก 1 ปี ตั้งแต่วันที่ 27 พฤศจิกายน 2566

ที่มา : https://www.thaigov.go.th/news/contents/details/75033