รัฐบาลไทย-ข่าวทำเนียบรัฐบาล-นายกรัฐมนตรีห่วงใยแรงงานไทยกลับไปยังประเทศอิสราเอลอีกครั้ง ขอให้ปลอดภัย ย้ำเป็นหน้าที่ของรัฐบาลจะต้องทำให้เศรษฐกิจประเทศไทยดีขึ้น


วันอังคารที่ 21 พฤศจิกายน 2566
21/11/2566
พิมพ์
นายกรัฐมนตรีห่วงใยแรงงานไทยกลับไปยังประเทศอิสราเอลอีกครั้ง ขอให้ปลอดภัย ย้ำเป็นหน้าที่ของรัฐบาลจะต้องทำให้เศรษฐกิจประเทศไทยดีขึ้น
นายกรัฐมนตรีห่วงใยแรงงานไทยกลับไปยังประเทศอิสราเอลอีกครั้ง ขอให้ปลอดภัย ย้ำเป็นหน้าที่ของรัฐบาลจะต้องทำให้เศรษฐกิจประเทศไทยดีขึ้น
วันนี้ 21 พฤศจิกายน 2566 เวลา 13.00น.  ณ สถานีวัดพระศรีมหาธาตุ  กรุงเทพมหานคร นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง  ได้แสดงความห่วงใยถึงแรงงานไทยที่เดินทางกลับไปยังประเทศอิสราเอลอีกครั้ง ซึ่งเป็นเรื่องที่น่าเห็นใจว่า ทุกอย่างเกิดขึ้นเพราะปัญหาเศรษฐกิจ ถ้าเศรษฐกิจในประเทศดีไม่วิกฤตเขาจะออกไปทำไม  การออกไปทำงานที่ประเทศอิสราเอลตรงที่มีจุดของความขัดแย้งสูงก็เป็นจุดที่อันตรายและมีความเสี่ยงต่อชีวิตเหมือนกัน  แน่นอนรัฐบาลไม่มีสิทธิ์ห้าม  แต่มีความห่วงใยขอให้ดูแลตัวเองดีๆและขอให้ปลอดภัย ถือเป็นหน้าที่ของรัฐบาลที่จะต้องทำให้ให้เศรษฐกิจดีขึ้น  และพ้นจากวิกฤตเพื่อที่เขาจะได้ไม่ต้องไปเสี่ยงชีวิตออกไปทำงาน  เพื่อนำเงินกลับมาเลี้ยงครอบครัวของเขา
นายกรัฐมนตรีกล่าวว่า จากคลิปวีดีโอที่ได้มีการเผยแพร่ โดยอ้างว่ากลุ่มฮามาสนำตัวตัวประกันเข้าไปอยู่ในโรงพยาบาลที่มีการอ้างว่าเป็นคนไทยและคนเนปาล นายกรัฐมนตรี กล่าวว่า จริง ๆ แล้วเป็นเรื่องของความมั่นคงภายใน  ยังไม่อยากเปิดเผยแต่ว่าได้รับการยืนยันจากหลายๆ ฝ่ายรวมถึงความมั่นคงด้วยว่าคนไทยยังปลอดภัยอยู่
***********

ที่มา : https://www.thaigov.go.th/news/contents/details/75039