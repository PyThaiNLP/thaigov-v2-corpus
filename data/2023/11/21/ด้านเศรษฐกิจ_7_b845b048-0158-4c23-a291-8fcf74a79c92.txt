รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย อบ.4034 จังหวัดอุบลราชธานี เสร็จสมบูรณ์ 


วันอังคารที่ 21 พฤศจิกายน 2566
กรมทางหลวงชนบท ก่อสร้างถนนสาย อบ.4034 จังหวัดอุบลราชธานี เสร็จสมบูรณ์
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 7 (อุบลราชธานี) ดำเนินโครงการก่อสร้างถนนทางหลวงชนบทสาย อบ.4034 แยก ทล.2369 - บ้านภูไทพัฒนา อำเภอสิรินธร จังหวัดอุบลราชธานี โดยก่อสร้างถนนลาดยางผิวทางแอสฟัลท์ติกคอนกรีต ขยายความกว้างผิวจราจรจากเดิม 5 เมตร เป็น 8 เมตร และขยายไหล่ทางกว้างข้างละ 1.5 เมตร ตั้งแต่บริเวณ กม. ที่ 6+935 - 18+312 เป็นช่วง ๆ รวมระยะทาง 8.292 กิโลเมตร เสร็จสมบูรณ์ เส้นทางดังกล่าวเป็นถนนเชื่อมต่อระหว่างบ้านพลาญชัย ไปบ้านเหล่าคำ บ้านโนนก่อ และบ้านภูไทพัฒนา อีกทั้งเป็นเส้นทางในการขนส่งพืชผลทางการเกษตร และสามารถเดินทางไปยังสถานที่ท่องเที่ยวเขื่อนสิรินธร ทั้งนี้ เพื่อเป็นการยกระดับคุณภาพชีวิต และสนับสนุนการขนส่งผลผลิตทางการเกษตร ให้ประชาชนในพื้นที่ได้สัญจรไป - มา พร้อมเชื่อมต่อเส้นทางไปยังระหว่างตำบลได้อย่างสะดวก รวดเร็ว และปลอดภัยยิ่งขึ้น

ที่มา : https://www.thaigov.go.th/news/contents/details/75014