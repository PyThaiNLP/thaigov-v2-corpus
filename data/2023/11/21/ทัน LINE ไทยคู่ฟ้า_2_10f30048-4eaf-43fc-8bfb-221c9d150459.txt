รัฐบาลไทย-ข่าวทำเนียบรัฐบาล-ดัน GDP ภาคอุตสาหกรรมฮาลาลฯ ผ่านกลไก กอฮช. คาดโตขึ้น ร้อยละ 1.2 ภายใน 3 ปี


วันอังคารที่ 21 พฤศจิกายน 2566
ดัน GDP ภาคอุตสาหกรรมฮาลาลฯ ผ่านกลไก กอฮช. คาดโตขึ้น ร้อยละ 1.2 ภายใน 3 ปี
.....
เมื่อวันที่ 17 พ.ย. 2566 คณะกรรมการขับเคลื่อนและติดตามนโยบายการส่งเสริมและพัฒนาอุตสาหกรรมฮาลาลในพื้นที่ระเบียงเศรษฐกิจภาคใต้ (Southern Economic Corridor: SEC)
ได้พิจารณาแนวทางการขับเคลื่อนการพัฒนาอุตสาหกรรมฮาลาลของประเทศไทย ผ่านกลไกคณะกรรมการอุตสาหกรรมฮาลาลแห่งชาติ (กอฮช.) และการจัดตั้งศูนย์อุตสาหกรรมฮาลาล เพื่อเพิ่มโอกาสในการส่งออกของผู้ประกอบการอุตสาหกรรมฮาลาลไทย ซึ่งที่ประชุมฯ ได้มีมติเห็นชอบในหลักการการจัดตั้ง “ศูนย์อุตสาหกรรม
ฮาลาล” โดยจะนำเสนอต่อนายกรัฐมนตรีและคณะรัฐมนตรีต่อไป
.
ภารกิจของศูนย์ฯ จะครอบคลุมทั้งด้านการส่งเสริมการค้าระหว่างประเทศ ด้านการพัฒนาการผลิตและมาตรฐาน ดังนี้
1. เร่งรัดจัดทำข้อตกลงทางการค้า
2. ส่งเสริมการขยายตลาดการค้าระหว่างประเทศ โดยมุ่งขยายตลาดการค้าอุตสาหกรรมฮาลาลใหม่ ๆ ในต่างประเทศ ได้แก่ อาเซียน ตลาดกลุ่มประเทศองค์การความร่วมมืออิสลาม (Organisation of Islamic Cooperation: OIC) กลุ่มประเทศความร่วมมืออ่าวอาหรับ (Gulf Cooperation Council: GCC) แอฟริกา และจีน
3. ประสานความร่วมมือระหว่างหน่วยงานภาครัฐ ภาคเอกชนทั้งในและต่างประเทศ
4. เน้นการทำวิจัยนวัตกรรมเทคโนโลยีและผลิตภัณฑ์ฮาลาล
5. พัฒนาโครงสร้างพื้นฐานด้านโลจิสติกส์ฮาลาล
6. ให้คำปรึกษาและแนะนำทางวิชาการ และเป็นศูนย์กลางบูรณาการข้อมูลด้านการผลิตอุตสาหกรรมฮาลาล ทั้งนี้ ศูนย์ฯ จะช่วยสนับสนุนและส่งเสริมการดำเนินงานของสำนักงานคณะกรรมการกลางอิสลามแห่งประเทศไทย รวมทั้งอำนวยความสะดวกให้กับผู้ประกอบการอุตสาหกรรมฮาลาลในการขอรับรองมาตรฐานฮาลาลทั่วประเทศต่อไป
.
คาดว่า การดำเนินงานภายใต้ศูนย์ฯ จะทำให้ GDP ภาคอุตสาหกรรมฮาลาลขยายตัวได้ร้อยละ 1.2 ภายในระยะเวลา 3 ปี
.
อ่านเพิ่มเติม : https://www.thaigov.go.th/news/contents/details/74956
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75032