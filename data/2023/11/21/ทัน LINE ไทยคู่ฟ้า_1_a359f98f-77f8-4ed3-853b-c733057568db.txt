รัฐบาลไทย-ข่าวทำเนียบรัฐบาล-กรุงเทพฯ ติดโผอันดับ 4 เมืองท่องเที่ยวที่ถูกค้นหามากที่สุดในโลกปี 66


วันอังคารที่ 21 พฤศจิกายน 2566
กรุงเทพฯ ติดโผอันดับ 4 เมืองท่องเที่ยวที่ถูกค้นหามากที่สุดในโลกปี 66
.....
นายเศรษฐา ทวีสิน นายกรัฐมนตรี และรมว.กค. ยินดีที่กรุงเทพมหานคร ติดอันดับ 4 จุดหมายปลายทางที่มีผู้คนค้นหามากที่สุดในโลก 10 อันดับประจำปี 2566 (Top 10 Most Searched Destinations Of 2023) สะท้อนความนิยมไทยต่อการเป็นจุดหมายปลายทางด้านการท่องเที่ยว พร้อมผลักดันพัฒนาศักยภาพในด้านการเป็นเมืองท่องเที่ยวให้ดียิ่งขึ้น
.
ผลสำรวจนี้จัดโดย eDreams Odigeo บริษัทด้านการเดินทางรายใหญ่ที่สุดของโลกแห่งหนึ่ง ซึ่งเว็บไซต์ Traveloffpath ระบุว่า กรุงเทพฯ ยังคงเป็นจุดหมายปลายทางยอดนิยมที่สุดในทวีปเอเชีย โดดเด่นด้วยการผสมผสานเอกลักษณ์เฉพาะตัวระหว่าง วัดโบราณ ตลาดที่คึกคัก รวมไปถึงทิวทัศน์อันเงียบสงบ สามารถมอบประสบการณ์ให้แก่นักท่องเที่ยวเสมือนการชมภาพยนตร์ ซึ่งยากจะเลียนแบบได้ในช่วงพักร้อนของเมืองในยุโรปและสหรัฐอเมริกา รวมทั้งยังมีสถานที่มหัศจรรย์ทางประวัติศาสตร์อย่าง พระบรมมหาราชวัง และวัดอรุณราชวราราม ซึ่งล้วนได้รับการเติมเต็มอย่างสวยงามด้วยวิถีชีวิตความเป็นเมืองบนท้องถนน พร้อมด้วยตลาดน้ำ และถนนข้าวสารที่มีชีวิตชีวา
.
10 อันดับเมืองท่องเที่ยวที่ถูกค้นมากที่สุดในโลกปี 2566
.
1.ลอนดอน สหราชอาณาจักร
2.ปารีส ประเทศฝรั่งเศส
3.นิวยอร์ก สหรัฐฯ
4.กรุงเทพฯ ประเทศไทย
5.บาร์เซโลนา ประเทศสเปน
6.อิสตันบูล ประเทศตุรกี
7.โตเกียว ประเทศญี่ปุ่น
8.โรม ประเทศอิตาลี
9.มิลาน ประเทศอิตาลี
10.มาดริด ประเทศสเปน
.
อ่านเพิ่มเติม : https://www.thaigov.go.th/news/contents/details/74839
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75010