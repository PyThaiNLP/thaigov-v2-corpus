รัฐบาลไทย-ข่าวทำเนียบรัฐบาล-ปลัดกระทรวงกลาโหมเปิด “สวนเฉลิมพระเกียรติ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เนื่องในโอกาสฉลองพระชนมายุ ๘ รอบ ๒๖ มิถุนายน ๒๕๖๖”


วันอังคารที่ 21 พฤศจิกายน 2566
ปลัดกระทรวงกลาโหมเปิด “สวนเฉลิมพระเกียรติ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เนื่องในโอกาสฉลองพระชนมายุ ๘ รอบ ๒๖ มิถุนายน ๒๕๖๖”
วันอังคารที่ ๒๑ พฤศจิกายน ๒๕๖๖ เวลา ๐๙.๓๐ น. พลเอก สนิธชนก สังขจันทร์ ปลัดกระทรวงกลาโหม เป็นประธานในพิธีเปิด “สวนเฉลิมพระเกียรติ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก
เนื่องในโอกาสฉลองมายุ ๘ รอบ ๒๖ มิถุนายน ๒๕๖๖” ณ บริเวณสวนเฉลิมพระเกียรติฯ สป. (พื้นที่ศรีสมาน) โดยมี รองปลัดกระทรวงกลาโหม หัวหน้าหน่วยขึ้นตรงสำนักงานปลัดกระทรวงกลาโหม และผู้บริหารมูลนิธิพลังที่ยั่งยืน เข้าร่วมพิธี
สำหรับวัตถุประสงค์ของโครงการสร้างสวนเฉลิมพระเกียรติ ฯ เพื่อร่วมเฉลิมพระเกียรติ สมเด็จพระอริยวงศาคตญาณ สมเด็จพระสังฆราชสกลมหาสังฆปริณายกเนื่องในโอกาสฉลองพระชนมายุ ๘ รอบ ที่ทรงมุ่งมั่นพลีอุทิศตนเพื่อการศึกษาและการพระศาสนาอย่างไม่ย่อท้อ อีกทั้งยังทรงพระเมตตา
ประทานพระคติธรรมคำสอนต่าง ๆให้ประชาชนทุกหมู่เหล่าได้น้อมนำไปปฏิบัติอยู่เสมอ
นอกจากนี้ยังเป็นการสร้างพื้นที่สีเขียวที่สามารถลดก๊าซเรือนกระจกให้กับอาคารที่พักอาศัย อีกทั้งยังสามารถเป็นสถานที่ออกกำลังกาย พักผ่อนหย่อนใจ และการจัดกิจกรรมที่เป็นประโยชน์ให้กับกำลังพล อันจะนำไปสู่การพัฒนาคุณภาพชีวิต และส่งเสริมให้กำลังพลดูแลสุขภาพ ลดการเจ็บป่วย ตามแนวทางการปฏิบัติงานของปลัดกระทรวงกลาโหม

ที่มา : https://www.thaigov.go.th/news/contents/details/75031