รัฐบาลไทย-ข่าวทำเนียบรัฐบาล-กรมทางหลวงชนบท พัฒนาโครงสร้างพื้นฐานเชื่อมโยงแหล่งชุมชนและสถานที่ท่องเที่ยว       สร้างถนนสาย สิเกา - ไสต้นวา จังหวัดตรัง แล้วเสร็จ 


วันอังคารที่ 21 พฤศจิกายน 2566
กรมทางหลวงชนบท พัฒนาโครงสร้างพื้นฐานเชื่อมโยงแหล่งชุมชนและสถานที่ท่องเที่ยว       สร้างถนนสาย สิเกา - ไสต้นวา จังหวัดตรัง แล้วเสร็จ
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 14 (กระบี่) ดำเนินโครงการก่อสร้างถนนทางหลวงชนบทสาย สิเกา - ไสต้นวา อำเภอสิเกา จังหวัดตรัง แบ่งการดำเนินงานเป็น 2 ช่วง คือ กม. ที่ 0+775 - 1+750 และ กม. ที่ 2+475 - 9+010 รวมระยะทาง 7.510 กิโลเมตร โดยก่อสร้างเป็นถนนลาดยาง ผิวจราจรแบบแอสฟัลท์ติกคอนกรีต กว้าง 6 เมตร ไหล่ทางกว้างข้างละ 1.5 เมตร พร้อมติดตั้งเครื่องหมายจราจรและสิ่งอำนวยความปลอดภัย ใช้งบประมาณ 36.84 ล้านบาท ถนนสายดังกล่าวเป็นโครงข่ายที่เชื่อมเข้าสู่แหล่งชุมชน หมู่บ้าน และสถานที่ท่องเที่ยว เช่น เขาเจ็ดยอดและถ้ำเขาเจ็ดยอด ปัจจุบันดำเนินการก่อสร้างเสร็จสมบูรณ์และให้ประชาชนสัญจรผ่านได้แล้ว เพื่อเป็นการเพิ่มประสิทธิภาพการคมนาคมให้ผู้ใช้รถใช้ถนนเดินทางได้อย่างสะดวกปลอดภัยมากขึ้น รวมทั้งสนับสนุนเศรษฐกิจการท่องเที่ยวและยกระดับคุณภาพชีวิตให้กับประชาชนในพื้นที่ได้อย่างเป็นรูปธรรม

ที่มา : https://www.thaigov.go.th/news/contents/details/75009