รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน ประชุมความคืบหน้าเตรียมการลงพื้นที่ก่อนการประชุม ครม. ฯ ณ จ.หนองบัวลำภู


วันอังคารที่ 21 พฤศจิกายน 2566
21/11/2566
พิมพ์
เลขานุการรัฐมนตรีฯ ไพลิน ประชุมความคืบหน้าเตรียมการลงพื้นที่ก่อนการประชุม ครม. ฯ ณ จ.หนองบัวลำภู
เลขานุการรัฐมนตรีฯ ไพลิน ประชุมความคืบหน้าเตรียมการลงพื้นที่ก่อนการประชุม ครม. ฯ ณ จ.หนองบัวลำภู
วันที่ 20 พฤศจิกายน 2566 ดร.ไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เป็นประธานการประชุมเพื่อเตรียมการลงพื้นที่ก่อนการประชุมคณะรัฐมนตรี (ครม.) อย่างเป็นทางการนอกสถานที่ ครั้งที่ 1/2566 โดยมีนายอดิทัต วะสีนนท์ รองอธิบดีกรมอุตสาหกรรมพื้นฐานและการเหมืองแร่ รักษาราชการแทนอธิบดีกรมอุตสาหกรรมพื้นฐานและการเหมืองแร่ นายวิฤทธิ์ วิเศษสินธุ์ รองเลขาธิการ รักษาราชการแทน เลขาธิการคณะกรรมการอ้อยและน้ำตาลทราย นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม นายพรยศ กลั่นกรอง รองอธิบดีกรมโรงงานอุตสาหกรรม นายวัชรุน จุ้ยจำลอง รองอธิบดีกรมส่งเสริมอุตสาหกรรม และคณะผู้บริหารระดับสูง ร่วมประชุม ณ ห้องประชุมชุณหะวัณ อาคารสำนักงานปลัดกระทรวงอุตสาหกรรม
เลขานุการรัฐมนตรีฯ ไพลิน ได้หารือความคืบหน้าและรายละเอียดการลงตรวจราชการ ณ จังหวัดอุดรธานี และ จังหวัดหนองบัวลำภูเพิ่มเติม โดยให้หน่วยงานต่าง ๆ จัดทำข้อมูลที่เกี่ยวข้องสำหรับการประกอบการลงพื้นที่ อาทิ กรมอุตสาหกรรมพื้นฐานและการเหมืองแร่ (กพร.) เตรียมข้อมูลเกี่ยวกับเหมืองแร่โพแทช ในพื้นที่จังหวัดอุดรธานี ด้านสำนักงานคณะกรรมการอ้อยและน้ำตาลทราย (สอน.) เตรียมข้อมูลด้านอุตสาหกรรมอ้อยและน้ำตาลทราย รวมถึงข้อมูลของโรงงานน้ำตาลทรายในพื้นที่ ด้านกรมส่งเสริมอุตสาหกรรม เตรียมการจัดบูธแสดงสินค้าสำหรับแสดงโชว์สินค้าท้องถิ่นที่ได้รับการส่งเสริมจากกระทรวงอุตสาหกรรม  ทั้งนี้การนิคมอุตสาหกรรมแห่งประเทศไทย (กนอ.) ได้นำเสนอข้อหารือที่คาดว่าภาคเอกชนในพื้นที่จะร้องขอเพื่อให้หน่วยงานจัดเตรียมข้อมูลที่เกี่ยวข้องต่อไป

ที่มา : https://www.thaigov.go.th/news/contents/details/75015