รัฐบาลไทย-ข่าวทำเนียบรัฐบาล-ปลัดดีอี หารือการพัฒนากำลังคนด้านดิจิทัล


วันอังคารที่ 21 พฤศจิกายน 2566
ปลัดดีอี หารือการพัฒนากำลังคนด้านดิจิทัล
ปลัดดีอี หารือการพัฒนากำลังคนด้านดิจิทัล
วันนี้ (21 พฤศจิกายน 2566) ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมหารือการพัฒนากำลังคนด้านดิจิทัล ครั้งที่ 1/2566 เพื่อแลกเปลี่ยนแนวคิดเกี่ยวกับการพัฒนากำลังคนด้านดิจิทัล รวมถึงภาพรวมของระบบต่าง ๆ ที่เกี่ยวข้องกับการพัฒนากำลังคน ได้แก่ ระบบ e-Workforce Ecosystem ของสถาบันคุณวุฒิวิชาชีพ ระบบทรัพยากรบุคคล ของสำนักงานคณะกรรมการข้าราชการพลเรือน (ก.พ.) รวมทั้ง ศูนย์แลกเปลี่ยนข้อมูลกลางภาครัฐ (GDX) ของ สำนักงานพัฒนารัฐบาลดิจิทัล (องค์การมหาชน) (สพร.) โดยมี นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม และนายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ เข้าร่วมการประชุมดังกล่าว ณ ห้องประชุม ONDE 1 ชั้น 9 สำนักงานคณะกรรมการดิจิทัลเพื่อเศรษฐกิจและสังคมแห่งชาติ
_______________________________

ที่มา : https://www.thaigov.go.th/news/contents/details/75043