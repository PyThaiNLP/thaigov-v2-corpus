รัฐบาลไทย-ข่าวทำเนียบรัฐบาล-รัฐบาลเตรียมรับมือสถานการณ์ไฟป่า หมอกควัน และฝุ่นละออง ปี 67 ลดผลกระทบปชช.


วันอังคารที่ 7 พฤศจิกายน 2566
รัฐบาลเตรียมรับมือสถานการณ์ไฟป่า หมอกควัน และฝุ่นละออง ปี 67 ลดผลกระทบปชช.
.....
กระทรวงทรัพยากรธรรมชาติและสิ่งแวดล้อม เตรียมการเร่งด่วนรับมือกับปัญหาฝุ่น PM2.5 โดยจัดตั้ง “ศูนย์แก้ไขปัญหามลพิษทางอากาศ” ให้ข้อมูลสถานการณ์ฝุ่นและการคาดการณ์ฝุ่น PM2.5 ในทุกวัน ช่วงเวลา 08.30 น. ผ่าน Facebook live ของศูนย์แก้ไขปัญหามลพิษทางอากาศ (ศกพ.) และกระทรวงทรัพยากรธรรมชาติและสิ่งแวดล้อม เพื่อให้ประชาชนได้เตรียมพร้อมแนวทางการปฏิบัติตัว พยากรณ์สถานการณ์ฝุ่น 7 วันล่วงหน้า พร้อมจัดรายงานกรณีพิเศษ เมื่อสถานการณ์ PM2.5 เข้าขั้นส่งผลกระทบร้ายแรงต่อสุขภาพ หรือมีเหตุการณ์ที่สำคัญ
.
ขณะเดียวกัน ได้มีมาตรการแก้ไขปัญหาฝุ่น PM2.5 ปี 2567 แบบมุ่งเป้า แต่งตั้งคณะกรรมการแห่งชาติด้านการป้องกันและแก้ไขปัญหาไฟป่า การเผาในที่โล่ง หมอกควัน และฝุ่นละออง เพื่อเป็นกลไกบริหารจัดการทั้งในระดับชาติและระดับพื้นที่ และจัดตั้งศูนย์ปฏิบัติการระดับจังหวัด โดยให้ผู้ว่าราชการจังหวัดเป็นผู้อำนวยการศูนย์ เพื่อควบคุมเชื่อมโยงนโยบายระดับชาติลงสู่การปฏิบัติในระดับพื้นที่ใน 17 จังหวัดภาคเหนือ รวมถึงยกระดับมาตรการป้องกันและแก้ไขปัญหาทั้งการเผาในพื้นที่ป่า การเผาในที่โล่ง หมอกควัน และฝุ่นละออง ประสานประเทศเพื่อนบ้านแก้ปัญหาหมอกควันข้ามแดนให้เกิดผลเป็นรูปธรรมโดยเร็ว เพื่อลดผลกระทบต่อประชาชน
.
อ่านเพิ่มเติม คลิก https://www.thaigov.go.th/news/contents/details/74188
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74278