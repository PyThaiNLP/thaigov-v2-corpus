รัฐบาลไทย-ข่าวทำเนียบรัฐบาล-คณะรัฐมนตรี (7 พ.ย.2566) มีมติเห็นชอบและอนุมัติแต่งตั้งข้าราชการ 


วันอังคารที่ 7 พฤศจิกายน 2566
07/11/2566
พิมพ์
คณะรัฐมนตรี (7 พ.ย.2566) มีมติเห็นชอบและอนุมัติแต่งตั้งข้าราชการ
คณะรัฐมนตรี (7 พ.ย.2566) มีมติเห็นชอบและอนุมัติแต่งตั้งข้าราชการ
น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (7 พ.ย.2566) มีมติเห็นชอบและอนุมัติแต่งตั้งข้าราชการ ดังนี้
1. การแต่งตั้งกรรมการผู้ช่วยรัฐมนตรี
คณะรัฐมนตรีมีมติเห็นชอบตามที่สำนักเลขาธิการนายกรัฐมนตรีเสนอแต่งตั้ง  นายอุเมสนัส  ปานเดย์   เป็นกรรมการผู้ช่วยรัฐมนตรี  โดยให้มีผลตั้งแต่วันที่นายกรัฐมนตรีลงนามในประกาศแต่งตั้ง
2. การแต่งตั้งกรรมการผู้ช่วยรัฐมนตรี
คณะรัฐมนตรีมีมติเห็นชอบตามที่สำนักเลขาธิการนายกรัฐมนตรีเสนอแต่งตั้ง นายจำนงค์  ไชยมงคล  เป็นกรรมการผู้ช่วยรัฐมนตรี  โดยมีผลตั้งแต่วันที่นายกรัฐมนตรีลงนามในประกาศแต่งตั้ง
3. การแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (กระทรวงการคลัง)
คณะรัฐมนตรีมีมติอนุมัติตามที่กระทรวงการคลังเสนอแต่งตั้ง นางสาวขนิษฐา  สหเมธาพัฒน์  ที่ปรึกษาด้านเทคโนโลยีสารสนเทศและการสื่อ (นักวิชาการคอมพิวเตอร์ทรงคุณวุฒิ) กรมสรรพากร ให้ดำรงตำแหน่ง ผู้ตรวจราชการกระทรวง สำนักงานปลัดกระทรวง กระทรวงการคลัง  ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง เป็นต้นไป
4. การแต่งตั้งข้าราชการให้ดำรงตำแหน่งประเภทบริหารระดับสูง (กระทรวงการท่องเที่ยวและกีฬา)
คณะรัฐมนตรีมีมติอนุมัติตามที่กระทรวงการท่องเที่ยวและกีฬาเสนอแต่งตั้งข้าราชการให้ดำรงตำแหน่งประเภทบริหารระดับสูง จำนวน 2 ราย ดังนี้
1. นายมงคล  วิมลรัตน์  ผู้ช่วยปลัดกระทรวง (นักบริหารต้น) สำนักงานปลัดกระทรวงการท่องเที่ยวและกีฬา ให้ดำรงตำแหน่ง รองปลัดกระทรวง กระทรวงการท่องเที่ยวและกีฬา (นักบริหารสูง)  สำนักงานปลัดกระทรวงการท่องเที่ยวและกีฬา
2. นางสาววนิดา  พันธ์สอาด  รองอธิบดี (นักบริหารต้น) กรมพลศึกษา ให้ดำรงตำแหน่ง รองปลัดกระทรวงกระทาวงการท่องเที่ยวและกีฬา (นักบริหารสูง)  สำนักงานปลัดกระทรวงการท่องเที่ยวและกีฬา
5. การแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (สำนักงานพระพุทธศาสนาแห่งชาติ)
คณะรัฐมนตรีมีมติอนุมัติตามที่สำนักงานพระพุทธศาสนาแห่งชาติ เสนอแต่งตั้ง นายอินทพร  จั่นเอี่ยม     รองผู้อำนวยการสำนักงานพระพุทธศาสนาแห่งชาติ  ให้ดำรงตำแหน่ง ผู้อำนวยการสำนักงานพระพุทธศาสนาแห่งชาติ ทั้งนี้    ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป
6. การโอนข้าราชการพลเรือนสามัญเพื่อแต่งตั้งให้ดำรงตำแหน่งเลขาธิการราชบัณฑิตยสภา
คณะรัฐมนตรีมีมติอนุมัติตามที่สำนักเลขาธิการนายกรัฐมนตรีเสนอ ให้รับโอน นายกฤษฎา  คงคะจันทร์  ผู้ตรวจราชการกระทรวง  (ผู้ตรวจราชการกระทรวง ระดับสูง) สำนักงานปลัดกระทรวง กระทรวงวัฒนธรรม มาแต่งตั้งให้ดำรงตำแหน่ง เลขาธิการราชบัณฑิตยสภา (นักบริหารระดับสูง) ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป

ที่มา : https://www.thaigov.go.th/news/contents/details/74301