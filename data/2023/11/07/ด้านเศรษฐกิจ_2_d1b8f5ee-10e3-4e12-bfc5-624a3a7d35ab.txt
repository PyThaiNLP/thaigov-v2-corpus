รัฐบาลไทย-ข่าวทำเนียบรัฐบาล-“กรุงไทย” ผนึก “เอไอเอส” พร้อมควงพาร์ทเนอร์สมาร์ทโฟนชั้นนำ ยกระดับความปลอดภัยทางการเงิน มอบส่วนลดโทรศัพท์มือถือ 500 บาท ให้ผู้ใช้ “Krungthai NEXT” และ “เป๋าตัง”


วันอังคารที่ 7 พฤศจิกายน 2566
07/11/2566
พิมพ์
“กรุงไทย” ผนึก “เอไอเอส” พร้อมควงพาร์ทเนอร์สมาร์ทโฟนชั้นนำ ยกระดับความปลอดภัยทางการเงิน มอบส่วนลดโทรศัพท์มือถือ 500 บาท ให้ผู้ใช้ “Krungthai NEXT” และ “เป๋าตัง”
ธ.กรุงไทย - เอไอเอส พร้อมพาร์ทเนอร์สมาร์ทโฟนชั้นนำ ช่วยลดภาระค่าใช้จ่ายลูกค้า ส่งมอบประสบการณ์ดิจิทัลสุดล้ำจากการใช้งานที่รองรับระบบปฏิบัติการตามมาตรฐานเพื่อยกระดับความปลอดภัยจากภัยไซเบอร์ กับแคมเปญแจกส่วนลดโทรศัพท์มือถือ 500 บาท
“ธนาคารกรุงไทย” จับมือ “เอไอเอส” พร้อมด้วยพาร์ทเนอร์สมาร์ทโฟนชั้นนำ ช่วยลดภาระค่าใช้จ่ายลูกค้า ร่วมกันส่งมอบประสบการณ์ดิจิทัลสุดล้ำจากการใช้งานที่รองรับระบบปฏิบัติการตามมาตรฐานเพื่อยกระดับความปลอดภัยจากภัยไซเบอร์ กับแคมเปญแจกส่วนลดโทรศัพท์มือถือ 500 บาท ให้ผู้ใช้แอปฯ Krungthai NEXT  และ เป๋าตัง ที่ต้องการเปลี่ยนโทรศัพท์มือถือ อัพเกรดเวอร์ชั่น ยกระดับความปลอดภัยการใช้งาน ตั้งแต่วันที่ 1 พ.ย. ถึง 31 ธันวาคม 2566
ธนาคารกรุงไทย และบริษัท แอดวานซ์ อินโฟร์ เซอร์วิส จำกัด (มหาชน) หรือ เอไอเอส  ตระหนักถึงความสำคัญในการยกระดับความปลอดภัยทางการเงิน สนับสนุนให้ประชาชนอัพเดตระบบปฏิบัติการโทรศัพท์มือถือทั้งระบบ Android และระบบ IOS ให้เป็นเวอร์ชันล่าสุด เพื่อให้สามารถใช้งานโมบายแบงกิ้งได้อย่างปลอดภัย จึงร่วมกันจัดแคมเปญแจกคูปองส่วนลด 500 บาท ให้กับผู้ใช้แอปพลิเคชัน “Krungthai NEXT” และแอปฯ “เป๋าตัง”  สำหรับซื้อโทรศัพท์มือถือที่ร้าน AIS Shop, AIS Telewiz และ AIS Buddy Exclusive ทุกสาขาทั่วประเทศ ตั้งแต่วันที่ 1 พฤศจิกายน 2566 - 31 ธันวาคม 2566  โดยมีนางสาวสุพร สุนทรโรหิต Chief Business Innovation Officer บริษัท อินฟินิธัส บาย กรุงไทย และ นายศรัณย์ ผโลประการ หัวหน้าฝ่ายงานผลิตภัณฑ์โทรศัพท์เคลื่อนที่กลุ่มลูกค้าทั่วไป เอไอเอส  เป็นตัวแทนร่วมโปรโมตแคมเปญเมื่อเร็วๆ นี้
ผู้ใช้แอปฯ Krungthai NEXT สามารถกดรับคูปองส่วนลดได้ง่ายๆ เพียง กดรับสิทธิ์ผ่านเมนู “โปรโมชัน” ในแอปฯ Krungthai NEXT > เก็บคูปอง > ใช้คูปอง > กดยืนยันใช้คูปอง จะปรากฏ QR Code ขึ้นมา > แสดง QR Code ส่วนลดแก่พนักงาน
สำหรับผู้ใช้แอปฯ เป๋าตัง กดรับคูปองโดย  กดรับสิทธิ์ผ่านเมนู “บริการแนะนำ”ในแอปฯ เป๋าตัง > เก็บคูปอง >ใช้คูปอง > กดยืนยันใช้คูปอง จะปรากฏ QR Code ขึ้นมา > แสดง QR Code ส่วนลดแก่พนักงาน
ทั้งนี้ ต้องแสดง QR Codeให้พนักงานขายในร้านค้า AIS Shop, AIS Telewiz และ AIS Buddy Exclusive เป็นผู้กดยืนยันสิทธิ์เท่านั้น โดยโทรศัพท์มือถือที่ร่วมรายการ ได้แก่   RUIO A-II (S6518) 3/32 GB, REALME 10T 5G 4/128 GB, XIAOMI  REDMI 12 5G 4/128 GB, SAMSUNG GALAXY A14 5G 4/128 GB, SAMSUNG GALAXY  A34 5G 8/256 GB และ SAMSUNG GALAXY A54 5G 8/256 GB
สอบถามรายละเอียดเพิ่มเติมได้ที่ Krungthai Contact Center โทร 02-111-1111 หรือสอบถามข้อมูลเพิ่มเติมเกี่ยวกับเงื่อนไขการใช้คูปองส่วนลดหรือข้อมูลผลิตภัณฑ์ที่ https://krungthai.com/th/krungthai-update/promotion-detail/1710
ข้อมูลบริษัท
บริษัท อินฟินิธัส บาย กรุงไทย จำกัด เป็นเรือเร็วของธนาคารกรุงไทย ในการพัฒนาเทคโนโลยีและนวัตกรรมทางการเงิน ด้วยวิสัยทัศน์ Infinity as a Service โดยเป็นบริษัทวิจัยและพัฒนาผลิตภัณฑ์ทางการเงินดิจิทัลรูปแบบใหม่ มุ่งเน้นการให้บริการด้านการพัฒนา Innovation & Digital Platform ต่างๆ เพื่อเข้าสู่ Open Banking, Virtual Digital Banking Service รวมถึง New Business Model อย่างเต็มรูปแบบ นับเป็นโอกาสในการสร้างธุรกิจใหม่ๆ ให้กับองค์กรและหน่วยงานต่างๆ ทั้งในส่วนของธนาคารกรุงไทยและบริษัทในเครือ ลูกค้าของธนาคาร และพันธมิตรทางธุรกิจอื่นๆ ตลอดจนผลักดัน Platform ขนาดใหญ่ เช่น แอปพลิเคชั่นเป๋าตัง เป็นโครงสร้างดิจิทัลพื้นฐานของประเทศ อันจะนำไปสู่การวางรากฐานทางการเงิน ทั้งในด้านการใช้จ่ายในโครงการภาครัฐ ผ่านบริการ G-Wallet ปฏิวัติการลงทุนผ่านบริการ วอลเล็ต สบม. สะสมบอนด์มั่งคั่ง บริการซื้อขายหุ้นกู้ บริการ Gold Wallet พร้อม บริการ Health Wallet ให้ผู้ใช้งานตรวจสอบสิทธิและใช้สิทธิด้านสุขภาพได้สะดวก ทั้งนี้เพื่อให้ประชาชนทุกกลุ่มเข้าถึงการทำธุรกรรมทางการเงินดิจิทัล และขับเคลื่อนเศรษฐกิจของประเทศให้สามารถเดินหน้าต่อไปได้อย่างมั่นคงและยั่งยืน
เกี่ยวกับ AIS
บริษัท แอดวานซ์ อินโฟร์ เซอร์วิส จำกัด (มหาชน) หรือ AIS ผู้ให้บริการดิจิทัลบนโครงข่ายอัจฉริยะ 5G ที่มีคลื่นความถี่ในการให้บริการมากที่สุดรวม 1460 MHz (นับรวมคลื่นความถี่ที่ร่วมมือกับพันธมิตรรวมถึง NT ซึ่งอยู่ระหว่างการอนุมัติจาก กสทช.) และมีจำนวนผู้ใช้งานล่าสุดกว่า 44.4 ล้านเลขหมาย (ณ กันยายน 2566) พร้อมขับเคลื่อนประเทศไทยด้วยเทคโนโลยี 5G ผ่าน 4 กลุ่มธุรกิจ ได้แก่ โทรศัพท์เคลื่อนที่, อินเทอร์เน็ตบ้านความเร็วสูงภายใต้แบรนด์ AIS Fibre, ธุรกิจลูกค้าองค์กร และบริการดิจิทัล 5 ด้าน ได้แก่ วิดีโอ คลาวด์ ดิจิทัลเพย์เมนท์ อินเทอร์เน็ตในทุกสิ่ง (IoT) และบริการร่วมกับพาร์ทเนอร์ตลอดจนขยายสู่กลุ่มธุรกิจใหม่ ทั้งหมดนี้เพื่อเดินหน้าตามวิสัยทัศน์การเป็นองค์กรโทรคมนาคมเทคโนโลยีอัจฉริยะ หรือ Cognitive Tech-Co ที่พร้อมนำศักยภาพเข้าสนับสนุนความแข็งแกร่งด้านโครงสร้างพื้นฐานดิจิทัลของประเทศขยายขีดความสามารถของภาคอุตสาหกรรม และยกระดับ คุณภาพชีวิตของคนไทยไปพร้อมกัน พบกับเราได้ที่ www.ais.th

ที่มา : https://www.thaigov.go.th/news/contents/details/74286