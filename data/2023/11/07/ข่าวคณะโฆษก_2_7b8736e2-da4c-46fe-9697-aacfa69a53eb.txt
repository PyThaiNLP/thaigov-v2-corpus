รัฐบาลไทย-ข่าวทำเนียบรัฐบาล-นายกรัฐมนตรีเตรียมแสดงบทบาทไทยในเวทีเอเปค พร้อมกิจกรรมเชิญชวนนักลงทุนรายสำคัญระดับโลกร่วมการค้าการลงทุนในไทย


วันอังคารที่ 7 พฤศจิกายน 2566
07/11/2566
พิมพ์
นายกรัฐมนตรีเตรียมแสดงบทบาทไทยในเวทีเอเปค พร้อมกิจกรรมเชิญชวนนักลงทุนรายสำคัญระดับโลกร่วมการค้าการลงทุนในไทย
นายกรัฐมนตรีเตรียมแสดงบทบาทไทยในเวทีเอเปค พร้อมกิจกรรมเชิญชวนนักลงทุนรายสำคัญระดับโลกร่วมการค้าการลงทุนในไทย
วันนี้ (วันที่ 7 พฤศจิกายน 2566) นายชัย วัชรงค์ โฆษกประจำสำนักนายกรัฐมนตรีเปิดเผยว่า ในช่วงสัปดาห์หน้า วันที่ 12 พฤศจิกายน 2566 นายกรัฐมนตรีมีกำหนดการเดินทางเพื่อเข้าร่วมการประชุมผู้นำเขตเศรษฐกิจเอเปค ประจำปี 2566 และกิจกรรมที่เกี่ยวข้องของนายกรัฐมนตรี
โดยนายกรัฐมนตรีจะปฏิบัติภารกิจใน 6 ด้านหลัก ด้วยกัน ได้แก่
กิจกรรมทางการ
1. การประชุมผู้นำเขตเศรษฐกิจเอเปคและการประชุมอื่น ๆ ที่เกี่ยวข้อง
2. การพบหารือทวิภาคีกับผู้นำประเทศต่าง ๆ
3. กิจกรรมระดับผู้นำภายใต้กรอบความร่วมมือ Indo-Pacific Economic Forum – IPEF
กิจกรรมอื่น ๆ
4. การพบหารือกับภาคเอกชนสหรัฐฯ ทั้งดูงานบริษัทและการหารือ One-on-one / การพบภาคเอกชนไทยและกิจกรรม Networking Reception กับภาคเอกชนไทยและสหรัฐฯ
5. กำหนดการ ณ มหาวิทยาลัย Standford
6. การพบหารือกับตัวแทนชุมชนไทย ณ นคร San Francisco
โดยไทยมีประเด็นสำคัญที่ต้องการผลักดัน ทั้งด้านการค้าการลงทุน ยกระดับ FTAs  ความเชื่อมโยง ผ่านการเสริมสร้างโครงสร้างพื้นฐาน เชื่อมโยงมหาสมุทรแปซิฟิกกับมหาสมุทรอินเดียผ่านโครงการ Landbridge และ ความเชื่อมโยงระหว่างประชาชน โดยเฉพาะผ่านการท่องเที่ยว ความยั่งยืน สานต่อเป้าหมายกรุงเทพฯ ย้ำความมุ่งมั่นของไทยเรื่องการปล่อยคาร์บอนสุทธิเป็น 0 และความเป็นกลางทางคาร์บอน เศรษฐกิจดิจิทัล ส่งเสริมการค้าดิจิทัล/e-commerce และนวัตกรรมใหม่ ๆ รวมทั้ง ความครอบคลุมและความเท่าเทียม การขจัดความยากจน และลดความเหลื่อมล้ำ
ในโอกาสนี้ นายกรัฐมนตรีจะพบกับภาคเอกชนรายใหญ่ระดับโลก เป็นโอกาสให้เกิดการค้าการลงทุนในไทย โดยเฉพาะอย่างยิ่งในสาขาที่มีความสำคัญและประเทศไทยมีศักยภาพ สาขายานยนต์ อิเล็กทรอนิกส์อัจฉริยะ ดิจิทัล และการเงินและการธนาคาร เป็นต้น

ที่มา : https://www.thaigov.go.th/news/contents/details/74276