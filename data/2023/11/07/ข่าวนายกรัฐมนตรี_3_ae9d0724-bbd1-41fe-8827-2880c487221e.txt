รัฐบาลไทย-ข่าวทำเนียบรัฐบาล-นายกฯ เตรียมโชว์ผลงาน 2 เดือนรบ. ผ่านรายการ “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน” 9 พ.ย.นี้


วันอังคารที่ 7 พฤศจิกายน 2566
07/11/2566
พิมพ์
นายกฯ เตรียมโชว์ผลงาน 2 เดือนรบ. ผ่านรายการ “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน” 9 พ.ย.นี้
นายกฯ เตรียมโชว์ผลงาน 2 เดือนรบ. ผ่านรายการ “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน” 9 พ.ย.นี้
วันนี้ (7 พ.ย.66) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี เตรียมออกรายการพิเศษ “Chance of Possibility จากนโยบายสู่การลงมือทำจริง 60 วัน ภายใต้รัฐบาลนายกฯ เศรษฐา ทวีสิน” ในวันที่ 9 พฤศจิกายนนี้ เวลา 19.00 น. ทางช่อง NBT2HD, NBT11 และทางออนไลน์ Facebook, YouTube หรือ Facebook เศรษฐา ทวีสิน - Srettha Thavisin โดยนายกรัฐมนตรี จะมาพูดคุยว่า ได้ทำอะไรและได้ผลอย่างไรให้พี่น้องประชาชนบ้างในโอกาสครบรอบ 60 วัน รัฐบาลของประชาชนเพื่อประชาชน ความคืบหน้าและความท้าทาย เพื่อแก้ไขปัญหาเร่งด่วนให้กับคนไทย ผ่านนโยบายทั้งระยะสั้น ระยะกลาง และระยะยาว เน้น Quick Win 3 ประการ คือ ลดรายจ่าย เพิ่มรายได้ และขยายโอกาส ซึ่งเป็นหัวใจหลักของการทำงานของรัฐบาลเศรษฐา ที่ต้องการกระตุ้นเศรษฐกิจครั้งใหญ่  ลดความเหลื่อมล้ำ เพื่อยกระดับชีวิตของประชาชนให้ดียิ่งขึ้น

ที่มา : https://www.thaigov.go.th/news/contents/details/74316