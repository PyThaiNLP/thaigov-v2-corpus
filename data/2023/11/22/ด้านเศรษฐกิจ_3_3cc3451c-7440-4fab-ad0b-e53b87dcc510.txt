รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนเชิงลาดบริเวณสะพานสีหราชสาย สร.020 จังหวัดสุรินทร์ เสร็จสมบูรณ์ 


วันพุธที่ 22 พฤศจิกายน 2566
กรมทางหลวงชนบท ก่อสร้างถนนเชิงลาดบริเวณสะพานสีหราชสาย สร.020 จังหวัดสุรินทร์ เสร็จสมบูรณ์
....
กรมทางหลวงชนบท กระทรวงคมนาคม โดยแขวงทางหลวงชนบทสุรินทร์ ดำเนินโครงการก่อสร้างถนนเชิงลาดบริเวณสะพานสีหราชสาย สร.020 อำเภอรัตนบุรี จังหวัดสุรินทร์ ซึ่งถนนเดิมได้รับความเสียหาย ชำรุด ปัจจุบันได้ปรับปรุงโครงสร้างแบบแอสฟัลท์ติกคอนกรีต ช่วง กม. ที่ 4+900 - 6+500 และแบบคอนกรีตเสริมเหล็ก ช่วง กม. ที่ 6+900 - 8+300 พร้อมด้วยงานติดตั้งเครื่องหมายจราจร งานตีเส้นจราจร และงานดาดคอนกรีตป้องกันการกัดเซาะคันทางเดิม รวมระยะทาง 3 กิโลเมตร เสร็จสมบูรณ์ ทั้งนี้ จะช่วยยกระดับคุณภาพชีวิตและสนับสนุนการขนส่งผลผลิตทางการเกษตร ลดค่าใช้จ่ายในด้านการเดินทางและขนส่งสินค้า พร้อมทั้งส่งเสริมการท่องเที่ยวของจังหวัด และให้ประชาชนในพื้นที่ใช้สัญจรไป - มาได้อย่างสะดวกรวดเร็วปลอดภัยมากยิ่งขึ้น รวมทั้งถนนสายดังกล่าวสามารถใช้เป็นเส้นทางลัดเชื่อมต่อระหว่างอำเภอท่าตูม จังหวัดสุรินทร์ ไปยังอำเภอสุวรรณภูมิ จังหวัดร้อยเอ็ดอีกด้วย

ที่มา : https://www.thaigov.go.th/news/contents/details/75063