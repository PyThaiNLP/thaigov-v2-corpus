รัฐบาลไทย-ข่าวทำเนียบรัฐบาล-ไทย เจรจา EU จัดทำ FTA ขยายโอกาสสินค้าไทย ในตลาดยุโรป


วันพุธที่ 22 พฤศจิกายน 2566
ไทย เจรจา EU จัดทำ FTA ขยายโอกาสสินค้าไทย ในตลาดยุโรป
.....
รัฐบาลเดินหน้าส่งเสริมความร่วมมือกับสหภาพยุโรป (EU) ซึ่งเป็นคู่ค้าอันดับ 4 ของไทย และทำการค้าระหว่างกันมานาน โดยในช่วงเดือน ม.ค. – ก.ย.2566 การค้าไทย-EU มีมูลค่า 31,762.18 ล้านดอลลาร์สหรัฐฯ คิดเป็นสัดส่วนการค้ารวม 7.35% ของการค้าทั้งหมดของไทยกับนานาชาติ ทั้ง 2 ฝ่ายเห็นพ้องในการใช้ความตกลงการค้าเสรี (FTA) ไทย – EU ที่อยู่ระหว่างการเจรจา เพื่อขยายโอกาสการค้าการลงทุนระหว่างกัน โดยปฏิบัติตามระเบียบการค้าใหม่ด้านสิ่งแวดล้อม ประมง การนำเข้าสินค้าเกษตรและปศุสัตว์
.
สินค้าส่งออกสำคัญของไทย คือ เครื่องคอมพิวเตอร์ อุปกรณ์และส่วนประกอบ เครื่องปรับอากาศและส่วนประกอบ อัญมณีและเครื่องประดับ และผลิตภัณฑ์ยาง สินค้าที่ไทยนำเข้าจาก EU ได้แก่ เครื่องจักรกลและส่วนประกอบ ผลิตภัณฑ์เวชกรรมและเภสัชกรรม เคมีภัณฑ์ และเครื่องจักรไฟฟ้าและส่วนประกอบต่าง ๆ
.
EU เป็นหนึ่งในตลาดส่งออกของไทยที่มีศักยภาพ สามารถขยายตัวได้อีกมาก การจัดทำ FTA จะเป็นแนวทางที่มีประสิทธิภาพในการขยายโอกาสการส่งออกสินค้าของภาคเอกชนไทย และส่งเสริมศักยภาพในการแข่งขันด้านการค้าของไทยในเวทีโลก
.
อ่านเพิ่มเติม คลิก >> https://www.thaigov.go.th/news/contents/details/74995
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/75080