รัฐบาลไทย-ข่าวทำเนียบรัฐบาล-ปลัดณัฐพล ย้ำ สอจ.ภาคใต้เฝ้าระวังสถานการณ์น้ำท่วม พร้อมหารือการเตรียมการการประชุม ครม. นอกสถานที่ อีสานบน1


วันพุธที่ 22 พฤศจิกายน 2566
22/11/2566
พิมพ์
ปลัดณัฐพล ย้ำ สอจ.ภาคใต้เฝ้าระวังสถานการณ์น้ำท่วม พร้อมหารือการเตรียมการการประชุม ครม. นอกสถานที่ อีสานบน1
ปลัดณัฐพล ย้ำ สอจ.ภาคใต้เฝ้าระวังสถานการณ์น้ำท่วม พร้อมหารือการเตรียมการการประชุม ครม. นอกสถานที่ อีสานบน1
วันที่ 20 พฤศจิกายน 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมหารือเตรียมการเฝ้าระวังสถานการณ์น้ำท่วมในพื้นที่ภาคใต้ และเตรียมการลงพื้นที่ตรวจราชการของ อก. ก่อนการประชุมคณะรัฐมนตรี (ครม.) อย่างเป็นทางการนอกสถานที่ ครั้งที่ 1/2566 โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม นายศุภกิจ บุญศิริ รองอธิบดีกรมโรงงานอุตสาหกรรม รักษาการในตำแหน่ง ผู้ตรวจราชการกระทรวงอุตสาหกรรม นายเอกนิติ รมยานนท์ รองเลขาธิการสำนักงานมาตรฐานผลิตภัณฑ์อุตสาหกรรม และคณะผู้บริหารกระทรวงอุตสาหกรรม ร่วมด้วย ณ ห้องประชุมชุณหะวัณ อาคารสำนักงานปลัดกระทรวงอุตสาหกรรม และผ่านทางระบบ Zoom Meeting
โดยปลัดกระทรวงอุตสาหกรรม ได้สั่งการให้สำนักงานอุตสาหกรรมจังหวัดในพื้นที่ภาคใต้ เฝ้าระวังสถานการณ์น้ำท่วมที่เกิดจากฝนตกอย่างต่อเนื่องในขณะนี้ และหาแนวทางป้องกันที่เหมาะสมกับในแต่ละพื้นที่ และสั่งการให้ส่งมอบ “ถุงยิ้มพิมพ์ใจ MIND ไม่ทิ้งกัน” ไปยังจังหวัดที่มีความต้องการ
หลังจากนั้นปลัดกระทรวงอุตสาหกรรมได้หารือเพื่อเตรียมการลงพื้นที่ก่อนการประชุมคณะรัฐมนตรี (ครม.) อย่างเป็นทางการนอกสถานที่ ครั้งที่ 1/2566 ในพื้นที่ภาคตะวันออกเฉียงเหนือตอนบน 1 โดยให้ทุกหน่วยงานมีการบูรณาการร่วมกัน เพื่อให้การวางแผนการตรวจราชการและการเดินทางของคณะให้เป็นไปด้วยความเรียบร้อย พร้อมทั้งสั่งการให้สำนักงานอุตสาหกรรมจังหวัดอุดรธานี และจังหวัดหนองบัวลำภู จัดเตรียมข้อมูลประเด็นสำคัญที่รัฐบาลให้ความสนใจ รวมทั้งข้อเสนอจากภาคเอกชนในพื้นที่ต่าง ๆ​ และดูแลอำนวยความสะดวกในพื้นที่

ที่มา : https://www.thaigov.go.th/news/contents/details/75059