รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย นค.3009 จังหวัดหนองคาย เสร็จสมบูรณ์ 


วันพุธที่ 22 พฤศจิกายน 2566
กรมทางหลวงชนบท ยกระดับถนนสาย นค.3009 จังหวัดหนองคาย เสร็จสมบูรณ์
....
กรมทางหลวงชนบท กระทรวงคมนาคม โดยแขวงทางหลวงชนบทหนองคาย ดำเนินโครงการก่อสร้างถนนและยกระดับชั้นทางถนนสาย นค.3009 แยก ทล.212 - บ้านเซิม อำเภอโพนพิสัย จังหวัดหนองคาย โดยก่อสร้างถนนลาดยางแอสฟัลท์ติกคอนกรีต ผิวจราจรกว้าง 7 เมตร ไหล่ทางข้างละ 2 เมตร พร้อมระบบระบายน้ำ เครื่องหมายจราจร สิ่งอำนวยความสะดวกและปลอดภัย ช่วง กม. ที่ 10+900 - 12+500 รวมระยะทาง 1.6 กิโลเมตร เสร็จสมบูรณ์ ทั้งนี้ เพื่อยกระดับมาตรฐานงานทาง พร้อมส่งเสริมการคมนาคมขนส่งพืชผลทางการเกษตรและการท่องเที่ยว อีกทั้งประชาชนสามารถใช้เป็นเส้นทางเชื่อมต่อระหว่างอำเภอโพนพิสัย จังหวัดหนองคาย ไปยังอำเภอบ้านดุง จังหวัดอุดรธานี ได้อย่างสะดวกปลอดภัย และใช้เป็นเส้นทางลัดทางเลี่ยงเข้าสู่จังหวัดใกล้เคียงได้ด้วย

ที่มา : https://www.thaigov.go.th/news/contents/details/75092