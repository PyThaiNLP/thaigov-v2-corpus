รัฐบาลไทย-ข่าวทำเนียบรัฐบาล-รมว.ดีอี ร่วมกล่าวเปิดงาน Thailand Smart City Expo 2023


วันพุธที่ 22 พฤศจิกายน 2566
รมว.ดีอี ร่วมกล่าวเปิดงาน Thailand Smart City Expo 2023
รมว.ดีอี ร่วมกล่าวเปิดงาน Thailand Smart City Expo 2023
วันนี้ (22 พฤศจิกายน 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) ร่วมกล่าวสนับสนุนในพิธีเปิดงานนิทรรศการไทยแลนด์เมืองอัจฉริยะ ประจำปี 2566 (Thailand Smart City Expo 2023) ภายใต้แนวคิด ASEAN Convergence จัดโดยบริษัท เอ็น.ซี.ซี. แมนเนจเม้นท์ แอนด์ ดิเวลลอปเม้นท์ จำกัด และสำนักงานส่งเสริมเศรษฐกิจดิจิทัล ภายใต้กระทรวงดิจิทัลเพื่อเศรษฐกิจและสังคม นับเป็นเวทีแห่งโอกาสธุรกิจประจำปีที่ช่วยผลักดันให้ประเทศไทยก้าวไปสู่การเป็นเมืองอัจฉริยะได้อย่างก้าวกระโดด และยั่งยืนเร็วยิ่งขึ้น เนื่องจากเป็นเวทีสำหรับการแลกเปลี่ยนเทคนิคและความรู้เกี่ยวกับการนำเทคโนโลยีเพื่อการจัดการเมือง ทำให้เกิดการให้บริการประชาชนอย่างชาญฉลาด เท่าทันการเปลี่ยนแปลง และแก้ไขปัญหาได้อย่างมีประสิทธิภาพ จัดขึ้นระหว่างวันที่ 22-24 พฤศจิกายน โดยมี นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงพาณิชย์ เป็นประธานในพิธี ณ ฮอลล์ 4 ศูนย์การประชุมแห่งชาติสิริกิติ์
_______________________________________

ที่มา : https://www.thaigov.go.th/news/contents/details/75098