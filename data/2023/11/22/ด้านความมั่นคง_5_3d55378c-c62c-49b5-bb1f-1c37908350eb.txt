รัฐบาลไทย-ข่าวทำเนียบรัฐบาล-มท.1 ร่วมแสดงความยินดีกับ "บริษัท ประชารัฐรักสามัคคี วิสาหกิจเพื่อสังคม (ประเทศไทย) จำกัด" และ "สมาคมสถาบันทิวา" ได้รับรางวัลชนะเลิศองค์กรในประเทศไทยที่ได้รับรางวัลผู้นำอาเซียนฯ


วันอังคารที่ 21 พฤศจิกายน 2566
21/11/2566
พิมพ์
มท.1 ร่วมแสดงความยินดีกับ "บริษัท ประชารัฐรักสามัคคี วิสาหกิจเพื่อสังคม (ประเทศไทย) จำกัด" และ "สมาคมสถาบันทิวา" ได้รับรางวัลชนะเลิศองค์กรในประเทศไทยที่ได้รับรางวัลผู้นำอาเซียนฯ
มท.1 ร่วมแสดงความยินดีกับ "บริษัท ประชารัฐรักสามัคคี วิสาหกิจเพื่อสังคม (ประเทศไทย) จำกัด" และ "สมาคมสถาบันทิวา" ได้รับรางวัลชนะเลิศองค์กรในประเทศไทยที่ได้รับรางวัลผู้นำอาเซียนด้านการพัฒนาชนบทและขจัดความยากจน ครั้งที่ 6
วันนี้ (21 พ.ย. 66) เวลา 19.00 น. ที่แซนด์ เอ็กซ์โป แอนด์ คอนเวนชั่น เซ็นเตอร์ (Sands Expo & Convention Centre) สาธารณรัฐสิงคโปร์ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ร่วมแสดงความยินดีกับองค์กรในประเทศไทยที่ได้รับรางวัลผู้นำอาเซียนด้านการพัฒนาชนบทและขจัดความยากจน ครั้งที่ 6 (6th ASEAN Rural Development and Poverty Eradication Leadership Awards) ได้แก่ นางภาวินี ไชยสิทธิ์ กรรมการผู้จัดการบริษัท ประชารัฐรักสามัคคี วิสาหกิจเพื่อสังคม (ประเทศไทย) จำกัด ซึ่งได้รับรางวัลชนะเลิศ ประเภทองค์การนอกภาครัฐ (NGOs) หรือองค์กรภาคประชาสังคม (CSOs) และนายชยดิฐ หุตานุวัชร์ นายกสมาคมสถาบันทิวา ซึ่งได้รับรางวัลชนะเลิศ ประเภทองค์กรธุรกิจเอกชน (Private Sector) โอกาสนี้ นายชัยวัฒน์ ชื่นโกสุม อธิบดีกรมการพัฒนาชุมชน นายอรรษิษฐ์ สัมพันธรัตน์ อธิบดีกรมการปกครอง นางกุลทรัพย์ ชื่นโกสุม อุปนายกสมาคมแม่บ้านมหาดไทย และประธานชมรมแม่บ้านพัฒนาชุมชน นางจิณณารัชช์ สัมพันธรัตน์ อุปนายกสมาคมแม่บ้านมหาดไทย และประธานชมรมแม่บ้านกรมการปกครอง รองศาสตราจารย์วรวรรณ โรจนไพบูลย์ และผู้ช่วยศาสตราจารย์พิเชฐ โสวิทยสกุล ที่ปรึกษาปลัดกระทรวงมหาดไทย ร่วมแสดงความยินดี

ที่มา : https://www.thaigov.go.th/news/contents/details/75058