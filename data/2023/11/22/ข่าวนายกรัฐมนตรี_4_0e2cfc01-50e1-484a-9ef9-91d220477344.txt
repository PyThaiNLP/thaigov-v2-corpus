รัฐบาลไทย-ข่าวทำเนียบรัฐบาล-นายกฯ สั่งการแก้ปัญหายางพาราเถื่อนแล้ว เชื่อหากแก้ได้ราคายางเพิ่มขึ้นกิโลกรัมละ 5 บาท


วันพุธที่ 22 พฤศจิกายน 2566
22/11/2566
พิมพ์
นายกฯ สั่งการแก้ปัญหายางพาราเถื่อนแล้ว เชื่อหากแก้ได้ราคายางเพิ่มขึ้นกิโลกรัมละ 5 บาท
นายกฯ สั่งการแก้ปัญหายางพาราเถื่อนแล้ว เชื่อหากแก้ได้ราคายางเพิ่มขึ้นกิโลกรัมละ 5 บาท
วันนี้ 22 พฤศจิกายน 2566 เวลา 10.00 น. ณ บริเวณทางเชื่อมตึกภักดีบดินทร์ ทำเนียบรัฐบาล นายเศรษฐา​ ทวีสิน​ นายกรัฐมนตรีและรัฐมนตรีว่าการกระทรวงการคลัง เปิดเผยว่า ในการประชุม สส. พรรคเพื่อไทยวานนี้ (21 พ.ย.)  ได้ฝากให้ดูแลเรื่องยางพาราเถื่อน ยอมรับเป็นครั้งแรกที่ได้ยินเรื่องนี้ จึงได้ถามย้ำถึงรายละเอียด เพื่อไปแก้ปัญหาได้อย่างตรงจุด และทราบแล้วมีเรื่องนี้เกิดขึ้นหลายพื้นที่ ทั้งจังหวัดตาก กาญจนบุรี และจังหวัดระนอง จึงได้สั่งการให้หน่วยงานที่เกี่ยวข้อง ทั้งสำนักงานตำรวจแห่งชาติ รวมถึงประสานผ่านพลเอก ทรงวิทย์ หนุนภักดี ผู้บัญชาการทหารสูงสุด ให้ดำเนินการเรื่องนี้แล้ว และเช้านี้ผู้บัญชาการทหารสูงสุดรายงานว่าได้สั่งการในเรื่องนี้แล้ว เหตุการณ์น่าจะดีขึ้น ทั้งนี้ สส. พรรคเพื่อไทยที่ชำนาญการทางด้านเรื่องยางพารา บอกว่าหากกำจัดเรื่องนี้ได้จะทำให้ราคายางสูงขึ้นกิโลกรัมละ 5 บาท พร้อมย้ำว่า หากใครมีเบาะแสเรื่องของเถื่อนสามารถแจ้งรายละเอียดมาได้ เพื่อไปบริหารจัดการแก้ปัญหา

ที่มา : https://www.thaigov.go.th/news/contents/details/75079