รัฐบาลไทย-ข่าวทำเนียบรัฐบาล-กรมทางหลวงชนบท ปรับปรุงถนนสาย บร.3020 จังหวัดบุรีรัมย์ เสร็จสมบูรณ์


วันพฤหัสบดีที่ 30 พฤศจิกายน 2566
กรมทางหลวงชนบท ปรับปรุงถนนสาย บร.3020 จังหวัดบุรีรัมย์ เสร็จสมบูรณ์
....
กรมทางหลวงชนบท กระทรวงคมนาคม โดยแขวงทางหลวงชนบทบุรีรัมย์ ปรับปรุงจุดเสี่ยงอันตรายถนนทางหลวงชนบทสาย บร.3020 แยก ทล.348 - บ้านโนนสุวรรณ อำเภอนางรอง จังหวัดบุรีรัมย์ โดยขยายผิวจราจรและไหล่ทางด้วยวิธี Pavement In-Place Recycling พร้อมงานปรับปรุงโครงสร้างทาง ปูผิวทางแอสฟัลท์ติกคอนกรีต งานติดตั้งป้ายจราจร และไฟฟ้าแสงสว่าง ระหว่างช่วง กม. ที่ 1+900 - 20+325 ระยะทาง1.325 กิโลเมตร เสร็จสมบูรณ์แล้ว ทั้งนี้ เพื่อยกระดับคุณภาพชีวิตให้กับประชาชนที่อาศัยอยู่สองข้าง ส่งเสริมการคมนาคมขนส่งพืชผลทางการเกษตร และสามารถใช้เป็นเส้นทางลัดทางเลี่ยงไปยังอำเภอโนนสุวรรณ ปะคำ และหนองกี่ จังหวัดบุรีรัมย์ได้ด้วย

ที่มา : https://www.thaigov.go.th/news/contents/details/75444