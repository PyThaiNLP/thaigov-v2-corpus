รัฐบาลไทย-ข่าวทำเนียบรัฐบาล-ปลัดฯ ณัฐพล ผลักดันอุตฯ ยานยนต์แห่งอนาคต ร่วมเปิดงานยิ่งใหญ่ MOTOR EXPO 2023 ครั้งที่ 40 ปี รวมเทคโนโลยียานยนต์ครบวงจร


วันพฤหัสบดีที่ 30 พฤศจิกายน 2566
30/11/2566
พิมพ์
ปลัดฯ ณัฐพล ผลักดันอุตฯ ยานยนต์แห่งอนาคต ร่วมเปิดงานยิ่งใหญ่ MOTOR EXPO 2023 ครั้งที่ 40 ปี รวมเทคโนโลยียานยนต์ครบวงจร
ปลัดฯ ณัฐพล ผลักดันอุตฯ ยานยนต์แห่งอนาคต ร่วมเปิดงานยิ่งใหญ่ MOTOR EXPO 2023 ครั้งที่ 40 ปี รวมเทคโนโลยียานยนต์ครบวงจร
วันที่ 29 พฤศจิกายน 2566 ดร.ณัฐพล รังสิตพล ปลัดกระทรวงอุตสาหกรรม ร่วมเป็นเกียรติเปิดงาน “มหกรรมยานยนต์ ครั้งที่ 40” รถ เรือ อากาศยาน เปิดฉากยิ่งใหญ่ ตื่นตาตื่นใจกับรถต้นแบบ รถรุ่นล่าสุดจากค่ายรถยนต์กว่า 40 แบรนด์ จักรยานยนต์ 23 แบรนด์ พร้อมเรือ และอากาศยาน โดยจัดขึ้นระหว่างวันที่ 30 พฤศจิกายน-11 ธันวาคม 2566 ณ รอยัล จูบิลี่ บอลรูม อิมแพค เมืองทองธานี
ปลัดกระทรวงอุตสาหกรรม เปิดเผยว่า มหกรรม Motor Expo จะช่วยกระตุ้นให้เกิดอุปสงค์ของตลาดยานยนต์ภายในประเทศ ซึ่งถือเป็นโอกาสอันดีที่บริษัทผู้ผลิตยานยนต์ได้พบกับผู้บริโภคโดยตรงอย่างใกล้ชิด โดยถือเป็นกลไกที่สำคัญในการส่งเสริมอุตสาหกรรมยานต์สมัยใหม่ ที่เน้นเทคโนโลยีสะอาด ประหยัด ปลอดภัย ขณะเดียวกัน ก็ยังเห็นถึงการปรับตัวของผู้ประกอบการอุตสาหกรรมเพื่อเปลี่ยนผ่านยกระดับและพัฒนาเทคโนโลยีและนวัตกรรม โดยเน้นไปที่ยานยนต์ที่ขับเคลื่อนด้วยมอเตอร์ไฟฟ้า (xEV) โดยเฉพาะรถยนต์ไฟฟ้า (BEV) นอกจากนี้ คาดว่ามหกรรมดังกล่าวยังเป็นสัญญานบวกของการฟื้นตัวทางเศรษฐกิจผ่านยอดการจอดรถภายในงานนี้
นายขวัญชัย ปภัสร์พงษ์ ประธานจัดงาน "มหกรรมยานยนต์ ครั้งที่ 40" เผยว่า ปีนี้เป็นโอกาส
ครบรอบ 40 ปีของการจัดงาน โดยมีแนวคิด "ยานยนต์: ความหมายที่มากกว่า - Mobility: Imagination and Be yond" จัดแสดงรถยนต์ 40 แบรนด์ จาก 11 ประเทศ รถจักรยานยนต์ 23 แบรนด์ จาก 7 ประเทศ คาดจะช่วยกระตุ้นอุตสาหกรรมยานยนต์ไทยให้เติบโตเพิ่มขึ้นจากปีก่อน 10-15 % และมีพื้นที่แสดงยานยนต์ที่กำลังได้รับความนิยมอีก 2 ประเภท คือ เรือ และอากาศยาน โดยไฮไลน์ในงาน ได้แก่ รถต้นแบบ IONIQ SEVEN CONCEPT รถไฟฟ้าอเนกประสงค์ ประตูรถแบบไร้เสาด้านผู้โดยสาร พร้อมระบบ VISION ROOF DISPLAY วัสดุตกแต่งห้องโดยสารด้วยวัสดุที่ปลอดภัย MINERAL PLASTER ไม้ไผ่ และพรมไบโอเรซิน สีตัวรถผลิตจากแหล่งพลังงานหมุนเวียนที่เป็นมิตรต่อสิ่งแวดล้อม

ที่มา : https://www.thaigov.go.th/news/contents/details/75443