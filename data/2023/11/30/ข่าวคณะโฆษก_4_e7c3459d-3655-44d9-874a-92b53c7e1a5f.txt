รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ยินดีอิสราเอล-ฮามาส ขยายการหยุดยิงเพิ่มเป็นวันที่ 7 หวังจะมีการปล่อยตัวประกันเพิ่ม สั่งการช่วยเหลือเจรจาต่อเนื่องจนกว่าตัวประกันไทยคนสุดท้ายจะได้รับการปล่อยตัว


วันพฤหัสบดีที่ 30 พฤศจิกายน 2566
โฆษกรัฐบาลเผย นายกฯ ยินดีอิสราเอล-ฮามาส ขยายการหยุดยิงเพิ่มเป็นวันที่ 7 หวังจะมีการปล่อยตัวประกันเพิ่ม สั่งการช่วยเหลือเจรจาต่อเนื่องจนกว่าตัวประกันไทยคนสุดท้ายจะได้รับการปล่อยตัว
โฆษกรัฐบาลเผย นายกฯ ยินดีอิสราเอล-ฮามาส ขยายการหยุดยิงเพิ่มเป็นวันที่ 7 หวังจะมีการปล่อยตัวประกันเพิ่ม สั่งการช่วยเหลือเจรจาต่อเนื่องจนกว่าตัวประกันไทยคนสุดท้ายจะได้รับการปล่อยตัว
วันนี้ (30 พฤศจิกายน 2566) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ยินดีกับข้อตกลงที่รัฐบาลอิสราเอลและกลุ่มฮามาสประกาศขยายเวลาหยุดยิง จาก 4 วันเป็น 6 วัน และได้เพิ่มข้อตกลงอีก 1 วันเป็นวันที่ 7 ในวันนี้ พร้อมหวังว่าทุกฝ่ายจะยุติการใช้ความรุนแรง เพื่อนำไปสู่การหยุดยิงอย่างสมบูรณ์ และเปิดโอกาสให้ความช่วยเหลือด้านมนุษยธรรมสามารถเข้าถึงผู้ที่ต้องการได้อย่างทั่วถึง
“นายกรัฐมนตรีเชื่อว่าการขยายเวลาการหยุดยิงเพิ่มเติมเป็นสัญญาณที่ดี ซึ่งหวังว่าตัวประกันทั้งหมด รวมถึงตัวประกันชาวไทยจะได้รับการปล่อยตัวเพิ่ม พร้อมกันนี้ นายกรัฐมนตรีได้สั่งการให้ยังคงความช่วยเหลือ เจรจา พร้อมยืนยันว่ารัฐบาลจะไม่หยุดความพยายามที่จะช่วยเหลือตัวประกันคนไทยทุกคนให้ได้รับการปล่อยตัวกลับมาอย่างปลอดภัย” นายชัย กล่าว

ที่มา : https://www.thaigov.go.th/news/contents/details/75455