รัฐบาลไทย-ข่าวทำเนียบรัฐบาล-สลาก ธ.ก.ส. “ถุงทอง” จ่ายจริง Grand Prize 60 ล้าน รีบซื้อก่อนหมด!


วันพฤหัสบดีที่ 16 พฤศจิกายน 2566
16/11/2566
พิมพ์
สลาก ธ.ก.ส. “ถุงทอง” จ่ายจริง Grand Prize 60 ล้าน รีบซื้อก่อนหมด!
รางวัล Grand Prize 60 ล้าน งวดแรกของสลาก ธ.ก.ส. ชุดถุงทอง ผู้โชคดีเป็นเจ้าของสลากหมายเลข GA9176162 จาก ธ.ก.ส. สาขาบ้านโคก จังหวัดอุตรดิตถ์
รางวัล Grand Prize 60 ล้าน งวดแรกของสลาก ธ.ก.ส. ชุดถุงทอง ผู้โชคดีเป็นเจ้าของสลากหมายเลข GA9176162 จาก ธ.ก.ส. สาขาบ้านโคก จังหวัดอุตรดิตถ์ เชิญชวนผู้ที่สนใจอย่าช้า รีบออมพร้อมลุ้นรางวัลใหญ่และรางวัลอื่น ๆ รวมมูลค่ากว่า 77 ล้านบาททุกงวด รีบซื้อก่อนหมด ผ่านแอปพลิเคชัน BAAC Mobile และ ธ.ก.ส. ทุกสาขา
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ขอแสดงความยินดีกับผู้ถูกรางวัลที่ 1 Grand Prize 60 ล้านบาท ซึ่งได้แก่ จ.ส.อ. ณรงค์ สีโยธา ลูกค้า ธ.ก.ส. สาขาบ้านโคก จังหวัดอุตรดิตถ์ ด้วยสลากหมายเลข GA9176162 ซึ่งเป็นผู้ซื้อสลาก ธ.ก.ส. เป็นครั้งแรก ในจำนวนเพียง 5 หน่วยเท่านั้น   ในโอกาสนี้ ธ.ก.ส. ขอเชิญชวนลูกค้าที่สนใจมาร่วมออมเงินแล้วได้รับสิทธิ์ในการลุ้นรางวัล Grand Prize ถึง 24 งวด โดยสลาก ธ.ก.ส. ชุดถุงทอง ราคาหน่วยละ 2,000 บาท จำนวน 50 ล้านหน่วย แบ่งเป็น 5 หมวด ได้แก่ GA, GB, GC, GD และ GE หมวดละ 10 ล้านหน่วย วงเงินรวม 100,000 ล้านบาท อายุการรับฝาก 2 ปี เมื่อฝากครบกำหนด จะได้รับดอกเบี้ยหน่วยละ 35 บาท คิดเป็นอัตราดอกเบี้ยร้อยละ 0.875 ต่อปี โดยรางวัลที่ 1 มีมูลค่าสูงถึง 60 ล้านบาท และยังมีสิทธิ์ลุ้นรางวัลอื่น ๆ ทุกเดือน รวมรางวัลต่องวดทั้งสิ้น 105,670 รางวัล คิดเป็นเงินรางวัลสูงสุด 77,650,000 บาทต่อเดือน รวม 24 ครั้ง โดยจับรางวัลทุกวันที่ 16 ของเดือน ยกเว้นเดือนมกราคม ออกรางวัลในวันที่ 17 มกราคม โดยดอกเบี้ยและเงินรางวัลในการฝากสลากออมทรัพย์ได้รับการยกเว้นภาษีสำหรับบุคคลธรรมดาและสามารถนำไปใช้เป็นหลักประกันเงินกู้ของ ธ.ก.ส. ได้อีกด้วย มีแต่ได้กับได้อย่างนี้ ต้องรีบซื้อก่อนสลากหมด
ทั้งนี้ สามารถตรวจผลการออกรางวัลและรับชมการถ่ายทอดสดการออกสลากออมทรัพย์ได้ทางเว็บไซต์ www.baac.or.th Facebook Page ธกส BAAC Thailand และ ธกส บริการด้วยใจ Youtube Channel “BAAC Thailand” และแอปพลิเคชัน BAAC Mobile โดยธนาคารจะโอนเงินรางวัลเข้าบัญชีเงินฝากออมทรัพย์ที่เป็นบัญชีคู่โอนของลูกค้าทันทีในวันถัดไปหลังจากวันออกรางวัลในแต่ละงวด สอบถามรายละเอียดเพิ่มเติมได้ที่ ธ.ก.ส. ทุกสาขา ทั่วประเทศ หรือ Call Center 02 555 0555

ที่มา : https://www.thaigov.go.th/news/contents/details/74840