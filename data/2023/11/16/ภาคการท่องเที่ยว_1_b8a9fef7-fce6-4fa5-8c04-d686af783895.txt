รัฐบาลไทย-ข่าวทำเนียบรัฐบาล-สรุปการดำเนินงานที่สำคัญในระยะ 100 วันแรก QUICK WIN  ของกระทรวงการท่องเที่ยวและกีฬา


วันพฤหัสบดีที่ 16 พฤศจิกายน 2566
16/11/2566
พิมพ์
สรุปการดำเนินงานที่สำคัญในระยะ 100 วันแรก QUICK WIN  ของกระทรวงการท่องเที่ยวและกีฬา
สรุปการดำเนินงานที่สำคัญในระยะ 100 วันแรก QUICK WIN  ของกระทรวงการท่องเที่ยวและกีฬา
ด้านการท่องเที่ยว
เสนอมาตรการกระตุ้นการทองเที่ยว ในไตรมาส 4 ปี 2566
ซึ่งรวมขอเสนอต่าง ๆ อาทิ วีซา การแกไขภาพลักษณ การเจาะกลุ่มตลาดเป้าหมาย และกลุ่มMICE  (สป.กก., ททท.)
ประกาศคณะกรรมการนโยบายการท่องเที่ยวแห่งชาติ เรื่อง การจัดเก็บค่าธรรมเนียมการท่องเที่ยวภายในประเทศของนักท่องเที่ยวชาวต่างชาติ พ.ศ. ....ในราชกิจจานุเบกษา
ขณะนี้อยู่ระหว่างรอหนังสือจากสำนักเลขาธิการคณะรัฐมนตรี เพื่อกระทรวงการท่องเที่ยวและกีฬาจะดำเนินการเสนอร่างประกาศฯ ในราชกิจจานุเบกษา ต่อไป ซึ่งคาดว่าจะดำเนินการจัดเก็บทางทั้งบกและทางน้ำ อัตรา 150 บาทและทางอากาศอัตรา 300 บาท ภายในต้นปี 2567 (กองทุนฯ)
พัฒนาระบบการอำนวยความสะดวกให้แก่ผู้เดินทาง (Ease of Traveling)
พัฒนาการเชื่อมโยงโครงข่ายร่วมกับหน่วยงานที่มีภารกิจงานบริการขั้นตอนการอำนวยความสะดวกแก่ผู้ที่จะเดินทางเข้าประเทศไทย ทั้งกรมควบคุมโรค กระทรวงดิจิทัลเพื่อเศรษฐกิจและสังคม กรมการกงสุล สำนักงานคณะกรรมการกำกับและส่งเสริมการประกอบธุรกิจประกันภัย การท่องเที่ยวแห่งประเทศไทย บริษัท ท่าอากาศยานไทย จำกัด (มหาชน) กองบัญชาการตำรวจท่องเที่ยว และกรมสรรพากร ที่ได้มาร่วมบูรณาการความร่วมมือในการพัฒนาระบบการอำนวยความสะดวกให้แก่ผู้เดินทางในรูปแบบ e-Service บนเว็บไซต์ Entry Thailand ของกระทรวงการท่องเที่ยวและกีฬา อันจะเป็นการสนับสนุนการอำนวยความสะดวกและลดความยุ่งยากให้แก่นักท่องเที่ยวโดยสามารถใช้เพียงเว็บไซต์เดียวที่มีกระบวนการเกี่ยวกับการเข้าราชอาณาจักรไทยอย่างครบวงจรอีกทั้ง ยังเป็นการดำเนินการที่ช่วยลดขั้นตอนการบริการให้กับหน่วยงานภาครัฐด้วย (สป.กก.)
Safety Tourism
เตรียมอาสาสมัครท่องเที่ยวและกีฬา จำนวน 500 คนใน 12 จังหวัดภายในไตรมาส 1 ของปีงบประมาณ พ.ศ. 2567 รวมมีอาสาสมัครท่องเที่ยวและกีฬาที่ได้รับการอบรม จำนวน 1,500 คน ใน 35 จังหวัด (สป.กก.)
เตรียมความพร้อมเพื่อความปลอดภัยในการท่องเที่ยว (สป.กก.)
มาตราการเชิงรุกด้านความปลอดภัยเพื่อรองรับและป้องกันปัญหา Nominee เช่น จัดทำ MOU เพื่อแก้ไขปัญหาการประกอบ ธุรกิจนำเที่ยวในลักษณะ Nominee ขึ้นบัญชีคู่ค้าไทย - จีน (กทท.)
การสร้างการตระหนักรู้ป้องปรามการแสวงหาผลประโยชน์ทางเพศจากเด็กในอุตสาหกรรมการท่องเที่ยว (กทท.)
CCTV ขยายโซนความปลอดภัยครอบคลุมแหล่งท่องเที่ยวมากขึ้น (บช.ทท.)
จัดทำ App Tourist Police i-lert-U ของกองบัญชาการตำรวจท่องเที่ยว (บช.ทท.)
High – Value Tourism
จัดทำแผนปฏิบัติการส่งเสริมความร่วมมือการท่องเที่ยวไทย-ซาอุดีอาระเบีย (สป.กก.)
ส่งเสริมการถ่ายทำภาพยนตร์ต่างประเทศในประเทศไทยโดยคืนเงินตามมาตรการ Incentive และสนับสนุนสิทธิประโยชน์เพิ่มเติม ร้อยละ 5 สำหรับภาพยนตร์ที่มีเนื้อหาส่งเสริมการท่องเที่ยวและ Soft Power (กทท.)
พัฒนาการท่องเที่ยวเชิงสุขภาพสู่ “ศูนย์กลางบริการเพื่อส่งเสริมสุขภาพ” (Wellness Tourism) (กทท.)
การพัฒนาคุณภาพบริการท่องเที่ยวเพื่อรองรับกลุ่มนักท่องเที่ยวมุสลิม (Muslim Friendly Tourism) (กทท.)
Sustainable Tourism
ส่งเสริมต้นแบบการท่องเที่ยวเป็นกลางทางคาร์บอนเพื่อเป้าหมายการพัฒนาที่ยั่งยืน : 77 Carbon Neutral (โดยคัดเลือกแหล่งท่องเที่ยวต้นแบบ 77 จังหวัด) (กทท.)
ออกแบบเส้นทางท่องเที่ยว Low Carbon
โปรโมทเส้นทางท่องเที่ยว D-carbon
Roadshow คาราวานรถไฟฟ้าเที่ยวทั่วไทย
เพิ่มมูลค่าแหล่งท่องเที่ยวด้วยการผลักดันให้แหล่ง ท่องเที่ยวได้รับมาตรฐานความยั่งยืนระดับสากล: รางวัล Top 100 Green Destination จำนวน 4 แห่ง (อพท.)
ในเวียง จ.น่าน
เมืองเก่าสุโขทัย จ.สุโขทัย
คลองท่อม จ.กระบี่
หัวหิน จ.ประจวบคีรีขันธ์
ส่งเสริมชุมชนต้นแบบการท่องเที่ยวโดยชุมชนที่ปลดปล่อยคาร์บอนอย่างสมดุล (CBT Carbon Neutral) เพื่อนําเสนอ ขายแก่ นักท่องเที่ยวตลาดคุณภาพใน 3 ชุมชน (อพท.)
ชุมชนบางกอบัว จ.สมุทรปราการ
วิสาหกิจชุมชนบ้านน้ำเชี่ยว จ.ตราด
ชุมชนไทยชนะศึก จ.สุโขทัย
Local Tourism Experiences
พัฒนาต่อยอดผู้ประกอบการและชุมชน ผ่านเรื่องเล่าสร้างสรรค์สู่ “ชุมชนมูเตลู” (กทท.)
พัฒนาศักยภาพผู้ประกอบการโฮมสเตย์ และโฮมลอดจ์ให้พร้อมรองรับกลุ่ม Workation และ Digital Nomad (กทท.)
ดึงดูดนักท่องเที่ยวสู่เมืองรอง (อพท.)
เสนอชุมชนย่านเมืองเก่าริมแม่น้ำเพชรบุรี จ.เพชรบุรี เข้ารับรางวัล PATA Gold Awards 2023 สาขาด้านวัฒนธรรมการแสดงท้องถิ่นดั้งเดิมและทัศนศิลป์ (Culture - Traditional Performance and Visal Arts)
เสนอชื่อเมืองให้เป็นเครือข่ายเมืองสร้างสรรค์ขององค์การยูเนสโก UNESCO Creative Cities Network (UCCN) ได้แก่ เชียงราย และสุพรรณบุรี
Thailand Festival Experience 5 ภาค
จัดกิจกรรมกระตุ้นการเดินทางของนักท่องเที่ยวชาวต่างชาติ โดยเฉพาะการยกระดับเทศกาลและงานประเพณีไทย Thailand Festival สู่การเป็น World Event เพื่อให้นักท่องเที่ยวสามารถเดินทางมาท่องเที่ยวประเทศไทยได้ตลอดทั้งปี (ททท.)
จัดมหกรรมเทศกาลพื้นถิ่น และเทศกาลขนาดใหญ่ เช่น ลอยกระทง งานปีใหม่ งานตรุษจีน เป็นต้น (ททท.)
ด้านกีฬา
สนับสนุนโครงสร้างพื้นฐานด้านการกีฬา
มุ่งส่งเสริมการใช้ประโยชน์จากการใช้พื้นที่ว่างเปล่าเป็นลานกีฬาสำหรับจัดกิกจรรรมกีฬา เพื่อส่งเสริมให้เป็นเด็กและเยาวชนสามารถข้าถึงกีฬาได้อย่างเหมาะสม และหันมาสนใจเล่นกีฬา ซึ่งอาจจะสามารถต่อยอดไปสู่การสร้างงาน สร้างเงิน สร้างอาชีพจากการเล่นกีฬาได้ การจัดกิจกรรมถนนกีฬาเพื่อส่งเสริมการมีส่วนร่วมของประชาชนในกิจกรรมกีฬาอย่างต่อเนื่องจนเป็นสังคมกีฬา อันจะก่อให้เกิดการลดปัญหาด้านสุขภาพ และใช้กีฬาเป็นกิจกรรมสร้างความสามัคคี และความปรองดองในชาติ (กกท.)
ขออนุมัติหลักการแผนการก่อสร้างสนามกีฬาอำเภอ ระยะที่ 2 (พ.ศ. 2567 - 2576) และก่อสร้างสระว่ายน้ำ ชุมชน และก่อสร้างลานกีฬาและนันทนาการชุมชน (กพล.)
1 กีฬา 1 รัฐวิสาหกิจ พลัส
ผลักดันให้ รัฐวิสาหกิจรวมไปถึงหน่วยงานของรัฐอื่น ๆ ที่มีศักยภาพและความพร้อมได้มาสนับสนุนกีฬาอย่างต่อเนื่อง ภายใต้โครงการ 1 กีฬา 1 รัฐวิสาหกิจ พลัส โดยมุ่งเน้นกีฬาสากลที่มีความหวังจะสร้างผลงานในการแข่งขันระดับนานาชาติ อย่างต่อเนื่องและเป็นระบบ และขยายสู่กีฬาที่มีศักยภาพต่อไป (กกท.)
เป็นเจ้าภาพจัดมหกรรมกีฬาและการแข่งขันกีฬา
การแข่งขันรถจักรยานยนต์ทางเรียบชิงแชมป์โลก MOTO GP (กกท.)
การแข่งขันวิ่งเทรลในรายการ Ultra Trail Thailand by UTMB (กกท.)
การแข่งขันรายการเจ็ตสกี เวิลด์ คัพ (กกท.)
การแข่งขันกีฬาแห่งชาติ (กกท.)
มหกรรมมวยไทยนานาชาติ
ส่งเสริมกีฬามวยไทย โดยใช้กีฬามวยไทยเป็นเครื่องมือในการเผยแพร่วัฒนธรรม และกระตุ้นเศรษฐกิจของประเทศ โดยส่งเสริมการจัดการแข่งขันกีฬามวยไทย การจัดตั้งสถาบันมวยไทยนานาชาติและยกระดับค่ายมวยให้มีมาตรฐานมีความสามารถเชิงธุรกิจ เพื่อรองรับชาวต่างชาติที่มีความสนใจกีฬามวยไทยเพื่อการท่องเที่ยวและแข่งขัน (กกท.)
จัดทำแผนปฏิบัติการภายใต้แผนพัฒนาการกีฬาแห่งชาติ ฉบับที่ 7 (พ.ศ. 2566 - 2570)
ประกอบด้วยแผนปฏิบัติการรายประเด็นการพัฒนาที่ 1 – 5 (สป.กก.)
การส่งเสริมและพัฒนาการออกกำลังกายและกีฬาขั้นพื้นฐาน
การส่งเสริมและพัฒนาการออกกำลังกายและกีฬาเพื่อมวลชนให้เป็นวิถีชีวิต
การส่งเสริมและพัฒนาการกีฬาเพื่อความเป็นเลิศและกีฬาเพื่อการอาชีพ
การส่งเสริมและพัฒนาบุคลากรด้านการกีฬา
การส่งเสริมและสนับสนุนการพัฒนาอุตสาหกรรมการกีฬา
จัดทำหลักสูตรพัฒนาบุคลากรด้านการกีฬา
จัดทำหลักสูตรผู้ฝึกสอนกีฬาฮอกกี้ ปันจักสีลัต ฟันดาบ ฟินสวิมมิ่ง และคอร์ฟบอล (มกช.)
จัดทำหลักสูตรผู้ตัดสินกีฬาเพาะกายและฟิตเนส และบาสเกตบอล (มกช.)
จัดทำหลักสูตรนักวิทยาศาสตร์การกีฬาสำหรับกีฬาฟุตบอล (มกช.)
********************
สรุปโดยกองยุทธศาสตร์และแผนงาน
สำนักงานปลัดกระทรวงการท่องเที่ยวและกีฬา

ที่มา : https://www.thaigov.go.th/news/contents/details/74838