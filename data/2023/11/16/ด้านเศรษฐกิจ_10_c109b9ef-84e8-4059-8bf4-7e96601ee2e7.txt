รัฐบาลไทย-ข่าวทำเนียบรัฐบาล-​ปลัดฯ ณัฐพล ยินดีกับ สอจ. 7 จังหวัด มีผลการประเมิน ITA ระดับ AA พร้อมสร้างหน่วยงานต้นแบบสู่การยกระดับผลคะแนนการประเมิน ปี 67 


วันพฤหัสบดีที่ 16 พฤศจิกายน 2566
16/11/2566
พิมพ์
​ปลัดฯ ณัฐพล ยินดีกับ สอจ. 7 จังหวัด มีผลการประเมิน ITA ระดับ AA พร้อมสร้างหน่วยงานต้นแบบสู่การยกระดับผลคะแนนการประเมิน ปี 67
​ปลัดฯ ณัฐพล ยินดีกับ สอจ. 7 จังหวัด มีผลการประเมิน ITA ระดับ AA พร้อมสร้างหน่วยงานต้นแบบสู่การยกระดับผลคะแนนการประเมิน ปี 67
วันที่ 15 พฤศจิกายน 2566 ดร.ณัฐพล รังสิต ปลัดกระทรวงอุตสาหกรรม เป็นประธานเปิดกิจกรรม “โชว์ & แชร์ ยกระดับการประเมิน ITA สำนักงานอุตสาหกรรมจังหวัด (สอจ.) ประจำปีงบประมาณ พ.ศ.2567 พร้อมมอบเกียรติบัตรให้แก่หน่วยงานที่มีผลการประเมินระดับ AA จำนวน 7 หน่วยงาน และมอบรางวัลให้แก่หน่วยงานที่ได้คะแนนสูงสุด จำนวน 1 หน่วยงาน โดยมีนางสาวณัฏฐิญา เนตยสุภา รองปลัดกระทรวงอุตสาหกรรม ในฐานะหัวหน้าศูนย์ปฏิบัติการต่อต้านการทุจริต กระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม สอจ. 7 หน่วยงาน ร่วมกิจกรรม ณ ห้อง อก.1 ชั้น 2 อาคารสำนักงานปลัดกระทรวงอุตสาหกรรม (สปอ.)
ปลัดกระทรวงอุตสาหกรรม ได้แสดงความยินดีพร้อมมอบนโยบายให้กับหน่วยงานที่มีผลการประเมิน ITA สอจ. ระดับ AA และมอบรางวัลแก่หน่วยงานที่มีผลคะแนนสูงสุดเพื่อเป็นขวัญกำลังใจและความภาคภูมิใจในการปฏิบัติงานให้กับ สอจ. ทั้ง 7 หน่วยงาน ซึ่งสะท้อนให้เห็นถึงความทุ่มเทและความพยายามของหน่วยงานในการที่จะยกระดับความโปร่งใสและการบริหารราชการที่มีธรรมาภิบาล รวมถึงการให้ความสำคัญต่อการดำเนินการตามนโยบายด้านการป้องกันและปราบปรามการทุจริตและประพฤติมิชอบของ สปอ. และขอให้หน่วยงานได้นำความสำเร็จไปขยายผลเป็นต้นแบบ ITA เพื่อให้ สอจ. ได้ศึกษา เรียนรู้ นำไปใช้เป็นแบบอย่างในการดำเนินงานต่อไป ตลอดจนขอให้ทุกหน่วยงานร่วมกันผลักดันยกระดับผลการประเมิน ITA ของ สอจ. ปีงบประมาณ พ.ศ. 2567 ให้ดียิ่งขึ้น
รองปลัดฯ ณัฏฐิญา ได้กล่าวถึง การจัดกิจกรรม “โชว์ & แชร์ ยกระดับการประเมิน ITA สอจ. ประจำปีงบประมาณ พ.ศ. 2567” ของศูนย์ปฏิบัติการต่อต้านการทุจริต กระทรวงอุตสาหกรรม (ศปท.อก.) มีวัตถุประสงค์เพื่อยกย่องหน่วยงานที่มีผลการประเมิน ITA ระดับ AA และให้รางวัลหน่วยงานที่มีผลคะแนนสูงสุด เพื่อสร้างขวัญและกำลังใจในการปฏิบัติงาน รวมทั้งสร้างหน่วยงานต้นแบบ ITA ให้เกิดการแลกเปลี่ยนเรียนรู้เกี่ยวกับการดำเนินการขับเคลื่อนการประเมิน ITA ของ สอจ. นำไปสู่การยกระดับผลคะแนนการประเมิน  ITA ประจำปีงบประมาณ พ.ศ. 2567 ให้ดียิ่งขึ้น บรรลุตามค่าเป้าหมายของตัวชี้วัดที่กำหนด โดยให้หน่วยงานที่มีผลคะแนน 95 คะแนนขึ้นไป (ระดับ AA) มาร่วมแชร์วิธีการดำเนินการเพื่อให้สำนักงานอุตสาหกรรมจังหวัดได้ศึกษา เรียนรู้ นำไปใช้เป็นแบบอย่างในการดำเนินงาน โดยหน่วยงานที่มีผลการประเมิน ITA ระดับ AA  95 คะแนนขึ้นไป จำนวน 7 หน่วยงาน ได้แก่ 1) สำนักงานอุตสาหกรรมจังหวัดกาญจนบุรี 100 คะแนน 2) สำนักงานอุตสาหกรรมจังหวัดแพร่ 98 คะแนน 3) สำนักงานอุตสาหกรรมจังหวัดนครปฐม 97 คะแนน 4) สำนักงานอุตสาหกรรมจังหวัดตราด 96 คะแนน 5) สำนักงานอุตสาหกรรมจังหวัดจันทบุรี สำนักงานอุตสาหกรรมจังหวัดนครศรีธรรมราช สำนักงานอุตสาหกรรมจังหวัดอ่างทอง 95 คะแนน

ที่มา : https://www.thaigov.go.th/news/contents/details/74823