รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 4/2566


วันพฤหัสบดีที่ 16 พฤศจิกายน 2566
รองปลัดเศรษฐเกียรติฯ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 4/2566
รองปลัดเศรษฐเกียรติฯ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 4/2566
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 4/2566 โดยมีนายสุรชัย ยุทธชนะ รองเลขาธิการสำนักงานการปฏิรูปที่ดินเพื่อเกษตรกรรม ในฐานะรองประธานการประชุม เข้าร่วม ณ ห้องประชุมสุทธิพร จีระพันธุ์ ส.ป.ก. ถนนราชดำเนิน กรุงเทพมหานคร ซึ่งมีประเด็นสำคัญ ดังนี้
1) ที่ประชุมพิจารณา เรื่อง บริษัท การบินกรุงเทพ จำกัด (มหาชน) ขอตัดดินและนำดินออกจากเขตปฏิรูปที่ดินเพิ่มเติม ซึ่งพื้นที่ดังกล่าว คปก. ในการประชุมครั้งที่ 5/2547 เมื่อวันที่ 28 ธันวาคม 2547 ได้มีมติอนุญาตให้บริษัท การบินกรุงเทพ จำกัด ใช้ที่ดินเพื่อก่อสร้างสนามบิน ในเขตปฏิรูปที่ดินป่าดงธรรมชาติ หมู่ที่ 3 ตำบลท่าโสม อำเภอเขาสมิง จังหวัดตราด ที่ดินระวาง ส.ป.ก. ที่ 5433I0656, 0856 แปลงเลขที่ 1 เนื้อที่ประมาณ 57-3-81 ไร่ โดยที่ประชุมคณะอนุกรรมการฯ เห็นชอบให้ปรับลดความสูงของเนินดิน บริเวณทางวิ่ง 05 ทางด้านทิศใต้ของสนามบิน ซึ่งเป็นการตัดดินในพื้นที่ส่วนที่สูงชันออก มีปริมาตรดินประมาณ 1,322,516.50 ลูกบาศก์เมตร เพื่อไม่ให้มีสิ่งกีดขวางซึ่งอาจทำให้อากาศยานไม่สามารถทำการบิน ขึ้น-ลง ได้อย่างปลอดภัย และให้สำนักงานปฏิรูปที่ดินจังหวัดตราด ตรวจสอบการดำเนินการของบริษัทฯ ให้เป็นไปตามที่ได้รับความเห็นชอบ ทั้งนี้ ให้บริษัทฯ ปฏิบัติตามกฎหมายและระเบียบอื่นที่เกี่ยวข้อง และเห็นชอบให้บริษัทฯ จ่ายราคาค่าชดเชยการนำดินที่ตัดออกจากการปรับลดความสูงของเนินดินออกจากที่ดินในเขตปฏิรูปที่ดิน ตามที่คณะทำงานตรวจสอบและคำนวณปริมาตรดินตัด และคำนวณราคาค่าชดเชยการนำดินที่ตัดออกจากการปรับลดความสูงของเนินดินที่ดินแปลงที่บริษัทฯ ได้รับอนุญาตให้ก่อสร้างสนามบินในเขตปฏิรูปที่ดินได้มีมติ ในการประชุมครั้งที่ 1/2566 เมื่อวันที่ 21 กันยายน 2566 จำนวน 41.26 บาทต่อลูกบาศก์เมตร อีกทั้ง ได้เห็นชอบแผนการจัดทำกิจกรรมเพื่อรับผิดชอบต่อสังคมและสิ่งแวดล้อมในชุมชนเกษตรกรในเขตปฏิรูปที่ดิน งบประมาณ 3,245,000 บาท แผนการฟื้นฟูที่ดินเพื่อการทำเกษตรกรรมในระหว่างการใช้ที่ดินและก่อนส่งคืนที่ดิน โดยใช้งบประมาณ 3,535,280 บาท ตามที่บริษัทฯ เสนอ
2) ที่ประชุมพิจารณาและให้ความเห็นชอบ เรื่อง บริษัท ปตท.สผ. สยาม จำกัด ขอรับความยินยอมหรือขออนุญาตใช้ประโยชน์ที่ดินในเขตปฏิรูปที่ดินเพื่อดำเนินกิจการพลังงาน ประเภทกิจการปิโตรเลียม ที่ได้รับสัมปทานตามกฎหมายว่าด้วยปิโตรเลียม ซึ่งตั้งอยู่ในเขตปฏิรูปที่ดินจังหวัดกำแพงเพชร จำนวน 49 คำขอ เนื้อที่ประมาณ 834 ไร่ และจังหวัดสุโขทัย จำนวน 2 คำขอ เนื้อที่ประมาณ 35 ไร่ รวม 51 คำขอ เนื้อที่รวมประมาณ 869 ไร่ โดยให้นำเสนอ คปก. นำเรื่องเสนอต่อคณะรัฐมนตรีเพื่อพิจารณาอนุมัติให้ใช้ที่ดินในเขตปฏิรูปที่ดิน ก่อนที่จะนำเสนอคณะกรรมการปฏิรูปที่ดินเพื่อเกษตรกรรม เพื่อพิจารณาให้ความยินยอมหรืออนุญาตใช้ประโยชน์ที่ดิน และในส่วนการเก็บค่าตอบแทนการใช้ประโยชน์ที่ดินต่อไป ซึ่งการเก็บค่าหลักประกันเป็นไปตามระเบียบและหลักเกณฑ์ที่ ส.ป.ก. กำหนดต่อไป
3) ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดป่าปฐมเทวาราม ในเขตปฏิรูปที่ดินจังหวัดขอนแก่น สำหรับใช้เป็นสถานที่ประกอบศาสนกิจ เนื้อที่ประมาณ 43-2-72 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
4) ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดป่าลานธรรม ในเขตปฏิรูปที่ดินจังหวัดขอนแก่น สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 26-1-20 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
5) ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดอ่างทองคีรีวัน ในเขตปฏิรูปที่ดินจังหวัดขอนแก่น สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 28-0-27 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
6) ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดพระธาตุโกฏิแก้ว ในเขตปฏิรูปที่ดินจังหวัดเชียงราย สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 45-3-70 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
7) ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดสุขเกษม (เพิ่มเติม) ในเขตปฏิรูปที่ดินจังหวัดพิจิตร สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 15-1-33 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
8) ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อสร้างวัดป่าโคกหินแผง ในเขตปฏิรูปที่ดินจังหวัดสกลนคร สำหรับใช้เป็นสถานที่ประกอบศาสนกิจ เนื้อที่ประมาณ 61-1-28 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
9) ที่ประชุมพิจารณาและให้ความเห็นชอบ กรณีมูลนิธิสันติภาวันขออนุญาตใช้ที่ดินเพื่อเป็นสถานที่ตั้งมูลนิธิสันติภาวัน (สาขา) และศูนย์สันติภาวันเป็นสถานพำนักภิกษุอาพาธระยะท้าย ตลอดจนดำเนินกิจกรรมอื่น ๆ ภายใต้วัตถุประสงค์ของมูลนิธิสันติภาวัน ในเขตปฏิรูปที่ดินจังหวัดจันทบุรี เนื้อที่ประมาณ 15-0-94 ไร่ ได้ โดยไม่เรียกเก็บค่าตอบแทนการใช้ประโยชน์ในที่ดิน
10) ที่ประชุมพิจารณาและให้ความเห็นชอบ ไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกันแต่พลเมืองเลิกใช้ร่วมกันแล้วมาดำเนินการปฏิรูปที่ดินตลอดไป แปลง “หนองนันทจันทร์สาธารณประโยชน์” ตำบลนากลาง อำเภอนากลาง จังหวัดหนองบัวลำภู บางส่วน เพื่อให้สำนักงานเทศบาลตำบลนากลาง ใช้ประโยชน์ที่ดิน เป็นที่ตั้งอาคารศูนย์บริการสาธารณสุขชุมชน เนื้อที่ประมาณ 1-3-63 ไร่ และนำเสนอ คปก. พิจารณาอนุมัติไม่ประสงค์จะนำที่ดินสาธารณสมบัติของแผ่นดิน แต่พลเมืองเลิกใช้ร่วมกันแล้ว มาดำเนินการปฏิรูปที่ดินเพื่อเกษตรกรรมตลอดไป เพื่อให้กระทรวงมหาดไทยนำไปอนุญาตให้ทบวงการเมืองใช้ตามอำนาจหน้าที่ต่อไป
11) ที่ประชุมพิจารณาและให้ความเห็นชอบ ไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกันแต่พลเมืองเลิกใช้ร่วมกันแล้วมาดำเนินการปฏิรูปที่ดินตลอดไป แปลง “โนนทรายใหญ่ สาธารณประโยชน์” ในท้องที่ตำบลน้ำคำ อำเภอเมืองศรีสะเกษ จังหวัดศรีสะเกษ บางส่วน เพื่อให้กรมพินิจ
และคุ้มครองเด็กและเยาวชน ใช้ประโยชน์ที่ดินเป็นสถานที่ตั้งสถานพินิจและคุ้มครองเด็กและเยาวชน จังหวัดศรีสะเกษ เนื้อที่ประมาณ 45-1-57 ไร่ และนำเสนอ คปก. พิจารณาอนุมัติไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกัน แต่พลเมืองเลิกใช้ร่วมกันแล้วมาดำเนินการปฏิรูปที่ดินเพื่อเกษตรกรรมตลอดไป เพื่อให้กระทรวงมหาดไทยนำไปอนุญาตให้ทบวงการเมืองใช้ตามอำนาจหน้าที่ต่อไป
12) ที่ประชุมพิจารณาและให้ความเห็นชอบ ไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกันแต่พลเมืองเลิกใช้ร่วมกันแล้วมาดำเนินการปฏิรูปที่ดินตลอดไป แปลง “ป่าช้าบ้านหนองหว้าสาธารณประโยชน์” ในท้องที่ตำบลพยุห์ อำเภอเมืองศรีสะเกษ จังหวัดศรีสะเกษ ทั้งแปลง เพื่อให้องค์การบริหารส่วนตำบลพยุห์ ใช้ประโยชน์ที่ดินเพื่อสร้างศูนย์ราชการที่ทำการ อบต.พยุห์ เนื้อที่ประมาณ 9-2-33 2/10 ไร่ และนำเสนอ คปก. พิจารณาอนุมัติไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกัน แต่พลเมืองเลิกใช้ร่วมกันแล้วมาดำเนินการปฏิรูปที่ดินเพื่อเกษตรกรรมตลอดไป เพื่อให้กระทรวงมหาดไทยนำไปอนุญาตให้ทบวงการเมืองใช้ตามอำนาจหน้าที่ต่อไป
13) ที่ประชุมพิจารณาและให้ความเห็นชอบ ไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกันแต่พลเมืองเลิกใช้ร่วมกันแล้วมาดำเนินการปฏิรูปที่ดินตลอดไป แปลง “โนนหนองหว้า” ในท้องที่ตำบลพยุห์ อำเภอพยุห์ จังหวัดศรีสะเกษ บางส่วน เพื่อให้สำนักงานปลัดกระทรวงสาธารณสุข ใช้ประโยชน์ที่ดินเป็นสถานที่ตั้งสำนักงานสาธารณสุขอำเภอพยุห์ เนื้อที่ประมาณ 4-0-00 ไร่ และนำเสนอ คปก. พิจารณาอนุมัติไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกัน แต่พลเมืองเลิกใช้ร่วมกันแล้วมาดำเนินการปฏิรูปที่ดินเพื่อเกษตรกรรมตลอดไป เพื่อให้กระทรวงมหาดไทยนำไปอนุญาตให้ทบวงการเมืองใช้ตามอำนาจหน้าที่ต่อไป
14) ที่ประชุมพิจารณาและให้ความเห็นชอบ ไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกันแต่พลเมืองเลิกใช้ร่วมกันแล้วมาดำเนินการปฏิรูปที่ดินตลอดไป แปลง “โนนหนองหว้า” ในท้องที่ตำบลน้ำคำ อำเภอพยุห์ จังหวัดศรีสะเกษ บางส่วน เพื่อให้กรมส่งเสริมการเกษตร ใช้ประโยชน์ที่ดินเป็นสถานที่ตั้งสำนักงานเกษตรอำเภอพยุห์ เนื้อที่ประมาณ 5-0-85 ไร่ และนำเสนอ คปก. พิจารณาอนุมัติไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกัน แต่พลเมืองเลิกใช้ร่วมกันแล้วมาดำเนินการปฏิรูปที่ดินเพื่อเกษตรกรรมตลอดไป เพื่อให้กระทรวงมหาดไทยนำไปอนุญาตให้ทบวงการเมืองใช้ตามอำนาจหน้าที่ต่อไป

ที่มา : https://www.thaigov.go.th/news/contents/details/74852