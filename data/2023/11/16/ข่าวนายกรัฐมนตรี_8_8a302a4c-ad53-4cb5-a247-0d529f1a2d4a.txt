รัฐบาลไทย-ข่าวทำเนียบรัฐบาล-​นายกรัฐมนตรี เผย กองทัพเรือ ตรวจสอบแล้วกรณีเรือประมงเวียดนามกว่า 100 ลำบุกน่านน้ำอ่าวไทยไม่เป็นความจริง แต่สั่งการตรวจสอบอย่างละเอียดอีกครั้ง หากพบกระทำผิดจริงดำเนินคดีตามกฏหมาย


วันพฤหัสบดีที่ 16 พฤศจิกายน 2566
16/11/2566
พิมพ์
​นายกรัฐมนตรี เผย กองทัพเรือ ตรวจสอบแล้วกรณีเรือประมงเวียดนามกว่า 100 ลำบุกน่านน้ำอ่าวไทยไม่เป็นความจริง แต่สั่งการตรวจสอบอย่างละเอียดอีกครั้ง หากพบกระทำผิดจริงดำเนินคดีตามกฏหมาย
​นายกรัฐมนตรี เผย กองทัพเรือ ตรวจสอบแล้วกรณีเรือประมงเวียดนามกว่า 100 ลำบุกน่านน้ำอ่าวไทยไม่เป็นความจริง แต่สั่งการตรวจสอบอย่างละเอียดอีกครั้ง หากพบกระทำผิดจริงดำเนินคดีตามกฏหมายไม่ละเว้น
วันนี้ (15 พฤศจิกายน 2566) เวลา 16.30 น. (ตามเวลาท้องถิ่นนครซานฟรานซิสโก ซึ่งช้ากว่าไทย 15 ชั่วโมง) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถึงกรณีที่มีเรือประมงของเวียดนามรุกล้ำเข้ามาในน่านน้ำอ่าวไทยที่จังหวัดนครศรีธรรมราชกว่า 100 ลำ ว่า กองทัพเรือได้ออกมาแถลงการณ์แล้วว่าไม่เป็นความจริง ซึ่งได้สั่งการให้มีการติดตามอย่างใกล้ชิด พร้อมย้ำให้มีการลาดตระเวนตรวจสอบให้ดี หากมีข้อมูลใหม่ขอให้รายงานให้ตัวเองรับทราบ พร้อมยินดีรับฟัง เพราะเป็นเรื่องที่ต้องระมัดระวัง ในเรื่องน่านน้ำเพราะประเทศไทยมีทรัพยากรที่ดี ซึ่งในระยะหลังทุกคนทราบดีว่ามีปัญหาเรื่องการทำประมงผิดกฎหมายหรือ IUU ชาวประมงไทยไม่สามารถออกไปจากปลาได้ ซึ่งจะเห็นว่าในช่วง4-5 ปีให้หลังน่านน้ำไทยมีความอุดมสมบูรณ์มากขึ้น
ทั้งนี้ ต้องให้เกียรติฝ่ายความมั่นคง ก่อนพร้อมกับสั่งการให้ตรวจสอบอย่างละเอียดอีกครั้ง หากพบมีการกระทำผิดจริงต้องดำเนินคดีตามกฏหมายอย่างจริงจัง
********

ที่มา : https://www.thaigov.go.th/news/contents/details/74807