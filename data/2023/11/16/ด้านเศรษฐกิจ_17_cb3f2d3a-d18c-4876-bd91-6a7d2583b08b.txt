รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย สน.2021 จังหวัดสกลนคร เสร็จสมบูรณ์ ส่งเสริมเศรษฐกิจภาคการขนส่งและการท่องเที่ยว 


วันพฤหัสบดีที่ 16 พฤศจิกายน 2566
กรมทางหลวงชนบท ยกระดับถนนสาย สน.2021 จังหวัดสกลนคร เสร็จสมบูรณ์ ส่งเสริมเศรษฐกิจภาคการขนส่งและการท่องเที่ยว
.....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 16 (กาฬสินธุ์) ดำเนินโครงการก่อสร้างยกระดับมาตรฐานงานก่อสร้างถนนทางหลวงชนบทสาย สน.2021 แยก ทล.22 - บ้านคำบิด อำเภอสว่างแดนดิน จังหวัดสกลนคร เสร็จสมบูรณ์ โดยก่อสร้างเป็นถนนลาดยางแอสฟัลท์ติกคอนกรีต กว้าง 6 - 8 เมตร ขยายไหล่ทางกว้างข้างละ 1 - 5 เมตร พร้อมก่อสร้างรางระบายน้ำ และติดตั้งไฟฟ้าแสงสว่าง แบ่งการดำเนินงานเป็น 5 ช่วง คือ ช่วงที่ 1 กม. ที่ 0+000 - 4+252 ช่วงที่ 2 กม. ที่ 9+550 - 11+680 ช่วงที่ 3 กม. ที่ 12+235 -  13+672 ช่วงที่ 4 กม. ที่ 15+167 - 17+050 และช่วงที่ 5 กม. ที่ 25+500 - 26+225 ระยะทางรวม 10.427 กิโลเมตร ใช้งบประมาณรวม 77.980 ล้านบาท เนื่องจากถนนสายดังกล่าวประชาชนใช้เป็นเส้นทางเข้าสู่แหล่งชุมชน สถานที่ท่องเที่ยว สถานที่สำคัญ และเป็นเส้นทางขนส่งสินค้าทางการเกษตร สินค้าพื้นเมือง เช่น ข้าว อ้อย กล้วย มันสำปะหลัง และสินค้าโอทอปจากผ้าพื้นเมือง ซึ่งจะช่วยเพิ่มประสิทธิภาพในการเดินทางให้ประชาชนได้สัญจรไป - มา อย่างสะดวกปลอดภัย พร้อมสนับสนุนสมรรถนะทางเศรษฐกิจการท่องเที่ยวให้เชื่อมโยงการเดินทางคมนาคมอย่างเป็นระบบ

ที่มา : https://www.thaigov.go.th/news/contents/details/74845