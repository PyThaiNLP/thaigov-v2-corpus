รัฐบาลไทย-ข่าวทำเนียบรัฐบาล-ธอส. จัดโปรโมชันในงาน "Home-Loan-NPA Grand Sale 2023 : มหกรรมสินเชื่อบ้านและบ้านมือสองแห่งปี" 


วันพฤหัสบดีที่ 16 พฤศจิกายน 2566
16/11/2566
พิมพ์
ธอส. จัดโปรโมชันในงาน "Home-Loan-NPA Grand Sale 2023 : มหกรรมสินเชื่อบ้านและบ้านมือสองแห่งปี"
ธอส. เอาใจคนอยากมีบ้านส่งท้ายปี ในงาน "มหกรรมสินเชื่อบ้านและบ้านมือสองแห่งปี" จัดโปรโมชันสินเชื่อบ้านดอกเบี้ยต่ำพิเศษ คงที่ 3 ปี บ้านมือสอง และอีกมากมาย ระหว่างวันที่ 17-19 พฤศจิกายน 2566 @ศูนย์การประชุมแห่งชาติสิริกิติ์
ธอส. เอาใจคนอยากมีบ้านส่งท้ายปี ในงาน "มหกรรมสินเชื่อบ้านและบ้านมือสองแห่งปี" จัดโปรโมชันสินเชื่อบ้านดอกเบี้ยต่ำพิเศษ คงที่ 3 ปี บ้านมือสอง และอีกมากมาย ระหว่างวันที่ 17-19 พฤศจิกายน 2566 @ศูนย์การประชุมแห่งชาติสิริกิติ์
ธนาคารอาคารสงเคราะห์ (ธอส.) เอาใจคนอยากมีบ้านส่งท้ายปี จัดโปรโมชันในงาน "Home-Loan-NPA Grand Sale 2023 : มหกรรมสินเชื่อบ้านและบ้านมือสองแห่งปี" เพื่อส่งเสริมให้คนไทยได้มีที่อยู่อาศัยเป็นของตนเองและเข้าถึงผลิตภัณฑ์ทางการเงินของ ธอส. มากขึ้น นำโดย  สินเชื่ออัตราดอกเบี้ยพิเศษ คงที่ 3 ปี ผ่อนชำระเริ่มต้นเพียงเดือนละ 3,600 บาท นานถึง 2 ปี เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระหนี้เกี่ยวกับที่อยู่อาศัย สำหรับหลักประกันในการยื่นกู้ต้องอยู่ในเขตพื้นที่กรุงเทพฯ นนทบุรี ปทุมธานี และสมุทรปราการ จองสิทธิ์ภายในงาน ยื่นกู้ อนุมัติและทำนิติกรรมภายในวันที่ 29 ธันวาคม 2566 พิเศษ!! ลูกค้าที่มีวงเงินทำนิติกรรมสูงสุด 5 อันดับแรก รับของสมนาคุณฟรีทันที!! โดยอันดับที่ 1-2 รับเครื่องดูดฝุ่น Robot และอันดับที่ 3-5 รับเครื่องชงกาแฟแบบหยด ยี่ห้อ BUONO
สลากออมทรัพย์ ธอส. ที่ให้ผลตอบแทนดี โอกาสถูกรางวัลสูง ประกอบด้วย ชุดขาลเพิ่มพูน ปี 2566 หน่วยละ 1,000 บาท ผลตอบแทนหน้าสลาก 1.00% ต่อปี (เมื่อฝากครบกำหนด) และมีโอกาสรับผลตอบแทนผันแปร 0.15% ต่อปี รวมรับผลตอบแทนสูงสุด 1.15% ต่อปี โอกาสลุ้นรางวัลที่ 1 มูลค่า 2 ล้านบาท และรางวัลเลขท้าย 3 ตัว และ 2 ตัวทุกงวด รวม 36 งวด ชุดพิมานมาศ Plus Phase 2 หน่วยละ 50,000 บาท ผลตอบแทนหน้าสลาก 1.25% ต่อปี (เมื่อฝากครบกำหนด) พร้อมโอกาสลุ้นรางวัลที่ 1 รางวัลละ 3 ล้านบาท และรางวัลเลขท้าย 4 ตัว, 3 ตัว, 2 ตัว และ 1 ตัวทุกงวด รวม 24 งวด ชุดเกล็ดดาว พลัส หน่วยละ 5,000 บาท ผลตอบแทนหน้าสลาก 0.65% ต่อปี (เมื่อฝากครบกำหนด) โอกาสลุ้นรางวัลที่ 1 มูลค่า 1 ล้านบาท และรางวัลเลขท้าย 3 ตัว, 2 ตัว และรางวัลเลขสลับเลขท้าย 3 ตัว และ 2 ตัว รวม 24 งวด จองสิทธิ์ภายในงานและซื้อสลากได้ระหว่างวันที่ 17- 26 พฤศจิกายน 2566 (เงื่อนไขเป็นไปตามที่ธนาคารกำหนด) สำหรับลูกค้าที่จองสิทธิ์และซื้อสลากออมทรัพย์ จำนวนเงินตั้งแต่ 5 แสนบาท แต่ไม่เกิน 2 ล้านบาทต่อรายการ จะได้รับบัตร Starbucks มูลค่า 150 บาท จำนวน 1 ราย ต่อ 1 ใบต่อผลิตภัณฑ์ และซื้อจำนวนเงินมากกว่า 2 ล้านบาทขึ้นไปต่อรายการ จะได้รับเซ็ตกล่องสำหรับใส่อาหาร Super Lock มูลค่า 699 บาท จำนวน 1 ราย ต่อ 1 ชุดต่อผลิตภัณฑ์ หรือจนกว่าของสมนาคุณจะหมด
บ้านมือสอง ธอส. คุณภาพดี ทำเลเด่น คัดพิเศษกว่า 100 รายการ ทั่วประเทศ โดยสามารถใช้สิทธิสินเชื่ออัตราดอกเบี้ยต่ำสุด นานสูงสุดถึง 24 เดือน (เงื่อนไขเป็นไปตามที่ธนาคารกำหนด) ผู้ที่สนใจซื้อทรัพย์สามารถเลือกชมบ้านมือสอง ธอส. และจองซื้อทรัพย์แบบ Online ผ่าน Application : GHB ALL HOME หรือเว็บไซต์ www.ghbhomecenter.com พิเศษ! ผู้ที่ซื้อทรัพย์ภายในงานและทำสัญญาจะซื้อจะขายภายในระยะเวลา 3 วัน
ทำการหรือตามระยะเวลาที่ธนาคารกำหนด พิเศษสุด! รับบัตรกำนัลแทนเงินสด มูลค่า 2,000 บาท จำนวน 100 รายแรก แบ่งเป็น 50 รายแรกที่ซื้อทรัพย์ในเขตกรุงเทพฯ และปริมณฑล และ อีก 50 รายการแรกสำหรับผู้ที่ซื้อทรัพย์ในส่วนภูมิภาค (เงื่อนไขเป็นไปตามที่ธนาคารกำหนด) ทั้งนี้ ลูกค้าที่ใช้บริการผลิตภัณฑ์ทางการเงิน ตามเงื่อนไขและระยะเวลาที่ธนาคารกำหนด จะได้รับของสมนาคุณฟรีอีกมากมาย โดยงาน Home-Loan-NPA Grand Sale 2023 : มหกรรมสินเชื่อบ้านและบ้านมือสองแห่งปี มีกำหนดจัดขึ้นระหว่างวันที่ 17-19 พฤศจิกายน 2566
@ Event Hall ศูนย์การประชุมแห่งชาติสิริกิติ์ สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/74815