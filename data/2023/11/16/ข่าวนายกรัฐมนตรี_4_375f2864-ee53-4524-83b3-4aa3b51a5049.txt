รัฐบาลไทย-ข่าวทำเนียบรัฐบาล-​นายกฯ  ขออย่าวิพากษ์วิจารณ์นโยบายดิจิทัลวอลเล็ต ยืนยันพยายามปรับปรุงข้อเสนอแนะจากทุกภาคส่วน เผยอย่าเอาความคิดส่วนตัวมาพูด ต่างคนต่างทำงาน 


วันพฤหัสบดีที่ 16 พฤศจิกายน 2566
16/11/2566
พิมพ์
​นายกฯ  ขออย่าวิพากษ์วิจารณ์นโยบายดิจิทัลวอลเล็ต ยืนยันพยายามปรับปรุงข้อเสนอแนะจากทุกภาคส่วน เผยอย่าเอาความคิดส่วนตัวมาพูด ต่างคนต่างทำงาน
​นายกฯ  ขออย่าวิพากษ์วิจารณ์นโยบายดิจิทัลวอลเล็ต ยืนยันพยายามปรับปรุงข้อเสนอแนะจากทุกภาคส่วน เผยอย่าเอาความคิดส่วนตัวมาพูด ต่างคนต่างทำงาน
วันนี้ ( 15 พ.ย. 2566) เวลา 16.30 น.  (ตามเวลาท้องถิ่นนคร ซานฟรานซิสโก สหรัฐฯ ช้ากว่ากรุงเทพฯ 15 ชั่วโมง ) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังกล่าวถึงกรณีที่มีการวิพากษ์วิจารณ์นโยบายที่ดิจิทัลวอลเล็ต 10,000 บาทของรัฐบาล ว่าไม่ตรงกับที่หาเสียงเอาไว้ว่า หากเรายึดมั่นกับสิ่งที่พูดไปโดยไม่ฟังความคิดเห็น ก็จะโดนทั้งขึ้นทั้งล่อง ซึ่งเราพยายามทำให้ดีที่สุด แต่ต้องปรับปรุงแต่งเติมบ้างตามข้อคิดเห็น หรือข้อเสนอแนะของทุกภาคส่วน และไม่สามารถทำให้ทุกคนพอใจได้ พยายามรับฟังอยู่ วันนี้ก็รับฟัง อะไรที่ไม่ก้าวร้าวก็พร้อมจะรับฟัง
ส่วนที่มีการวิจารณ์ว่าการดำเนินการโครงการไม่ตรงกับที่หาเสียงเอาไว้ โดยอ้างว่าเป็นเพียงเทคนิคในการหาเสียง อย่างเช่น บอกว่าจะไม่กู้เงิน แต่รัฐบาลก็ก็กู้  นายกรัฐมนตรี กล่าวว่า ทุกสิ่งที่พูดไปนั้น พยายามทำให้ได้อย่างที่พูดแต่ต้องมีการปรับปรุงแต่งเติมกันบ้าง แล้วแต่จะคิดไม่อยากไปตอบโต้ สำหรับคำพูดที่ว่าจะทำแล้วไม่ทำ อย่าเอาความคิดของท่านมาให้ผมเลย ต่างคนต่างคิดต่างคนต่างทำมีหน้าที่ก็ทำไป เป็นหน้าที่ของท่านที่ท่านจะพูด ส่วนผมก็เป็นหน้าที่ของผมที่ผมจะทำ
สำหรับกรอบระยะเวลาการดำเนินโครงการยังเหมือนเดิมหรือไม่หรือต้องรอความชัดเจนจากคณะกรรมการกฤษฎีกาก่อน นายกรัฐมนตรีระบุว่า เข้าใจว่า ตอนที่เราดูเรื่องไทม์ไลน์ไปแล้วเราดูเรื่องกฤษฎีกาแล้ว ว่าเราก็มีเวลาให้กฤษฎีกา ซึ่งไม่ต้องการไปกดดัน ว่าจะมีการประชุมเมื่อไหร่อย่างไร แต่ขณะนี้ยืนยันว่ายังคงอยู่ในไทม์ไลน์และตั้งใจจะดำเนินการโครงการนี้จริงๆ ไม่ใช่หาทางออกและการที่หลายหลายคนบอกว่าเรื่องนี้เป็นเรื่องใหญ่อยากให้ทุกฝ่ายตรวจสอบได้ รัฐบาลจึงดำเนินการให้มี พรบ. ให้สภาสามารถตรวจสอบได้ ต้องให้เกียรติทุกภาคส่วน ไม่มีอะไรที่ทำแล้วทุกคนพอใจแต่ต้องพยายามทำเพื่อประชาชน วันนี้เรื่องของการหาเสียงจบไปแล้ว ถึงเวลายกระดับความเป็นอยู่ของประชาชน และจะพยายามทำให้ดีที่สุด

ที่มา : https://www.thaigov.go.th/news/contents/details/74803