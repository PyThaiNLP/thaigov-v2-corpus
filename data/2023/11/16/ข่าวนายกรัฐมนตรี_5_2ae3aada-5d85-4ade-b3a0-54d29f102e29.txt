รัฐบาลไทย-ข่าวทำเนียบรัฐบาล-นายกฯ  เผย มีนัดดินเนอร์ กับ "โจ ไบเดน"  และ ทวิภาคีกับ "จัสติน ทรูโด" 16 พ.ย.นี้


วันพฤหัสบดีที่ 16 พฤศจิกายน 2566
16/11/2566
พิมพ์
นายกฯ  เผย มีนัดดินเนอร์ กับ "โจ ไบเดน"  และ ทวิภาคีกับ "จัสติน ทรูโด" 16 พ.ย.นี้
​นายกฯ  เผย มีนัดดินเนอร์ กับ "โจ ไบเดน"  และ ทวิภาคีกับ "จัสติน ทรูโด" 16 พ.ย.นี้
วันนี้ ( 15 พ.ย. 2566) เวลา 16.30 น. (ตามเวลาท้องถิ่นนคร ซานฟรานซิสโก สหรัฐฯ ช้ากว่ากรุงเทพฯ 15 ชั่วโมง ) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถึงภารกิจ ที่นครซานฟรานซิสโก สหรัฐอเมริกา วันนี้ ว่า ได้พบกับผู้บริหารบริษัท Citi ได้พูดคุยประเด็นแลนด์บริดจ์ที่อยากให้  Citi จัดสัมมนาและเชิญไทยไปพูดคุยจะได้เชิญชวนนักธุรกิจในส่วนที่เกี่ยวข้องพูดคุย รวมถึงจัดโรดโชว์ในทุกทวีป ซึ่ง  Citi ยืนยันสนับสนุนไทยในทุกมิติ
ส่วนการประชุมชุม CEO Summit ได้ใช้เวทีนี้ เน้นย้ำว่าประเทศไทยเปิดแล้วสำหรับนักลงทุน ไม่มีเวลาไหนที่ดีไปกว่าเวลานี้ ที่จะเข้ามาลงทุนในไทย ประเทศไทยอยู่ในลำดับที่ 43 ของ SDG Index เราเป็นที่หนึ่งในอาเซียน
การพบกับผู้บริหารไมโครซอฟต์ โดยไตรมาสที่ 1 ปีหน้าจะเดินทางไปไทย รัฐบาลจึงขอเป็นเจ้าภาพเลี้ยงอาหารค่ำ พร้อมเชิญภาคเอกชนเข้าไปพูดคุยลักษณะการจับคู่ทางธุรกิจ เพื่อเพิ่มช่องทางการพัฒนาดิจิทัลในไทยให้เข้มแข็งขึ้น
สำหรับบรรยากาศการพบปะกับผู้บริหารระดับสูงในงาน CEO Summit ถือเป็นโอกาสที่ดีของไทย ภายในงานมีการออกบูธของบริษัทชั้นนำเช่น บริษัท โบอิ้ง นำเฮลิคอปเตอร์ไร้คนขับ ขนส่งคนได้ ซึ่งคาดว่าจะนำมาขายเชิงพาณิชย์ได้ประมาณ​ 7-8 ปีข้างหน้า เดินทางได้ 160 ไมล์ ประมาณ 3 สหรัฐฯต่อคน ขณะที่ผู้ประกอบการไทยก็ได้มาบอกบูธเช่นกัน
ส่วนภารกิจในวันพรุ่งนี้ จะพบกับนายจัสติน ทรูโด นายกรัฐมนตรีแคนนาดา คนที่ใส่ถุงเท้าสวยๆ หล่อด้วย เคยมาไทย ซึ่งต้องไปรับฟังความเห็นก่อน รวมทั้งพบหารือกับนายกรัฐมนตรีออสเตรเลีย เกี่ยวกับการค้าและการท่องเที่ยว และหารือกับประธานาธิบดีเปรู รวมถึงรับประทานอาหารค่ำร่วมกับนายโจ ไบเดน ประธานาธิบดีสหรัฐฯ ที่จะหารือในหลายประเด็น รวมไปถึงการพบกับนางกีนา ไรมอนโด รัฐมนตรีว่าการกระทรวงพาณิชย์สหรัฐฯ เป็นสุภาพสตรีที่เก่งและเข้าใจธุรกิจการค้าการลงทุนเป็นอย่างดี

ที่มา : https://www.thaigov.go.th/news/contents/details/74804