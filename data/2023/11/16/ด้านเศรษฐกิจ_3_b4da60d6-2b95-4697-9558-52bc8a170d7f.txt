รัฐบาลไทย-ข่าวทำเนียบรัฐบาล-“ศิรินันท์” ดันอุตสาหกรรมสร้างสรรค์ ต่อยอด Soft Power ลุยตลาดพรีเมียม พร้อมแนะเร่งรับรอง Thailand Textiles Tag สิ่งทอชุมชน สร้างความมั่นใจผู้บริโภค


วันพฤหัสบดีที่ 16 พฤศจิกายน 2566
16/11/2566
พิมพ์
“ศิรินันท์” ดันอุตสาหกรรมสร้างสรรค์ ต่อยอด Soft Power ลุยตลาดพรีเมียม พร้อมแนะเร่งรับรอง Thailand Textiles Tag สิ่งทอชุมชน สร้างความมั่นใจผู้บริโภค
“ศิรินันท์” ดันอุตสาหกรรมสร้างสรรค์ ต่อยอด Soft Power ลุยตลาดพรีเมียม พร้อมแนะเร่งรับรอง Thailand Textiles Tag สิ่งทอชุมชน สร้างความมั่นใจผู้บริโภค
วันที่ 15 พฤศจิกายน 2566 นางสาวศิรินันท์ ศิริพาณิชย์ ผู้ช่วยรัฐมนตรีประจำกระทรวงอุตสาหกรรม ตรวจเยี่ยมหน่วยงานในสังกัดกระทรวงอุตสาหกรรม โดยมีนายวาที พีระวรานุพงศ์ นายวัชรุน จุ้ยจําลอง รองอธิบดีกรมส่งเสริมอุตสาหกรรม และนายชาญชัย สิริเกษมเลิศ ผู้อำนวยการสถาบันพัฒนาอุตสาหกรรมสิ่งทอ ให้การต้อนรับ ณ กรมส่งเสริมอุตสาหกรรม (กล้วยน้ำไท) และสถาบันพัฒนาอุตสาหกรรมสิ่งทอ
ในการนี้ผู้ช่วยรัฐมนตรีประจำกระทรวงอุตสาหกรรม ได้ตรวจเยี่ยมหน่วยงานกองพัฒนาอุตสาหกรรมชุมชน ศูนย์ออกแบบและพัฒนาผลิตภัณฑ์ และสถาบันพัฒนาอุตสาหกรรมสิ่งทอ พร้อมเยี่ยมชมผลงานการส่งเสริมผู้ประกอบอุตสาหกรรมสร้างสรรค์ โดยการนำเทคโนโลยี และนวัตกรรมเข้ามาต่อยอดเพิ่มมูลค่าให้กับผลิตภัณฑ์ โดยเฉพาะอย่างยิ่งกลุ่มผลิตภัณฑ์พรีเมียมให้สามารถใช้ได้ในหลากหลายโอกาส ทั้งการนำผ้าไทยมายกระดับให้เป็นเครื่องใช้ เครื่องตกแต่งภายในบ้าน ของที่ระลึก เพิ่มโอกาสการใช้งาน และส่งเสริมอัตลักษณ์ให้แพร่หลาย ทั้งยังเป็นการสร้างรายได้ผ่านการเจาะตลาดผู้บริโภคที่มีศักยภาพ พร้อมกันนี้ ได้เน้นย้ำให้เร่งขยายการรับรองมาตรฐานผ่านเครื่องหมาย Thailand Textiles Tag ให้สามารถเข้าถึงกลุ่มผลิตภัณฑ์สิ่งทอจากชุมชน เพื่อสร้างความมั่นใจให้กับผู้ซื้อ ยกระดับมาตรฐานให้กับอุตสาหกรรมสิ่งทอไทย

ที่มา : https://www.thaigov.go.th/news/contents/details/74812