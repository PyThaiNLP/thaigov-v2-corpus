รัฐบาลไทย-ข่าวทำเนียบรัฐบาล-ผู้ตรวจเดชาฯ ลงพื้นที่สมุทรสาคร ติดตามการดำเนินงานและแก้ไขปัญหาโรงงาน พร้อมหารือ สอจ. ตาม Agenda ที่สำคัญของ ก.อุตฯ


วันพฤหัสบดีที่ 16 พฤศจิกายน 2566
16/11/2566
พิมพ์
ผู้ตรวจเดชาฯ ลงพื้นที่สมุทรสาคร ติดตามการดำเนินงานและแก้ไขปัญหาโรงงาน พร้อมหารือ สอจ. ตาม Agenda ที่สำคัญของ ก.อุตฯ
ผู้ตรวจราชการกระทรวงอุตสาหกรรม เดชาฯ ลงพื้นที่สมุทรสาคร ติดตามการดำเนินงานและแก้ไขปัญหาโรงงาน พร้อมหารือ สอจ. ตาม Agenda ที่สำคัญของกระทรวงอุตสาหกรรม
วันที่ 14 พฤศจิกายน 2566 นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่สำนักงานอุตสาหกรรมจังหวัดสมุทรสาคร (สอจ.สมุทรสาคร) โดยมีนายพุทธิกรณ์ วิชัยดิษฐ อุตสาหกรรมจังหวัดสมุทรสาคร และเจ้าหน้าที่ให้การต้อนรับ และร่วมประชุมรายงานความก้าวหน้าการแก้ไขปัญหาโรงงานอุตสาหกรรมในพื้นที่จังหวัดสมุทรสาคร พร้อมร่วมกันวางแผนการดำเนินงานการตรวจกำกับโรงงานในพื้นที่จังหวัดสมุทรสาคร และแผนงานตาม Agenda ที่สำคัญของกระทรวงอุตสาหกรรม โดยเฉพาะอย่างยิ่ง การตรวจกำกับสถานประกอบการอย่างเข้มข้น สำหรับโรงงานที่สร้างผลกระทบต่อชุมชนและสิ่งแวดล้อม และการดำเนินโครงการอุตสาหกรรมรวมใจ น้ำใสให้ชุมชน ที่ สอจ.สมุทรสาคร ตั้งเป้าดำเนินงานคลองกระทุ่มแบน เนื่องจากมีจำนวนโรงงานโดยรอบเป็นจำนวนมาก

ที่มา : https://www.thaigov.go.th/news/contents/details/74816