รัฐบาลไทย-ข่าวทำเนียบรัฐบาล-ครม. ไฟเขียวขยายเวลาออกกฎหมายลูก 9 ฉบับ ตาม พ.ร.บ. คุ้มครองแรงงานฯ อีก 1 ปี


วันพฤหัสบดีที่ 16 พฤศจิกายน 2566
ครม. ไฟเขียวขยายเวลาออกกฎหมายลูก 9 ฉบับ ตาม พ.ร.บ. คุ้มครองแรงงานฯ อีก 1 ปี
.....
ที่ประชุม ครม. (14 พ.ย. 66) เห็นชอบขยายเวลาการจัดทำกฎหมายลำดับรองตาม พ.ร.บ.คุ้มครองแรงงาน พ.ศ. 2541 รวม 9 ฉบับ ออกไปอีก 1 ปี ตั้งแต่วันที่ 27 พ.ย. 66
.
1) พ.ร.ฎ. เกี่ยวกับกิจการที่มีลูกจ้างน้อยกว่า 10 คนเป็นสมาชิกของกองทุนสงเคราะห์ลูกจ้าง
2) พ.ร.ฎ. กำหนดเวลาเริ่มส่งเงินสะสมและเงินสมทบให้แก่กองทุนสงเคราะห์ลูกจ้าง
3) กฎกระทรวงให้นายจ้างจัดให้มีการสงเคราะห์แก่ลูกจ้างในกรณีที่ลูกจ้างออกจากงานหรือตาย
4) กฎกระทรวงเกี่ยวกับอัตราเงินสะสม และเงินสมทบที่จะต้องส่งให้แก่กองทุนสงเคราะห์ลูกจ้าง
5) ระเบียบคกก. กองทุนสงเคราะห์ลูกจ้าง ให้ลูกจ้างที่มิได้อยู่ในบังคับตามพ.ร.บ. คุ้มครองแรงงานฯ สมัครเข้าเป็นสมาชิกกองทุนสงเคราะห์ลูกจ้าง
6) ประกาศหรือระเบียบคกก. กองทุนสงเคราะห์ลูกจ้าง เกี่ยวกับการยื่นขอเปลี่ยนแปลงหรือแก้ไขรายชื่อลูกจ้างและการออกหนังสือสำคัญแสดงการขึ้นทะเบียนให้แก่นายจ้าง
7) ประกาศหรือระเบียบคกก. กองทุนสงเคราะห์ลูกจ้าง เกี่ยวกับการส่งเงินสะสม เงินสมทบ และเงินเพิ่มเข้ากองทุนสงเคราะห์ลูกจ้าง
ประกาศหรือระเบียบคกก. กองทุนสงเคราะห์ลูกจ้าง เกี่ยวกับหลักเกณฑ์และวิธีการประเมินเงินสะสมและเงินสมทบที่นายจ้างต้องนำส่งกองทุนสงเคราะห์ลูกจ้าง
9) ประกาศกรมสวัสดิการฯ กำหนดบุคคลผู้พึงได้รับเงินจากกองทุนสงเคราะห์ลูกจ้าง กรณีลูกจ้างตาย
.
การปรับปรุงแก้ไขกฎหมายลำดับรองดังกล่าว เป็นการกำหนดหลักเกณฑ์การเก็บเงินสะสมของลูกจ้างและเงินสมทบของนายจ้างเข้าสู่กองทุนสงเคราะห์ลูกจ้าง ที่ต้องพิจารณาปัจจัยรอบด้าน เพื่อไม่ให้เป็นภาระแก่ลูกจ้างและนายจ้าง รวมถึงความเหมาะสมด้านเศรษฐกิจและแนวโน้มของปัจจัยด้านอื่น ๆ โดยเฉพาะภาวะหนี้ครัวเรือนต่อ GDP ในปี 65 และอัตราค่าครองชีพประกอบการพิจารณาด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74855