รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม หารือแลกเปลี่ยนความคิดเห็น​คณะกรรมาธิการวิสามัญเพื่อพิจารณาศึกษาและเสนอแนวทางการส่งเสริมกระบวนการสร้างสันติภาพ


วันพฤหัสบดีที่ 16 พฤศจิกายน 2566
16/11/2566
พิมพ์
รัฐมนตรีว่าการกระทรวงยุติธรรม หารือแลกเปลี่ยนความคิดเห็น​คณะกรรมาธิการวิสามัญเพื่อพิจารณาศึกษาและเสนอแนวทางการส่งเสริมกระบวนการสร้างสันติภาพ
รัฐมนตรีว่าการกระทรวงยุติธรรม หารือแลกเปลี่ยนความคิดเห็น​คณะกรรมาธิการวิสามัญเพื่อพิจารณาศึกษาและเสนอแนวทางการส่งเสริมกระบวนการสร้างสันติภาพเพื่อแก้ไขปัญหาความขัดแย้งในพื้นที่สามจังหวัดชายแดนภาคใต้ สภาผู้แทนราษฎร
ในวันพฤหัสบดีที่ ๑๖ พฤศจิกายน ๒๕๖๖ เวลา ๑๒.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ประชุมหารือแลกเปลี่ยนความคิดเห็น ร่วมกับ คณะกรรมาธิการวิสามัญเพื่อพิจารณาศึกษาและเสนอแนวทางการส่งเสริมกระบวนการสร้างสันติภาพเพื่อแก้ไขปัญหาความขัดแย้งในพื้นที่สามจังหวัดชายแดนภาคใต้ สภาผู้แทนราษฎร นำโดย นายจาตุรนต์ ฉายแสง ประธานกรรมาธิการ โดยมี พลเอก นิพัทธ์ ทองเล็ก ที่ปรึกษานายกรัฐมนตรี พร้อมด้วย นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม นายยู่สิน จินตภากร ผู้ช่วยรัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม คณะกรรมาธิการฯ หัวหน้าส่วนราชการในสังกัดกระทรวงยุติธรรม และผู้แทนหน่วยงานที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๐-๐๑ ชั้น ๑๐ อาคารกระทรวงยุติธรรม
โอกาสนี้ ที่ประชุมได้ร่วมแลกเปลี่ยนความคิดเห็นถึงแนวทางการส่งเสริมกระบวนการสร้างสันติภาพเพื่อแก้ไขปัญหาความขัดแย้งในพื้นที่สามจังหวัดชายแดนภาคใต้ โดยรัฐมนตรีว่าการกระทรวงยุติธรรม ได้กล่าวถึงนโยบายของรัฐบาลด้านการใช้หลักนิติธรรม (Rule of Law) ที่ยึดประโยชน์ของประชาชนเป็นหัวใจสำคัญ ดังนั้น บทบาทของกระทรวงยุติธรรม จะต้องใช้ความเข้มแข็งของหลักนิติธรรมให้เกิดกับคนทุกคน ทั้งนี้ ได้ฝากให้คณะกรรมาธิการฯ พิจารณาผลการศึกษาความคิดเห็นและข้อเสนอแนะเพื่อนำไปสู่การปฏิบัติ เพื่อให้การดำเนินการเกี่ยวกับการแก้ปัญหาและสร้างสันติภาพจังหวัดชายแดนภาคใต้เป็นไปอย่างมีประสิทธิภาพต่อไป

ที่มา : https://www.thaigov.go.th/news/contents/details/74854