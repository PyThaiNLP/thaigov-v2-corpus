รัฐบาลไทย-ข่าวทำเนียบรัฐบาล-​“นายกฯ” ทวิภาคี “นายกฯญี่ปุ่น” เผยเตรียมคุยเปิดฟรีวีซ่านักธุรกิจช่วงประชุมอาเซียน-ญี่ปุ่น 16-18 ธ.ค.นี้ 


วันพฤหัสบดีที่ 16 พฤศจิกายน 2566
16/11/2566
พิมพ์
​“นายกฯ” ทวิภาคี “นายกฯญี่ปุ่น” เผยเตรียมคุยเปิดฟรีวีซ่านักธุรกิจช่วงประชุมอาเซียน-ญี่ปุ่น 16-18 ธ.ค.นี้
​“นายกฯ” ทวิภาคี “นายกฯญี่ปุ่น” เผยเตรียมคุยเปิดฟรีวีซ่านักธุรกิจช่วงประชุมอาเซียน-ญี่ปุ่น 16-18 ธ.ค.นี้
วันนี้ ( 15 พ.ย. 2566) เวลา 16.30 น. (ตามเวลาท้องถิ่นนคร ซานฟรานซิสโก สหรัฐฯ ช้ากว่ากรุงเทพฯ 15 ชั่วโมง ) นายเศรษฐา ทวีสิน นายกรัฐมนตรี และรัฐมนตรีว่าการกระทรวงคลัง กล่าวถึงการหารือทวิภาคี กับนายคิชิดะ ฟูมิโอ นายกรัฐมนตรีญี่ปุ่น ในการประชุมผู้นำเขตเศรษฐกิจเอเปค ครั้งที่30 ว่า หารือเรื่องของความสัมพันธ์ที่มีมานาน 50 ปี และหารือเรื่องการใช้รถยนต์สันดาป โดยตนเองให้ความมั่นใจกับทางญี่ปุ่นไปว่าจะไม่ทอดทิ้ง มีการพูดคุยกันว่าให้การประกอบรถยนต์สันดาปของญี่ปุ่น และกระบวนการจัดการผลิตอยู่ได้ ขณะที่รถไฟฟ้า(อีวี) ที่มีความต้องการสูง และได้พูดในหลายเวทีว่าประเทศญี่ปุ่นมีการลงทุนในประเทศไทยสูงที่สุดในช่วง 30 ปีที่ผ่านมา จึงต้องมาดูแลช่วยเหลือกัน และทางญี่ปุ่นยืนยันว่าธุรกิจยานยนต์เป็นธุรกิจสำคัญและจะพัฒนาต่อในประเทศไทย และในระหว่างวันที่ 16- 18 ธ.ค.นี้ ตนเองจะเดินทางไปร่วมประชุมอาเซียน ตามคำเชิญของนายกรัฐมนตรีญี่ปุ่น นอกจากนั้นยังพูดคุยอีกหลายเรื่อง เช่น การฟรีวีซ่าสำหรับนักธุรกิจของสองประเทศ ที่ทั้งสองฝ่ายมีการตกลงเห็นตรงกันว่าไม่จำเป็นต้องขอ เพื่อให้นักธุรกิจ ติดต่อธุรกิจและไปมาหาสู่สะดวกมากขึ้น เป็นเรื่องที่ดีที่สองฝ่ายเห็นตรงกัน
ผู้สื่อข่าวถามเรื่อง วีซ่านักธุรกิจ จะจำกัดจำนวนวัน ในการเข้ามาพำนักเพื่อประกอบธุรกิจหรือไม่ นายกรัฐมนตรี กล่าวว่า ยังไม่มี เป็นหน้าที่กระทรวงการต่างประเทศ ต้องไปศึกษา โดยการทำธุรกิจต้องใช้เวลานานเล็กน้อย ส่วนรายละเอียดคาดว่าจะตกลงกันได้ในระหว่างการไปร่วมประชุม

ที่มา : https://www.thaigov.go.th/news/contents/details/74806