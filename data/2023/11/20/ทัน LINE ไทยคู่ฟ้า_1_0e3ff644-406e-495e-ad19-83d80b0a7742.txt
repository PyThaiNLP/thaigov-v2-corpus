รัฐบาลไทย-ข่าวทำเนียบรัฐบาล-ขยายเวลาทำกฎหมายลำดับรอง พ.ร.บ.คุ้มครองผู้รับงานไปทำที่บ้าน พ.ศ.2553 ออกไป 1 ปี


วันจันทร์ที่ 20 พฤศจิกายน 2566
ขยายเวลาทำกฎหมายลำดับรอง พ.ร.บ.คุ้มครองผู้รับงานไปทำที่บ้าน พ.ศ.2553 ออกไป 1 ปี
.....
ที่ประชุมครม. (14 พ.ย. 66) เห็นชอบให้ขยายระยะเวลาการดำเนินการ “ทำกฎหมายลำดับรอง” ออกตาม พ.ร.บ.คุ้มครองผู้รับงานไปทำที่บ้าน พ.ศ. 2553 ออกไป 1 ปี นับตั้งแต่วันที่ 27 พ.ย. 66 ตามที่ ก.แรงงานเสนอ
.
เนื่องจาก ยังมีกฎหมายลำดับรองที่อยู่ในขั้นตอนการจัดทำร่างกฎหมายอีก 1 ฉบับ ซึ่งต้องดำเนินการให้แล้วเสร็จ ภายในวันที่ 27 พ.ย. 66 ตาม พ.ร.บ.หลักเกณฑ์การจัดทำร่างกฎหมายฯ ประกอบกับมติคณะรัฐมนตรี ดังนั้น จึงต้องเสนอคณะรัฐมนตรี เพื่อขอขยายระยะเวลาในการออกกฎหมายลำดับรอง 1 ฉบับดังกล่าว
.
ทั้งนี้ ร่างประกาศฯ ที่เกี่ยวกับหลักเกณฑ์ วิธีการและเงื่อนไขการเรียกหรือรับหลักประกันการทำงาน หรือหลักประกันความเสียหายในการทำงานจากผู้รับงานไปทำที่บ้าน พ.ศ. .... อาศัยอำนาจตามความในมาตรา 14 แห่งพระราชบัญญัติคุ้มครองผู้รับงานฯ นั้น
.
มีสาระสำคัญเป็นการกำหนดหลักเกณฑ์ วิธีการ และเงื่อนไข :
• ให้ผู้จ้างงานสามารถเรียกหรือรับหลักประกันการทำงาน หลักประกันความเสียหายในการทำงานจากผู้รับงานไปทำที่บ้าน เพื่อให้เกิดความเป็นธรรมแก่ผู้จ้างงานและผู้รับงาน
• กรณีที่งานที่รับไปทำ “มีมูลค่าสูงหรือมีปริมาณมาก” เพื่อคุ้มครองผู้รับงานไปทำที่บ้าน ไม่ต้องเดือดร้อนในการหาหลักประกันเกินกว่าที่กำหนด และป้องกันมิให้ผู้จ้างงานแสวงหาผลประโยชน์จากหลักประกันโดยไม่สมควร
อ่านเพิ่มเติม คลิก https://www.thaigov.go.th/news/contents/details/74797
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/74964