รัฐบาลไทย-ข่าวทำเนียบรัฐบาล-รัฐมนตรีว่าการกระทรวงกลาโหม ร่วมกิจกรรม ลงแขกเกี่ยวข้าว “ทหารเป็นที่พึ่งของประชาชนทุกโอกาส” 


วันจันทร์ที่ 20 พฤศจิกายน 2566
รัฐมนตรีว่าการกระทรวงกลาโหม ร่วมกิจกรรม ลงแขกเกี่ยวข้าว “ทหารเป็นที่พึ่งของประชาชนทุกโอกาส”
จัดขึ้นโดย อำเภอเชียงยืน ตามโครงการยกระดับการปลูกข้าวนาปี ส่งเสริมการทำนา เพื่อเพิ่มผลผลิตและยกระดับสู่การพัฒนาเมล็ดพันธุ์ข้าวเชียงยืน ณ แปลงนาข้าวเกษตรอินทรีย์ บ.เหล่าบัวบาน ต.กู่ทอง อ.เชียงยืน จ.ม.ค.
โดยมีส่วนราชการทหาร , ตำรวจ, ส่วนราชการ และประชาชนในพื้นที่ ร่วมกิจกรรม โดย มณฑลทหารบกที่ 23 ,มณฑลทหารบกที่ 26 ร่วมกับ กองพันทหารสื่อสารที่ 6 กองพลทหารราบที่ 6 ได้จัดกำลังพล จำนวน 50 นาย ร่วมกับส่วนราชการในพื้นที่ และ จังหวัดมหาสารคาม จำนวน 350 คน เข้าร่วมในกิจกรรมฯ สำหรับการดำเนินกิจกรรมเป็นการกระตุ้นและส่งเสริมให้เกษตรกร หันมาใช้วิถีชีวิต และวัฒนธรรม ประเพณี ของท้องถิ่น ในการช่วยเหลือ เอื้อเฟื้อ แบ่งปัน สร้างความสามัคคีในชุมชน รวมถึงเป็นการลดต้นทุนในการทำเกษตรกรรมของชาวนา เพื่อให้ชีวิตเกษตรกรมีชีวิตที่ดีขึ้น ชุมชนมีความเข็มแข็ง และยั่งยืน ทั้งนี้ รมว.กห. ได้ให้คำมั่นสัญญา กับประชาชนว่า “ทหารพร้อมเป็นที่พึ่งของประชาชนทุกโอกาส “
ที่มา: กองทัพบก Royal Thai Army

ที่มา : https://www.thaigov.go.th/news/contents/details/74971