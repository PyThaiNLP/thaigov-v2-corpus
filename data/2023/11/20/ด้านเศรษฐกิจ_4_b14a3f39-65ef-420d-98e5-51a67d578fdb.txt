รัฐบาลไทย-ข่าวทำเนียบรัฐบาล-อย่าหลงเชื่อ “หนังสือราชการปลอม” หลอกโอนเงิน


วันจันทร์ที่ 20 พฤศจิกายน 2566
20/11/2566
พิมพ์
อย่าหลงเชื่อ “หนังสือราชการปลอม” หลอกโอนเงิน
ขณะนี้มีกลุ่มมิจฉาชีพใช้อุบายหลอกลวงประชาชนที่ต้องการกู้เงินผ่านเว็บไซต์หรือช่องทางออนไลน์ต่างๆ โดยส่งหนังสือราชการปลอมแอบอ้างชื่อ “สำนักงานบริหารหนี้สาธารณะ (สบน.)” เพื่อให้ประชาชนหลงเชื่อว่าต้องโอนเงินให้กลุ่มมิจฉาชีพสำหรับยืนยันตัวตนก่อนได้รับเงิน
ขณะนี้มีกลุ่มมิจฉาชีพใช้อุบายหลอกลวงประชาชนที่ต้องการกู้เงินผ่านเว็บไซต์หรือช่องทางออนไลน์ต่าง ๆ โดยส่งหนังสือราชการปลอมแอบอ้างชื่อ “สำนักงานบริหารหนี้สาธารณะ (สบน.)” เพื่อให้ประชาชนหลงเชื่อว่าต้องโอนเงินให้กลุ่มมิจฉาชีพสำหรับยืนยันตัวตนก่อนได้รับเงินกู้ และข่มขู่ให้เกิดความหวาดกลัวว่าหากไม่ดำเนินการดังกล่าว อาจถูกดำเนินคดีจากทางราชการได้
สบน. ขอแจ้งให้ทราบว่า สบน. มีอำนาจหน้าที่ตามพระราชบัญญัติการบริหารหนี้สาธารณะพ.ศ. 2548 และที่แก้ไขเพิ่มเติม ตลอดจนกฎกระทรวงแบ่งส่วนราชการสำนักงานบริหารหนี้สาธารณะ กระทรวงการคลัง พ.ศ. 2551 มีภารกิจในการบริหารหนี้สาธารณะซึ่งเป็นหนี้ของภาครัฐ จึงไม่มีภารกิจและอำนาจหน้าที่ที่เกี่ยวข้องกับหนี้ส่วนบุคคล หรือโอนหนี้ส่วนบุคคลเป็นหนี้สาธารณะแต่อย่างใด นอกจากนี้ สบน. ไม่มีนโยบายส่งหนังสือถึงประชาชนให้โอนเงิน หรือทำธุรกรรมทางการเงิน หรือดำเนินคดีใด ๆ กับประชาชนทั้งสิ้น ในการนี้ สบน. จึงขอเตือนประชาชนอย่าหลงเชื่อหนังสือราชการปลอม และขอได้โปรดตรวจสอบข้อมูลให้ละเอียดรอบคอบก่อนทำธุรกรรมทางการเงินของท่าน
อนึ่ง หากท่านต้องการติดต่อสอบถามข้อมูลหรือมีข้อสงสัย โปรดติดต่อ สบน. โดยตรงที่ 02 265 8050 ต่อ 5913, 5918, 5917 หรือ  Facebook page “สำนักงานบริหารหนี้สาธารณะ : Public Debt Management Office” และ www. pdmo.go.th

ที่มา : https://www.thaigov.go.th/news/contents/details/74991