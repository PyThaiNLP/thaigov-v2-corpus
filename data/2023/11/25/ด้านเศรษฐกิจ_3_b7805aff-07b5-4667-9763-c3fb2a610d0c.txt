รัฐบาลไทย-ข่าวทำเนียบรัฐบาล-ปลัดณัฐพล ร่วมเป็นเกียรติในงานมอบนโยบายของสถาบันคุณวุฒิวิชาชีพ (องค์การมหาชน) 


วันศุกร์ที่ 24 พฤศจิกายน 2566
24/11/2566
พิมพ์
ปลัดณัฐพล ร่วมเป็นเกียรติในงานมอบนโยบายของสถาบันคุณวุฒิวิชาชีพ (องค์การมหาชน)
ปลัดณัฐพล ร่วมเป็นเกียรติในงานมอบนโยบายของสถาบันคุณวุฒิวิชาชีพ (องค์การมหาชน)
วันที่ 23 พฤศจิกายน 2566 นายณัฐพล รังสิตพล ปลัดกระทรวงอุตสาหกรรม ในฐานะคณะกรรมการสถาบันคุณวุฒิวิชาชีพ (องค์การมหาชน) ร่วมเป็นเกียรติในงานมอบนโยบายและตรวจเยี่ยมสถาบันคุณวุฒิวิชาชีพ (องค์การมหาชน) หรือ สคช. โดยมีนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย เป็นประธาน โดยมีนายนคร ศิลปอาชา ประธานกรรมการสถาบันคุณวุฒิวิชาชีพ นางสาวจุลลดา มีจุล ผู้อำนวยการสถาบัน พร้อมผู้บริหารและบุคลากรของสถาบันให้การต้อนรับ และมีนายเดชา จาตุธนานันท์ ผู้ตรวจราชการกระทรวงอุตสาหกรรม ร่วมด้วย ณ โดม เซลส์ แกลอรี่ ชั้น 1 อาคารเพิร์ล แบงค็อก
ทั้งนี้นายอนุทิน กล่าวมอบนโยบายว่า สคช. เป็นหน่วยงานที่มีความสำคัญในการรับรองความรู้ ความสามารถ ให้กับคนทำงานในทุกมิติตั้งแต่ระดับรากหญ้าไปจนถึงระดับ High skill และ Future skill ซึ่งหาก สคช. สามารถดำเนินการได้ครอบคลุมทั้งในเชิงพื้นที่และตามนโยบายรัฐบาลจะช่วยส่งเสริมให้แรงใหม่เข้าสู่ตลาดแรงงานได้เร็วขึ้น อีกทั้งพัฒนาเพื่อยกระดับสมรรถนะ แรงงานเดิม
สำหรับสถาบันคุณวุฒิวิชาชีพ (องค์การมหาชน) หรือ สคช. มีหน้าที่หลักในการส่งเสริม สนับสนุน และพัฒนาระบบคุณวุฒิวิชาชีพ จัดทำมาตรฐานอาชีพโดยกลุ่มคนในอาชีพ และการให้การรับรองสมรรถนะเพื่อย้ำความเป็นมืออาชีพที่เป็นไปตามมาตรฐานกำหนด ช่วยสร้างโอกาสความก้าวหน้าในการทำงาน ทั้งในประเทศและต่างประเทศ ตามแนวทางที่เป็นสากล รวมถึงเป็นศูนย์กลางเครือข่ายข้อมูลสารสนเทศ ขับเคลื่อนการพัฒนากำลังคนของประเทศด้วยระบบคุณวุฒิวิชาชีพ พร้อมต่อการรองรับการเคลื่อนย้ายแรงงานเสรีในประชาคมเศรษฐกิจอาเซียน

ที่มา : https://www.thaigov.go.th/news/contents/details/75201