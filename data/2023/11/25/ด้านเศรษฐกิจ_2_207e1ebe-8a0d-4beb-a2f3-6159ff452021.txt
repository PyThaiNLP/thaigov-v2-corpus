รัฐบาลไทย-ข่าวทำเนียบรัฐบาล-กระทรวงอุตสาหกรรม อัญเชิญผ้าพระกฐินพระราชทานทอดถวาย ณ วัดโบสถ์ อ.อินทร์บุรี จ.สิงหบุรี เพื่อสืบทอดพระพุทธศาสนา  


วันเสาร์ที่ 25 พฤศจิกายน 2566
24/11/2566
พิมพ์
กระทรวงอุตสาหกรรม อัญเชิญผ้าพระกฐินพระราชทานทอดถวาย ณ วัดโบสถ์ อ.อินทร์บุรี จ.สิงหบุรี เพื่อสืบทอดพระพุทธศาสนา
กระทรวงอุตสาหกรรม อัญเชิญผ้าพระกฐินพระราชทานทอดถวาย ณ วัดโบสถ์ อ.อินทร์บุรี จ.สิงหบุรี เพื่อสืบทอดพระพุทธศาสนา
วันนี้ (24 พฤศจิกายน 2566) เวลา 10.29 น. นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานในพิธีถวายผ้าพระกฐินพระราชทานของกระทรวงอุตสาหกรรม ประจำปีพุทธศักราช 2566 ณ วัดโบสถ์ อำเภออินทร์บุรี จังหวัดสิงหบุรี โดยมีนางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายเอกภัทร วังสุวรรณ รองปลัดกระทรวงอุตสาหกรรม นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม รักษาราชการแทน รองปลัดกระทรวงอุตสาหกรรม นายใบน้อย สุวรรณชาตรี อธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม คณะผู้บริหารระดับสูง ข้าราชการ พนักงาน และเจ้าหน้าที่ของกระทรวงอุตสาหกรรม ตลอดจนประชาชนผู้มีจิตศรัทรา ร่วมบริจาคจตุปัจจัยทำบุญ และร่วมเป็นเจ้าภาพพิธีถวายผ้าพระกฐินพระราชทาน โดยมียอดกฐินเพื่อถวายพระภิกษุ สามเณร และถวายจตุปัจจัยบำรุงพระอารามหลวง จำนวน 7,549,900 บาท
พร้อมกันนี้ กระทรวงอุตสาหกรรม ได้มอบเงินสนับสนุนการศึกษาพระภิกษุสามเณรและองค์กรสาธารณประโยชน์เพื่อพระพุทธศาสนา จำนวน 3 ทุน ได้แก่ โรงเรียนวัดโบสถ์ โรงเรียนอินทร์บุรี และโรงเรียนพระปริยัติธรรมวัดโบสถ์อินทร์บุรี
การทอดกฐินเป็นประเพณีที่พุทธศาสนิกชน ได้ยึดถือปฏิบัติสืบต่อกันมาเป็นเวลาช้านาน เพื่อเป็นการอุปถัมภ์พระสงฆ์ที่จำพรรษาครบถ้วนไตรมาสให้ได้รับอานิสงส์ตามพระวินัย และเป็นทุนในการบูรณปฏิสังขรณ์พระอาราม โดยเป็นการรวมพลังแห่งความสามัคคี ทั้งทางกาย วาจา และจิตใจในการสร้างบุญกุศลสร้างความสุขของการอยู่ร่วมกันในสังคม รวมทั้งเป็นการจรรโลงและส่งเสริมพระพุทธศาสนาให้มั่นคงดำรงอยู่เจริญวัฒนาสถาพรสืบไป

ที่มา : https://www.thaigov.go.th/news/contents/details/75199