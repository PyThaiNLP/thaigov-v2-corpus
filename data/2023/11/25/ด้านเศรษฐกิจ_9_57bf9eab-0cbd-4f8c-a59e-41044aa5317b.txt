รัฐบาลไทย-ข่าวทำเนียบรัฐบาล-ผู้ตรวจราชการ ก.แรงงาน ร่วมเวทีเสวนาฯ ของโรงเรียนพระดาบสจังหวัดชายแดนภาคใต้ มุ่งยกระดับมาตรฐานฝีมือแรงงาน พัฒนาหลักสูตร สอดคล้องมาตรฐานอาชีพ ตอบโจทย์พัฒนาประเทศ


วันเสาร์ที่ 25 พฤศจิกายน 2566
25/11/2566
พิมพ์
ผู้ตรวจราชการ ก.แรงงาน ร่วมเวทีเสวนาฯ ของโรงเรียนพระดาบสจังหวัดชายแดนภาคใต้ มุ่งยกระดับมาตรฐานฝีมือแรงงาน พัฒนาหลักสูตร สอดคล้องมาตรฐานอาชีพ ตอบโจทย์พัฒนาประเทศ
ผู้ตรวจราชการ ก.แรงงาน ร่วมเวทีเสวนาฯ ของโรงเรียนพระดาบสจังหวัดชายแดนภาคใต้ มุ่งยกระดับมาตรฐานฝีมือแรงงาน พัฒนาหลักสูตร สอดคล้องมาตรฐานอาชีพ ตอบโจทย์พัฒนาประเทศ
วันที่ 25 พฤศจิกายน 2566 นายนันทชัย ปัญญาสุรฤทธิ์ ผู้ตรวจราชการกระทรวงแรงงาน พร้อมด้วย นายโอวาท ทองบ่อมะกรูด ผู้ตรวจราชการกรม กรมการจัดหางาน นายสุทธิพงษ์ โกศลวิริยะกิจ หัวหน้าผู้ตรวจราชการกรม กรมพัฒนาฝีมือแรงงาน ร่วมเป็นวิทยากรเสวนาในหัวข้อ “มาตรฐานฝีมือแรงงานแห่งชาติ และการเชื่อมโยงกับหลักสูตรที่สอดคล้องกับมาตรฐานอาชีพตามกรอบคุณวุฒิแห่งชาติ กรณีหลักสูตรวิชาชีพของโรงเรียนพระดาบส จังหวัดชายแดนภาคใต้”ในการประชุมเชิงปฏิบัติการเพื่อพัฒนาหลักสูตรที่สอดคล้องกับมาตรฐานอาชีพตามกรอบคุณวุฒิแห่งชาติ ของโรงเรียนพระดาบสจังหวัดชายแดนภาคใต้ โดยมี นายพีระศักดิ์ รัตนะ ผู้อำนวยการโรงเรียนพระดาบสจังหวัดชายแดนภาคใต้ กล่าวต้อนรับ ดร.อรรถพล สังขวาสี ปลัดกระทรวงศึกษาธิการ รักษาราชการแทยเลขาธิการสภาการศึกษา กล่าวชี้แจงวัตถุประสงค์และเปิดการประชุม ในส่วนของกระทรวงแรงงานมีนายนัจมุดดีน อูมา ประธานคณะทำงานรัฐมนตรีว่าการกระทรวงแรงงาน เป็นวิทยากรบรรยายพิเศษในหัวข้อ “แนวนโยบายของกระทรวงแรงงานในการขับเคลื่อนการพัฒนาจังหวัดชายแดนภาคใต้และภูมิภาคอื่นๆ ของประเทศไทย” ด้วย ในการนี้ นายอาคม คุ้มหมู่ แรงงานจังหวัดยะลา พร้อมด้วยหัวหน้าส่วนราชการหน่วยงานในสังกัดกระทรวงแรงงานจังหวัดยะลา คุณครู บุคลากรและศิษย์พระดาบส ร่วมให้การต้อนรับ ณ ห้องประชุม ชั้น 3 อาคารเฉลิมพระเกียรติ 60 พรรษา โรงเรียนพระดาบสจังหวัดชายแดนภาคใต้ ตำบลสะเตง อำเภอเมืองยะลา จังหวัดยะลา
สำหรับการเสวนาในครั้งนี้จัดขึ้นในระหว่างวันที่ 25 – 26 พฤศจิกายน 2566 โดยโรงเรียนพระดาบสจังหวัดชายแดนภาคใต้ ร่วมกับ สำนักงานเลขาธิการสภาการศึกษาและภาคีเครือข่าย ภายใต้การประชุมเชิงปฏิบัติการพัฒนาหลักสูตรการศึกษาที่สอดคล้องกับมาตรฐานอาชีพตามกรอบคุณวุฒิแห่งชาติใน 4 สาขา ได้แก่ ช่างซ่อมรถจักรยานยนต์ ช่างซ่อมรถยนต์และเครื่องจักรกลการเกษตร ช่างเชื่อม ช่างไฟฟ้า โดยมีวัตถุประสงค์เพื่อพัฒนานักเรียนให้มีสมรรถนะสูงและตอบโจทย์ในการพัฒนาประเทศต่อไป
++++++++++++++++
กองเผยแพร่และประชาสัมพันธ์

ที่มา : https://www.thaigov.go.th/news/contents/details/75220