รัฐบาลไทย-ข่าวทำเนียบรัฐบาล-“ทิพานัน”แจ้งข่าวดีมีงานทำ เปิดปฏิทินเดือนมิถุนายนรัฐบาลจัดงานมหกรรมจัดหางานใหญ่ทั้งในกรุงเทพฯ และ 3จังหวัดชลบุรี ภูเก็ต นครราชสีมา ตามนโยบายกระตุ้นเศรษฐกิจของ “พล.อ.ประยุทธ์”


วันอาทิตย์ที่ 4 มิถุนายน 2566
04/06/2566
พิมพ์
“ทิพานัน”แจ้งข่าวดีมีงานทำ เปิดปฏิทินเดือนมิถุนายนรัฐบาลจัดงานมหกรรมจัดหางานใหญ่ทั้งในกรุงเทพฯ และ 3จังหวัดชลบุรี ภูเก็ต นครราชสีมา ตามนโยบายกระตุ้นเศรษฐกิจของ “พล.อ.ประยุทธ์”
“ทิพานัน”แจ้งข่าวดีมีงานทำ เปิดปฏิทินเดือนมิถุนายนรัฐบาลจัดงานมหกรรมจัดหางานใหญ่ทั้งในกรุงเทพฯ และ 3จังหวัดชลบุรี ภูเก็ต นครราชสีมา ตามนโยบายกระตุ้นเศรษฐกิจของ “พล.อ.ประยุทธ์”
วันที่ 4 มิถุนายน 2566 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ตามนโยบายของพล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ที่เร่งกระตุ้นเศรษฐกิจภายในประเทศ หลังสถานการณ์โควิด-19 คลี่คลาย ควบคู่ไปกับการเตรียมความพร้อมด้านแรงงานรองรับยุทธศาสตร์ชาติ 20 ปี และนำประเทศไปสู่ไทยแลนด์ 4.0 โดยสร้างโอกาสให้ผู้สมัครงาน นายจ้างหรือสถานประกอบการ ได้พบกันและพิจารณาคัดเลือกกันโดยตรง เป็นการประหยัดเวลา ลดค่าใช้จ่าย
น.ส.ทิพานัน กล่าวว่า นายสุชาติ ชมกลิ่น รัฐมนตรีว่าการกระทรวงแรงงาน จึงได้จัดมหกรรมการจัดหางานครั้งใหญ่ระดับประเทศ “Job Expo Thailand 2023” ที่ศูนย์นิทรรศการและการประชุมไบเทค บางนา Hall EH 100-102 กรุงเทพฯ โดยได้รวบรวมงานทั้งในและต่างประเทศมากกว่า 500,000 อัตรา จากสถานประกอบการเกือบ 400 แห่ง ที่จะมีการเปิดรับพนักงานทุกช่วงวัย ทุกระดับวุฒิการศึกษาไว้ในงานเดียวภายใต้ธีมงาน “คนไทยมีงานทำ คนหางาน งานหาคน” ระหว่างวันที่ 8-10 มิถุนายน 2566 ณ ศูนย์นิทรรศการและการประชุมไบเทค บางนา Hall 100-102 แล้ว
ทั้งนี้ ยังมีการจัดงาน 3 จังหวัดใหญ่ ได้แก่ ชลบุรี ภูเก็ต และนครราชสีมา ดังนี้
จ.ชลบุรี งาน "EEC Job Expo 2023" ระหว่างวันที่ 16 - 17 มิถุนายน 2566 ที่ SIRACHA HALL ชั้น 4 ศูนย์การค้า เซ็นทรัลศรีราชา โดยมีตำแหน่งงาน กว่า 10,000 อัตรา  จ.ภูเก็ต งาน “Job Expo Phuket 2023”ระหว่างวันที่ 23-24 มิถุนายน 2566ที่ บริเวณลานลม ชั้น 1 และ Floresta Mini Convention Hall ชั้น 2 ศูนย์การค้าเซ็นทรัล โดยมีตำแหน่งงาน 5,000 อัตรา จ.นครราชสีมา งาน “Job Expo Korat 2023”ระหว่างวันที่ 28 - 29 มิถุนายน 2566ที่โคราชฮอลล์ ชั้น 4 เซ็นทรัลโคราช โดยมีตำแหน่งงาน 5,000 อัตรา
“พล.อ.ประยุทธ์มุ่ง ลดการว่างงาน สร้างรายได้ให้กับประชาชนในทุกมิติ ให้ประชาชนคนไทยทุกกลุ่มได้มีงานทำ เพื่อยกระดับคุณภาพชีวิต”น.ส.ทิพานัน กล่าว

ที่มา : https://www.thaigov.go.th/news/contents/details/68869