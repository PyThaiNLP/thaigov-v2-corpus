รัฐบาลไทย-ข่าวทำเนียบรัฐบาล-ก.อุตฯ เตรียม Kickoff โครงการ  "จิตอาสาพิทักษ์ศาสนสถาน ครั้งที่ 2"


วันอาทิตย์ที่ 4 มิถุนายน 2566
04/06/2566
พิมพ์
ก.อุตฯ เตรียม Kickoff โครงการ  "จิตอาสาพิทักษ์ศาสนสถาน ครั้งที่ 2"
กระทรวงอุตสาหกรรม เตรียม Kickoff โครงการ "จิตอาสาพิทักษ์ศาสนสถาน ครั้งที่ 2"
เมื่อวันที่ 2 มิถุนายน 2566 เวลา 13.30 น. ดร.ณัฐพล รังสิตพล ปลัดกระทรวงอุตสาหกรรม นายสุรพล ชามาตย์ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม และนายบวร สัตยาวุฒิพงศ์ ผู้อำนวยการกองส่งเสริมเทคโนโลยีความปลอดภัยโรงงาน ผู้แทนจากกรมโรงงานอุตสาหกรรม (กรอ.) พร้อมด้วยคณะทำงานที่เกี่ยวข้อง ร่วมประชุมเตรียมความพร้อม Kickoff โครงการ "จิตอาสาพิทักษ์ศาสนสถาน ครั้งที่ 2" เพื่อเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสทรงเจริญพระชนมพรรษา 45 พรรษา (3 มิถุนายน 2566) โดยศูนย์อำนวยการจิตอาสากระทรวงอุตสาหกรรม ร่วมกับ กรอ. จะดำเนินการในพื้นที่กรุงเทพมหานคร ณ วัดอภัยทายาราม (วัดมะกอก) แขวงทุ่งพญาไท เขตราชเทวี และอีก 76 จังหวัด ดำเนินการโดยสำนักงานอุตสาหกรรมจังหวัด มีกำหนด Kickoff พร้อมกันทั่วประเทศ ในวันที่ 3 มิถุนายน 2566

ที่มา : https://www.thaigov.go.th/news/contents/details/68874