รัฐบาลไทย-ข่าวทำเนียบรัฐบาล-“ทิพานัน”ชวนประชาชนรักษาความสะอาดคูคลอง รับวันสิ่งแวดล้อมโลก  ช่วยลดมลพิษ ส่งเสริมการท่องเที่ยว ยกระดับคุณภาพชีวิตประชาชน ชูผลงาน “พล.อ.ประยุทธ์”ปรับภูมิทัศน์คูคลองตามพระราชดำริ 


วันจันทร์ที่ 5 มิถุนายน 2566
05/06/2566
พิมพ์
“ทิพานัน”ชวนประชาชนรักษาความสะอาดคูคลอง รับวันสิ่งแวดล้อมโลก  ช่วยลดมลพิษ ส่งเสริมการท่องเที่ยว ยกระดับคุณภาพชีวิตประชาชน ชูผลงาน “พล.อ.ประยุทธ์”ปรับภูมิทัศน์คูคลองตามพระราชดำริ
“ทิพานัน”ชวนประชาชนรักษาความสะอาดคูคลอง รับวันสิ่งแวดล้อมโลก  ช่วยลดมลพิษ ส่งเสริมการท่องเที่ยว ยกระดับคุณภาพชีวิตประชาชน ชูผลงาน “พล.อ.ประยุทธ์”ปรับภูมิทัศน์คูคลองตามพระราชดำริ ริเริ่มเรือไฟฟ้าคลองผดุงฯ
วันที่ 5 มิถุนายน 2566  น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ตามที่ พล.อ. ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม สนองพระราชดำริพระบาทสมเด็จพระเจ้าอยู่หัว เร่งพัฒนา ปรับภูมิทัศน์ พลิกฟื้นชีวิตของประชาชนริมคลอง รวมทั้งน้อมถวายในหลวงรัชกาลที่ 9 และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่ทรงให้ความสำคัญกับน้ำและการแก้ไขปัญหาสิ่งแวดล้อมมาโดยตลอด ทั้งนี้ได้ริเริ่มปรับปรุงภูมิทัศน์ริมคลอง4 คลอง ได้แก่ คลองคูเมืองเดิม เขตพระนคร คลองรอบกรุง เขตพระนคร คลองผดุงกรุงเกษม โดยมีผลงานสำคัญคือคลองโอ่งอ่าง ที่ได้รับรางวัล2020 Asian Townscape Awards จาก UN-Habitat Fukuoka เป็น 1 ใน 6 ประเทศ ที่ได้รับการคัดเลือกให้เป็น ต้นแบบการปรับปรุงภูมิทัศน์ (Landscape Improvement Project) ที่เหมาะสมกับการพัฒนาคุณภาพชีวิตของประชาชนควบคู่ไปกับการพัฒนาด้านสิ่งแวดล้อม ความปลอดภัย ศิลปวัฒนธรรม ที่มีความสอดคล้องระหว่างภูมิทัศน์ของเมืองกับรูปแบบการดำเนินชีวิตดำเนินการ
น.ส.ทิพานัน กล่าวว่า  ทั้งนี้รัฐบาลภายใต้การนำของพล.อ.ประยุทธ์ยังได้ริเริ่มให้พัฒนาระบบการเดินเรือไฟฟ้าในคลองผดุงกรุงเกษมเพื่อเชื่อมต่อกับระบบขนส่งสาธารณะหลัก รถ ราง เรือ ทำให้กรุงเทพฯ เป็นเมืองแรกในภูมิภาคอาเซียนที่เพิ่มทางเลือกการเดินทางด้วยบริการเรือขนส่งสาธารณะ ช่วยลดมลพิษทางเสียงและปัญหาฝุ่นละออง PM 2.5  แก้ไขปัญหาการจราจร ส่งเสริมการท่องเที่ยวและกระตุ้นเศรษฐกิจ
น.ส.ทิพานัน กล่าวว่า เนื่องในวันสิ่งแวดล้อมโลก 5 มิถุนายน 2566 จึงขอเชิญชวนพี่น้องประชาชน ร่วมดูแลรักษาสิ่งแวดล้อม ด้วยการรักษาทัศนียภาพคูคลอง เพื่อความสะอาดของคูคลอง รณรงค์ไม่ทิ้งขยะมูลฝอยและไขมันลงในคูคลอง เพื่อลดมลพิษ และช่วยระบายน้ำในหน้าน้ำหลาก แก้ไขปัญหาน้ำท่วมและส่งเสริมการท่องเที่ยว ยกระดับคุณภาพชีวิตของประชาชน เพื่อให้ประเทศไทยเติบโตอย่างยั่งยืน

ที่มา : https://www.thaigov.go.th/news/contents/details/68890