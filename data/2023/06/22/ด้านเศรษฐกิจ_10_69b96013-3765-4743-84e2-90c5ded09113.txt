รัฐบาลไทย-ข่าวทำเนียบรัฐบาล-กรมเจ้าท่า  ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือเพื่อความปลอดภัย


วันพฤหัสบดีที่ 22 มิถุนายน 2566
กรมเจ้าท่า  ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือเพื่อความปลอดภัย
...
กรมเจ้าท่า  ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือเพื่อความปลอดภัย
จากนโยบายรัฐบาล และกระทรวงคมนาคม กรมเจ้าท่า ดำเนินการดูแลความปลอดภัยและอำนวยความสะดวกประชาชนในการเดินทางทางน้ำ โดยสำนักงานเจ้าท่าภูมิภาคที่ 7 สาขาหนองคาย อุบลราชธานี ขอนแก่น นครพนม ได้จัดเจ้าหน้าที่ออกตรวจตราความปลอดภัยทางน้ำ บริเวณท่าเทียบเรือโดยสารต่าง ๆ ดังนี้
สำนักงานเจ้าท่าภูมิภาคสาขาหนองคาย จัดเจ้าหน้าที่อำนวยความสะดวกและความปลอดภัยบริเวณท่าเรือวัดพระธาตุหล้าหนอง ท่าเรือเทศบาลตำบลบึงโขงหลง ท่าเรือทะเลบัวแดง ท่าเรือด่านศุลกากรบึงกาฬ ท่าเรือศุลกากรปากชม ผู้โดยสาร 482 คน
สำนักงานเจ้าท่าภูมิภาคสาขาอุบลราชธานี ได้มอบหมายให้พนักงานขนส่งประจำจุดจอดเรือ กำกับดูแลความปลอดภัยทางน้ำแก่ผู้โดยสาร บริเวณจุดจอดเรือสามพันโบก อำเภอโพธิ์ไทร จังหวัดอุบลราชธานี, จุดจอดเรือหาดสลึง อำเภอโพธิ์ไทร จังหวัดอุบลราชธานี จุดจอดเรือบ้านปากแซง ตำบลพะลาน อำเภอนาตาล จังหวัดอุบลราชธานี จุดจอดเรือแม่น้ำสองสี  อำเภอโขงเจียม จังหวัดอุบลราชธานี จุดจอดเรือหน้าที่ว่าการอำเภอโขงเจียม อำเภอโขงเจียม จังหวัดอุบลราชธานี ผู้โดยสาร 45 คน
สำนักงานเจ้าท่าภูมิภาคสาขานครพนม มอบหมายให้พนักงานขนส่ง ประจำท่าเทียบเรือฯ กำกับดูแลความปลอดภัยทางน้ำประจำท่าเทียบเรือแก่ผู้โดยสาร บริเวณท่าเทียบเรือและโดยสารเทศบาลนครพนม อำเภอเมืองนครพนม จังหวัดนครพนม ท่าเทียบเรือบ้านโพธิ์ชัย ตำบลไผ่ล้อม อำเภอบ้านแพง จังหวัดนครพนม ผู้โดยสาร 689 คน
สำนักงานเจ้าท่าภูมิภาคสาขาขอนแก่น ได้มอบหมายให้พนักงานขนส่งประจำจุดจอดเรือ กำกับดูแลความปลอดภัยทางน้ำแก่ผู้โดยสาร บริเวณจุดจอดบางแสนสอง เขื่อนอุบลรัตน์ อำเภออุบลรัตน์ จังหวัดขอนแก่นจุดจอดเรือสะพานเทพสุดา เขื่อนลำปาว อำเภอสหัสขันธ์ จังหวัดกาฬสินธุ์ จุดจอดเรือข้ามฟากบ้านดงน้อย เขื่อนลำปาว อำเภอสหัสขันธ์ จังหวัดกาฬสินธุ์ ผู้โดยสาร 158 คน
ทั้งนี้ ได้กำชับพนักงานขนส่งประจำจุดจอดเรือ ทำการตรวจสอบความพร้อมของเรือโดยสาร นายท้ายเรือ เอกสารประจำเรือ และอุปกรณ์ช่วยชีวิตบนเรือโดยสารก่อนออกเรือให้บริการประชาชนและนักท่องเที่ยว และให้สวมใส่เสื้อชูชีพตลอดเวลาขณะเดินทางทางน้ำ หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/69547