รัฐบาลไทย-ข่าวทำเนียบรัฐบาล-ธอส. เปิดบริการใหม่ “GHB Corporate” ง่าย ครบ ตอบโจทย์ทุกข้อมูล


วันพฤหัสบดีที่ 22 มิถุนายน 2566
22/06/2566
พิมพ์
ธอส. เปิดบริการใหม่ “GHB Corporate” ง่าย ครบ ตอบโจทย์ทุกข้อมูล
ธอส. เปิดบริการใหม่ “GHB Corporate” เพิ่มทางเลือกสำหรับลูกค้าเงินฝากกลุ่มนิติบุคคลให้ได้รับความสะดวก รวดเร็ว และประหยัดเวลาในการตรวจเช็คข้อมูลเงินฝากผ่านเว็บไซต์ ธอส. ที่ www.ghbank.co.th ได้ทุกวันตั้งแต่เวลา 06.00-22.00 น. โดยไม่ต้องเดินทางมาที่สาขา
ธนาคารอาคารสงเคราะห์ (ธอส.) เปิดบริการใหม่ “GHB Corporate” เพิ่มทางเลือกสำหรับลูกค้าเงินฝากกลุ่มนิติบุคคลให้ได้รับความสะดวก รวดเร็ว และประหยัดเวลาในการตรวจเช็คข้อมูลเงินฝากผ่านเว็บไซต์ ธอส. ที่ www.ghbank.co.th ได้ทุกวันตั้งแต่เวลา 06.00-22.00 น. โดยไม่ต้องเดินทางมาที่สาขา ซึ่งลูกค้าสามารถเข้าตรวจสอบได้ทั้งยอดเงินฝากคงเหลือและดอกเบี้ยค้างรับ,ยอดเงินฝากครบกำหนด, Statement, หนังสือรับรองการหักภาษี ณ ที่จ่าย และประวัติการถูกรางวัลสลากออมทรัพย์ ธอส. เพียงเข้าไปที่ www.ghbank.co.th จากนั้นเข้าไปที่บริการ “GHB Corporate” ลงทะเบียน และดาวน์โหลดแบบฟอร์มขอใช้บริการ โดยลูกค้าสามารถเข้าสู่ระบบเพื่อรับบริการได้ทันที เพียงเท่านี้ก็จะสามารถตรวจสอบข้อมูลเงินฝากดังกล่าวได้ ผู้ที่สนใจสามารถสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคาร ได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/69538