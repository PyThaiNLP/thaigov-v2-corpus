รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ ขอบคุณทุกส่วนที่ร่วมผลักดันการเสนอตัวเป็นเจ้าภาพจัดงาน Specialised Expo 2028 Phuket Thailand แม้ไม่ได้รับเลือก แต่ขอบคุณในความร่วมมือของคนไทย


วันพุธที่ 21 มิถุนายน 2566
21/06/2566
พิมพ์
​โฆษกรัฐบาลเผย นายกฯ ขอบคุณทุกส่วนที่ร่วมผลักดันการเสนอตัวเป็นเจ้าภาพจัดงาน Specialised Expo 2028 Phuket Thailand แม้ไม่ได้รับเลือก แต่ขอบคุณในความร่วมมือของคนไทย
​โฆษกรัฐบาลเผย นายกฯ ขอบคุณทุกส่วนที่ร่วมผลักดันการเสนอตัวเป็นเจ้าภาพจัดงาน Specialised Expo 2028 Phuket Thailand แม้ไม่ได้รับเลือก แต่ขอบคุณในความร่วมมือของคนไทย
วันนี้ (21 มิถุนายน 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอบคุณทุกหน่วยงานที่เกี่ยวข้อง ทุกภาคส่วน ภาครัฐ เอกชน ประชาชน คนในพื้นที่ ที่ร่วมมือร่วมใจกันเตรียมความพร้อม
ไทย เสนอตัวเป็นเจ้าภาพจัดงาน Specialised Expo 2027/2028 “Expo 2028 Phuket Thailand” ภายใต้แนวคิด “ชีวิตแห่งอนาคต-แบ่งปันความรุ่งเรือง อยู่ร่วมกันเป็นหนึ่ง Future of Life: Living in Harmony, Sharing Prosperity” ทุกฝ่ายที่เกี่ยวข้องได้ร่วมกันนำเสนอวิสัยทัศน์ และร่วมประชาสัมพันธ์ความพร้อมของประเทศไทยในการจัดงาน อย่างไรก็ดี ผลโหวตทำให้ประเทศที่ได้รับเกียรติให้จัด Specialised Expo คือ Serbia (เซอร์เบีย) ซึ่งนายกรัฐมนตรีได้ใช้โอกาสนี้ร่วมแสดงความยินดีกับ Serbia ด้วย
“นายกรัฐมนตรีขอบคุณทุกภาคส่วนที่เกี่ยวข้องที่ร่วมทำงานตลอดช่วงเวลาการเสนอตัวเป็นเจ้าภาพของไทยที่ผ่านมา ทั้งนี้ เชื่อมั่นว่าแม้จะไม่ได้เป็นเจ้าภาพจัดงานฯ แต่การเตรียมงานที่ผ่านมาทำให้เห็นความร่วมมือของทุกภาคส่วน และยืนยันว่า จ. ภูเก็ตยังคงเดินหน้าตามแผนพัฒนาระยะยาว มุ่งสู่ความยั่งยืนในมิติต่าง ๆ ทั้งการพัฒนาโครงสร้างพื้นฐาน โครงสร้างเศรษฐกิจฯ การสร้างศูนย์บริการทางการแพทย์ ครบวงจร” นายอนุชาฯ กล่าว

ที่มา : https://www.thaigov.go.th/news/contents/details/69522