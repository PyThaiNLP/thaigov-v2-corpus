รัฐบาลไทย-ข่าวทำเนียบรัฐบาล-ปลัดฯ ณัฐพล เข้าร่วมหารือแนวทางการพัฒนา SME กับ นายนาเคศ สิงห์ เอกอัครราชทูตวิสามัญผู้มีอำนาจเต็มแห่งสาธารณรัฐอินเดียประจำประเทศไทย


วันพฤหัสบดีที่ 22 มิถุนายน 2566
22/06/2566
พิมพ์
ปลัดฯ ณัฐพล เข้าร่วมหารือแนวทางการพัฒนา SME กับ นายนาเคศ สิงห์ เอกอัครราชทูตวิสามัญผู้มีอำนาจเต็มแห่งสาธารณรัฐอินเดียประจำประเทศไทย
ปลัดกระทรวงอุตสาหกรรม ณัฐพล เข้าร่วมหารือแนวทางการพัฒนา SME กับ นายนาเคศ สิงห์ เอกอัครราชทูตวิสามัญผู้มีอำนาจเต็มแห่งสาธารณรัฐอินเดียประจำประเทศไทย
วันที่ 21 มิถุนายน 2566 ดร.ณัฐพล รังสิตพล ปลัดกระทรวงอุตสาหกรรม เข้าร่วมหารือแนวทางการพัฒนา SME ระหว่างประเทศไทยและสาธารณรัฐอินเดีย กับนายนาเคศ สิงห์ (H.E. Mr. Nagesh Singh) เอกอัครราชทูตวิสามัญผู้มีอำนาจเต็มแห่งสาธารณรัฐอินเดียประจำประเทศไทย ณ ห้องรับรอง 1 อาคารสำนักงานปลัดกระทรวงอุตสาหกรรม โดยในการหารือดังกล่าว ได้เน้นย้ำถึงความสำคัญของการพัฒนาวิสาหกิจขนาดกลางและขนาดย่อม ซึ่งเป็นแหล่งการจ้างงานที่สำคัญของอินเดีย และมองเห็นถึงศักยภาพของประเทศไทยในความเป็นมิตรประเทศ อีกทั้งยังมีจุดแข็งทางเศรษฐกิจในการร่วมกันพัฒนาความเชื่อมโยงทางเศรษฐกิจของทั้งสองประเทศผ่านการสร้างเครือข่ายระหว่างธุรกิจไทยและอินเดีย
ในการนี้ ปลัดกระทรวงอุตสาหกรรม มีความเห็นพ้องในด้านความร่วมมือกันพัฒนา SME เพื่อประโยชน์ร่วมกันของทั้งสองฝ่าย ซึ่งอินเดียถือเป็นเขตเศรษฐกิจขนาดใหญ่ที่มีผู้บริโภคจำนวนมาก จึงนับเป็นโอกาสสำหรับผู้ประกอบการไทยในการเข้าไปเจาะกลุ่มตลาดดังกล่าว โดยทั้งสองฝ่ายจะได้มีการพิจารณาถึงแนวทางการสร้างความร่วมมือที่เหมาะสมในรายละเอียดต่อไป

ที่มา : https://www.thaigov.go.th/news/contents/details/69531