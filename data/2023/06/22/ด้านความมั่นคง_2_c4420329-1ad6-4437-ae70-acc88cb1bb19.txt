รัฐบาลไทย-ข่าวทำเนียบรัฐบาล-พสกนิกรไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ


วันพฤหัสบดีที่ 22 มิถุนายน 2566
22/06/2566
พิมพ์
พสกนิกรไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ
พสกนิกรไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ ถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา ฯ ให้ทรงหายจากพระอาการประชวรและทรงมีพระพลานามัยแข็งแรงในเร็ววัน
เมื่อวันที่ 21 มิ.ย. 66 นายสุทธิพงษ์ จุลเจริญ ปลัดกระทรวงมหาดไทย กล่าวว่า ในห้วงวันที่ 20-21 มิถุนายน 2566 พสกนิกรไทยทั่วประเทศร่วมประกอบพิธีทางศาสนา เจริญพระพุทธมนต์และเจริญจิตตภาวนา บำเพ็ญสาธารณประโยชน์ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน ด้วยความจงรักภักดีและสำนึกในพระกรุณาธิคุณ อาทิ
1. จังหวัดนครศรีธรรมราช ที่ศาลา 100 ปี วัดพระมหาธาตุ วรมหาวิหาร อำเภอเมืองนครศรีธรรมราช ดร.หม่อมหลวงสราลี กิติยากร กรรมการมูลนิธิอาสาเพื่อนพึ่ง (ภาฯ) ยามยาก สภากาชาดไทย เป็นประธานพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี นายกิตติพงศ์ รองเดช นายอำเภอเชียรใหญ่ หัวหน้าส่วนราชการ ข้าราชการ และประชาชนจังหวัดนครศรีธรรมราช ร่วมพิธี
2. จังหวัดตราด ที่ศาลาศิริวงศ์ วัดคลองใหญ่ อำเภอคลองใหญ่ พระครูวุฒิสารธรรมคุณ เจ้าคณะตําบลคลองใหญ่ เจ้าอาวาสวัดคลองใหญ่ เป็นประธานฝ่ายสงฆ์ นายวิจิตร พาพลงาม นายอําเภอคลองใหญ่ เป็นประธานฝ่ายฆราวาส ในพิธีอุปสมบทหมู่ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี นายวิระชาญ ประทีปาระยะกุล นายกเทศมนตรีตําบลคลองใหญ่ หัวหน้าส่วนราชการ พุทธศาสนิกชน และประชาชนในพื้นที่ ร่วมพิธี
3. จังหวัดสุพรรณบุรี ที่วัดหนองเพียร อำเภอศรีประจันต์ นายปริญ นิทัศน์เอก นายอำเภอศรีประจันต์ เป็นประธานพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้นำท้องถิ่นท้องที่ และพุทธศาสนิกชนในพื้นที่ร่วมพิธี
4. จังหวัดนครราชสีมา ที่วัดตะคร้อ อำเภอคง นายนิติพัฒน์ ขอดทอง นายอำเภอคง เป็นประธานในพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมี หัวหน้าส่วนราชการ ผู้นำท้องถิ่นท้องที่ และพุทธศาสนิกชนร่วมพิธี
5. จังหวัดสุราษฎร์ธานี ที่ห้องประชุมสภาเทศบาลเมืองท่าข้าม ตำบลท่าข้าม อำเภอพุนพิน นางวสุ ประดิษฐพร นายกเทศมนตรีเมืองท่าข้าม พร้อมด้วย นางสาวชรินรัตน์ กฤติยารัตน์ เลขานุการนายกเทศมนตรีฯ หัวหน้าส่วนราชการและพนักงานในสังกัดเทศบาลเมืองท่าข้าม ร่วมประกอบพิธีเจริญพระพุทธมนต์และเจริญจิตตภาวนา เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน
6. จังหวัดน่าน ที่หอประชุมที่ว่าการอำเภอสันติสุข ตำบลดู่พงษ์ อำเภอสันติสุข นายหาญชัย ไชยวงค์ นายอำเภอสันติสุข พร้อมด้วยสมาชิกเหล่ากาชาดจังหวัดน่าน ร่วมกับโรงพยาบาลน่าน ออกหน่วยรับบริจาคโลหิต ดวงตา และอวัยวะ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 86 ราย ได้รับปริมาณโลหิตทั้งสิ้น จำนวน 30,100 ซีซี
7. จังหวัดพะเยา ที่หอประชุมเฉลิมพระเกียรติฯ 80 พรรษา อำเภอภูซาง นายกิตติ ชัยดรุณ นายอำเภอภูซาง และนางสาวอัจฉราภรณ์ ปิ่นศักดิ์ นายกกิ่งกาชาดอำเภอภูซาง พร้อมด้วยนางศุภกาญจน์ โรจนโสทร นายกเหล่ากาชาดจังหวัดพะเยา คณะกรรมการเหล่ากาชาดจังหวัดพะเยา คณะกรรมการและสมาชิกกิ่งกาชาดอำเภอภูซาง ร่วมกับโรงพยาบาลเชียงคำ ออกหน่วยรับบริจาคโลหิต ดวงตาและอวัยวะ เพื่อถวายพระราชกุศลถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยสมบูรณ์แข็งแรงในเร็ววัน โดยมีผู้บริจาคโลหิต จำนวน 56 ราย ได้รับปริมาณโลหิตทั้งสิ้น จำนวน 19,800 ซีซี

ที่มา : https://www.thaigov.go.th/news/contents/details/69537