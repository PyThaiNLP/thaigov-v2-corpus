รัฐบาลไทย-ข่าวทำเนียบรัฐบาล-กรมการขนส่งทางบก เตือนประชาชนระวังเว็บไซต์ปลอมเลียนแบบระบบจองคิว ย้ำจองคิวผ่านเว็บไซต์ของกรมการขนส่งทางบก https://gecc.dlt.go.th/login หรือแอปพลิเคชัน DLT Smart Queue เท่านั้น


วันพฤหัสบดีที่ 22 มิถุนายน 2566
กรมการขนส่งทางบก เตือนประชาชนระวังเว็บไซต์ปลอมเลียนแบบระบบจองคิว ย้ำจองคิวผ่านเว็บไซต์ของกรมการขนส่งทางบก https://gecc.dlt.go.th/login หรือแอปพลิเคชัน DLT Smart Queue เท่านั้น
...
กรมการขนส่งทางบก เตือนประชาชนระวังเว็บไซต์ปลอมเลียนแบบระบบจองคิว ย้ำจองคิวผ่านเว็บไซต์ของกรมการขนส่งทางบก https://gecc.dlt.go.th/login หรือแอปพลิเคชัน DLT Smart Queue เท่านั้น
นายเสกสม อัครพันธุ์ รองอธิบดีกรมการขนส่งทางบก และโฆษกกรมการขนส่งทางบก กระทรวงคมนาคม กล่าวว่า ขณะนี้ได้มีกลุ่มมิจฉาชีพได้ทำการสร้างเว็บไซต์ปลอมเลียนแบบระบบจองคิวของกรมการขนส่งทางบก (ขบ.) หลอกลวงประชาชน โดยจะใช้ชื่อเว็บไซต์ https://dlt-license.com/login และเมื่อทำการกรอกข้อมูลเพื่อเข้าสู่ระบบและกดปุ่มลงทะเบียน หรือกดปุ่มลืมรหัสผ่าน เว็บไซต์ปลอมจะแสดงภาพหน้าจอเพื่อให้ทำการแอดไลน์ ขบ. ขอเตือนประชาชนอย่าหลงเชื่อเข้าเว็บไซต์ปลอมหรือกรอกข้อมูลส่วนบุคคลเด็ดขาดเพราะเสี่ยงถูกมิจฉาชีพนำข้อมูลส่วนบุคคลไปใช้ในทางเสียหายและอาจสูญเสียทรัพย์สิน สำหรับประชาชนที่ต้องการจองคิวทำธุรกรรมต่าง ๆ กับ ขบ. เช่น ทำใบขับขี่ใหม่ ต่อใบขับขี่ทำใบขับขี่ระหว่างประเทศ การจดทะเบียนรถ ตรวจสภาพรถ สามารถจองคิวออนไลน์ผ่านเว็บไซต์ ขบ. ที่ถูกต้อง   ได้ที่ลิงก์ https://gecc.dlt.go.th/login หรือแอปพลิเคชัน DLT Smart Queue โดยให้ติดตั้งหรือโหลดผ่าน Official Store เท่านั้น นอกจากนี้ ขอเตือนประชาชนระมัดระวังการติดตั้งหรือโหลดแอปพลิเคชันอื่น ๆ ของ ขบ. เช่น DLT Vehicle Tax (สำหรับชำระภาษีรถประจำปี) DLT QR LICENCE (สำหรับตรวจสอบข้อมูลใบขับขี่) โดยปฏิบัติตามข้อแนะนำในการติดตั้งหรือโหลดแอปพลิเคชัน ดังนี้
1. ติดตั้งหรือโหลดแอปพลิเคชันของ ขบ. ที่ถูกต้องผ่าน Official Store (Play Store หรือ App Store) เท่านั้น
2. ก่อนติดตั้งหรือโหลดแอปพลิเคชันให้สังเกตข้อมูลติดต่อของนักพัฒนาซอฟต์แวร์จะต้องระบุช่องทางการติดต่อของ ขบ. เว็บไซต์ : https://www.dlt.go.th อีเมล : mobiledeveloperdlt@gmail.comนโยบายความเป็นส่วนตัว : https://www.dlt.go.th/privacy-policy/
3. ไม่คลิกลิงก์ที่มาจากแหล่งที่ไม่น่าเชื่อถือ หากทำการแอดไลน์แล้วให้สังเกตสีของโล่ หากเป็น    สีเทาให้สันนิษฐานไว้ก่อนว่าเป็นไลน์ปลอม หากไม่แน่ใจให้ติดต่อหน่วยงานโดยตรง
ทั้งนี้ หากพบการกระทำความผิดหรือหลอกลวงประชาชน ขบ. จะดำเนินคดีผู้กระทำผิดสูงสุดทุกราย ประชาชนสามารถแจ้งเบาะแสหรือมีข้อสงสัยมายัง ขบ. ได้โดยตรง หรือสายด่วน โทร. 1584 ตลอด 24 ชั่วโมง

ที่มา : https://www.thaigov.go.th/news/contents/details/69555