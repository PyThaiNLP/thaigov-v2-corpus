รัฐบาลไทย-ข่าวทำเนียบรัฐบาล-“ชัยวุฒิ - อนุทิน” ร่วมถกบอร์ดสุขภาพดิจิทัลนัดแรก วางแนวทางบริหารจัดการข้อมูลสุขภาพระดับประเทศ


วันพฤหัสบดีที่ 22 มิถุนายน 2566
“ชัยวุฒิ - อนุทิน” ร่วมถกบอร์ดสุขภาพดิจิทัลนัดแรก วางแนวทางบริหารจัดการข้อมูลสุขภาพระดับประเทศ
“ชัยวุฒิ - อนุทิน” ร่วมถกบอร์ดสุขภาพดิจิทัลนัดแรก วางแนวทางบริหารจัดการข้อมูลสุขภาพระดับประเทศ
วันนี้ (22 มิถุนายน 2566) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เข้าร่วมประชุมคณะกรรมการเฉพาะด้านระบบสุขภาพดิจิทัล ครั้งที่ 1 ปีงบประมาณ 2566 เพื่อติดตามและจัดทำนโยบายแผนงาน แนวทาง และมาตรการในการส่งเสริมและพัฒนาด้านสุขภาพดิจิทัล รวมถึงความคืบหน้าระบบบริหารจัดการการแลกเปลี่ยนข้อมูลสุขภาพทั่วประเทศ และระบบคลาวด์กลาง ในการเชื่อมต่อข้อมูลสุขภาพด้วยมาตรฐานเดียวกัน อันเป็นการช่วยให้ประชาชนเข้าถึงบริการสุขภาพได้ทุกที่ ทุกเวลา แบบไร้รอยต่อ โดยมี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข เป็นประธานการประชุม พร้อมด้วย ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) ผู้บริหารและหน่วยงานที่เกี่ยวข้องเข้าร่วม ณ กระทรวงสาธารณสุข จ.นนทบุรี
_____________________

ที่มา : https://www.thaigov.go.th/news/contents/details/69560