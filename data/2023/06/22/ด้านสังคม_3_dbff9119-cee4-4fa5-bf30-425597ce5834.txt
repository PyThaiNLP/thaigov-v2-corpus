รัฐบาลไทย-ข่าวทำเนียบรัฐบาล-ดีอีเอส ร่วมงาน “ETDA Foresight Symposium 2023” เปิดภาพอนาคตดิจิทัล “สุขภาวะและท่องเที่ยวไทย”


วันพฤหัสบดีที่ 22 มิถุนายน 2566
ดีอีเอส ร่วมงาน “ETDA Foresight Symposium 2023” เปิดภาพอนาคตดิจิทัล “สุขภาวะและท่องเที่ยวไทย”
ดีอีเอส ร่วมงาน “ETDA Foresight Symposium 2023” เปิดภาพอนาคตดิจิทัล “สุขภาวะและท่องเที่ยวไทย”
วันนี้ (22 มิถุนายน 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) และประธานคณะกรรมการกำกับสำนักงานพัฒนาธุรกรรมทางอิเล็กทรอนิกส์ หรือ บอร์ด ETDA เป็นประธานกล่าวเปิดงาน “ETDA Foresight Symposium 2023 : Light Up the Future of Well-Being and Tourism” พร้อมด้วย ดร.ชัยชนะ  มิตรพันธ์ ผู้อำนวยการ สำนักงานพัฒนาธุรกรรมทางอิเล็กทรอนิกส์ หรือ ETDA ซึ่งเป็นผู้จัดงาน
ปลัดดีอีเอสกล่าวว่า กระทรวงดิจิทัลเพื่อเศรษฐกิจและสังคม ให้ความสำคัญกับการจัดทำฉากทัศน์ภาพอนาคต หรือที่เรียกว่า Foresight ที่จะเข้ามาเป็นกลไกช่วยให้ประเทศได้เห็นทิศทางการเปลี่ยนแปลงล่วงหน้าก่อนที่อนาคตจะมาถึง ทำให้การเดินหน้ายุทธศาสตร์และนโยบายในการขับเคลื่อนเศรษฐกิจและสังคมดิจิทัลมีความเหมาะสมและมีประสิทธิภาพยิ่งขึ้น ภายใต้บริบทที่ทุกภาคส่วนสามารถร่วมออกแบบและร่วมกำหนดภาพอนาคตที่พึงปรารถนาไปพร้อมๆ กัน โดยเรื่อง สุขภาวะความเป็นอยู่ (Well-Being) และ การท่องเที่ยว (Tourism)” ที่ ETDA Foresight นำมาศึกษาเพื่อให้ได้ภาพฉากทัศน์อนาคตที่จะเกิดขึ้นในอีก 10 ปีข้างหน้าชัดเจนขึ้น ซึ่งถือเป็นตัวแปรสำคัญที่จะเข้ามาเร่งเครื่องทั้งในมุมของการเพิ่มขีดความสามารถทางการแข่งขันและเศรษฐกิจดิจิทัลของประเทศให้เป็นไปตามเป้าหมายที่วางไว้ ณ True digital park West ห้อง แกรนด์ ฮอลล์  ชั้น  3 กรุงเทพฯ
_____________

ที่มา : https://www.thaigov.go.th/news/contents/details/69545