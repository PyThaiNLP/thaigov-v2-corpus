รัฐบาลไทย-ข่าวทำเนียบรัฐบาล-หน.ผตร.ก.อุตฯ ร่วมประชุมคณะกรรมการติดตามและขับเคลื่อนการดำเนินการ ตามแผนการตรวจราชการแบบบูรณาการ ของ ผตร. และข้อสั่งการของนายกฯ


วันพฤหัสบดีที่ 22 มิถุนายน 2566
22/06/2566
พิมพ์
หน.ผตร.ก.อุตฯ ร่วมประชุมคณะกรรมการติดตามและขับเคลื่อนการดำเนินการ ตามแผนการตรวจราชการแบบบูรณาการ ของ ผตร. และข้อสั่งการของนายกฯ
หัวหน้าผู้ตรวจราชการกระทรวงอุตสาหกรรม ร่วมประชุมคณะกรรมการติดตามและขับเคลื่อนการดำเนินการ ตามแผนการตรวจราชการแบบบูรณาการ ของผู้ตรวจราชการและข้อสั่งการของนายกรัฐมนตรี ครั้งที่ 3/2566
วันที่ 21 มิถุนายน 2566 เวลา 9.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เข้าร่วมการประชุม คณะกรรมการติดตามและขับเคลื่อนการดำเนินการ ตามแผนการตรวจราชการแบบบูรณาการ ของผู้ตรวจราชการและข้อสั่งการของนายกรัฐมนตรี ครั้งที่ 3/2566 ผ่านสื่ออิเล็กทรอนิกส์ โดยมี นายเตมีย์ พันธุวงค์ราช  ผู้อำนวยการกองตรวจราชการ สำนักงานปลัดกระทรวงอุตสาหกรรม ผู้แทนกรมส่งเสริมอุตสาหกรรม ผู้แทนกรมโรงงานอุตสาหกรรม และผู้แทนสำนักงานคณะกรรมการอ้อยและน้ำตาลทราย เข้าร่วมการประชุม เพื่อร่วมรายงานผลการดำเนินงาน ตามข้อเสนอแนะของผู้ตรวจราชการแบบบูรณาการประจำปีงบประมาณ พ.ศ 2565 ตามประเด็นดังนี้  (1) ประเด็นนโยบายสำคัญ เรื่อง การเพิ่มมูลค่าสินค้าเกษตรแปรรูปและผลิตภัณฑ์ (2) ประเด็นนโยบายสำคัญ เรื่อง การเพิ่มศักยภาพและขีดความสามารถของเศรษฐกิจฐานราก และ (3) ประเด็นนโยบายสำคัญ เรื่อง การแก้ไขมลพิษทางอากาศ

ที่มา : https://www.thaigov.go.th/news/contents/details/69530