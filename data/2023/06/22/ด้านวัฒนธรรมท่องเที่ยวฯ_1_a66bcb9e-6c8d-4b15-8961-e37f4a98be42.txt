รัฐบาลไทย-ข่าวทำเนียบรัฐบาล-วธ.จัดกิจกรรม 


วันพฤหัสบดีที่ 22 มิถุนายน 2566
วธ.จัดกิจกรรม
วธ.จัดกิจกรรม "ตลาดวัฒนธรรม สร้างสุข" สู่องค์กรแห่งความสุข (Happy Workplace)
วธ.จัดกิจกรรม "ตลาดวัฒนธรรม สร้างสุข" สู่องค์กรแห่งความสุข (Happy Workplace)
นางยุพา ทวีวัฒนะกิจบวร ปลัดกระทรวงวัฒนธรรม ร่วมกิจกรรม ตลาดวัฒนธรรม สร้างสุข โดยมี นางยุถิกา อิศรางกูร ณ อยุธยา รองปลัดกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม ผู้บริหาร ข้าราชการ และบุคลากรกระทรวงวัฒนธรรม เข้าร่วม ณ บริเวณหน้าอาคารวัฒนธรรมวิศิษฏ์ กระทรวงวัฒนธรรม
สำหรับแขกรับเชิญสุดพิเศษในวันนี้ ได้รับเกียรติจากศิลปินแห่งชาติ สุดา ชื่นบาน มาขับร้องเพลงเพราะๆ สร้างความสุขสนุกสนานอย่างเป็นกันเอง นอกจากนี้ ยังมีกิจกรรม  ชิม ช้อป สินค้าทางวัฒธรรม อาหารอร่อย อาหารคาวหวาน ของใช้นานาชนิดทั้งของดีจากบ้านฉัน และของนำเข้าจากต่างประเทศ กิจกรรมออกกำลังกาย เต้นแอโรบิค เก้าอี้ดนตรี และกิจกรรมลุ้นรางวัลต่างๆ อีกด้วย
กิจกรรมดังกล่าว จัดขึ้นเดือนละ 2 ครั้ง เป็นการส่งเสริมและพัฒนาคุณภาพชีวิตที่ดี ให้กับบุคลากรและเจ้าหน้าที่ของกระทรวงวัฒนธรรม ให้มีความสุขในด้านต่างๆ เป็นองค์กรแห่งความสุข (Happy Workplace) เช่น ความสุขด้านการเงินที่ดี (Happy Money) ความสุขด้านสุขภาพที่ดี (Happy Healthy) ความสุขด้านสังคมดี (Happy  Society) และอื่นๆ

ที่มา : https://www.thaigov.go.th/news/contents/details/69551