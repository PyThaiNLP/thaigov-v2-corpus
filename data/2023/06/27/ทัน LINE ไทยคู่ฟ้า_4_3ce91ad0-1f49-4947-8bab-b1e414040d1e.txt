รัฐบาลไทย-ข่าวทำเนียบรัฐบาล-สำเร็จ! MOU ส่งแรงงานไทยไปทำงานเกาหลีใต้ (วีซ่า E-8) ในอำเภอจินอัน จังหวัดซอลลาบุก


วันอังคารที่ 27 มิถุนายน 2566
สำเร็จ! MOU ส่งแรงงานไทยไปทำงานเกาหลีใต้ (วีซ่า E-8) ในอำเภอจินอัน จังหวัดซอลลาบุก
.....
การลงนามบันทึกความเข้าใจ (MOU) ด้านการจัดส่ง “แรงงานภาคเกษตรตามฤดูกาล” ระหว่างกรมการจัดหางาน กระทรวงแรงงาน และอำเภอจินอัน จังหวัดซอลลาบุก สาธารณรัฐเกาหลี ประสบความสำเร็จด้วยดี
.
การลงนามครั้งนี้ เป็นการนำร่องจัดส่งแรงงานภาคเกษตรของไทยเข้าทำงาน “ภาคเกษตรและประมงตามฤดูกาล (วีซ่า E-8)“ ตามโครงการจัดส่งแรงงานเกษตรตามฤดูกาล โดยดำเนินการภายใต้กระทรวงยุติธรรมแห่งสาธารณรัฐเกาหลี
.
ประโยชน์ที่ทั้งสองประเทศจะได้รับ :
• แก้ปัญหาการขาดแคลนแรงงานภาคเกษตรในช่วงฤดูกาลเก็บเกี่ยวของเกาลีใต้
• แรงงานเกษตรไทยที่ว่างเว้นจากฤดูกาล หรือว่างงานในระหว่างรอถึงฤดูกาลเก็บเกี่ยวในแต่ละปี สามารถเคลื่อนย้ายไปประกอบอาชีพอื่น ๆ ชั่วคราวได้
• แก้ปัญหาการค้ามนุษย์ด้านแรงงานและการจ้างแรงงานตามฤดูกาลอย่างผิดกฎหมาย
.
ข้อดีสำหรับแรงงานไทย :
• เดินทางไปทำงานด้วยวีซ่า E – 8
• ไม่ต้องทดสอบทักษะภาษาเกาหลี
• ผู้ที่เคยเดินทางไปทำงานแล้วยังสามารถไปซ้ำได้ในปีถัดไป
.
ทั้งนี้ ทางอำเภอจินอันจะรวบรวมความต้องการจ้างแรงงานจากนายจ้าง ตรวจสอบเอกสาร เพื่ออนุญาตการจ้างแรงงานไทย ก่อนส่งหนังสือแจ้งความต้องการแรงงาน และสัญญาจ้าง ให้กรมการจัดหางาน (ฝ่ายไทย) เพื่อประกาศรับสมัครคนหางานต่อไป
.
เบื้องต้นทางการเกาหลีมีความต้องการจ้างแรงงาน :
• ปีละไม่น้อยกว่า 5,000 คน (เพาะปลูก ปศุสัตว์ และประมง)
• สัญญาจ้างไม่เกิน 5 เดือน
• รายได้มากกว่า 50,000 บาทต่อเดือน
.
สำหรับคุณสมบัติเบื้องต้นของแรงงานไทย :
• อายุ 25 – 45 ปี
• ขึ้นทะเบียนเป็นเกษตรกรหรือมีประสบการณ์งานเกษตร 1 ปีขึ้นไป
• ไม่มีประวัติอาชญากรรม หรือประวัติพำนักผิดกฎหมายในสาธารณรัฐเกาหลี หรือถูกห้ามเดินทางเข้าประเทศ
• ไม่เป็นโรคติดต่อ / ไม่ติดยาเสพติด
• ไม่อยู่ระหว่างการตั้งครรภ์ หรือให้กำเนิดบุตรไม่เกินหนึ่งปีนับจากวันสมัคร
.
อ่านเพิ่มเติม คลิก https://www.thaigov.go.th/news/contents/details/69682
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69738