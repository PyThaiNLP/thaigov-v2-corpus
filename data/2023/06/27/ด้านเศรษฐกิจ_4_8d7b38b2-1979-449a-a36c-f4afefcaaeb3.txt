รัฐบาลไทย-ข่าวทำเนียบรัฐบาล-หน.ผตร. วิษณุ นำคณะ MIND เยี่ยมชมการดำเนินงาน ศูนย์เรียนรู้เศรษฐกิจพอเพียง โครงการอันเนื่องมาจากพระราชดำริ บ้านใหม่นาแขม


วันอังคารที่ 27 มิถุนายน 2566
27/06/2566
พิมพ์
หน.ผตร. วิษณุ นำคณะ MIND เยี่ยมชมการดำเนินงาน ศูนย์เรียนรู้เศรษฐกิจพอเพียง โครงการอันเนื่องมาจากพระราชดำริ บ้านใหม่นาแขม
หัวหน้าผู้ตรวจราชการกระทรวงอุตสาหกรรม วิษณุ นำคณะ MIND เยี่ยมชมการดำเนินงาน ศูนย์เรียนรู้เศรษฐกิจพอเพียง โครงการอันเนื่องมาจากพระราชดำริ บ้านใหม่นาแขม
วันที่ 24 มิถุนายน 2566 เวลา 10.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) พร้อมด้วย นายเดชา จาตุธนานันท์ ผู้ตรวจราชการกระทรวงอุตสาหกรรม นายวัชรุน จุ้ยจำลอง รองอธิบดีกรมส่งเสริมอุตสาหกรรม นายสุภชัย ไวยาวัจมัย อุตสาหกรรมจังหวัดลำปาง นางจันทนา ไวยาวัจมัย อุตสาหกรรมจังหวัดลำพูน และผู้บริหารการไฟฟ้าฝ่ายผลิต (กฟผ.) แม่เมาะ เยี่ยมชมการดำเนินงาน ศูนย์เรียนรู้เศรษฐกิจพอเพียง โครงการอันเนื่องมาจากพระราชดำริ บ้านใหม่นาแขม โดยมี นางอริสสรา เครือบุญมา ผู้ใหญ่บ้านนาแขม ให้การต้อนรับ ณ ศูนย์เรียนรู้เศรษฐกิจพอเพียงบ้านใหม่นาแขม อำเภอแม่เมาะ จังหวัดลำปาง
จากเดิม บ้านใหม่นาแขม เป็นหมู่บ้านที่อพยพมาจากการขยายเหมืองแม่เมาะ ประกอบด้วย บ้านนาแขม บ้านท่าประตุ่นเมาะ บ้านนาปม ซึ่งได้อพยพมาพร้อมกันในปี พ.ศ. 2525 ต่อมาในปี 2530 มีการอพยพหมู่บ้านเพิ่มเติมอีก 3 หมู่บ้านคือ บ้านเมาะหลวง บ้านหางฮุง และบ้านเวียงสวรรค์ มีจำนวนครัวเรือนเพิ่มขึ้นประมาณ 3,500 ครัวเรือน และมีประชากรเพิ่มขึ้นอีกกว่าหมื่นคน อาศัยในหมู่บ้านเดียวกัน ซึ่งต่อมาได้มีการแยกหมู่บ้านและเปลี่ยนชื่อเป็น บ้านใหม่นาแขม ในปี 2547 กรมส่งเสริมการเกษตรได้อนุมัติโครงการหนึ่งตำบล หนึ่งฟาร์มตัวอย่าง ให้กับสำนักงานเกษตรอำเภอแม่เมาะและได้เสนอพื้นที่การเกษตรบ้านใหม่นาแขมเป็นโครงการสาธิตการเลี้ยงสัตว์การปลูกพืชเลี้ยงปลาการอบรมเกษตรกรและได้ มีหน่วยงานของภาครัฐ และเอกชน องค์กรชุมชนได้มีส่วนร่วมในการสนับสนุน
ต่อมาในปี พ.ศ.2552 ได้รับคัดเลือกจากอำเภอแม่เมาะ เป็นศูนย์เรียนรู้ดีเด่น ระดับอำเภอ และส่งเข้าประกวดระดับจังหวัด และได้รับการคัดเลือกเป็นศูนย์เรียนรู้โครงการอันเนื่องมาจากพระราชดำริระดับอำเภอ จังหวัดลำปาง และปัจจุบันได้รับการพัฒนาเป็นศูนย์เรียนรู้เศรษฐกิจพอเพียง โครงการอันเนื่องมาจากพระราชดำริ ซึ่งปัจจุบัน มีการรวมกลุ่มกันดำเนินงานของคนในชุมชน รวมทั้งสิ้น 14 กลุ่ม ประกอบด้วย 1. กลุ่มปลูกผักปลอดสารพิษ 2. กลุ่มปลูกผักไร้ดิน 3. กลุ่มเพาะเห็ด 4. กลุ่มแปรรูปเนื้อสัตว์แหนม 5. กลุ่มแม่บ้านแปรรูปอาหาร มะขามแก้ว 6. กลุ่มเครือข่ายวิสาหกิจชุมชนปลูกผักเชียงดา 7. กลุ่มแปรรูปและถนอมอาหารคุกกี้ เชียงดา คุกกี้มะขาม และคุกกี้ธัญพืช 8. กลุ่มวิสาหกิจไรซ์เบอรี่ไฮโซ(ข้าวแท่งอบกรอบ) 9. กลุ่มปลูกเมล่อน 10. บ้านพักศูนย์เรียนรู้ 11. กลุ่มนวดตอกเส้น 12. กลุ่มดนตรีพื้นบ้านสะล้อซอซึ้ง 13. กลุ่มงานประดิษฐ์ และ 14. กองทุนสวัสดิการชุมชนออมบุญวันละบาท
ทั้งนี้ กระทรวงอุตสาหกรรม ได้ให้การสนับสนุนศูนย์ฯ ผ่านโครงการส่งเสริมการแปรรูปสินค้าเกษตรในระดับชุมชน ภายใต้ค่าใช้จ่ายแปรรูปสินค้าเกษตรอุตสาหกรรม 1 จังหวัด 1 ชุมชน หรือ OPOAI-C
วัตถุประสงค์ของโครงการ คือ เพื่อยกระดับคุณภาพชีวิตของเกษตรฐานราก เสริมสร้างองค์ความรู้ด้านการสร้างมูลค่าเพิ่มให้กับผลผลิตทางการเกษตร สร้างผลิตภัณฑ์และบรรจุภัณฑ์ต้นแบบ สร้างผู้ประกอบการขนาดย่อมรายใหม่ และเพื่อให้เกษตรกรฐานรากมีความเป็นอยู่ที่ดีขึ้นอย่างมั่นคง มั่งคั่ง ยั่งยืน
โดยส่งเสริมผ่านกิจกรรม ได้แก่ อบรมเพื่อสร้างความรู้ด้านการสร้างมูลค่าเพิ่มให้กับผลิตผลทางการเกษตร มาตรฐานผลิตภัณฑ์การตลาดทั้งทาง Online และ Offline การพัฒนาผลิตภัณฑ์และบรรจุภัณฑ์ต้นแบบ และการทดสอบตลาด โดยมีกลุ่มเป้าหมาย กลุ่มเกษตรกรวิสาหกิจชุมชน สหกรณ์การเกษตร ผลที่ได้รับ เกิดการสร้างรายได้ให้กับประชาชนในท้องถิ่น สร้างคุณภาพชีวิตให้กับกลุ่มเกษตรกร โดยให้มีความมั่นคงด้านอาชีพ และรายได้ กลุ่มเกษตรกรมีรายได้เพิ่มขึ้น ไม่น้อยกว่าร้อยละ 6 ต่อปี

ที่มา : https://www.thaigov.go.th/news/contents/details/69705