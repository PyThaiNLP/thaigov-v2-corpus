รัฐบาลไทย-ข่าวทำเนียบรัฐบาล-ระวัง ! มิจฉาชีพชวนทำงานนวด-สอนนวดที่จีน แท้จริง “ผิดกฎหมาย”


วันอังคารที่ 27 มิถุนายน 2566
ระวัง ! มิจฉาชีพชวนทำงานนวด-สอนนวดที่จีน แท้จริง “ผิดกฎหมาย”
.....
กระทรวงการต่างประเทศ แจ้งเตือนชาวไทย อย่าหลงเชื่อมิจฉาชีพชวนไปทำงานนวดหรือสอนนวดที่ประเทศจีน เนื่องจาก “รัฐบาลจีนไม่มีนโยบายให้ชาวต่างชาติประกอบอาชีพนวด” หากถูกจับ จะมีโทษปรับด้วยจำนวนเงินที่สูง หรืออาจถูกกักขัง และส่งตัวกลับไทย
.
ในระยะนี้ มีคนไทยหลายรายถูกชักชวนไปทำงานสอนนวดที่ประเทศจีน เมื่อไปถึงจึงพบว่าเงื่อนไขการทำงาน เงินเดือน ค่าล่วงเวลา ไม่เป็นไปตามข้อตกลง สภาพความเป็นอยู่ไม่เหมาะสม ถูกยึดเอกสารสำคัญ เช่น หนังสือเดินทาง ใบประกอบวิชาชีพฉบับจริง
.
ดังนั้น ขอให้ประชาชนระมัดระวัง ตรวจสอบความน่าเชื่อถือของนายหน้า งานที่ทำ และรายละเอียดสัญญาจ้าง ไม่หลงเชื่อคำชวนด้วยวาจาโดยไม่มีเอกสารที่เป็นลายลักษณ์อักษร เพราะจะไม่สามารถเรียกร้องได้ตามกฎหมาย
.
ทั้งนี้ ผู้ที่ต้องการความช่วยเหลือสามารถติดต่อ สถานทูต/สถานกงสุลไทยในประเทศนั้น ๆ
.
อ่านเพิ่มเติม คลิก >> https://www.thaigov.go.th/news/contents/details/69580
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69707