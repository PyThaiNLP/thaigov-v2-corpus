รัฐบาลไทย-ข่าวทำเนียบรัฐบาล-เริ่มแล้ว!! 27 มิ.ย.นี้ ธอส. เปิดระบบยืนยันตัวตนด้วยใบหน้าก่อนโอนเงิน ผ่านแอป GHB ALL GEN แนะลงทะเบียนใบหน้าได้ที่สาขา ธอส. ทั่วประเทศ


วันอังคารที่ 27 มิถุนายน 2566
27/06/2566
พิมพ์
เริ่มแล้ว!! 27 มิ.ย.นี้ ธอส. เปิดระบบยืนยันตัวตนด้วยใบหน้าก่อนโอนเงิน ผ่านแอป GHB ALL GEN แนะลงทะเบียนใบหน้าได้ที่สาขา ธอส. ทั่วประเทศ
ธอส. ยกระดับความปลอดภัยให้กับลูกค้าในการทำธุรกรรมผ่าน  Application : GHB ALL GEN ด้วยการเปิดระบบการสแกนใบหน้าเพื่อยืนยันตัวตนเมื่อทำธุรกรรมการโอนเงิน ได้ตั้งแต่วันที่ 27 มิถุนายน 2566 เป็นต้นไป
ธนาคารอาคารสงเคราะห์ (ธอส.) พร้อมสนับสนุนนโยบายของธนาคารแห่งประเทศไทย (ธปท.) ในการพัฒนาเทคโนโลยีเพื่อยกระดับความปลอดภัยให้กับลูกค้าในการทำธุรกรรมผ่าน  Application : GHB ALL GEN ด้วยการเปิดระบบการสแกนใบหน้าเพื่อยืนยันตัวตนเมื่อทำธุรกรรมการโอนเงิน ได้ตั้งแต่วันที่ 27 มิถุนายน 2566 เป็นต้นไป ทั้งนี้ สำหรับลูกค้าที่ต้องการโอนเงินตั้งแต่ 50,000 บาทขึ้นไปต่อรายการ ยอดทำธุรกรรมสะสม 200,000 บาทต่อวัน และลูกค้าที่ต้องการขอปรับเพิ่มวงเงินการทำรายการโอนตั้งแต่ 50,000 บาทต่อวันขึ้นไป ธนาคารจึงขอให้ผู้ใช้บริการ Application : GHB ALL GEN ที่ยังไม่ได้ยืนยันตัวตนและถ่ายภาพใบหน้าให้นำบัตรประชาชนมาลงทะเบียนใบหน้าเพื่อยืนยันตัวตนที่ ธอส. ทุกสาขาทั่วประเทศ เพื่อความสะดวกในการทำธุรกรรมการโอนเงินผ่านแอปมากขึ้น สอบถามรายละเอียดเพิ่มเติมได้ที่ ธอส. ทุกสาขาทั่วประเทศ GHBank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคาร ได้ที่ Mobile Application : GHB ALL GEN และ www.ghbank.co.th
ฝ่ายสื่อสารองค์กร
26 มิถุนายน 2566

ที่มา : https://www.thaigov.go.th/news/contents/details/69698