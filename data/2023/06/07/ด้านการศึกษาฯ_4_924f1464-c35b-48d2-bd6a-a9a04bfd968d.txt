รัฐบาลไทย-ข่าวทำเนียบรัฐบาล-รมว.อว.เยี่ยมชมการดำเนินงานของ กยศ. ชี้งานที่ทำคือการให้โอกาสเด็กได้มีการศึกษา


วันพุธที่ 7 มิถุนายน 2566
รมว.อว.เยี่ยมชมการดำเนินงานของ กยศ. ชี้งานที่ทำคือการให้โอกาสเด็กได้มีการศึกษา
รมว.อว.เยี่ยมชมการดำเนินงานของ กยศ. ชี้งานที่ทำคือการให้โอกาสเด็กได้มีการศึกษา
วันที่ 10 พ.ค. ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เยี่ยมชมการดำเนินงานของกองทุนเงินให้กู้ยืมเพื่อการศึกษา (กยศ.) พร้อมด้วย ดร.บุญเกียรติ การะเวกพันธุ์ ผู้ช่วยรัฐมนตรีประจำกระทรวง อว. นายสัมพันธ์ เย็นสำราญ ที่ปรึกษารัฐมนตรีกระทรวง อว. โดยมี นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา ให้การต้อนรับและนำเสนอผลการดำเนินงานของกองทุนฯ ณ อาคารเอไอเอ แคปปิตอลเซ็นเตอร์ ถ.รัชดาภิเษก กรุงเทพฯ
ทั้งนี้ ศ.(พิเศษ) ดร.เอนก กล่าวว่า การทำงานของทาง กยศ. คือการให้โอกาสเด็กได้มีการศึกษา งานหรือกิจกรรมที่ทำอยู่ถือเป็นสิ่งที่ดีมาก เป็นประโยชน์ต่อสังคม สิ่งที่สถาบันการศึกษาควรจะทำต่อจากนี้ คือการสอนให้เด็กได้เรียนรู้ ปรับวิธีคิด และปลูกฝังให้เด็กมีความกตัญญูต่อผู้ที่ช่วยเหลือ กระทรวง อว. พร้อมจะสนับสนุนงานในทุกด้านของ กยศ. สิ่งใดที่ อว. สามารถทำได้จะทำอย่างเต็มที่

ที่มา : https://www.thaigov.go.th/news/contents/details/68978