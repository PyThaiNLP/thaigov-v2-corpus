รัฐบาลไทย-ข่าวทำเนียบรัฐบาล-“ปลัดฯ จตุพร” ชวนร่วมเปลี่ยนโลก ด้วยการลด – ละ - เลิก พลาสติกใช้ครั้งเดียว ในวันสิ่งแวดล้อมโลก 2566


วันอังคารที่ 6 มิถุนายน 2566
“ปลัดฯ จตุพร” ชวนร่วมเปลี่ยนโลก ด้วยการลด – ละ - เลิก พลาสติกใช้ครั้งเดียว ในวันสิ่งแวดล้อมโลก 2566
“ปลัดฯ จตุพร” ชวนร่วมเปลี่ยนโลก ด้วยการลด – ละ - เลิก พลาสติกใช้ครั้งเดียว ในวันสิ่งแวดล้อมโลก 2566
“ปลัดฯ จตุพร” ชวนร่วมเปลี่ยนโลก ด้วยการลด – ละ - เลิก พลาสติกใช้ครั้งเดียว ในวันสิ่งแวดล้อมโลก 2566
วันที่ 6 มิถุนายน 2566 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานการแถลงข่าวการจัดกิจกรรมเนื่องในวันสิ่งแวดล้อมโลก ประจำปี 2566 ภายใต้แนวคิด "Beat Plastic Pollution รักษ์โลก ลดพลาสติก" ตามประเด็นหลักในการรณรงค์ของโครงการสิ่งแวดล้อมแห่งสหประชาชาติ หรือ UNEP โดยมี คณะผู้บริหาร ทส. พร้อมด้วยภาคีเครือข่ายทั้งภาครัฐ ภาคเอกชน และสื่อมวลชน เข้าร่วมงาน ณ ห้องประชุมอารีย์สัมพันธ์ ชั้น 3 กรมส่งเสริมคุณภาพสิ่งแวดล้อม เพื่อเชิญชวนทุกภาคส่วนร่วมกันเปลี่ยนโลก ด้วยการลด – ละ - เลิก พลาสติกแบบใช้ครั้งเดียว หรือ single-use plastics เพื่อลดมลพิษจากขยะพลาสติก ที่ทุกคนสามารถช่วยโลกได้ เพียงเริ่มลงมือทำตั้งแต่วันนี้ พร้อมเชิญชวนร่วมกิจกรรมเดิน - วิ่ง “Run for Earth : วิ่งรักษ์โลก” เพื่อร่วมเรียนรู้การมีส่วนร่วมลดขยะพลาสติกในทุกมิติที่เกิดขึ้นในชีวิตประจำวัน ณ สวนสมเด็จพระศรีนครินทร์ อำเภอปากเกร็ด จังหวัดนนทบุรี ในวันอาทิตย์ที่ 11 มิถุนายน ที่จะถึงนี้ด้วย
นายจตุพร กล่าวว่า องค์การสหประชาชาติได้กำหนดให้วันที่ 5 มิถุนายน ของทุกปี เป็นวันสิ่งแวดล้อมโลก โดยในปี 2566 นี้ ได้มุ่งเน้นไปที่การแก้ปัญหามลพิษจากขยะพลาสติก ภายใต้แนวคิด “Beat Plastic Pollution” ซึ่งเป็นประเด็นเดียวกันกับเมื่อปี 2561 แสดงให้เห็นว่า มลพิษทางสิ่งแวดล้อมที่เกิดจากขยะพลาสติกนั้น ยังคงเป็นปัญหาที่สำคัญอย่างมาก ซึ่งประเทศไทยได้มีกรอบและทิศทางการดำเนินการป้องกันและแก้ไขปัญหาขยะพลาสติกของประเทศ แบบบูรณาการ ภายใต้ Roadmap การจัดการขยะพลาสติก พ.ศ. 2561 – 2573 โดยการมีส่วนร่วมของหน่วยงานทั้งในระดับพื้นที่และระดับองค์กร เพื่อให้เกิดการขับเคลื่อนอย่างเป็นรูปธรรม ควบคู่กับการสร้างความรู้ ความเข้าใจแก่ประชาชน สร้างการมีส่วนร่วมกับหน่วยงานภาครัฐ รวมถึงภาคเอกชน ผู้ประกอบการ เจ้าของแบรนด์สินค้า ไปจนถึงผู้ค้าปลีก ให้มีส่วนร่วมในการจัดการขยะพลาสติก ในฐานะผู้ผลิต รวมทั้งการเลือกใช้เครื่องมือที่เหมาะสม เพื่อเป็นกลไกในการขับเคลื่อนไปสู่ความสำเร็จมากยิ่งขึ้น

ที่มา : https://www.thaigov.go.th/news/contents/details/68957