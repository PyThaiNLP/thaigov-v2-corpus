รัฐบาลไทย-ข่าวทำเนียบรัฐบาล-รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๔/๒๕๖๖


วันพุธที่ 7 มิถุนายน 2566
07/06/2566
พิมพ์
รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๔/๒๕๖๖
รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๔/๒๕๖๖
ในวันพุธที่ ๗ มิถุนายน ๒๕๖๖ เวลา ๑๑.๐๐ น. นายวิษณุ เครืองาม รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๔/๒๕๖๖ โดยมี พล.ต.ท.พิจาร จิตติรัตน์ ที่ปรึกษารองนายกรัฐมนตรี (นายวิษณุ เครืองาม) นางพงษ์สวาท กายอรุณสุทธิ์ ปลัดกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พร้อมด้วยผู้บริหารระดับสูง และเจ้าหน้าที่ที่เกี่ยวข้อง เข้าร่วมการประชุมฯ ณ ห้องประชุม ๑๐-๐๑ ชั้น ๑๐ อาคารกระทรวงยุติธรรม และผ่านระบบการประชุมทางไกล (Cisco Webex Meeting)
ในการนี้ ที่ประชุมได้รับทราบรายงานผลการดำเนินงานตามแผนปฏิบัติการเร่งรัดของหน่วยงานในสังกัดกระทรวงยุติธรรม (Quick Win) จำนวน ๒ เรื่อง ได้แก่ ๑) การสืบสวนขยายผลเครือข่ายการค้ายาเสพติดรายสำคัญ และ ๒) ความร่วมมือในการร่วมกันพัฒนางานราชทัณฑ์ระหว่างประเทศไทยและประเทศอังกฤษ พร้อมทั้งรับทราบรายงานผลการปฏิบัติราชการทั่วไปของหน่วยงานในสังกัดกระทรวงยุติธรรม จำนวน ๖ เรื่อง ได้แก่ ๑) การประชุมคณะกรรมาธิการว่าด้วยการป้องกันอาชญากรรมและความยุติธรรมทางอาญา สมัยที่ ๓๒  (The 32th Commission on Crime Prevention and Criminal Justice (CCPCJ)) ๒) การขอรับบริจาคหนังสือภาษาต่างประเทศสำหรับผู้ต้องขังชาวต่างชาติ ๓) การเปิดพิพิธภัณฑ์ราชทัณฑ์ ศูนย์การเรียนรู้เชิงประวัติศาสตร์ ๔) การประชาสัมพันธ์ เรื่อง การวางทรัพย์ ๕) การประเมินภัยคุกคามด้านยาเสพติดและสารตั้งต้นของ UNODC และ ๖) การฝึกอบรมหลักสูตรข่าวกรองขั้นพื้นฐาน (Basic Intelligence Training Course)
นอกจากนี้ ที่ประชุมได้รับทราบรายงานผลการดำเนินงานตามข้อสั่งการของรัฐมนตรีว่าการกระทรวงยุติธรรม ได้แก่ การลงนามในบันทึกความร่วมมือกับกองทุนพัฒนาสื่อปลอดภัยและสร้างสรรค์เพื่อการพัฒนาพฤตินิสัยให้แก่ผู้ต้องขังในเรือนจำ โดยกรมราชทัณฑ์ ทั้งนี้ กรมพินิจและคุ้มครองเด็กและเยาวชน ได้รายงานสถิติเกี่ยวกับการกระทำผิดซ้ำของเด็กและเยาวชน สถิติการจัดการศึกษาและการฝึกอาชีพเด็กและเยาวชน การจัดทำ MOU เพื่อการฝึกอาชีพ/วิชาชีพเด็กและเยาวชนกับหน่วยงานภาครัฐและเอกชน และโครงการดำเนินการสมัครเข้ารับราชการทหารกองประจำการโดยวิธีร้องขอ (กรณีพิเศษ) และกรณีอายุครบเกณฑ์ประจำปี พ.ศ. ๒๕๖๖

ที่มา : https://www.thaigov.go.th/news/contents/details/69017