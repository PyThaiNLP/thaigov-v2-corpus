รัฐบาลไทย-ข่าวทำเนียบรัฐบาล-กองทุนเพื่อความเสมอภาคทางการศึกษา ช่วยผู้ด้อยโอกาสแล้ว 1.4 ล้านคน


วันพุธที่ 7 มิถุนายน 2566
กองทุนเพื่อความเสมอภาคทางการศึกษา ช่วยผู้ด้อยโอกาสแล้ว 1.4 ล้านคน
วันพุธที่ 7 มิถุนายน 2566
ต่อจากนี้ไป ขอเชิญรับฟังไทยคู่ฟ้า
กองทุนเพื่อความเสมอภาคทางการศึกษา รายงานภาพรวมการดำเนินงานปี 2565
ต่อที่ประชุมคณะรัฐมนตรี โดยได้ช่วยเหลือเด็ก เยาวชน
และประชาชนที่ขาดแคลนทุนทรัพย์หรือด้อยโอกาสให้เข้าถึงการศึกษารวม 1,396,208 คน
ผ่านการดำเนินงาน เช่น มาตรการเร่งด่วนช่วงวิกฤตโควิด-19 คือ
ระดมทุนช่วยเหลือเด็กที่เสี่ยงหลุดออกจากระบบการศึกษาและตั้งศูนย์ช่วยเหลือใน 4 จังหวัดนำร่อง ได้แก่
พิษณุโลก ขอนแก่น ยะลา และกทม. การส่งเสริม พัฒนา และช่วยเหลือกลุ่มเป้าหมาย เช่น
อุดหนุนงบประมาณ ทุนการศึกษา พัฒนาครูและโรงเรียน การลดความเหลื่อมล้ำ
โดยพัฒนาระบบข้อมูลระดับพื้นที่เพื่อให้เกิดแผนบูรณาการระดับจังหวัด
และการวิจัยพัฒนาองค์ความรู้และนวัตกรรมเพื่อสร้างความเสมอภาคทางการศึกษา
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/69012