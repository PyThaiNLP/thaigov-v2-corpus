รัฐบาลไทย-ข่าวทำเนียบรัฐบาล-เตรียมเสนอพระนาม พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ให้องค์การยูเนสโก ประกาศยกย่องเป็นบุคคลที่ทรงคุณค่าของโลก


วันพุธที่ 7 มิถุนายน 2566
เตรียมเสนอพระนาม พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ให้องค์การยูเนสโก ประกาศยกย่องเป็นบุคคลที่ทรงคุณค่าของโลก
.....
ที่ประชุม ครม. (6 มิ.ย. 66) เห็นชอบหลักการเสนอพระนามพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ให้องค์การ UNESCO ประกาศยกย่องและร่วมเฉลิมฉลอง ในวาระ 100 ปี วันพระบรมราชสมภพ ในปี 2570
.
เนื่องจากทรงอุทิศพระองค์เพื่อบำเพ็ญพระราชกรณียกิจ เพื่อยกระดับคุณภาพชีวิตของประชาชนชาวไทย นอกจากนี้ พระราชกรณียกิจ ของพระองค์สอดคล้องกับวัตถุประสงค์และการดำเนินงานขององค์การ UNESCO ทั้ง 5 ด้าน คือ การศึกษา วัฒนธรรม วิทยาศาสตร์ สังคมศาสตร์ และสื่อสารมวลชน ตลอดจนมีเป้าหมายเพื่อส่งเสริมสันติภาพ ความเท่าเทียม และการพัฒนาที่ยั่งยืน ซึ่งนานาชาติและองค์การระหว่างประเทศต่าง ๆ ให้การยอมรับในฐานะพระมหากษัตริย์นักพัฒนา
.
โดยกระทรวงศึกษาธิการ เตรียมจัดทำร่างเอกสารเสนอพระนามต่อองค์การ UNESCO ภายในปี 2567 เพื่อนำเข้าที่ประชุมพิจารณาภายในไตรมาสที่ 2 ของปี 2568 ก่อนที่ประชุมสมัยสามัญขององค์การ UNESCO พิจารณาให้ความเห็นชอบ ในเดือนพ.ย. 2568
.
อ่านเพิ่มเติม คลิก https://www.thaigov.go.th/news/contents/details/68944
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69003