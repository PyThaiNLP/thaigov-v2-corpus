รัฐบาลไทย-ข่าวทำเนียบรัฐบาล-อว. ปิดหลักสูตร "Wins 3" ชี้สามารถสร้างเครือข่ายและพัฒนาศักยภาพผู้บริหารระดับสูงของ อว. และหน่วยงานอื่นทั้งรัฐ-เอกชน


วันพุธที่ 7 มิถุนายน 2566
อว. ปิดหลักสูตร "Wins 3" ชี้สามารถสร้างเครือข่ายและพัฒนาศักยภาพผู้บริหารระดับสูงของ อว. และหน่วยงานอื่นทั้งรัฐ-เอกชน
อว. ปิดหลักสูตร "Wins 3" ชี้สามารถสร้างเครือข่ายและพัฒนาศักยภาพผู้บริหารระดับสูงของ อว. และหน่วยงานอื่นทั้งรัฐ-เอกชน
เมื่อวันที่ 25 พ.ค. ศ.(พิเศษ) ดร.เอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม (อว.) เป็นประธานพิธีปิดหลักสูตร "Wins 3" โครงการพัฒนาเครือข่ายและศักยภาพผู้บริหารระดับสูงของกระทรวงการอุดมศึกษา วิทยาศาสตร์ วิจัยและนวัตกรรม โดยมี ศ.ดร.นพ.สิริฤกษ์ ทรงศิวิไล ปลัดกระทรวง อว. เข้าร่วม ณ โรงแรม Avani สุขุมวิท
ศ.(พิเศษ) ดร.เอนก กล่าวว่า อว.จัดทำหลักสูตร Wins ขึ้นเพื่อสร้างเครือข่าย ผนึกพลังประสานความร่วมมือและเชื่อมโยงงานของหน่วยงานในกระทรวง อว. และหน่วยงานอื่น ทั้งภาครัฐและเอกชน พัฒนาแนวคิด กลยุทธ์การทำงาน กระบวนการเรียนรู้ด้าน Digital Literacy เพื่อการบริหารจัดการองค์กร พร้อมส่งเสริมสมรรถนะบุคลากรรุ่นใหม่ของสถาบันอุดมศึกษา
ปัจจุบัน หลักสูตร Wins ประสบความสำเร็จเป็นอย่างมากและได้จัดทำไปแล้วถึง 6 รุ่น เชื่อว่าหลักสูตรนี้จะยังคงมีต่อไปเรื่อย ๆ เพราะการอุดมศึกษาของไทยจะต้องก้าวไปข้างหน้าอย่างไม่หยุดยั้ง

ที่มา : https://www.thaigov.go.th/news/contents/details/68984