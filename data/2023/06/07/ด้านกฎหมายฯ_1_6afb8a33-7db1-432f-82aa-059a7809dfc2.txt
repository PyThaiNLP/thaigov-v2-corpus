รัฐบาลไทย-ข่าวทำเนียบรัฐบาล-คณะนักศึกษาและคณาจารย์จากมหาวิทยาลัย Singapore University of Social Science (SUSS) ประเทศสิงคโปร์ เข้าศึกษาดูงานหน่วยงานในกระทรวงยุติธรรม


วันพุธที่ 7 มิถุนายน 2566
06/06/2566
พิมพ์
คณะนักศึกษาและคณาจารย์จากมหาวิทยาลัย Singapore University of Social Science (SUSS) ประเทศสิงคโปร์ เข้าศึกษาดูงานหน่วยงานในกระทรวงยุติธรรม
คณะนักศึกษาและคณาจารย์จากมหาวิทยาลัย Singapore University of Social Science (SUSS) ประเทศสิงคโปร์ เข้าศึกษาดูงานหน่วยงานในกระทรวงยุติธรรม
ในวันอังคารที่ ๖ มิถุนายน ๒๕๖๖ เวลา ๐๙.๐๐ น. พันตำรวจโท ประวุธ วงศ์สีนิล รองปลัดกระทรวงยุติธรรม ให้การต้อนรับคณะนักศึกษาและคณาจารย์จากมหาวิทยาลัย Singapore University of Social Science (SUSS) ประเทศสิงคโปร์ โดยมีผู้เข้ารับฟังการบรรยายจำนวน ๑๘ ราย ประกอบด้วยนักศึกษาในระดับปริญญาตรี จำนวน ๑๕ ราย และอาจารย์ จำนวน ๓ ราย ในโอกาสเข้าศึกษาดูงาน และรับฟังการบรรยายจากผู้แทนหน่วยงานของกระทรวงยุติธรรม ณ ห้องประชุม ๑๐-๐๑ อาคารกระทรวงยุติธรรม
ในการนี้ วิทยากรจากกรมสอบสวนคดีพิเศษ กรมพินิจและคุ้มครองเด็กและเยาวชน และกรมคุมประพฤติ เข้าร่วมการบรรยายในหัวข้อ “ภารกิจและอำนาจหน้าที่ของหน่วยงาน ในประเด็นท้าทายด้านความมั่นคงและความปลอดภัยสาธารณะ” ทั้งนี้ การเข้าศึกษาดูงานดังกล่าว เป็นส่วนหนึ่งของหลักสูตรการเรียนรู้จากประสบการณ์ในต่างประเทศ หัวข้อ “ความมั่นคงและความปลอดภัยสาธารณะ จากมุมมองระดับโลก” (Public Safety and Security from a Global Perspective) ซึ่งมีวัตถุประสงค์เพื่อให้นักศึกษาได้มีปฏิสัมพันธ์และ เรียนรู้จากผู้ปฏิบัติงานด้านยุติธรรมของไทย ในการจัดการปัญหาหรือความท้าทาย รวมถึงเพื่อเสริมสร้างความรู้ความเข้าใจกระบวนการยุติธรรมของประเทศไทย

ที่มา : https://www.thaigov.go.th/news/contents/details/68961