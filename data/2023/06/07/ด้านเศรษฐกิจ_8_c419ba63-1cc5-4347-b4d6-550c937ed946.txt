รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย นภ.3015 อำเภอศรีบุญเรือง จังหวัดหนองบัวลำภู เสร็จสมบูรณ์ 


วันพุธที่ 7 มิถุนายน 2566
กรมทางหลวงชนบท ยกระดับถนนสาย นภ.3015 อำเภอศรีบุญเรือง จังหวัดหนองบัวลำภู เสร็จสมบูรณ์
เพิ่มศักยภาพการคมนาคมระหว่างตำบลสู่อำเภอ สนับสนุนการขนส่งผลผลิตทางการเกษตรให้ประชาชนมีความสะดวกรวดเร็วปลอดภัย
กรมทางหลวงชนบท (ทช.) กระทรวงคมนาคม โดยแขวงทางหลวงชนบทหนองบัวลำภู ดำเนินการก่อสร้างถนนและยกระดับชั้นทางถนนทางหลวงชนบทสาย นภ.3015 แยก ทล.228 - บ้านดอนปอ อำเภอศรีบุญเรือง จังหวัดหนองบัวลำภู เสร็จสมบูรณ์ โดยถนนเป็นเส้นทางขนส่งผลผลิตทางการเกษตรเชื่อมระหว่างตำบลหนองบัวใต้ไปอำเภอศรีบุญเรือง ทำให้มีปริมาณการจราจรถึง 4,397 คัน/วัน ทช. ได้ก่อสร้างเป็นถนนลาดยางแอสฟัลท์ติกคอนกรีต ขนาด 2 ช่องจราจร ผิวจราจรกว้าง 7 เมตร ไหล่ทางกว้างข้างละ 2.5 เมตร ตั้งแต่ช่วง กม. ที่ 0+800 - 3+600 รวมระยะทาง 2.8 กิโลเมตร พร้อมติดตั้งเครื่องหมายจราจรและสิ่งอำนวย   ความปลอดภัย งบประมาณ 15.990 ล้านบาท เพื่อยกระดับและพัฒนาเติมต่อโครงข่ายทางหลวงชนบทให้มีความสมบูรณ์ ยกระดับคุณภาพชีวิตที่ดีให้กับประชาชน และสนับสนุนการขนส่งค้าทางการเกษตรให้สามารถเดินทาง ได้อย่างสะดวกรวดเร็วปลอดภัยมากขึ้น

ที่มา : https://www.thaigov.go.th/news/contents/details/68997