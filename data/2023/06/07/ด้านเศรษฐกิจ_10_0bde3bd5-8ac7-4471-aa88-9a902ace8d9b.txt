รัฐบาลไทย-ข่าวทำเนียบรัฐบาล-กระทรวงเกษตรและสหกรณ์  ร่วมกับ กระทรวงทรัพยากรธรรมชาติและสิ่งแวดล้อม หารือแนวทางการลดพื้นที่ปลูกข้าวโพดเลี้ยงสัตว์เพื่อแก้ปัญหาหมอกควัน (PM 2.5) 


วันพุธที่ 7 มิถุนายน 2566
กระทรวงเกษตรและสหกรณ์  ร่วมกับ กระทรวงทรัพยากรธรรมชาติและสิ่งแวดล้อม หารือแนวทางการลดพื้นที่ปลูกข้าวโพดเลี้ยงสัตว์เพื่อแก้ปัญหาหมอกควัน (PM 2.5)
กระทรวงเกษตรและสหกรณ์  ร่วมกับ กระทรวงทรัพยากรธรรมชาติและสิ่งแวดล้อม หารือแนวทางการลดพื้นที่ปลูกข้าวโพดเลี้ยงสัตว์เพื่อแก้ปัญหาหมอกควัน (PM 2.5) ในพื้นที่ภาคเหนือตอนบน
วันพุธที่ 7 มิถุนายน 2566 นายอภัย สุทธิสังข์ รองปลัดกระทรวงเกษตรและสหกรณ์ (กษ.) ประชุมร่วมกับร่วมกับนายเถลิงศักดิ์ เพ็ชสุวรรณ รองปลัดกระทรวงทรัพยากรธรรมชาติและสิ่งแวดล้อม (ทส.) เพื่อหารือแนวทางการลดพื้นที่ปลูกข้าวโพดเลี้ยงสัตว์เพื่อแก้ปัญหาหมอกควัน (PM 2.5) ในพื้นที่ภาคเหนือตอนบน ซึ่งมี หัวหน้าผู้ตรวจราชการและผู้ตรวจราชการ ทส. และหน่วยงานที่เกี่ยวข้องในกระทรวงเกษตรและสหกรณ์ เข้าร่วมประชุมด้วย โดย กษ. เสนอแนวทางการแก้ปัญหาดังกล่าว ดังนี้
1. ส่งเสริมการปลูกข้าวกล้องในพื้นที่ลุ่มเพื่อทดแทนอาหารสัตว์ โดยการลดปริมาณการรับซื้อข้าวโพดเลี้ยงสัตว์ในพื้นที่เสื่อมโทรมหรือพื้นที่มีการเผาหลักเสร็จการเก็บเกี่ยวข้าวโพดเลี้ยงสัตว์
2. สร้างอาชีพในพื้นที่เสื่อมโทรมที่ปลูกข้าวโพดเลี้ยงสัตว์ มาเป็นการปลูกกาแฟ ซึ่งเป็นสินค้าที่มีความต้องการของตลาดในประเทศไทย เนื่องจากประเทศไทยยังมีการนำเข้ากาแฟเป็นจำนวนมาก ทั้งนี้ ขอให้มีการส่งเสริมปลูกกล้วยน้ำหว้าเพื่อเป็นแนวป้องกันในการปลูกกาแฟเบื้องต้น และเมื่อกาแฟโตได้ระยะหนึ่งก็ปลูกถั่วเขียวแบบ 45 เก็บเกี่ยวเพื่อมาเป็นอาหารสัตว์อีกทางหนึ่ง ซึ่งเป็นการสร้างรายได้ให้เกษตรกรในระยะเวลาที่ต้องรอกาแฟเติมโตพร้อมเก็บผลผลิต และยังสามารถเก็บเกี่ยวผลผลิตและแปรรูปจากกล้วยสร้างรายได้อีกทางหนึ่ง
3. ปลูกยางพาราเป็นแนวป้องกันป่าและเป็นการเสริมสร้างรายได้ให้เกษตรกรในการปลูกพื้นที่ป่าทดแทนต่อไป

ที่มา : https://www.thaigov.go.th/news/contents/details/68999