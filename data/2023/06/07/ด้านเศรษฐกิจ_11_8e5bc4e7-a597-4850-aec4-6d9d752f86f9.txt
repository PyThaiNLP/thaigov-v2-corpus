รัฐบาลไทย-ข่าวทำเนียบรัฐบาล-ดีอีเอส หารือ G2G Roundtable on Scams and AI Governance ณ สาธารณรัฐสิงคโปร์


วันพุธที่ 7 มิถุนายน 2566
ดีอีเอส หารือ G2G Roundtable on Scams and AI Governance ณ สาธารณรัฐสิงคโปร์
ดีอีเอส หารือ G2G Roundtable on Scams and AI Governance ณ สาธารณรัฐสิงคโปร์
วันนี้ (7 มิถุนายน 66 ) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วย ดร. ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ เข้าร่วมการประชุม Government-to-Government (G2G) Roundtable on Scams and AI Governance โดยมี H.E. Mrs Josephine Teo รัฐมนตรีว่าการกระทรวงการสื่อสารและสารสนเทศ และรัฐมนตรีว่าการกระทรวงกิจการภายใน ลำดับที่ 2 (Minister for Communications and Information & Second Minister for Home Affairs ) ร่วมประชุม ภายใต้งาน Asia Tech x Singapore (ATxSG) 2023 ณ สาธารณรัฐสิงคโปร์ จัดขึ้นเพื่อเป็นเวทีหารือและแลกเปลี่ยนข้อมูลเกี่ยวกับนวัตกรรม เทคโนโลยีเกี่ยวข้องกับธรรมาภิบาลปัญญาประดิษฐ์ (AI Governance) การพัฒนากรอบธรรมาภิบาลปัญญาประดิษฐ์
ทั้งนี้ ด้านปลัดกระทรวงฯ ได้นำเสนอปัญหา Online Scams ซึ่งเป็นปัญหาระดับโลก มาหารือถึงแนวทางความร่วมมือระหว่างประเทศในการแก้ไขปัญหาอาชญากรรมออนไลน์ โดยต้องสร้างกลไกความร่วมมือด้าน Digital Trust and Security ที่มีประสิทธิภาพร่วมกัน ทั้งภาครัฐและเอกชน รวมถึงการนำเทคโนโลยี ที่ทันสมัยมาใช้ในการช่วยป้องกันและเฝ้าระวังการทำธุรกรรมด้านการเงินที่น่าสงสัย ตลอดจนการสร้างองค์ความรู้และความตระหนักในเรื่องการใช้ออนไลน์อย่างปลอดภัยให้กับประชาชนที่ถือเป็นนโยบายลำดับต้นๆ ที่ทุกประเทศต้องให้ความสำคัญ
_______________________

ที่มา : https://www.thaigov.go.th/news/contents/details/69005