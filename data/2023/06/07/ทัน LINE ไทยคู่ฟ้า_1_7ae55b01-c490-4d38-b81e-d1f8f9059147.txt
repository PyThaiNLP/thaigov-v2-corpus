รัฐบาลไทย-ข่าวทำเนียบรัฐบาล-เตรียมเปิดตลาดการค้าแห่งใหม่ในคาซัคสถาน ขยายโอกาสการค้าการลงทุนของไทย


วันพุธที่ 7 มิถุนายน 2566
เตรียมเปิดตลาดการค้าแห่งใหม่ในคาซัคสถาน ขยายโอกาสการค้าการลงทุนของไทย
.....
กระทรวงพาณิชย์วางแผนปรับย้ายสำนักงานส่งเสริมการค้าในต่างประเทศ เพิ่มยอดการค้าส่งออก โดยประเมินว่าประเทศคาซัคสถานเป็นตลาดที่มีศักยภาพ และถือเป็นคู่ค้าอันดับ 3 ของไทยในกลุ่มประเทศเครือรัฐเอกราช (Commonwealth of Independent States : CIS) เป็นคู่ค้าที่มีศักยภาพมากที่สุดในภูมิภาคเอเชียกลาง (คาซัคสถาน คีร์กีซสถาน ทาจิกิสถาน เติร์กเมนิสสถาน และอุซเบกิสถาน)
.
ซึ่งปี 2565 การค้าระหว่างไทย - คาซัคสถาน มีมูลค่า 136 ล้านเหรียญสหรัฐ ขยายตัว 98.42% คิดเป็นมูลค่าการส่งออก 61.79 ล้านเหรียญสหรัฐ และการนำเข้า 74.21 ล้านเหรียญสหรัฐ ขณะที่ภาพรวมการค้าระหว่างไทย - ภูมิภาคเอเชียกลาง มีมูลค่า 207.5 ล้านเหรียญสหรัฐฯ ขยายตัว 41.67% คิดเป็นมูลค่าการส่งออก 99.9 ล้านเหรียญสหรัฐฯ และการนำเข้า 107.6 ล้านเหรียญสหรัฐฯ
.
ประเทศคาซัคสถานเป็นตลาดการค้าแห่งใหม่สำหรับไทย แต่มีโอกาสทางการค้า การลงทุน และความร่วมมือทางเศรษฐกิจระหว่างกันอย่างมาก ไทยจึงต้องการเปิดสำนักงานทูตพาณิชย์ เพื่อสำรวจตลาด ขจัดอุปสรรค ลดต้นทุนการส่งออกสินค้าของไทย เพิ่มโอกาสทางการค้าระหว่างไทยกับคาซัคสถาน รวมถึงประเทศข้างเคียงด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69001