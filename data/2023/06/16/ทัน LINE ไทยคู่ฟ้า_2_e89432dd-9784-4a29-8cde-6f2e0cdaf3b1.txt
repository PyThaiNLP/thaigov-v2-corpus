รัฐบาลไทย-ข่าวทำเนียบรัฐบาล-ยกระดับมาตรฐานสถานรองรับเด็กทั่วประเทศ ดูแลผู้รับบริการให้ครอบคลุมทุกกลุ่มเป้าหมาย


วันศุกร์ที่ 16 มิถุนายน 2566
ยกระดับมาตรฐานสถานรองรับเด็กทั่วประเทศ ดูแลผู้รับบริการให้ครอบคลุมทุกกลุ่มเป้าหมาย
.....
กระทรวงการพัฒนาสังคมและความมั่นคงของมนุษย์ (พม.) ยกระดับมาตรฐานสถานรองรับเด็ก และการดูแลผู้รับบริการทั่วประเทศให้ครอบคลุมทุกกลุ่มเป้าหมาย มุ่งเน้นให้เด็กได้รับการดูแล ปกป้องคุ้มครอง และมีความปลอดภัย พร้อมให้การดูแลสวัสดิการและสร้างสมดุลชีวิตกับงาน (Work-Life Balance) รวมทั้งประเมินและพัฒนาทักษะให้กับเจ้าหน้าที่ และพี่เลี้ยง ปรับเปลี่ยนการดูแลผู้รับบริการให้ดีขึ้นยิ่งขึ้น
.
อีกทั้งจัดให้มีการประเมินความเสี่ยงเพื่อยกระดับมาตรฐานสถานรองรับเด็กรายแห่ง ทบทวนมาตรฐานการดูแลเด็กของบ้านพักเด็กและครอบครัว และสถานรองรับเด็กทั่วประเทศให้เป็นมาตรฐานกลาง มุ่งเสริมสร้างความเข้มแข็งของครอบครัวและชุมชน เพื่อลดจำนวนเด็กและป้องกันเด็กไม่ให้เข้าสู่การเลี้ยงดูทดแทนโดยไม่จำเป็น
.
นอกจากนี้ ยังจัดให้มีระบบสถานสงเคราะห์และสถานรองรับทั่วประเทศใหม่ โดยจัดตั้งคณะกรรมการบริหารสถานการณ์ในภาวะวิกฤต ทีมตรวจเยี่ยม ส่งเสริมบทบาทและกลไกของการคุ้มครองเด็กจังหวัดและ กทม. เพื่อเพิ่มการคุ้มครองเด็กระดับพื้นที่ให้ทั่วถึงยิ่งขึ้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69309