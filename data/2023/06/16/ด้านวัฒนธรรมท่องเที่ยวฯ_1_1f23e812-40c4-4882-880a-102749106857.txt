รัฐบาลไทย-ข่าวทำเนียบรัฐบาล-ปลัดกระทรวงวัฒนธรรมเป็นประธานกิจกรรม “สวดมนต์เจริญจิตตภาวนา” ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา


วันศุกร์ที่ 16 มิถุนายน 2566
ปลัดกระทรวงวัฒนธรรมเป็นประธานกิจกรรม “สวดมนต์เจริญจิตตภาวนา” ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
ปลัดกระทรวงวัฒนธรรมเป็นประธานกิจกรรม “สวดมนต์เจริญจิตตภาวนา” ถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา และส่งเสริมให้ข้าราชการและเจ้าหน้าที่ได้สวดมนต์เสริมสิริมงคลแก่ชีวิต
วันที่ ๑๖ มิถุนายน ๒๕๖๖ เวลา ๐๘.๐๐ น. นางยุพา ทวีวัฒนะกิจบวร ปลัดกระทรวงวัฒนธรรม เป็นประธานกิจกรรม “สวดมนต์เจริญจิตตภาวนา” โดยมีนางยุถิกา อิศรางกูร ณ อยุธยา รองปลัดกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม ผู้บริหาร ข้าราชการและเจ้าหน้าที่กระทรวงวัฒนธรรม เข้าร่วม ณ ศาลาแทงหยวก กองพิธีการศพที่ได้รับพระราชทาน กระทรวงวัฒนธรรม
ทั้งนี้ กิจกรรมดังกล่าวจัดขึ้นทุกวันศุกร์ โดยเริ่มตั้งแต่ วันศุกร์ที่ ๑๖ มิถุนายน เป็นต้นไป เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ตลอดจนส่งเสริมและสนับสนุนให้ข้าราชการและเจ้าหน้าที่ได้มีโอกาสทำบุญ สวดมนต์ ไหว้พระ และเจริญจิตตภาวนา อันจะส่งผลให้เกิดความศรัทธาในพระรัตนตรัย เกิดความเป็นสิริมงคลแก่ชีวิต ทำให้มีจิตใจสงบ มีสมาธิ มีจิตใจเมตตา และมีความปรารถนาดีต่อเพื่อนมนุษย์

ที่มา : https://www.thaigov.go.th/news/contents/details/69321