รัฐบาลไทย-ข่าวทำเนียบรัฐบาล-ปลัด ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ พร้อมถวายรายงานการพัฒนาทรัพยากรธรรมชาติและแหล่งน้ำ พื้นที่บ้านเทพภูเงิน จ.อุดรธานี


วันศุกร์ที่ 16 มิถุนายน 2566
ปลัด ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ พร้อมถวายรายงานการพัฒนาทรัพยากรธรรมชาติและแหล่งน้ำ พื้นที่บ้านเทพภูเงิน จ.อุดรธานี
ปลัด ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ พร้อมถวายรายงานการพัฒนาทรัพยากรธรรมชาติและแหล่งน้ำ พื้นที่บ้านเทพภูเงิน จ.อุดรธานี
ปลัด ทส. เฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ พร้อมถวายรายงานการพัฒนาทรัพยากรธรรมชาติและแหล่งน้ำ พื้นที่บ้านเทพภูเงิน จ.อุดรธานี
วันที่ 13 มิถุนายน 2566 เวลาประมาณ 16.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย นายสุรชัย อจลบุญ อธิบดีกรมป่าไม้ และหน่วยงาน ทส. ในพื้นที่ ร่วมเฝ้าฯ รับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเยี่ยมและติดตามงานโครงการตามพระราชดำริ ณ โรงเรียนตำรวจตระเวนชายแดนบ้านเทพภูเงิน ตำบลน้ำโสม อำเภอน้ำโสม จังหวัดอุดรธานี
โอกาสนี้ ปกท.ทส. ได้กราบบังคมทูลถวายรายงานการสำรวจศักยภาพของพื้นที่ในการพัฒนาด้านทรัพยากรธรรมชาติและแหล่งน้ำ เพื่อสนับสนุนชุมชนบ้านเทพภูเงิน ซึ่งมีเนื้อที่ 14,734 ไร่ มีการใช้ประโยชน์ที่ดินเป็น สวนยางพารา พื้นที่ไร่ - นา และพื้นที่ป่า มีศักยภาพการกักเก็บคาร์บอนตามประเภทการใช้ประโยชน์ที่ดินในปัจจุบัน จำนวน 47,261.38 ตันคาร์บอนไดออกไซด์เทียบเท่าต่อปี ด้านความสามารถในการเก็บกักน้ำผิวดิน ต้องมีการเพิ่มประสิทธิภาพการกักเก็บน้ำของอ่างเก็บน้ำเพื่อการอุปโภค บริโภค และการเกษตร โดยได้สำรวจพื้นที่ในการจัดทำฝายชะลอน้ำแบบถาวร จำนวน 3 แห่ง เพื่อดักตะกอนและเก็บน้ำไว้ใช้ในฤดูแล้ง ด้านน้ำบาดาล มีศักยภาพการให้น้ำ 2 – 10 ลูกบาศก์เมตรต่อชั่วโมง มีคุณภาพน้ำดี จึงได้ดำเนินการเจาะบ่อบาดาลที่โรงเรียนตำรวจตระเวนชายแดนบ้านเทพภูเงิน ที่ความลึก 50 เมตร สูบน้ำใช้ได้ปริมาณ 30 ลูกบาศก์เมตรต่อชั่วโมง
นอกจากนี้ ยังมีการจัดทำเรือนเพาะชำกล้าไม้ชุมชน การสำรวจพื้นที่นำร่องในการฟื้นฟูพื้นที่สวนยางพาราเพื่อปลูกไม้ป่า การเพิ่มศักยภาพการใช้ประโยชน์จากพืชสมุนไพร เพื่อเพิ่มความหลากหลายทางชีวภาพและรายได้ให้กับชุมชน การสำรวจการถือครองการใช้ประโยชน์ที่ดินครอบคลุมทั้งหมู่บ้าน ตามโครงการ คทช. รวมเนื้อที่ 11,548 ไร่ และการจัดทำโครงการร่วม ตามมาตรา 19 แห่ง พ.ร.บ. ป่าสงวนแห่งชาติ พ.ศ. 2507 จำนวน 447 ไร่ เพื่ออำนวยความสะดวกให้กับโรงเรียนตำรวจตระเวนชายแดนบ้านเทพภูเงิน และราษฎรบ้านเทพภูเงินในการใช้ประโยชน์พื้นที่อย่างถูกต้องตามกฎหมาย ต่อไป

ที่มา : https://www.thaigov.go.th/news/contents/details/69305