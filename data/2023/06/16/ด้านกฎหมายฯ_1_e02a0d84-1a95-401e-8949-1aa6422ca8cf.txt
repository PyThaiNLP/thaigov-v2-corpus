รัฐบาลไทย-ข่าวทำเนียบรัฐบาล-ปลัดกระทรวงยุติธรรม หารือร่วมกับหัวหน้าส่วนราชการในสังกัดกระทรวงยุติธรรมพื้นที่จังหวัดเชียงราย


วันศุกร์ที่ 16 มิถุนายน 2566
ปลัดกระทรวงยุติธรรม หารือร่วมกับหัวหน้าส่วนราชการในสังกัดกระทรวงยุติธรรมพื้นที่จังหวัดเชียงราย
ปลัดกระทรวงยุติธรรม หารือร่วมกับหัวหน้าส่วนราชการในสังกัดกระทรวงยุติธรรมพื้นที่จังหวัดเชียงราย
ในวันศุกร์ที่ ๑๖ มิถุนายน ๒๕๖๖ เวลา ๐๗.๓๐ น. ณ โรงแรมแกรนด์วิสต้า เชียงราย อำเภอเมือง จังหวัดเชียงราย นางพงษ์สวาท กายอรุณสุทธิ์ ปลัดกระทรวงยุติธรรม ได้ประชุมร่วมกับหัวหน้าส่วนราชการในสังกัดกระทรวงยุติธรรมในพื้นที่ ประกอบด้วย นางสาวจักษณา ปัญญาสิทธิ์ ผู้อำนวยการสำนักงานยุติธรรมจังหวัดเชียงราย นายไพรัตน์ ขมินทกูล ผู้บัญชาการเรือนจำกลางเชียงราย นางสุรีย์ ภู่เพชร ผู้อำนวยการสำนักงานคุมประพฤติจังหวัดเชียงราย นางบุษศา ประพันธ์ ผู้อำนวยการสถานพินิจและคุ้มครองเด็กและเยาวชนจังหวัดเชียงราย และนายยุทธพิชัย จำปาเทศ ผู้อำนวยการสำนักงานบังคับคดีจังหวัดเชียงราย โดยได้หารือเกี่ยวกับแนวทางการปฏิบัติงาน พร้อมทั้งรับฟังสภาพปัญหาและอุปสรรคที่เกิดขึ้นจากการทำงานของแต่ละส่วนราชการในพื้นที่จังหวัดเชียงราย
ในการนี้ ปลัดกระทรวงยุติธรรม ได้ให้คำแนะนำที่เป็นประโยชน์ต่อการปฏิบัติงานให้เป็นไปอย่างมีประสิทธิภาพ และเกิดความเหมาะสมมากยิ่งขึ้น โดยได้กล่าวใจความสำคัญตอนหนึ่งว่า “มิตรภาพ คือ การพร้อมที่จะร่วมมือกันทำงานในแต่ละส่วนให้เป็นหนึ่งเดียวกัน เพราะทั้งหมด คือ กระทรวงยุติธรรม และขอฝากความหวังในการช่วยเหลือประชาชนไว้กับทุกคน”

ที่มา : https://www.thaigov.go.th/news/contents/details/69314