รัฐบาลไทย-ข่าวทำเนียบรัฐบาล-ดีอีเอส ร่วมงานเปิดดัชนีชี้วัดสุขภาวะดิจิทัลครั้งแรก เผยคนไทย 44.04% เสี่ยงภัยไซเบอร์


วันศุกร์ที่ 16 มิถุนายน 2566
ดีอีเอส ร่วมงานเปิดดัชนีชี้วัดสุขภาวะดิจิทัลครั้งแรก เผยคนไทย 44.04% เสี่ยงภัยไซเบอร์
ดีอีเอส ร่วมงานเปิดดัชนีชี้วัดสุขภาวะดิจิทัลครั้งแรก เผยคนไทย 44.04% เสี่ยงภัยไซเบอร์
วันนี้ (16 มิถุนายน 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เข้าร่วมงานแถลงข่าวเปิดตัว Thailand Cyber Wellness Index จัดทำโดย AIS ร่วมมือกับ มหาวิทยาลัยเทคโนโลยีพระจอมเกล้าธนบุรี และนักวิชาการทั้งด้านเทคโนโลยี ด้านสุขภาพ ด้านสื่อสารมวลชน ด้านการศึกษา และด้านการวัดประเมินผล ปัจจุบัน กว่า 44.04% คนไทยยังเสี่ยงภัยไซเบอร์ โดยได้กล่าวถึง “การผลักดันภารกิจรักษาความมั่นคงปลอดภัยสารสนเทศของประเทศไทย” ว่า การสร้างความเชื่อมั่นในการใช้เทคโนโลยีดิจิทัลอย่างมั่นคงปลอดภัย เพราะ ความปลอดภัยทางไซเบอร์ คือ เรื่องใกล้ตัว และเกี่ยวข้องกับการใช้ชีวิตประจําวัน โดยจะยิ่งทวีความสําคัญยิ่งขึ้นตามแนวทางของโลก ที่กําลังปรับตัวเข้าสู่ยุคดิจิทัลในหลากหลายมิติ เรียกว่า ยิ่งใช้มากก็ยิ่งเพิ่มความเสี่ยง ดังนั้นนอกเหนือจากการใช้กฏหมาย อย่าง พ.ร.บ. การรักษาความมั่นคงปลอดภัยไซเบอร์แล้ว สิ่งที่เราต้องทำให้เกิดขึ้นอย่างเป็นรูปธรรมให้ได้ คือ การยกระดับขีดความสามารถหรือ ทักษะดิจิทัลของประชาชน หน่วยงาน ตลอดจนการเร่งรัดพัฒนา บุคลากรทางไซเบอร์ เพื่อให้สามารถรองรับกับภัยคุกคามที่อาจเกิดขึ้นได้ทุกเวลา
ด้าน นายสมชัย เลิศสุทธิวงค์ ประธานเจ้าหน้าที่บริหาร เอไอเอส ได้กล่าวถึง “นโยบายของ AIS ในการยกระดับทักษะทางดิจิทัลให้คนไทย ภายใต้แนวคิด "CYBER WELLNESS FOR THAIS" และความสำคัญของการมีดัชนี สุขภาวะดิจิทัลเป็นครั้งแรกสำหรับคนไทย” ณ ชั้น 1 โดม เซลส์ แกลลอรี่ อาคารเพิร์ล แบงก์ค็อก
____________________

ที่มา : https://www.thaigov.go.th/news/contents/details/69316