รัฐบาลไทย-ข่าวทำเนียบรัฐบาล-ดีอีเอส เปิดวงเสวนา Stop Cyberbullying Day ภายใต้โครงการ Girls in ICT Day ปี 66


วันศุกร์ที่ 16 มิถุนายน 2566
ดีอีเอส เปิดวงเสวนา Stop Cyberbullying Day ภายใต้โครงการ Girls in ICT Day ปี 66
ดีอีเอส เปิดวงเสวนา Stop Cyberbullying Day ภายใต้โครงการ Girls in ICT Day ปี 66
วันนี้ (16 มิถุนายน 66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานในพิธีเปิดการพัฒนาทักษะและเวทีเสวนา Stop Cyberbullying Day ภายใต้โครงการ Girls in ICT Day ประจำปี พ.ศ. 2566 ซึ่งเป็นกิจกรรมที่เกิดจากความร่วมมือระหว่างสหภาพโทรคมนาคมระหว่างประเทศ (ITU) กระทรวงดิจิทัลเพื่อเศรษฐกิจและสังคม สำนักงานส่งเสริมเศรษฐกิจดิจิทัล และ สำนักงานคณะกรรมการดิจิทัลเพื่อเศรษฐกิจและสังคมแห่งชาติ โดยมีวิทยากรจากหน่วยงานต่าง ๆ อาทิ ยูนิเซฟ สำนักงานคณะกรรมการการรักษาความมั่นคงปลอดภัยไซเบอร์แห่งชาติ กรมสุขภาพจิต สภาเด็กและเยาวชนแห่งประเทศไทย และผู้เสียหายจากการถูกกลั่นแกล้งทางออนไลน์ ร่วมแบ่งปันความรู้และประสบการณ์ โครงการ Girls in ICT Day มีวัตถุประสงค์เพื่อสนับสนุนให้เยาวชนหญิงมีทักษะในการใช้เทคโนโลยีดิจิทัลและส่งเสริมความเสมอภาคระหว่างหญิงชาย ซึ่งกิจกรรมในครั้งนี้ มีเยาวชนหญิงระดับมัธยมจากโรงเรียนสตรีวรนาถ เข้าร่วมจำนวน 100 คน ณ ลานจงรัก สำนักงานส่งเสริมเศรษฐกิจดิจิทัล ลาดพร้าว
______________________

ที่มา : https://www.thaigov.go.th/news/contents/details/69333