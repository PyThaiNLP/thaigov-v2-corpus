รัฐบาลไทย-ข่าวทำเนียบรัฐบาล-ปลัดกระทรวงวัฒนธรรม เป็นประธานกิจกรรมจิตอาสาร่วมบริจาคสิ่งของ มอบให้มูลนิธิบ้านนกขมิ้น ในโครงการเหลือ - ขอ เปลี่ยนสิ่งของเป็นค่าเทอมเด็กด้อยโอกาส


วันศุกร์ที่ 16 มิถุนายน 2566
16/06/2566
พิมพ์
ปลัดกระทรวงวัฒนธรรม เป็นประธานกิจกรรมจิตอาสาร่วมบริจาคสิ่งของ มอบให้มูลนิธิบ้านนกขมิ้น ในโครงการเหลือ - ขอ เปลี่ยนสิ่งของเป็นค่าเทอมเด็กด้อยโอกาส
ปลัดกระทรวงวัฒนธรรม เป็นประธานกิจกรรมจิตอาสาร่วมบริจาคสิ่งของ มอบให้มูลนิธิบ้านนกขมิ้น ในโครงการเหลือ - ขอ เปลี่ยนสิ่งของเป็นค่าเทอมเด็กด้อยโอกาส
ปลัดกระทรวงวัฒนธรรม เป็นประธานกิจกรรมจิตอาสาร่วมบริจาคสิ่งของ มอบให้มูลนิธิบ้านนกขมิ้น ในโครงการเหลือ - ขอ เปลี่ยนสิ่งของเป็นค่าเทอมเด็กด้อยโอกาส
วันที่ ๑๖ มิถุนายน ๒๕๖๖ เวลา ๑๐.๐๐ น. นางยุพา ทวีวัฒนะกิจบวร ปลัดกระทรวงวัฒนธรรม เป็นประธานกิจกรรมจิตอาสาร่วมบริจาคสิ่งของ มอบให้มูลนิธิบ้านนกขมิ้น ในโครงการเหลือ - ขอ เปลี่ยนสิ่งของเป็นค่าเทอมเด็กด้อยโอกาส โดยมีนางโชติกา อัครกิจโสภากุล รองปลัดกระทรวงวัฒนธรรม นายสุรชัย สุขเขียวอ่อน ผู้อำนวยการมูลนิธิบ้านนกขมิ้น  ผู้บริหาร ข้าราชการและเจ้าหน้าที่กระทรวงวัฒนธรรม เข้าร่วม ณ ลานวัฒนธรรมสร้างสุข กระทรวงวัฒนธรรม
ทั้งนี้  ตั้งแต่วันที่ ๕ - ๑๕ มิถุนายน ๒๕๖๖ สำนักงานปลัดกระทรวงวัฒนธรรมได้จัดพื้นที่ให้บุคลากรในสังกัดกระทรวงวัฒนธรรม ร่วมบริจาคสิ่งของเหลือใช้ต่าง ๆ อาทิ เสื้อผ้า (ทุกเพศทุกวัย) หนังสือ กระเป๋า เครื่องใช้ไฟฟ้า ของเล่นในสภาพดี ข้าวสาร อาหารแห้ง และอุปกรณ์การเรียน เป็นต้น เพื่อมุ่งสร้างจิตสำนึกให้คนในองค์กรตระหนักถึงการช่วยเหลือสังคม รวมทั้งสร้างจิตสำนึกให้แก่ข้าราชการ บุคลากรในองค์กร ให้ร่วมกันเป็นจิตอาสา โดยร่วมกันในการสืบสาน รักษา ต่อยอด ตามพระราชปณิธานของพระบาทสมเด็จพระวชิรเกล้าเจ้าอยู่หัว รัชกาลที่ ๑๐ ที่ได้ทรงมีพระราชปณิธานที่จะปลุกจิตสำนึกของประชาชนคนไทยให้รู้รักสามัคคี มีจิตสำนึกสาธารณะ มีความเอื้อเฟื้อ รู้จักแบ่งปันซึ่งกันและกัน โดยร่วมกันบำเพ็ญสาธารณประโยชน์ แก่สังคม ชุมชน และประเทศชาติ

ที่มา : https://www.thaigov.go.th/news/contents/details/69322