รัฐบาลไทย-ข่าวทำเนียบรัฐบาล-ประชุมเตรียมความพร้อมคณะอนุกรรมการอนุรักษ์และจัดการช้างเลี้ยงหรือช้างบ้าน


วันศุกร์ที่ 16 มิถุนายน 2566
ประชุมเตรียมความพร้อมคณะอนุกรรมการอนุรักษ์และจัดการช้างเลี้ยงหรือช้างบ้าน
รองปลัดเกษตรฯ ประชุมเตรียมความพร้อมคณะอนุกรรมการอนุรักษ์และจัดการช้างเลี้ยงหรือช้างบ้าน
วันศุกร์ที่ 16 มิถุนายน 2566 เวลา 13.30 น. นายอภัย สุทธิสังข์ รองปลัดกระทรวงเกษตรและสหกรณ์ ประชุมหารือร่วมกับนายพงษ์พันธ์ ธรรมมา รองอธิบดีกรมปศุสัตว์ (ปศ.) เพื่อเตรียมความพร้อมในการประชุมคณะอนุกรรมการอนุรักษ์และจัดการช้างเลี้ยงหรือช้างบ้าน ผ่านสื่ออิเล็กทรอนิกส์ด้วยระบบ Zoom meeting
โดยมีประเด็นสำคัญ 2 เรื่อง ดังนี้
1. พิจารณา (ร่าง) คำสั่งอนุกรรมการอนุรักษ์และจัดการช้างเลี้ยงหรือช้างบ้าน ที่ …./2566 จำนวน 3 คำสั่ง
ได้แก่
(1) คำสั่งแต่งตั้งคณะทำงานด้านบริหารจัดการช้างเลี้ยงหรือช้างบ้าน
(2) คำสั่งแต่งตั้งคณะทำงานด้านส่งเสริมการท่องเที่ยวและสร้างภาพลักษณ์ที่ดีสำหรับการท่องเที่ยวปางช้าง และ
(3) คำสั่งแต่งตั้งคณะทำงานด้านส่งเสริมสุขภาพ สวัสดิภาพ และการควบคุมโรคระบาดในช้างเลี้ยงหรือช้างบ้าน
2. พิจารณาแผนการติดตามและขับเคลื่อนการดำเนินงานของคณะทำงานฯ

ที่มา : https://www.thaigov.go.th/news/contents/details/69334