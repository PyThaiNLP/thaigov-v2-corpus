รัฐบาลไทย-ข่าวทำเนียบรัฐบาล-รฟม. จัดงานสัมมนาแลกเปลี่ยนเรียนรู้ด้านรถไฟฟ้าขนส่งมวลชนและการพัฒนาระบบขนส่งสาธารณะ ไทย – เยอรมนี


วันเสาร์ที่ 3 มิถุนายน 2566
รฟม. จัดงานสัมมนาแลกเปลี่ยนเรียนรู้ด้านรถไฟฟ้าขนส่งมวลชนและการพัฒนาระบบขนส่งสาธารณะ ไทย – เยอรมนี
....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมกับ คณะวิศวกรรมศาสตร์ มหาวิทยาลัยมหิดล และ The Institute of Transportation and Urban Engineering, Technical University of Braunschweig, Germany จัดงานสัมมนาแลกเปลี่ยนเรียนรู้ด้านรถไฟฟ้าขนส่งมวลชนและการพัฒนาระบบขนส่งสาธารณะ ไทย – เยอรมนี โดยมีการบรรยายและเสวนาทางวิชาการโดยผู้เชี่ยวชาญ และการแลกเปลี่ยนเรียนรู้ประสบการณ์ใช้บริการระบบขนส่งสาธารณะในเขตเมืองของไทยในมุมมองผู้ใช้บริการชาวต่างชาติ โดยมุ่งเน้นเชิงลึกด้าน Traffic and Transportation Engineering ณ ห้องประชุม 2 ชั้น 9 อาคาร 1 รฟม. งานสัมมนาดังกล่าวเป็นการส่งเสริมการแลกเปลี่ยนความรู้การพัฒนาการศึกษาและการจัดทำวิจัยด้านวิศวกรรมระบบราง การขนส่งและโลจิสติกส์ การถ่ายทอดทางเทคโนโลยี ตลอดจนการแลกเปลี่ยนข้อมูลทางวิชาการและประสบการณ์ด้านรถไฟฟ้าขนส่งมวลชนในบริบทที่หลากหลาย ซึ่งรวมถึงการสร้างเครือข่ายความร่วมมือเพื่อสนับสนุนการดำเนินกิจกรรมทางวิชาการ ระหว่างผู้บริหารและพนักงาน รฟม. ร่วมกับสถาบันทางวิชาการของประเทศไทยและต่างประเทศ ติดตามข้อมูลข่าวสารของ รฟม. ได้ที่ www.mrta.co.th หรือ Call Center รฟม. โทร. 0 2716 4044 “รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/68844