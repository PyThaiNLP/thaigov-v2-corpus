รัฐบาลไทย-ข่าวทำเนียบรัฐบาล-หัวหน้าผู้ตรวจ ก.อุตฯ นั่งหัวโต๊ะประชุมยกร่างคู่มือฯ การเปรียบเทียบปรับตาม พ.ร.บ. แร่ พ.ศ. 2560


วันศุกร์ที่ 23 มิถุนายน 2566
23/06/2566
พิมพ์
หัวหน้าผู้ตรวจ ก.อุตฯ นั่งหัวโต๊ะประชุมยกร่างคู่มือฯ การเปรียบเทียบปรับตาม พ.ร.บ. แร่ พ.ศ. 2560
หัวหน้าผู้ตรวจราชการกระทรวงอุตสาหกรรม นั่งหัวโต๊ะประชุมยกร่างคู่มือฯ การเปรียบเทียบปรับตาม พ.ร.บ. แร่ พ.ศ. 2560
วันที่ 20 มิถุนายน 2566 เวลา 08.30-17.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เป็นประธานการประชุมเชิงปฏิบัติการ คณะทำงานจัดทำคู่มือการดำเนินการทางความผิดตามพระราชบัญญัติแร่ พ.ศ. 2560 กรณีการเปรียบเทียบปรับโดยคณะกรรมการเปรียบเทียบปรับระดับจังหวัดของสำนักงานอุตสาหกรรมจังหวัด ครั้งที่ 2/2566
โดยคณะทำงานฯ ประกอบด้วย ผู้อำนวยการกองตรวจราชการ (นายเตมีย์ พันธุวงค์ราช) ผู้อำนวยการกองกฎหมาย (นายสมชัย เอมบำรุง) อุตสาหกรรมจังหวัดนครปฐม (นายอรรถสิทธิ์ อึ้งเหมอนันต์) อุตสาหกรรมจังหวัดกาญจนบุรี (นายเนตร์  กัญยะมาสา) รวมทั้ง นายนิพนธ์ แจ่มเหมือน  ผู้อำนวยการกองกฎหมาย กรมอุตสาหกรรมพื้นฐานและการเหมืองแร่ และหัวหน้ากลุ่มอุตสาหกรรมพื้นฐานและการเหมืองแร่ ที่มีความรู้ ประสบการณ์เข้าร่วมการประชุมอย่างพร้อมเพรียง ณ โรงแรมเดอะทวิน ทาวเวอร์  กรุงเทพมหานคร
ทั้งนี้ นายนิพนธ์ฯ ได้ให้ความรู้ด้านกฎหมาย และที่ประชุมฯ ได้ร่วมระดมความคิดเห็นเพื่อจัดทำร่าง “คู่มือปฏิบัติงานเกี่ยวกับการเปรียบเทียบปรับตาม พ.ร.บ. แร่ พ.ศ. 2560” เพื่อให้เจ้าหน้าที่ฯ นำไปใช้ดำเนินงานให้เป็นไปในแนวทางเดียวกัน และมอบหมายให้คณะทำงานฯ นำข้อเสนอแนะกลับไปยกร่างคู่มือฯ นำเสนอในการประชุมครั้งต่อไป มีกำหนดจัดขึ้นในวันที่ 4 กรกฎาคม 2566

ที่มา : https://www.thaigov.go.th/news/contents/details/69579