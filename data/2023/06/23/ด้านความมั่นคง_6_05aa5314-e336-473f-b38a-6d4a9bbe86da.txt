รัฐบาลไทย-ข่าวทำเนียบรัฐบาล-พ่อเมืองช้าง เผยแพลตฟอร์มออนไลน์ https://surinbest.com เลือกซื้อเลือกหาของดีของเด่นแค่คลิ๊กเดียว มุ่งส่งเสริม OTOP สู่ตลาดในยุคดิจิทัล


วันศุกร์ที่ 23 มิถุนายน 2566
23/06/2566
พิมพ์
พ่อเมืองช้าง เผยแพลตฟอร์มออนไลน์ https://surinbest.com เลือกซื้อเลือกหาของดีของเด่นแค่คลิ๊กเดียว มุ่งส่งเสริม OTOP สู่ตลาดในยุคดิจิทัล
พ่อเมืองช้าง เผยแพลตฟอร์มออนไลน์ https://surinbest.com เลือกซื้อเลือกหาของดีของเด่นแค่คลิ๊กเดียว มุ่งส่งเสริม OTOP สู่ตลาดในยุคดิจิทัล
วันนี้ (23 มิ.ย. 66) นายพิจิตร บุญทัน ผู้ว่าราชการจังหวัดสุรินทร์ เปิดเผยว่า กระทรวงมหาดไทยมุ่งมั่นขับเคลื่อนการดำเนินงานพัฒนาผลิตภัณฑ์ OTOP สู่ตลาดสากล ด้วยการพัฒนาเสริมสร้างองค์ความรู้ความเข้าใจแก่เจ้าหน้าที่พัฒนาชุมชนเพื่อไปพัฒนาผู้ประกอบการในการดำเนินงานโครงการหนึ่งตำบล หนึ่งผลิตภัณฑ์ (OTOP) ซึ่งเป็นหนึ่งในการส่งเสริมช่องทางการตลาด และการพัฒนาชุมชนท่องเที่ยวนวัตวิถี โดยมุ่งส่งเสริม OTOP สู่ตลาดในยุคดิจิทัล
"จังหวัดสุรินทร์ได้ดำเนินโครงการหนึ่งตำบล หนึ่งผลิตภัณฑ์ (One Tambon One Product)  มาตั้งแต่ปี 2544 เป็นเวลากว่า 22 ปี โดยมุ่งส่งเสริมและพัฒนาเศรษฐกิจฐานราก ให้มีความมั่นคง ด้วยการส่งเสริมกระบวนการเรียนรู้ การพัฒนาอาชีพ  การนำเทคโนโลยีและวิทยาการสมัยใหม่ แก่ผู้ผลิต ผู้ประกอบการ OTOP ให้มีความสามารถในการแข่งขันทั้งตลาดภายในและต่างประเทศ เป้าหมาย คือ ยกระดับคุณภาพชีวิตของประชาชนในท้องถิ่น โดยได้ดำเนินการส่งเสริมด้านภูมิปัญญาไทย พัฒนาศักยภาพผู้ผลิต ผู้ประกอบการ OTOP พัฒนาคุณภาพมาตรฐานผลิตภัณฑ์ OTOP ส่งเสริมช่องทางการตลาด และพัฒนาชุมชนท่องเที่ยว OTOP นวัตวิถี โดยมอบหมายให้สำนักงานพัฒนาชุมชนจังหวัด เป็นหน่วยงานขับเคลื่อนการดำเนินงานโครงการหนึ่งตำบล หนึ่งผลิตภัณฑ์ ในระดับพื้นที่ ในการให้คำปรึกษา แนะนำ ตลอดจน การส่งเสริมและพัฒนาศักยภาพผู้ผลิต ผู้ประกอบการ OTOP การพัฒนายกระดับคุณภาพมาตรฐานผลิตภัณฑ์ OTOP และการเพิ่มช่องทางการตลาด เพื่อเพิ่มรายได้ให้กับผู้ผลิต ผู้ประกอบการ OTOP" ผวจ.สุรินทร์ กล่าว
นายพิจิตร บุญทัน ผู้ว่าราชการจังหวัดสุรินทร์ กล่าวเพิ่มเติมว่า จังหวัดสุรินทร์เล็งเห็นความสำคัญด้านการตลาดผลิตภัณฑ์ทางการเกษตร ผลิตภัณฑ์สินค้าชุมชน ผลิตภัณฑ์ OTOP ที่เป็นสุดยอดผลิตภัณฑ์ของดีจังหวัดสุรินทร์ จึงได้มอบหมายให้สำนักงานพัฒนาชุมชนจังหวัดสุรินทร์บูรณาการหน่วยงานที่เกี่ยวข้องขับเคลื่อน “การตลาดนำการผลิต” ภายใต้แพลตฟอร์มออนไลน์ https://surinbest.com ของดีเมืองสุรินทร์ เพื่อให้เป็นตลาดกลางสินค้าสุดยอดของดีเมืองสุรินทร์ ทำให้ผู้บริโภคสามารถเลือกซื้อสินค้าของดีเมืองสุรินทร์อย่างง่ายดาย และสร้างรายได้ให้กับกลุ่มผู้ประกอบการ ผู้ผลิตสินค้าขนาดเล็ก สินค้าเด่นประจำจังหวัด
"ภายในเว็บไซต์ surinbest ประกอบไปด้วย ผ้าไหม เครื่องหัตถกรรม ข้าวอินทรี ผลิตภัณฑ์แปรรูปจากผ้า ไม้ พืชผักสมุนไพร โดยผู้สนใจสามารถเลือกซื้อผลิตภัณฑ์ได้ที่ https://surinbest.com ซึ่งผู้ประกอบการจะได้ทำการจัดส่งพร้อมด้วย Packaging ที่ทันสมัย ที่ผู้ซื้อไม่ต้องไปซื้อด้วยตนเองถึงจังหวัดสุรินทร์ แต่ก็จะได้รับสินค้าที่เป็นของดีของจังหวัดสุรินทร์ถึงมือท่าน จึงขอเชิญชวนทุกท่านได้เลือกซื้อเลือกหา สุดยอดของดีสุดยอดของเด่นประจำจังหวัดสุรินทร์ได้ผ่านช่องทางดิจิทัลดังกล่าว" ผวจ.สุรินทร์ กล่าวในช่วงท้าย

ที่มา : https://www.thaigov.go.th/news/contents/details/69594