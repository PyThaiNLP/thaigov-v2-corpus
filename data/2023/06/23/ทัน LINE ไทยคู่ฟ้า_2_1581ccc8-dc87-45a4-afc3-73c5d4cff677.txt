รัฐบาลไทย-ข่าวทำเนียบรัฐบาล-6 ร้านอาหารไทย ติด TOP100 ร้านอาหารที่ดีที่สุดในโลก


วันศุกร์ที่ 23 มิถุนายน 2566
6 ร้านอาหารไทย ติด TOP100 ร้านอาหารที่ดีที่สุดในโลก
.....
องค์กรผู้จัดอันดับร้านอาหารยอดเยี่ยมของโลก The World’s 50 Best Restaurants ประกาศผลการจัดอันดับร้านอาหารที่ดีที่สุดในโลก 50 แห่ง ในงานประกาศรางวัล World’s 50 Best Restaurants 2023 มีร้านอาหารในประเทศไทยติดอันดับ 2 ร้าน ได้แก่ อันดับที่ 15 ร้าน Le Du และอันดับ 17 ร้าน Gaggan Anand
.
นอกจากนี้ ใน TOP 100 ยังมีร้านอาหารไทยติดอันดับอีก 4 ร้าน คือ อันดับ 56 ร้าน Sorn (ศรณ์) อันดับ 72 ร้าน Sühring อันดับ 74 ร้าน Nusara (นุสรา) และอันดับ 88 ร้าน Potong (โพทง)
.
การจัดอันดับเกิดจากการโหวตอย่างอิสระจากผู้เชี่ยวชาญในอุตสาหกรรมอาหารกว่า 1,080 ราย เช่น เชฟที่มีชื่อเสียงระดับนานาชาติ นักเขียนและนักวิจารณ์อาหาร ไปจนถึงนักชิมที่มีประสบการณ์ โดยรายชื่อร้านอาหารทั้ง 100 อันดับครอบคลุมร้านอาหารใน 5 ทวีป
.
ดูรายชื่อร้านอาหารที่ดีที่สุดในโลก ที่ https://www.theworlds50best.com/list/1-50
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69572