รัฐบาลไทย-ข่าวทำเนียบรัฐบาล-บขส. เชิญ 6 บริษัทเอกชนนำเสนอรูปแบบรถโดยสารที่ใช้พลังงานเชื้อเพลิงทางเลือก


วันศุกร์ที่ 23 มิถุนายน 2566
บขส. เชิญ 6 บริษัทเอกชนนำเสนอรูปแบบรถโดยสารที่ใช้พลังงานเชื้อเพลิงทางเลือก
....
วันนี้ (23 มิ.ย.66) นางปาณิสรา ดวงสอดศรี กรรมการบริษัท ขนส่ง จำกัด (บขส.) เป็นประธานการประชุมสัมมนาโครงการจัดหารถโดยสารที่ใช้พลังงานเชื้อเพลิงทางเลือก โดยมีนายสุธารักษ์ ธีร์จันทึก กรรมการ บขส. นายสัญลักข์ ปัญวัฒนลิขิต กรรมการผู้จัดการใหญ่ บขส. และผู้แทนจากกรมการขนส่งทางบกร่วมการประชุม และได้เชิญบริษัทเอกชนผู้ผลิตรถโดยสารที่ใช้พลังงานเชื้อเพลิงทางเลือก จำนวน 6 บริษัท ร่วมนำเสนอคุณลักษณะ ข้อมูลและรายละเอียดเกี่ยวกับรถโดยสารที่ใช้พลังงานเชื้อเพลิงทางเลือก ณ ห้องประชุม 1 ชั้น 4 อาคารสถานีขนส่งผู้โดยสารกรุงเทพ (จตุจักร)
ทั้งนี้ บขส. อยู่ระหว่างการจัดหารถโดยสารที่ใช้พลังงานเชื้อเพลิงทางเลือก จำนวน 257 คัน เพื่อนำมาวิ่งทดแทนรถโดยสารเดิมที่จะครบอายุสัญญา และช่วยยกระดับการให้บริการประชาชนด้วยการใช้พลังงานสะอาดที่เป็นมิตรกับสิ่งแวดล้อม ช่วยลดมลพิษ และลดสาเหตุของปัญหาโลกร้อน ตามนโยบายของกระทรวงคมนาคม

ที่มา : https://www.thaigov.go.th/news/contents/details/69610