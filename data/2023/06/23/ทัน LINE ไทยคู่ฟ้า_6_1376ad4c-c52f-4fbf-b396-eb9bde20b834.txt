รัฐบาลไทย-ข่าวทำเนียบรัฐบาล-ต่างชาติเชื่อมั่นไทย 5 เดือนแรก ปี 66 มีเม็ดเงินลงทุนแล้วกว่า 4.5 หมื่นล้าน


วันศุกร์ที่ 23 มิถุนายน 2566
ต่างชาติเชื่อมั่นไทย 5 เดือนแรก ปี 66 มีเม็ดเงินลงทุนแล้วกว่า 4.5 หมื่นล้าน
.....
กระทรวงพาณิชย์ เผยสถิติการลงทุนประกอบธุรกิจในประเทศไทยของชาวต่างชาติ ช่วง 5 เดือนแรกของปี 66 มีจำนวน 274 ราย รวมมูลค่าเงินลงทุน 45,392 ล้านบาท สามารถจ้างงานคนไทยรวม 2,999 คน สำหรับชาวต่างชาติที่เข้ามาลงทุนมากที่สุด 5 อันดับแรก ได้แก่ ญี่ปุ่น 63 ราย เงินลงทุน 15,873 ล้านบาท สหรัฐอเมริกา 48 ราย เงินลงทุน 2,456 ล้านบาท สิงคโปร์ 46 ราย เงินลงทุน 6,356 ล้านบาท จีน 19 ราย เงินลงทุน 11,479 ล้านบาท และฮ่องกง 12 ราย เงินลงทุน 2,991 ล้านบาท
.
สำหรับธุรกิจส่วนใหญ่ที่เข้ามาลงทุนจะสอดคล้องกับการพัฒนาโครงสร้างพื้นฐานของประเทศ นโยบายการส่งเสริมการลงทุนเพื่อเพิ่มความสามารถในการแข่งขันของประเทศ อาทิ บริการขุดเจาะหลุมปิโตรเลียมพื้นที่แปลงสำรวจที่ได้รับสัมปทานในอ่าวไทย บริการโครงการรถไฟฟ้า บริการกิจการพาณิชย์อิเล็กทรอนิกส์ (e-Commerce) บริการเป็นศูนย์กลางธุรกิจระหว่างประเทศ
.
นอกจากนี้ในช่วงเวลาเดียวกัน มีนักลงทุนต่างชาติให้ความสนใจลงทุนในพื้นที่เขตพัฒนาพิเศษภาคตะวันออก (EEC) จำนวน 48 ราย มีมูลค่าการลงทุน 9,442 ล้านบาท คิดเป็น 21% ของเงินลงทุนทั้งหมด โดยญี่ปุ่นเป็นผู้ลงทุนมากที่สุด จำนวน 19 ราย ด้วยเงินลงทุน 3,264 ล้านบาท
.
อ่านเพิ่มเติม คลิก https://www.thaigov.go.th/news/contents/details/69504
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69589