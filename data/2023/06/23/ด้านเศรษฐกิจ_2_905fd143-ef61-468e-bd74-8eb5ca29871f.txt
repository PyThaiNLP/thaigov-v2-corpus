รัฐบาลไทย-ข่าวทำเนียบรัฐบาล-ออมสินส่งโปรเด่น งาน Thailand Smart Money ระยอง ครั้งที่ 6 ชูเงินฝาก 111 วัน ดอกเบี้ยสูงสุด 6.50% ต่อปี สินเชื่อบ้านดอกเบี้ยคงที่ 1.11% นาน 3 เดือน


วันศุกร์ที่ 23 มิถุนายน 2566
23/06/2566
พิมพ์
ออมสินส่งโปรเด่น งาน Thailand Smart Money ระยอง ครั้งที่ 6 ชูเงินฝาก 111 วัน ดอกเบี้ยสูงสุด 6.50% ต่อปี สินเชื่อบ้านดอกเบี้ยคงที่ 1.11% นาน 3 เดือน
ธนาคารออมสิน เข้าร่วมงาน Thailand Smart Money ระยอง ครั้งที่ 6 โดยจัดโปรโมชันเงินฝาก สินเชื่อ และบริการทางการเงินครบครัน ในวันที่ 23-25 มิ.ย. 2566 ณ ชั้น 1 ศูนย์การค้าเซ็นทรัลระยอง
ธนาคารออมสิน เข้าร่วมงาน Thailand Smart Money ระยอง ครั้งที่ 6 โดยจัดโปรโมชันเงินฝาก สินเชื่อ และบริการทางการเงินครบครัน ได้แก่ เงินฝากเผื่อเรียกพิเศษ 111 วัน ระยะเวลาฝาก 111 วัน ดอกเบี้ย Step up สูงสุด 6.50% ต่อปี คิดเป็นอัตราดอกเบี้ยเฉลี่ย 2.56% ต่อปี ได้รับยกเว้นภาษี รับฝากบุคคลธรรมดา สูงสุดไม่เกิน 500,000 บาท มีจำนวน 200 สิทธิ์ เปิดจองสิทธิ์ภายในงานเท่านั้น ตามด้วยแคมเปญสลากออมสินพิเศษ 2 ปี เพิ่มรางวัลพิเศษ 30 ล้านบาท นอกเหนือจากรางวัลที่ 1 ที่มีเงินรางวัล 30 ล้านบาท รวมมูลค่าเงินรางวัลสูงสุดถึง 60 ล้านบาท รับฝากทั้งแบบใบสลาก และสลากดิจิทัล หน่วยละ 100 บาท
ด้านผลิตภัณฑ์สินเชื่อ จัดโปรโมชัน สินเชื่อเคหะ อัตราดอกเบี้ย 1.11% นาน 3 เดือน เฉลี่ย 3 ปี เท่ากับ 3.819% ต่อปี ฟรีค่าจัดทำนิติกรรมสัญญา และค่าบริการสินเชื่อ สำหรับผู้ที่ซื้อบ้านหลังแรก/เริ่มต้นสร้างครอบครัว แนะนำสินเชื่อเคหะบ้านหลังแรก ดอกเบี้ยคงที่ 3.99% ต่อปี นาน 3 ปีแรก ผ่อนต่ำล้านละ 4,000 บาท/เดือน ฟรีค่าจัดทำนิติกรรมสัญญา ค่าบริการสินเชื่อ และจ่ายค่าจดจำนองให้ตามที่จ่ายจริง
นอกจากนี้ ได้จัดโปรโมชันสินเชื่อเพื่อรักษ์โลกและสิ่งแวดล้อม กลุ่มผลิตภัณฑ์ตอบโจทย์กระแสอนุรักษ์พลังงานและลดการปล่อยก๊าซเรือนกระจก นำโดย “GSB Green Biz” สำหรับผู้ประกอบการธุรกิจเศรษฐกิจสีเขียว ดอกเบี้ยเริ่มต้น MOR/MLR-2.5% ต่อปี ผ่อนนาน 10 ปี ส่วนผู้บริโภครายย่อยที่ต้องการซื้อบ้านประหยัดพลังงาน สามารถใช้สินเชื่อ GSB Green Home Loan หรือผู้ที่ต้องการใช้พลังงานทดแทนหรือเพื่อลดภาระค่าไฟ แนะนำสินเชื่อบุคคล GSB Go Green สำหรับติดตั้งแผงโซล่าร์ EV Charger เป็นต้น ดอกเบี้ยคงที่ต่ำสุด 1.99% ต่อปี ใน 3 เดือนแรก อีกทั้งยังสนับสนุนธุรกิจตามโมเดลเศรษฐกิจ BCG (Bio/Circular/Green) เช่น โรงไฟฟ้า อุตสาหกรรมยานยนต์และการขนส่ง อุตสาหกรรมท่องเที่ยวและบริการ ด้วยสินเชื่อ GSB for BCG Economy
สำหรับงาน Thailand Smart Money ระยอง ครั้งนี้ ธนาคารออมสินเข้าร่วมภายใต้แนวคิด “GSB Journey to The Green Frontier : บนเส้นทางสู่โลกการเงินสีเขียว” ให้ความสำคัญตั้งแต่กระบวนการจัดทำบูธที่นำวัสดุเหลือใช้ เช่น รับบริจาคชุดยูนิฟอร์มเก่าที่ไม่ใช้จากพนักงานมาทำเป็นเก้าอี้สตูเต๋าแปดเหลี่ยม นำวัสดุเหลือใช้จากงานครั้งก่อนมาตกแต่งบูธให้เกิดประติมากรรมชิ้นใหม่สวยงาม เป็นต้น พบกับโปรโมชันดังกล่าวและผลิตภัณฑ์ทางการเงินน่าสนใจอีกมากมายได้ในวันที่ 23-25 มิ.ย. 2566 ณ ชั้น 1 ศูนย์การค้าเซ็นทรัลระยอง
https://www.gsb.or.th/news/gsbpr23-66/

ที่มา : https://www.thaigov.go.th/news/contents/details/69565