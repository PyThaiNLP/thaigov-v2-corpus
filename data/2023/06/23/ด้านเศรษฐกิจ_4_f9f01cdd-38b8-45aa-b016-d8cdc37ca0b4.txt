รัฐบาลไทย-ข่าวทำเนียบรัฐบาล-ปลัดฯ ณัฐพล ประชุมด่วน สั่งการทุกหน่วยงาน อก. เร่งรัดสถานประกอบการทั่วประเทศที่อยู่ในกำกับของแต่ละหน่วยงาน รายงานข้อมูลให้เป็นไปตามกฎหมายที่เกี่ยวข้อง


วันศุกร์ที่ 23 มิถุนายน 2566
23/06/2566
พิมพ์
ปลัดฯ ณัฐพล ประชุมด่วน สั่งการทุกหน่วยงาน อก. เร่งรัดสถานประกอบการทั่วประเทศที่อยู่ในกำกับของแต่ละหน่วยงาน รายงานข้อมูลให้เป็นไปตามกฎหมายที่เกี่ยวข้อง
ปลัดกระทรวงอุตสาหกรรม ณัฐพล ประชุมด่วน สั่งการทุกหน่วยงาน อก. เร่งรัดสถานประกอบการทั่วประเทศที่อยู่ในกำกับของแต่ละหน่วยงาน 1) เข้าระบบทะเบียนลูกค้า อก. และ 2) รายงานข้อมูลการประกอบกิจการผ่านระบบการรายงานข้อมูลกลางของ อก. ให้ถูกต้องครบถ้วน
ปลัดกระทรวงอุตสาหกรรม ณัฐพล ประชุมด่วน สั่งการทุกหน่วยงาน อก. เร่งรัดสถานประกอบการทั่วประเทศที่อยู่ในกำกับของแต่ละหน่วยงาน 1) เข้าระบบทะเบียนลูกค้า อก. และ 2) รายงานข้อมูลการประกอบกิจการผ่านระบบการรายงานข้อมูลกลางของ อก. ให้ถูกต้องครบถ้วน ตามข้อกำหนดของข้อมูลและภายในกรอบระยะเวลาของการรายงานข้อมูลให้เป็นไปตามที่แต่ละกฎหมายที่เกี่ยวข้องของ อก. กำหนด
วันที่ 21 มิถุนายน 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมพร้อมสั่งการให้ทุกหน่วยงานในสังกัดกระทรวงอุตสาหกรรม (อก.) ทั่วประเทศ เร่งรัดให้โรงงานอุตสาหกรรมให้เข้าไปลงทะเบียนและรายงานข้อมูลการประกอบกิจการดังนี้ 1. ลงทะเบียนลูกค้ากระทรวงอุตสาหกรรม (i-Industry) ผ่านช่องทาง https://i.industry.go.th/ 2. รายงานข้อมูลการประกอบการผ่านระบบการรายงานข้อมูลกลางของ อก. (i-SingleForm) สำหรับผู้ประกอบกิจการโรงงานที่ยังไม่ส่งรายงานประจำปีเกี่ยวกับสิ่งปฏิกูลและวัสดุที่ไม่ใช้แล้ว จะต้องเร่งดำเนินการรายงานในระบบการรายงานข้อมูลกลางของ อก.(i-SingleForm) ให้ครบทุกโรงงาน ภายในวันที่ 30 มิถุนายน 2566 และเน้นย้ำให้ทุกโรงงานกรอกข้อมูลในระบบให้ครบถ้วน ทั้งนี้ กำชับให้หัวหน้าผู้ตรวจราชการฯ และผู้ตรวจราชการกระทรวงอุตสาหกรรม ช่วยกำกับดูแล และหาแนวทางให้ สอจ. ดำเนินการได้อย่างทันท่วงที
โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิจธนวิชญ์ นายทาวัน ทวีถาวรสวัสดิ์ นายภาสกร ชัยรัตน์ ผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม พร้อมด้วยผู้บริหารกระทรวงอุตสาหกรรม อุตสาหกรรมจังหวัดทั่วประเทศ และเจ้าหน้าที่ที่เกี่ยวข้อง เข้าร่วมการประชุมดังกล่าว ณ ห้องประชุมชุณหะวัณ และผ่านระบบ Zoom Meeting

ที่มา : https://www.thaigov.go.th/news/contents/details/69575