รัฐบาลไทย-ข่าวทำเนียบรัฐบาล-ปลัดฯ ณัฐพล ให้นายอิโนะอุเอะ เท็ตสึยะ ผู้แทน SMRJ เข้าพบ เนื่องในโอกาสครบวาระประจำการ ณ โต๊ะญี่ปุ่น DIPROM


วันศุกร์ที่ 23 มิถุนายน 2566
23/06/2566
พิมพ์
ปลัดฯ ณัฐพล ให้นายอิโนะอุเอะ เท็ตสึยะ ผู้แทน SMRJ เข้าพบ เนื่องในโอกาสครบวาระประจำการ ณ โต๊ะญี่ปุ่น DIPROM
ปลัดกระทรวงอุตสาหกรรม ณัฐพล ให้นายอิโนะอุเอะ เท็ตสึยะ ผู้แทน SMRJ เข้าพบ เนื่องในโอกาสครบวาระประจำการ ณ โต๊ะญี่ปุ่น DIPROM
วันที่ 22 มิถุนายน 2566 ดร.ณัฐพล รังสิตพล ปลัดกระทรวงอุตสาหกรรม ให้นายอิโนะอุเอะ เท็ตสึยะ (Mr. INOUE Tetsuya) ผู้แทนองค์การเพื่อวิสาหกิจขนาดกลางและขนาดย่อม และนวัตกรรมภูมิภาคแห่งประเทศญี่ปุ่น (SMRJ) เข้าพบเนื่องในโอกาสจะครบวาระการประจำการ ณ โต๊ะญี่ปุ่น กรมส่งเสริมอุตสาหกรรม (DOPROM Japan Desk) ในเดือน มิถุนายน 2566 โดยมีนางสุชาดา โพธิ์เจริญ รองอธิบดีกรมส่งเสริมอุตสาหกรรม เข้าร่วมด้วย ณ ห้องประชุม อก.2 อาคารสำนักงานปลัดกระทรวงอุตสาหกรรม
โดย นายอิโนะอุเอะ เท็ตสึยะ ได้กล่าวอำลา และรายงานผลการดำเนินงานตลอดระยะเวลาที่ดำรงตำแหน่ง รวมทั้งกล่าวแนะนำนายทสึดะ ไดสึเกะ (Mr. TSUDA Daisuke) ผู้แทน SMRJ ที่จะเข้ามาประจำการแทน
ด้านปลัดกระทรวงอุตสาหกรรม ได้กล่าวแสดงความขอบคุณในความร่วมมือต่าง ๆ ที่ก่อให้เกิดรูปธรรม พร้อมแสดงความยินดีและขอต้อนรับผู้แทนท่านใหม่ โดยหวังว่าจะร่วมกันดำเนินกิจกรรมต่าง ๆ เพื่อส่งเสริมการเจรจาทางธุรกิจระหว่างไทยและญี่ปุ่นต่อไป
สำหรับองค์การเพื่อวิสาหกิจขนาดกลางและขนาดย่อมและนวัตกรรมภูมิภาคแห่งประเทศญี่ปุ่น หรือ SMRJ (Organization for Small & Medium Enterprises and Regional Innovation, Japan) เป็นหน่วยงานสนับสนุน SMEs ของประเทศญี่ปุ่น ที่มีภารกิจในการสร้างเครือข่าย พัฒนาและขยายความร่วมมือ SMEs ของญี่ปุ่น ในทุกระดับการเติบโตของ SMEs  ตั้งแต่ขั้นเริ่มต้นจนถึงขั้นเติบโต โดยกระทรวงอุตสาหกรรมได้มีผู้แทน SMRJ มาประจำการ ณ โต๊ะญี่ปุ่น (DIPROM Japan Desk) มาแล้ว 2 ท่าน ตั้งแต่ปี พ.ศ. 2560 ได้แก่ 1) นายอิฮาระ มาโคโตะ (Mr. IHARA Makoto) 2) นายอิโนะอุเอะ เท็ตสึยะ (Mr. INOUE Tetsuya) ซึ่งจะพ้นจากหน้าที่ในวันที่ 30 มิ.ย. 66 และ ผู้แทน SMRJ คนใหม่ คือ นายทสึดะ ไดสึเกะ (Mr. TSUDA Daisuke) ซึ่งจะมาประจำการ ณ โต๊ะญี่ปุ่น ดีพร้อมตั้งแต่วันที่ 12 มิ.ย. 66 ถึง 30 มิ.ย. 68
ทั้งนี้ความร่วมมือระหว่าง DIPROM และ SMRJ ดังกล่าว ได้มีการดำเนินกิจกรรมร่วมกันต่าง ๆ มากมาย เช่น กิจกรรม CEO Business Meeting ภายใต้โครงการ CEO Network Enhancing กิจกรรม Online Matching Café กิจกรรม Biz Café เป็นต้น นับเป็นกลไกในการเชื่อมโยงภาคอุตสาหกรรมรวมทั้ง SMEs ของไทยและญี่ปุ่น ผ่าน J-GoodTech ซึ่งเป็น digital platform ของ SMRJ ที่เป็นหน้าต่างให้ผู้ประกอบการไทยสามารถเข้าถึงตลาดญี่ปุ่นได้ง่ายขึ้น โดยการจับคู่ธุรกิจ เกิดการแลกเปลี่ยนองค์ความรู้ระหว่างผู้ประกอบการของทั้งสองประเทศ อีกทั้งช่วยเพิ่มขีดความสามารถในการแข่งขันของภาคอุตสาหกรรมไทยในเวทีโลกได้อีกด้วย

ที่มา : https://www.thaigov.go.th/news/contents/details/69583