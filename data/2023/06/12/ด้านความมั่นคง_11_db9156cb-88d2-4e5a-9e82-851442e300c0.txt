รัฐบาลไทย-ข่าวทำเนียบรัฐบาล-นายอำเภอวังเจ้า ผนึกกำลังภาคีเครือข่ายขับเคลื่อนศาสตร์พระราชา “ห่มดิน” เลี้ยงดิน ให้ดินเลี้ยงพืช และกิจกรรม“ปลูกผัก 90 วัน” ตามแนวพระราชดำริ เพื่อสร้างความมั่นคงทางอาหารและรณรงค์เน


วันจันทร์ที่ 12 มิถุนายน 2566
12/06/2566
พิมพ์
นายอำเภอวังเจ้า ผนึกกำลังภาคีเครือข่ายขับเคลื่อนศาสตร์พระราชา “ห่มดิน” เลี้ยงดิน ให้ดินเลี้ยงพืช และกิจกรรม“ปลูกผัก 90 วัน” ตามแนวพระราชดำริ เพื่อสร้างความมั่นคงทางอาหารและรณรงค์เน
นายอำเภอวังเจ้า ผนึกกำลังภาคีเครือข่ายขับเคลื่อนศาสตร์พระราชา “ห่มดิน” เลี้ยงดิน ให้ดินเลี้ยงพืช และกิจกรรม“ปลูกผัก 90 วัน” ตามแนวพระราชดำริ เพื่อสร้างความมั่นคงทางอาหารและรณรงค์เนื่องในกิจกรรมวันดินโลก 2565 (World Soil Day 2022)
วันนี้ (12 มิถุนายน 66) นายเอกสิฏฐ์ วิไลศิลป์ นายอำเภอวังเจ้า เผยว่า อำเภอวังเจ้า ให้ความสำคัญในการขับเคลื่อนกลไกการเสริมสร้างคุณภาพชีวิตที่ดีอย่างยั่งยืนให้กับประชาชน โดยมุ่งส่งเสริม สนับสนุนให้เกิดการสร้างความมั่นคงทางอาหารให้เกิดขึ้น ภายใต้แนวคิด อาหารก่อกำเนิดเกิดจากดิน หรือ Soils, where food begins จึงได้ผนึกกำลังส่วนราชการในพื้นที่ ทั้งสำนักงานพัฒนาชุมชนอำเภอวังเจ้า สำนักงานเกษตรอำเภอวังเจ้า สรรพากรพื้นที่สาขาวังเจ้า ปศุสัตว์อำเภอวังเจ้า สัสดีอำเภอวังเจ้า ที่ทำการปกครองอำเภอวังเจ้า ผู้นำนักขับเคลื่อนยุทธศาสตร์นำการเปลี่ยนแปลง ระดับอำเภอ กรมการปกครอง รุ่นที่ 1 และสมาชิก อส.อ.วังเจ้า ที่ 10 ร่วมกับภาคีเครือข่าย "เอามื้อสามัคคีปลูกผักสวนครัวและปลูกพืชสมุนไพรไทย" ภายในพื้นที่ว่าการอำเภอวังเจ้า โดยได้นำแนวทาง "การห่มดิน" ตามศาสตร์พระราชา เพื่อให้ดินชุ่มชื้น เป็นที่อยู่อาศัยของจุลินทรีย์เป็นอาหารให้สัตว์หน้าดิน เช่น ไส้เดือน กิ้งกือ ช่วยพรวนดินและถ่ายมูลเป็นปุ๋ยให้ดินไปเลี้ยงพืชเจริญเติบโตได้อย่างสมบูรณ์อีกด้วย
"พันธกิจสำคัญของกระทรวงมหาดไทย คือการ "บำบัดทุกข์ บำรุงสุข” ให้กับพี่น้องประชาชนทุกพื้นที่ให้มีความสุขที่ยั่งยืน ด้วยแนวคิด Change for Good ซึ่งเป็นจุดเริ่มต้นสำคัญที่ทำให้ “ผู้นำต้องทำก่อน” ด้วย “Passion” ที่มุ่งมั่นตั้งใจที่จะขับเคลื่อนเป้าหมายการพัฒนาที่ยั่งยืน (SDGs) ผ่านการสร้างความมั่นคงทางอาหาร ยาสมุนไพร ให้เกิดขึ้น อาจไม่ใช่ทุกคนที่รู้ว่า "ดินเป็นทรัพยากรที่มีประโยชน์มากมายมหาศาลต่อมนุษย์และสิ่งมีชีวิต" ทั้งด้านเกษตรกรรม ด้านปศุสัตว์ เป็นแหล่งที่อยู่อาศัยของมนุษย์และสิ่งมีชีวิต ที่สำคัญดินยังเป็นแหล่งกำเนิดอาหารกว่าร้อยละ 95 ของอาหารทั้งหมดบนโลก ดังนั้น ถ้าดินมีคุณภาพดี ย่อมผลิตพืชผลอาหารที่มีคุณค่าทางโภชนาการ สร้างความมั่นคงทางอาหาร และสร้างสิ่งแวดล้อมที่ดีให้กับทุกคน อำเภอวังเจ้าจึงได้น้อมนำแนวพระราชดำริด้านการเสริมสร้างความมั่นคงทางอาหารของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี “บ้านนี้มีรัก ปลูกผักกินเอง” และ “ทางนี้มีผลผู้คนรักกัน” ผ่านกิจกรรม “ปลูกผัก 90 วัน” โดยใช้บริเวณพื้นที่ว่างของที่ว่าการอำเภอวังเจ้ามาพัฒนาให้เกิดประโยชน์และคุ้มค่าสูงสุด เพื่อเป็นตัวอย่างให้เกิดการสร้างความมั่นคงทางอาหารให้กับพี่น้องประชาชนตั้งแต่ในระดับครัวเรือน สร้างคลังอาหารชุมชน/ท้องถิ่น มีพืชสมุนไพรที่ปลอดสารเคมี ทำให้คนในชุมชนได้อาหารที่สมบูรณ์ปลอดภัย สามารถจัดการตนเองและพึ่งตนเองได้หลักปรัชญาของเศรษฐกิจพอเพียง ทำให้มีดินที่ดีช่วยให้ผลผลิตที่ใช้ประกอบอาหารมีความปลอดภัย" นายอำเภอวังเจ้า กล่าว
นายเอกสิฏฐ์ วิไลศิลป์ นายอำเภอวังเจ้า กล่าวต่ออีกว่า ถ้าทุกคนมีความตระหนักรู้และให้ความสำคัญในการอนุรักษ์ บำรุงรักษาและฟื้นฟูดินให้เป็นพื้นที่แห่งความสุขที่ยั่งยืน คือ อุดมสมบูรณ์ไปด้วยพืช ผัก ผลไม้ และสมุนไพร ทำให้พื้นที่ชุมชนและสองข้างทางสาธารณะเต็มไปด้วยคลังอาหารและยา ด้วยการสร้างความมั่นคงทางอาหารในทุกครัวเรือน ก็จะเป็นการทำให้มีอาหารที่ดีที่ส่งผลให้เกิดการพัฒนาทั้งด้านร่างกาย สติปัญญา และจิตใจ สุขภาพดี ชีวิตดี ความเป็นอยู่ก็จะดีในทุกมิติ
"ในช่วงเดือนมิถุนายนถึงกรกฎาคม 2566 นี้ กระทรวงมหาดไทยได้กำหนดเป็นเดือนแห่งการสร้างความตระหนักรู้ Great food from good soils for better life awareness months ซึ่งทุกพื้นที่ทั่วประเทศจะมีการจัดกิจกรรมร่วมสร้างความตระหนักรู้ในทรัพยากรดินอย่างต่อเนื่อง จึงขอเชิญชวนพี่น้องประชาชน ร่วมกันตระหนักถึงความสำคัญของดิน หันมาอนุรักษ์ทรัพยากรดิน ฟื้นฟูดินให้กลับมาอุดมสมบูรณ์ เพื่อที่จะช่วยสร้างความมั่นคงทางอาหารอย่างยั่งยืน ภายใต้แนวคิด “Soils, where food begins: อาหาร ก่อกำเนิด เกิดจากดิน” และช่วยกันดูแลรักษาสิ่งแวดล้อม อันจะเป็นการช่วยกันยืดอายุและรักษาสภาพแวดล้อมของโลกให้ยั่งยืนตลอดไป" นายอำเภอวังเจ้า กล่าวในช่วงท้าย
#WorldSoilDay #วันดินโลก #soilswherefoodbegins #Soils4Nutrition #FAO #MOI #กระทรวงมหาดไทย #บำบัดทุกข์บำรุงสุข #SDGsforAll #ChangeforGood

ที่มา : https://www.thaigov.go.th/news/contents/details/69186