รัฐบาลไทย-ข่าวทำเนียบรัฐบาล-เปิด!! โครงการจิตสำนึกรักเมืองไทย ปีที่๑๕ อย่างเป็นทางการสมัครได้แล้วตั้งแต่วันนี้จนถึงวันที่ ๒๒ มิถุนายน ๒๕๖๖


วันจันทร์ที่ 12 มิถุนายน 2566
เปิด!! โครงการจิตสำนึกรักเมืองไทย ปีที่๑๕ อย่างเป็นทางการสมัครได้แล้วตั้งแต่วันนี้จนถึงวันที่ ๒๒ มิถุนายน ๒๕๖๖
เมื่อวันพฤหัสบดีที่ ๘ มิถุนายน ๒๕๖๖ พลเอก สนิธชนก สังขจันทร์ ปลัดกระทรวงกลาโหม ได้เป็นประธานในพิธีเปิดโครงการจิตสำนึกรักเมืองไทยปีที่ ๑๕ ประจำปี ๒๕๖๖ ณ ห้องพินิตประชานาถ
โดยมี รองปลัดกระทรวงกลาโหมและหัวหน้าหน่วยขึ้นตรงในสังกัดสำนักงานปลัดกระทรวงกลาโหม ร่วมในพิธี นอกจากนี้ภายในงานยังได้เชิญภาคีเครือข่ายครอบครัวจิตสำนึกรักเมืองไทย ผู้ใหญ่ใจดีจากภาคประชาสังคม หน่วยงานที่ได้ร่วมลงนามในบันทึกความเข้าใจว่าด้วย “การบูรณาการความร่วมมือในการสร้างจิตสำนึกรักเมืองไทยให้กับเด็กและเยาวชน” ที่ทางสำนักงานปลัดกระทรวงกลาโหมได้ทำร่วมกับสำนักงานปลัดกระทรวงศึกษาธิการ สำนักงานปลัดกระทรวงการพัฒนาสังคมและความมั่นคงของมนุษย์และสำนักงานปลัดกระทรวงมหาดไทย ทั้งยังได้เตรียมการในการขยายเครือข่ายสนับสนุน สร้างโอกาสในการขยายผลต่อไปในอนาคต อาทิ สำนักงานปลัดกระทรวงวัฒนธรรม กองทุนสื่อปลอดภัยและสร้างสรรค์ และภาคประชาสังคม องค์กรสื่อมวลชน นักวิชาการ ร่วมสานต่อเสริมพลังให้กับเยาวชนในการทำโครงการเพื่อสาธารณประโยชน์ “จิตสำนึกรักเมืองไทย” ต่อไป

ที่มา : https://www.thaigov.go.th/news/contents/details/69165