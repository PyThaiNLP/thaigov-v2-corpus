รัฐบาลไทย-ข่าวทำเนียบรัฐบาล-วันศุกร์ ที่ ๙ มิถุนายน ๒๕๖๖ เวลา ๐๙.๐๐ น. พลเอก นุชิต ศรีบุญส่ง รองปลัดกระทรวงกลาโหม ผู้แทนปลัดกระทรวงกลาโหม ให้การต้อนรับ พลจัตวา Stephen Justice Mnkande (สตีเฟน จัสติช เอ็มคานเด


วันจันทร์ที่ 12 มิถุนายน 2566
วันศุกร์ ที่ ๙ มิถุนายน ๒๕๖๖ เวลา ๐๙.๐๐ น. พลเอก นุชิต ศรีบุญส่ง รองปลัดกระทรวงกลาโหม ผู้แทนปลัดกระทรวงกลาโหม ให้การต้อนรับ พลจัตวา Stephen Justice Mnkande (สตีเฟน จัสติช เอ็มคานเด
โดยรองปลัดกระทรวงกลาโหมได้กล่าวยินดีต้อนรับ ผู้อำนวยการอาวุโสของวิทยาลัยป้องกันประเทศแทนซาเนีย และผู้ร่วมคณะ ในโอกาสเดินทางเยือนไทย เพื่อเรียนรู้ประสบการณ์การพัฒนาของไทย
โดยได้ศึกษาดูงานในหน่วยงานภาครัฐและเอกชนที่สำคัญ ทั้งนี้ กระทรวงกลาโหมหวังว่าจะเป็นประโยชน์และเป็นส่วนสำคัญในการริเริ่มความสัมพันธ์ รวมทั้งจะเป็นการแลกเปลี่ยนประสบการณ์ให้เกิดการถ่ายทอดความรู้ระหว่างกันต่อไป รวมทั้งขอชื่นชมความสัมพันธ์ที่ราบรื่นระหว่างไทย - แทนซาเนีย ที่จะครบรอบ ๔๓ ปี ของการสถาปนา ทางการทูตในปีนี้ (สถาปนาฯ เมื่อ ๓๐ ธ.ค.๒๓) โดยทั้งสองประเทศมีการแลกเปลี่ยนการเยือนระหว่างกันในระดับรัฐบาล รวมทั้งการเสด็จเยือนตามคำเชิญของแทนซาเนียในระดับราชวงศ์ของไทย
สำหรับประเทศสหสาธารณรัฐแทนซาเนียเป็นประเทศที่มีเสถียรภาพทางการเมืองมีระบบกฎหมายที่ชัดเจน และเป็นสมาชิกประชาคมแอฟริกาตะวันออก ส่งผลให้สามารถกระจายสินค้าที่สำคัญของไทยในภูมิภาคแอฟริกา รวมทั้ง เป็นประเทศที่เหมาะแก่การลงทุนในหลากหลายด้าน นอกจากนี้ แทนซาเนียเป็นตลาดส่งออกที่สำคัญอันดับที่ ๖ ของไทย ในทวีปแอฟริกา และอันดับที่ ๖๖ ของไทยในอันดับโลก อีกทั้งมีผู้ประกอบการของไทยได้ตั้งฐานการดำเนินธุรกิจในสาขากิจการโรงแรม ธุรกิจวัสดุก่อสร้าง และบริษัทเหมืองแร่อัญมณีอีกด้วย
โดยทั้งสองฝ่าย เห็นว่าการหารือในครั้งนี้ นับว่าเป็นประโยชน์ต่อการดำเนินความสัมพันธ์ระหว่างกัน เพื่อขับเคลื่อนความร่วมมือในด้านต่างๆ อย่างเต็มศักยภาพ ต่อไป

ที่มา : https://www.thaigov.go.th/news/contents/details/69166