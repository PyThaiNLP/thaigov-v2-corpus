รัฐบาลไทย-ข่าวทำเนียบรัฐบาล-รองปลัดฯ สุรพล และเลขาธิการ BOI ร่วมเยี่ยมชมการดำเนินงาน ATTRIC จ.ฉะเชิงเทรา


วันจันทร์ที่ 12 มิถุนายน 2566
12/06/2566
พิมพ์
รองปลัดฯ สุรพล และเลขาธิการ BOI ร่วมเยี่ยมชมการดำเนินงาน ATTRIC จ.ฉะเชิงเทรา
รองปลัดกระทรวงอุตสาหกรรม สุรพล และเลขาธิการ BOI ร่วมเยี่ยมชมการดำเนินงาน ATTRIC จ.ฉะเชิงเทรา
เมื่อวันที่ 8 มิถุนายน 2566 เวลา 10.00 น. นายสุรพล ชามาตย์ รองปลัดกระทรวงอุตสาหกรรม และนายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน (BOI) ร่วมตรวจเยี่ยมการดำเนินงานศูนย์ทดสอบยานยนต์และยางล้อแห่งชาติ (ATTRIC) และศูนย์ทดสอบแบตเตอรี่ยานยนต์ไฟฟ้า เพื่อสร้างความเชื่อมั่นให้แก่นักลงทุนและผู้ประกอบการกลุ่มอุตสาหกรรมยานยนต์ ในศักยภาพของศูนย์ทดสอบยานยนต์ไทยที่มีมาตรฐานระดับสากล  ซึ่งได้เยี่ยมชมอาคารปฏิบัติการทดสอบยางล้อ (L1)  ห้องปฏิบัติการทดสอบแบตเตอรี่สำหรับยานยนต์ไฟฟ้า (EV)  สนามทดสอบยางล้อ R117 และสนามทดสอบเบรกมือ สนามทดสอบพลวัต และสนามทดสอบการยึดเกาะถนนขณะเข้าโค้ง
โดยมีนายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม นายวิฤทธิ์ วิเศษสินธุ์ รองเลขาธิการสำนักงานมาตรฐานผลิตภัณฑ์อุตสาหกรรม และดร.เกรียงศักดิ์ วงศ์พร้อมรัตน์ ผู้อำนวยการสถาบันยานยนต์ ร่วมให้การต้อนรับ ณ ศูนย์ทดสอบยานยนต์และยางล้อแห่งชาติ (Automotive and Tyre Testing, Research and Innovation Center – ATTRIC) อำเภอสนามชัยเขต จังหวัดฉะเชิงเทรา

ที่มา : https://www.thaigov.go.th/news/contents/details/69143