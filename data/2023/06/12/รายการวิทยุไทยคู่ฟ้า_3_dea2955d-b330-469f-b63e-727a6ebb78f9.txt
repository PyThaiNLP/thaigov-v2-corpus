รัฐบาลไทย-ข่าวทำเนียบรัฐบาล-สปสช.จับมือคลินิกกายภาพบำบัดดูแลผู้ป่วยบัตรทอง 4 กลุ่มโรค


วันจันทร์ที่ 12 มิถุนายน 2566
สปสช.จับมือคลินิกกายภาพบำบัดดูแลผู้ป่วยบัตรทอง 4 กลุ่มโรค
วันจันทร์ที่ 12 มิถุนายน 2566
ต่อจากนี้ไป ขอเชิญรับฟังไทยคู่ฟ้า
สำนักงานหลักประกันสุขภาพแห่งชาติ ร่วมกับคลินิกกายภาพบำบัด ดูแลผู้ป่วยสิทธิบัตรทอง 4
กลุ่มโรค ได้แก่ ผู้ป่วยโรคหลอดเลือดสมอง ผู้ป่วยสมองได้รับบาดเจ็บ
ผู้ป่วยไขสันหลังได้รับบาดเจ็บที่ได้รับการรักษาจนเข้าสู่ภาวะคงที่
และผู้ป่วยภาวะกระดูกสะโพกหักจากภยันตรายชนิดไม่รุนแรง ที่ต้องได้รับการฟื้นสมรรถภาพระยะกลาง หรือ
Intermediate care
ซึ่งเป็นช่วงเวลาสำคัญต้องเข้ารับบริการหลายครั้งและต่อเนื่องเพื่อเพิ่มโอกาสให้ผู้ป่วยกลับสู่ภาวะปกติ
โดยผู้ป่วยสามารถเข้ารับบริการที่คลินิกกายภาพบำบัดในระบบบัตรทองได้ ปัจจุบันมี 58 แห่ง
และขอเชิญชวนคลินิกกายภาพบำบัดกว่า 800 แห่งทั่วประเทศ
เข้าเป็นเครือข่ายให้บริการกับโรงพยาบาลในระบบบัตรทอง ร่วมกันอำนวยความสะดวกแก่ประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/69155