รัฐบาลไทย-ข่าวทำเนียบรัฐบาล-หนุน Platform ปั้นโปรแกรมเมอร์กลุ่มเปราะบาง พัฒนาทักษะด้าน Coding และ Programming ในอนาคต


วันจันทร์ที่ 12 มิถุนายน 2566
หนุน Platform ปั้นโปรแกรมเมอร์กลุ่มเปราะบาง พัฒนาทักษะด้าน Coding และ Programming ในอนาคต
.....
การสนับสนุนให้กลุ่มเปราะบางเข้าถึงสิทธิ และเสริมสร้างโอกาสในการมีงานทำ สามารถประกอบอาชีพเลี้ยงตัวเองและครอบครัวได้อย่างมีศักดิ์ศรี เป็นหนึ่งในนโยบายที่รัฐบาลให้ความสำคัญ
.
ล่าสุด กระทรวงการพัฒนาสังคมและความมั่นคงของมนุษย์ (พม.) ลงนามบันทึกความเข้าใจ (MOU) ในการขับเคลื่อนโครงการ Coding Arena กับการพัฒนาสังคมและความมั่นคงของมนุษย์ ระหว่าง พม. กับ บริษัท โค้ดดิ้ง อารีน่า จํากัด เพื่อนำ Platform มาใช้ในการสร้างความรู้ด้านการเขียนและพัฒนาเกม (Coding and Programming) ให้แก่กลุ่มเป้าหมาย รวมทั้งกลุ่มเปราะบางของ พม. ให้ได้เรียนรู้และเสริมสร้างทักษะสู่การพัฒนาต่อยอดการสร้างเกมใหม่ ๆ นำไปสู่การสร้างงาน สร้างอาชีพการเป็นโปรแกรมเมอร์ในอนาคต
.
โดยจะคัดเลือกกลุ่มเป้าหมายที่มีศักยภาพและมีความพร้อมเข้าร่วมในการนำ Platform มาสร้างความรู้ด้านการเขียนและพัฒนาเกม เพื่อใช้พัฒนาอาชีพ โดยเฉพาะการประกอบอาชีพที่ขาดแคลนในตลาดแรงงาน พร้อมร่วมวางแผน สนับสนุน และติดตามประเมินผล มุ่งสร้างสังคมไทยให้เป็นสังคมที่ทุกคนมีโอกาสสำหรับการพัฒนาศักยภาพอย่างเท่าเทียมกัน มีความมั่นคงในชีวิต
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69137