รัฐบาลไทย-ข่าวทำเนียบรัฐบาล-DES ให้การต้อนรับคณะผู้แทนจากการไปรษณีย์สาธารณรัฐประชาชนจีน 


วันจันทร์ที่ 12 มิถุนายน 2566
DES ให้การต้อนรับคณะผู้แทนจากการไปรษณีย์สาธารณรัฐประชาชนจีน
DES ให้การต้อนรับคณะผู้แทนจากการไปรษณีย์สาธารณรัฐประชาชนจีน
วันนี้ (12 มิ.ย. 66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม พร้อมด้วย ผู้บริหารบริษัท ไปรษณีย์ไทย จำกัด ให้การต้อนรับ Mr. Liu Jun ตำแหน่ง Deputy Director General การไปรษณีย์สาธารณรัฐประชาชนจีน (State Post Bureau of the People’s Republic of China) และคณะ โดยได้มีการหารือแลกเปลี่ยนแนวทางในการพัฒนาไปรษณีย์ของจีนและไทย แลกเปลี่ยนมุมมองนโยบายด้านการกำกับดูแล และการเข้าสู่ตลาด รวมทั้งความร่วมมือด้านกิจการไปรษณีย์ระหว่างประเทศภายในกรอบของสหภาพไปรษณีย์สากล (UPU) และสหภาพไปรษณีย์แห่งเอเชียและแปซิฟิก (APPU) นอกจากนี้ ได้เห็นชอบร่วมกันให้มีการจัดทำบันทึกความตกลงเพื่อดำเนินการโครงการแลกเปลี่ยนบุคลากรทางไปรษณีย์เพื่อพัฒนาศักยภาพบุคลากรระหว่างกันอย่างต่อเนื่อง ณ ห้องประชุม 701 ชั้น 7 สำนักงานปลัดกระทรวงดิจิทัลเพื่อเศรษฐกิจและสังคม
__________________________

ที่มา : https://www.thaigov.go.th/news/contents/details/69175