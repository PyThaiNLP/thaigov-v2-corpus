รัฐบาลไทย-ข่าวทำเนียบรัฐบาล-ปลัดฯ ณัฐพล ให้คณะผู้บริหารจาก NEXI และ EXIM Bank เข้าพบ เดินหน้าสร้างความร่วมมือด้านการค้า การลงทุนในภูมิภาค


วันจันทร์ที่ 12 มิถุนายน 2566
12/06/2566
พิมพ์
ปลัดฯ ณัฐพล ให้คณะผู้บริหารจาก NEXI และ EXIM Bank เข้าพบ เดินหน้าสร้างความร่วมมือด้านการค้า การลงทุนในภูมิภาค
ปลัดกระทรวงอุตสาหกรรม ณัฐพล ให้คณะผู้บริหารจาก NEXI และ EXIM Bank เข้าพบ เดินหน้าสร้างความร่วมมือด้านการค้า การลงทุนในภูมิภาค
วันที่ 9 มิถุนายน 2566 เวลา 10.30 น. ณ ห้องประชุมชุณหะวัณ สำนักปลัดกระทรวงอุตสาหกรรม ดร.ณัฐพล รังสิตพล ปลัดกระทรวงอุตสาหกรรม ให้การต้อนรับคณะผู้บริหารจาก Nippon Export and Investment Insurance (NEXI) และ EXIM Bank นำโดย Atsuo Kuroda ประธาน และ CEO ,NEXI นางสาววรางคณา วงศ์ข้าหลวง รองกรรมการผู้จัดการ EXIM BANK โอกาสนี้ นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม และนายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม พร้อมด้วยเจ้าหน้าที่กระทรวงอุตสาหกรรม เข้าร่วมการพบปะในครั้งนี้ด้วย สำหรับการพบปะในครั้งนี้ เพื่อเป็นการแนะนำตัว และหารือความร่วมมือในการสนับสนุนการประกันความเสี่ยงให้แก่ผู้ประกอบการญี่ปุ่นที่มาลงทุนในประเทศไทย ในการส่งออกสินค้าอุตสาหกรรมไปประเทศที่สาม หรือการลงทุนในภูมิภาค โดยเฉพาะกลุ่มประเทศลุ่มแม่น้ำโขง รวมถึงแนวทางการขับเคลื่อนอุตสาหกรรมการผลิต และ Supply Chain ภายใต้วิกฤติเศรษฐกิจและภัยธรรมชาติ

ที่มา : https://www.thaigov.go.th/news/contents/details/69145