รัฐบาลไทย-ข่าวทำเนียบรัฐบาล-สปสช. จับมือคลินิกกายภาพบำบัด ดูแลฟื้นฟูสมรรถภาพร่างกาย “ผู้ป่วยสิทธิบัตรทอง” 4 กลุ่มโรค


วันจันทร์ที่ 12 มิถุนายน 2566
สปสช. จับมือคลินิกกายภาพบำบัด ดูแลฟื้นฟูสมรรถภาพร่างกาย “ผู้ป่วยสิทธิบัตรทอง” 4 กลุ่มโรค
.....
สปสช. เผยการทำกายภาพบำบัดเป็นบริการทางการแพทย์ในการฟื้นฟูสมรรถภาพร่างกายซึ่งมีความจำเป็นต่อผู้ป่วยอย่างยิ่ง
.
ปัจจุบันมีคลินิกกายภาพบำบัดทั่วประเทศเข้าร่วมเป็นหน่วยบริการในระบบบัตรทองกับ สปสช. 58 แห่ง ดูแลผู้ป่วย 4 กลุ่มโรค:
.
• ผู้ป่วยโรคหลอดเลือดสมอง (Stroke)
• ผู้ป่วยสมองได้รับบาดเจ็บ (Traumatic brain injury)
• ผู้ป่วยไขสันหลังได้รับบาดเจ็บที่ได้รับการรักษาจนเข้าสู่ภาวะคงที่
• ผู้ป่วยภาวะกระดูกสะโพกหักจากภยันตรายชนิดไม่รุนแรง (Fragility fracture hip) ที่ต้องได้รับการฟื้นสมรรถภาพผู้ป่วยระยะกลาง (Intermediate care : IMC)
.
ทั้งนี้ ในช่วงระยะ 3-6 เดือนหลังจากอาการของ “ผู้ป่วยพ้นระยะวิกฤต หรือ แพทย์ประเมินให้พ้นการเป็นผู้ป่วยใน” จะเป็นช่วงเวลาทองของการบำบัดรักษา (golden period) เนื่องจากเป็นระยะสมองและระบบประสาทต่าง ๆ ของร่างกายมีความพร้อมที่จะรับการฟื้นฟูสภาพ
.
หากผู้ป่วยได้รับการบำบัดที่ถูกต้องและต่อเนื่อง จะทำให้มีโอกาสกลับคืนสู่ภาวะปกติและสามารถลดความพิการได้
.
สำหรับรูปแบบของการให้บริการจะเป็นการเชื่อมต่อบริการกายภาพบำบัด โดยโรงพยาบาลจะทำหน้าที่เป็น “แม่ข่าย” ให้กับคลินิกกายภาพบำบัด นอกจากนี้ยังดำเนินการประสานส่งต่อผู้ป่วยให้มารับทำการฟื้นฟูสมรรถภาพร่างกายต่อเนื่องที่คลินิกกายภาพบำบัด โดยเป็นการกายภาพบำบัด "แบบเข้มข้น" ร่วมกับหน่วยบริการไม่เกิน 20 ครั้งในช่วง golden period
.
สอบถามรายละเอียดเพิ่มเติมได้ที่:

ที่มา : https://www.thaigov.go.th/news/contents/details/69135