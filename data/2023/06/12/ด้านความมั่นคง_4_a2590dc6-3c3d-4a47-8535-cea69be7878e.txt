รัฐบาลไทย-ข่าวทำเนียบรัฐบาล-​ผลการประหยัดพลังงานของกระทรวงกลาโหม ประจำปีงบประมาณ ๒๕๖๖ รอบที่ ๑ (ตุลาคม ๒๕๖๕ - มีนาคม ๒๕๖๖)


วันจันทร์ที่ 12 มิถุนายน 2566
​ผลการประหยัดพลังงานของกระทรวงกลาโหม ประจำปีงบประมาณ ๒๕๖๖ รอบที่ ๑ (ตุลาคม ๒๕๖๕ - มีนาคม ๒๕๖๖)
ตามที่คณะรัฐมนตรีได้มีมติเห็นชอบแนวทางประหยัดพลังงานในหน่วยงานภาครัฐ ซึ่งได้กำหนดให้ส่วนราชการลดการใช้พลังงาน ร้อยละ 20
โดยใช้มาตรการที่ปฏิบัติได้ทันที ดังนี้
ด้านไฟฟ้า ได้แก่ เครื่องปรับอากาศ เช่น กำหนดเวลาเปิด - ปิด 08.30 น. - 16.30 น. ตั้งอุณหภูมิเครื่องปรับอากาศ 25-26 องศาเซลเซียส ล้างแอร์ทุก 6 เดือน
มาตรการด้านแสงสว่าง เช่น การใช้หลอดไฟ LED
มาตรการใช้อุปกรณ์สำหรับงาน โดยให้ตั้งโปรแกรมปิดหน้าจออัตโนมัติเมื่อไม่ใช้งาน
มาตรการการใช้ลิฟต์อาจให้หยุดเฉพาะชั้นคู่ ชั้นคี่ หรือการรณรงค์ให้ใช้บันได
นอกจากนี้ ด้านน้ำมันเชื้อเพลิงได้มอบแนวทางการประหยัดพลังงาน โดยเลือกให้ใช้รถยนต์ให้เหมาะสมกับสภาพการเดินทาง และจำนวนผู้เดินทางหรือใช้น้ำมันเชื้อเพลิงชีวภาพ เช่น แก๊สโซฮอล์ไบโอดีเซลก่อนเป็นอันดับแรก ตรวจเช็ครถยนต์ตามระยะเวลาที่กำหนด เติมลมยางให้เหมาะสมและ             ใช้เทคโนโลยีการสื่อสารแทนการเดินทาง เช่น การประชุมออนไลน์ การจัดส่งเอกสารทางอีเมล เป็นต้น
จากมติดังกล่าว ส่วนราชการในสังกัดกระทรวงกลาโหม ซึ่งประกอบด้วย สำนักงานปลัดกระทรวงกลาโหม
กองบัญชาการกองทัพไทย กองทัพบก กองทัพเรือ และกองทัพอากาศ ได้ลดการใช้พลังงานในภาพรวมของกระทรวงกลาโหมเป็นไปด้วยความเรียบร้อยและเกิดผลเป็นรูปธรรมตามเป้าหมายของมาตรการลดการใช้พลังงานในหน่วยงานภาครัฐ ดังนี้
สำนักงานปลัดกระทรวงกลาโหม มีการใช้ไฟฟ้าลดลง ร้อยละ 38.07 และมีการใช้น้ำมันเชื้อเพลิงลดลง ร้อยละ 71.09
กองบัญชาการกองทัพไทย มีการใช้ไฟฟ้าลดลง ร้อยละ 60.51 และมีการใช้น้ำมันเชื้อเพลิงลดลง ร้อยละ 31.25
กองทัพบก มีการใช้ไฟฟ้าลดลง ร้อยละ 46.84 และมีการใช้น้ำมันเชื้อเพลิงลดลง ร้อยละ 48.88 กองทัพเรือ มีการใช้ไฟฟ้าลดลง ร้อยละ 48.14 และมีการใช้น้ำมันเชื้อเพลิงลดลง ร้อยละ 60.52
กองทัพอากาศ มีการใช้ไฟฟ้าลดลง ร้อยละ 30.93 และมีการใช้น้ำมันเชื้อเพลิงลดลง ร้อยละ 24.84
อย่างไรก็ตาม กระทรวงกลาโหม สามารถตอบสนองมาตราประหยัดพลังงาน ตามที่ คณะรัฐมนตรีกำหนด ได้เป็นอย่างดียิ่ง ทั้งยังกำชับให้ทุกหน่วยดำเนินการตามมาตรการในหน่วยทหารอย่างเคร่งครัด ตลอดจน
ส่งเสริมการใช้พลังงานทดแทนหรือพลังงานทางเลือก เพื่อเป็นส่วนหนึ่งในการอนุรักษ์พลังงานและลดรายจ่ายด้านงบประมาณของประเทศให้ได้
มากที่สุด

ที่มา : https://www.thaigov.go.th/news/contents/details/69164