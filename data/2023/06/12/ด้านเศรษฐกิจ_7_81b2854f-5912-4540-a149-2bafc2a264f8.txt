รัฐบาลไทย-ข่าวทำเนียบรัฐบาล-ปลัดฯ ณัฐพล รุดตรวจสอบระบบแอร์ทั่วตึก สปอ. เล็งหาแนวทางเพิ่มประสิทธิภาพทั้งระบบ เพื่อให้เจ้าหน้าที่ทุกระดับ และผู้รับบริการ ทำงานอย่างมีความสุข


วันจันทร์ที่ 12 มิถุนายน 2566
12/06/2566
พิมพ์
ปลัดฯ ณัฐพล รุดตรวจสอบระบบแอร์ทั่วตึก สปอ. เล็งหาแนวทางเพิ่มประสิทธิภาพทั้งระบบ เพื่อให้เจ้าหน้าที่ทุกระดับ และผู้รับบริการ ทำงานอย่างมีความสุข
ปลัดกระทรวงอุตสาหกรรม ณัฐพล รุดตรวจสอบระบบแอร์ทั่วตึก สปอ. เล็งหาแนวทางเพิ่มประสิทธิภาพทั้งระบบ เพื่อให้เจ้าหน้าที่ทุกระดับ และผู้รับบริการ ทำงานอย่างมีความสุข
เมื่อวันที่ 8 มิถุนายน 2566 ดร.ณัฐพล รังสิตพล ปลัดกระทรวงอุตสาหกรรม พร้อมด้วย นายสุรพล ชามาตย์ นางสาวณัฏฐิญา เนตยสุภา รองปลัดกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นางสาวชลาริน นิลพิฤกษ์ ผู้อำนวยการกองกลาง นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร นายเตมีย์ พันธุวงค์ราช ผู้อำนวยการกองตรวจราชการ และเจ้าหน้าที่กระทรวงอุตสาหกรรม เข้าตรวจเช็คระบบเครื่องปรับอากาศบริเวณภายในอาคารสำนักงานปลัดกระทรวงอุตสาหกรรม (สปอ.) ทั้งนี้ จากการตรวจสอบ พบว่าการติดตั้งเครื่องปรับอากาศภายในอาคาร สปอ. มีการติดตั้งคอมเพรสเซอร์อยู่ภายในอาคาร ทำให้ระบบการไหลเวียนอากาศบริเวณคอมเพรสเซอร์แอร์ทำได้ไม่ดี และประสบปัญหาความร้อนสะสม ส่งผลให้เครื่องปรับอากาศไม่ทำความเย็น และทำงานได้ไม่เต็มประสิทธิภาพ โดยเฉพาะในฤดูร้อนที่ผ่านมา
ดังนั้น เพื่อให้ระบบเครื่องปรับอากาศภายในอาคาร สปอ. มีการทำงานอย่างเต็มประสิทธิภาพ ปลัดกระทรวงอุตสาหกรรม จึงได้มอบหมายให้นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร เร่งตรวจสอบจุดติดตั้งเครื่องปรับอากาศทุกตัวภายในอาคาร พร้อมวางแผนการบริหารจัดการเครื่องปรับอากาศ และนำเสนอแผนการปรับปรุงให้สามารถใช้งานได้อย่างเต็มประสิทธิภาพต่อไป
โอกาสนี้ นายจุลพงษ์ ทวีศรี อธิบดีกรมโรงงานอุตสาหกรรม พร้อมด้วย นายพรยศ กลั่นกรอง นายวีรพงษ์ เอี่ยมเจริญชัย รองอธิบดีกรมโรงงานอุตสาหกรรม ได้ให้ข้อเสนอแนะ และนำเยี่ยมชมระบบการติดตั้งจากมุมมองภายนอกอาคาร สปอ. ด้วย

ที่มา : https://www.thaigov.go.th/news/contents/details/69147