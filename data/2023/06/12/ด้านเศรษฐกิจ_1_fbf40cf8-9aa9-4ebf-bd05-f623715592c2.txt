รัฐบาลไทย-ข่าวทำเนียบรัฐบาล-สำนักงานสลากกินแบ่งรัฐบาล จัดงาน GLO Today & Future วันที่ 10 – 11 มิถุนายน 2566 ณ ศูนย์การค้าเซ็นทรัล สาขาแจ้งวัฒนะ อำเภอปากเกร็ด จังหวัดนนทบุรี


วันจันทร์ที่ 12 มิถุนายน 2566
12/06/2566
พิมพ์
สำนักงานสลากกินแบ่งรัฐบาล จัดงาน GLO Today & Future วันที่ 10 – 11 มิถุนายน 2566 ณ ศูนย์การค้าเซ็นทรัล สาขาแจ้งวัฒนะ อำเภอปากเกร็ด จังหวัดนนทบุรี
สำนักงานสลากกินแบ่งรัฐบาล จัดงาน GLO Today & Future วันที่ 10 – 11 มิถุนายน 2566 ที่ลานโปรโมชั่น ชั้น 1 โซนด้านหน้า CDS ศูนย์การค้าเซ็นทรัล สาขาแจ้งวัฒนะ อำเภอปากเกร็ด จังหวัดนนทบุรี เพื่อสร้างการรับรู้การดำเนินงานตามภารกิจหลักของสำนักงานฯ
สำนักงานสลากกินแบ่งรัฐบาล จัดงาน GLO Today & Future วันที่ 10 – 11 มิถุนายน 2566 ที่ลานโปรโมชั่น ชั้น 1 โซนด้านหน้า CDS ศูนย์การค้าเซ็นทรัล สาขาแจ้งวัฒนะ อำเภอปากเกร็ด จังหวัดนนทบุรี เพื่อสร้างการรับรู้การดำเนินงานตามภารกิจหลักของสำนักงานฯ ประกอบด้วย ด้านการพิมพ์สลาก การจำหน่าย การออกรางวัล และการจ่ายรางวัล ตลอดจน วิสัยทัศน์ พันธกิจ แผนวิสาหกิจ แผนการดำเนินงานต่าง ๆ รวมถึงกิจกรรมเพื่อสังคมและการพัฒนาความยั่งยืน โดยมุ่งเน้นกลุ่มเป้าหมาย ผู้มีส่วนได้ส่วนเสีย ประกอบด้วย ลูกค้า (ผู้ซื้อสลาก) คู่ค้า (ตัวแทนจำหน่าย/ผู้ซื้อจองล่วงหน้า/บริษัท ไปรษณีย์ไทย จำกัด/จังหวัดและคลังจังหวัด รวมถึงคู่ความร่วมมือ (ธนาคารกรุงไทย/ธนาคารออมสิน/ธนาคารเพื่อการเกษตรและสหกรณ์การเกษตร) ภายในงานมีกิจกรรมร่วมสนุกตอบคำถามและซุ้มนิทรรศการ เกี่ยวกับภารกิจหลักได้รับความสนใจจากกลุ่มเป้าหมาย เข้าร่วมงานอย่างคับคั่ง
วันนี้ (10 มิถุนายน 2566) เวลา 10.00 น. ที่ลานโปรโมชั่น ชั้น 1 โซนด้านหน้า CDS ศูนย์การค้าเซ็นทรัล สาขาแจ้งวัฒนะ อำเภอปากเกร็ด จังหวัดนนทบุรี พันโท หนุน ศันสนาคม ผู้อำนวยการสำนักงานสลากกินแบ่งรัฐบาล พร้อมด้วย นายทวีป วุฒิบาทุกาจิตต์ รองผู้อำนวยการ กล่าวต่อผู้สื่อข่าวเกี่ยวกับการจัดกิจกรรม ดังกล่าวว่า ปัจจุบันผู้มีส่วนได้ส่วนเสีย ถือเป็นหัวใจสำคัญในการปฏิบัติงานและถูกนำเข้ามาเป็นส่วนหนึ่งของการพัฒนา
กลยุทธ์ขององค์กร เพื่อสร้างความสมดุลระหว่างกันในการพิจารณาความต้องการของผู้มีส่วนได้ส่วนเสียอย่างต่อเนื่อง และสร้างการรับรู้เกี่ยวกับทิศทางการดำเนินงานของสำนักงานฯ นำไปสู่การปฏิบัติที่เป็นไปในทิศทางเดียวกันการจัดงาน GLO Today & Future ดังกล่าว เป็นไปตามแนวทาง “แผนดำเนินกิจกรรมสร้างการรับรู้ด้านการดำเนินงานของสำนักงานฯ และสร้างความสัมพันธ์กับผู้มีส่วนได้ส่วนเสีย” ที่สำนักงานฯ ได้จัดทำขึ้น โดยมีวัตถุประสงค์เพื่อให้องค์กรสามารถตอบสนองความต้องการของผู้ที่มีส่วนได้ส่วนเสียได้อย่างมีประสิทธิภาพ นำไปสู่ผลสัมฤทธิ์ที่เป็นประโยชน์ต่อภาคประชาชนและภาคสังคมในระยะต่อไป

ที่มา : https://www.thaigov.go.th/news/contents/details/69141