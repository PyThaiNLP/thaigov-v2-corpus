รัฐบาลไทย-ข่าวทำเนียบรัฐบาล-“กรุงไทย” จัดโปรเด็ดเสิร์ฟงาน Thailand Smart Money ระยอง หนุนลูกค้าเข้าถึงบริการครบวงจร  


วันอังคารที่ 20 มิถุนายน 2566
20/06/2566
พิมพ์
“กรุงไทย” จัดโปรเด็ดเสิร์ฟงาน Thailand Smart Money ระยอง หนุนลูกค้าเข้าถึงบริการครบวงจร
ธ.กรุงไทยร่วมงาน Thailand Smart Money ระยอง ครั้งที่ 6 ภายใต้แนวคิด “Growing Together for Sustainability เคียงข้างไทย สู่ความยั่งยืน” ระหว่างวันที่ 23-25 มิ.ย.2566 ที่ห้างสรรพสินค้าเซ็นทรัล ระยอง
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงินที่ทันสมัย  เพื่อตอบโจทย์ลูกค้าทุกกลุ่มและยกระดับคุณภาพชีวิตคนไทยให้ดีขึ้นในทุกวัน จัดทัพบริการทางการเงินพร้อมข้อเสนอสุดพิเศษ ร่วมงาน Thailand Smart Money ระยอง ครั้งที่ 6 ภายใต้แนวคิด “Growing Together for Sustainability เคียงข้างไทย สู่ความยั่งยืน” ระหว่างวันที่ 23-25 มิถุนายน 2566 ที่ห้างสรรพสินค้าเซ็นทรัล ระยอง เพื่อให้ลูกค้า ประชาชนและผู้ประกอบธุรกิจในจังหวัดระยอง และพื้นที่ใกล้เคียงเข้าถึงบริการทางการเงินครบวงจร
ธนาคารให้การสนับสนุนลูกค้าธุรกิจ และคู่ค้า ตลอดจนถึงซัพพลายเชน เพื่อเสริมสภาพคล่องด้วยสินเชื่อกรุงไทย SMEs EEC วงเงินกู้สูงสุด 10 ล้านบาท ไม่ต้องใช้หลักทรัพย์ค้ำประกัน กรณีใช้บรรษัทประกันสินเชื่ออุตสาหกรรมขนาดย่อม (บสย).ค้ำประกัน 100%  ผ่อนนานสูงสุด 10 ปี  สำหรับลูกค้าใหม่ในพื้นที่ EEC รับสิทธิพิเศษ 2 ต่อ ต่อที่ 1 ทำ ธุรกรรมโอนเงินต่างประเทศ ผ่านแอปพลิเคชัน Krungthai Business หรือ Krungthai Corporate Online รับส่วนลดค่าธรรมเนียมครั้งละ 100 บาทต่อธุรกรรม ต่อที่ 2 ใช้ บริการซื้อ-ขายเงินตราต่างประเทศ ผ่าน Krungthai SmartFX มีโอกาสรับ Voucher คืนสูงสุด 20,500 บาท สินเชื่อ SME ดอกเบี้ยเริ่มต้น 4.5% ต่อปี วงเงินกู้สูงสุด 20 ล้านบาท ผ่อนนานสูงสุด 20 ปี  สินเชื่อ SME วงเงินสูง×3 รับวงเงินสูงสุด 3 เท่าของมูลค่าหลักประกัน สูงสุด 20 ล้านบาท ผ่อนนานสูงสุด 7 ปี
สำหรับผลิตภัณฑ์สนับสนุนลูกค้าบุคคลเข้าถึงแหล่งเงินทุน ธนาคารนำเสนอ สินเชื่อกรุงไทย Smart Money สำหรับผู้มีรายได้ประจำแต่ไม่มีบัญชีเงินเดือนกับธนาคาร วงเงินกู้สูงสุด 5 เท่าของรายได้ ผ่อนนาน 5 ปี ไม่ต้องมีหลักประกัน สินเชื่อกรุงไทยธนวัฏเพื่อสมาชิก กบข. วงเงินสูงสุด 15 เท่าของรายได้ สินเชื่ออเนกประสงค์ข้าราชการที่เป็นสมาชิก กบข. วงเงินกู้สูงสุด 5 ล้านบาท ผ่อนนานสูงสุด 20 ปี พิเศษสมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และรับส่วนลดค่าธรรมเนียมรายปี (ปีแรก)
ภายในงาน ยังมีผลิตภัณฑ์ส่งเสริมความมั่นคงในชีวิต ด้วย สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท ผ่อนนานสูงสุด 30 ปี สินเชื่อรีไฟแนนซ์บ้าน ดอกเบี้ยปีแรกเริ่มต้นคงที่ 1.75% ต่อปี ผ่อนนานสูงสุด 40 ปี สินเชื่อที่อยู่อาศัย สำหรับผู้ซื้อทรัพย์สินพร้อมขาย (NPA) อัตราดอกเบี้ยต่ำ ฟรีค่าธรรมเนียมการประเมินราคาหลักทรัพย์ค้ำประกัน ผ่อนนานสูงสุด 40 ปี พร้อม Krungthai NPA เหมาเหมา ซื้อทรัพย์ราคาพิเศษ เมื่อซื้อตั้งแต่ 3 รายการขึ้นไป
นอกจากนี้ ธนาคารยังให้ความสำคัญเรื่องการออม ด้วย เงินฝากปลอดภาษี Krungthai ZERO TAX MAX อัตราดอกเบี้ย 2.30% ต่อปี เงินฝาก Krungthai NEXT Savings เปิดบัญชีง่ายๆ ผ่านแอปฯ Krungthai NEXT สะดวก ปลอดภัย ดอกเบี้ยสูง 1.5% ต่อปี และยังส่งเสริมการออมให้บุตรหลาน ด้วยบัญชีเงินฝากออมทรัพย์พิเศษสำหรับผู้เยาว์ Krungthai Kids Savings รับดอกเบี้ย 2 เท่า ทุกเดือน
ลูกค้า ประชาชนยังจะได้พบกับ คาราวานตรวจสุขภาพกรุงไทย-แอกซ่า ประกันชีวิต และสิทธิพิเศษเมื่อซื้อประกันภัย PA สุขใจชัวร์ ของ บมจ.กรุงไทยพานิชประกันภัย รับ Starbucks E-Coupon มูลค่า 150 บาท ซื้อผลิตภัณฑ์ประกันวินาศภัยของ บมจ.ทิพยประกันภัย เบี้ยประกันตั้งแต่ 2,000 บาทขึ้นไป รับ TIP Shopping Bag เปิดบัญชี ซื้อ-ขายหลักทรัพย์ของ Krungthai XSpring ผ่านแอปฯ Krungthai NEXT และมียอดซื้อขายรวม 50,000 บาท  ภายใน 30 วัน  รับฟรี Tops E-Coupon มูลค่า 200 บาท หรือ  ลงทุน 200,000 บาทขึ้นไป รับฟรีกระเป๋า G2000 สมัครบัตรเครดิต KTC รับบัตรกำนัล Starbucks  มูลค่า 200 บาท
สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111 หรือดูรายละเอียดได้ที่  www.krungthai.com

ที่มา : https://www.thaigov.go.th/news/contents/details/69449