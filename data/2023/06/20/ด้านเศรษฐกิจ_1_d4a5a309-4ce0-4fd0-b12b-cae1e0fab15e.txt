รัฐบาลไทย-ข่าวทำเนียบรัฐบาล-บสย. ประชุมเชิงปฏิบัติการ คณะกรรมการ บสย. จัดทำแผนวิสาหกิจ ประจำปี 2567-2571


วันอังคารที่ 20 มิถุนายน 2566
20/06/2566
พิมพ์
บสย. ประชุมเชิงปฏิบัติการ คณะกรรมการ บสย. จัดทำแผนวิสาหกิจ ประจำปี 2567-2571
บสย. จัดการประชุมเชิงปฏิบัติการคณะกรรมการ บสย. พร้อมด้วยคณะกรรมการ มอบนโยบายและทิศทางการดำเนินงาน บสย. แก่ผู้บริหารระดับสูงและผู้เข้าร่วมประชุมเชิงปฏิบัติการ โณ โรงแรม เดอะ เพนนินซูลา กรุงเทพฯ เมื่อวันศุกร์ที่ 16 มิถุนายน 2566
นายเอด วิบูลย์เจริญ ประธานกรรมการ บรรษัทประกันสินเชื่ออุตสาหกรรมขนาดย่อม (บสย.) เป็นประธานเปิดการประชุมเชิงปฏิบัติการคณะกรรมการ บสย. พร้อมด้วยคณะกรรมการ มอบนโยบายและทิศทางการดำเนินงาน บสย. แก่ผู้บริหารระดับสูงและผู้เข้าร่วมประชุมเชิงปฏิบัติการ โดยมีนายสิทธิกร ดิเรกสุนทร กรรมการและผู้จัดการทั่วไป กล่าวต้อนรับและบรรยาย การจัดทำแผนวิสาหกิจปี 2567 และ ปี 2567 – 2571 ตามยุทธศาสตร์องค์กร ภายใต้กรอบวิสัยทัศน์ “เป็นศูนย์กลางเชื่อมโยงเงินทุนและโอกาสให้แก่ SMEs เพื่อการเติบโตอย่างยั่งยืน (SMEs’ Gateway)” โดยนำเทคโนโลยีดิจิทัลมาใช้ในการยกระดับการดำเนินงานด้านต่าง ๆ ของ บสย. พร้อมร่วมระดมสมองการจัดทำแผนงานและกลยุทธ์ภายใต้กรอบยุทธศาสตร์องค์กร ณ โรงแรม เดอะ เพนนินซูลา กรุงเทพฯ เมื่อวันศุกร์ที่ 16 มิถุนายน 2566
ภายใต้กรอบยุทธศาสตร์ บสย. มุ่งสู่การเป็นศูนย์กลางเชื่อมโยงแหล่งเงินทุน และเป็นส่วนหนึ่งของระบบนิเวศทางการเงิน (Financial Ecosystem) ตั้งแต่ต้นน้ำ กลางน้ำ และปลายน้ำ โดยขยายช่องทางการค้ำประกันสินเชื่อผ่าน Digital Platform เพื่อเพิ่มโอกาสการเข้าถึงแหล่งเงินทุนของผู้ประกอบการ SMEs และเป็นศูนย์กลางเชื่อมโยงเงินทุน เพื่อการเติบโตอย่างยั่งยืน (SMEs’ Gateway) ควบคู่การขยายบทบาทการให้ความรู้และคำปรึกษาทางการเงินและธุรกิจ เพิ่มศักยภาพสู่ความยั่งยืนแก่ผู้ประกอบการ SMEs และการยกระดับองค์กร โดยนำ ดิจิทัล เทคโนโลยี (Digital Technology) เพิ่มประสิทธิภาพการทำงานตอบโจทย์ SMEs ยุคใหม่ ทำธุรกรรมทางการเงินผ่านช่องทางออนไลน์
ทั้งนี้  บสย. ยังให้ความสำคัญกับการขับเคลื่อนนโยบาย 4P 1D ได้แก่ การพัฒนาผลิตภัณฑ์ (Product) เสริมสร้างพันธมิตร (Partnership) พัฒนาแพลตฟอร์ม (Platform) และคำนึงถึงสิ่งแวดล้อม (Planet) การบริหารจัดการลูกหนี้อย่างมีประสิทธิภาพ (Debt Collection & Management) และการเป็น ศูนย์กลางดิจิทัลเชื่อมโยงเงินทุนและโอกาสให้แก่ SMEs เพื่อการเติบโตอย่างยั่งยืน (Digital SMEs’ Gateway) เพื่อให้บรรลุ 5 พันธกิจหลักที่สำคัญของ บสย. ได้แก่ 1. พัฒนาศักยภาพ SMEs และผู้ประกอบการรายย่อย เพื่อให้เข้าถึงแหล่งทุนและองค์ความรู้ทั้งระบบ 2. ผลักดัน SMEs และผู้ประกอบการรายย่อยให้เติบโตอย่างก้าวกระโดดด้วยนวัตกรรมทางการเงิน 3. เชื่อมโยงเครือข่ายธุรกิจครบวงจรสำหรับ SMEs และผู้ประกอบการรายย่อย  4. ยกระดับขีดความสามารถองค์กร เพื่อการสนับสนุนเศรษฐกิจฐานรากอย่างบูรณาการ และ 5. ส่งเสริมการดำเนินงานที่โปร่งใสในทุกระดับองค์กรอย่างยั่งยืน ด้วยความรวดเร็ว รอบคอบ ภายใต้ TCG Fast & First “รวดเร็ว รอบคอบ ที่หนึ่งในใจ SMEs”

ที่มา : https://www.thaigov.go.th/news/contents/details/69431