รัฐบาลไทย-ข่าวทำเนียบรัฐบาล-ดีอีเอส ร่วมประชุมคณะทำงานประสานความร่วมมือ ติดตาม เร่งรัด และแก้ไขปัญหาการดำเนินงานด้านอุตุนิยมวิทยาฯ


วันอังคารที่ 20 มิถุนายน 2566
ดีอีเอส ร่วมประชุมคณะทำงานประสานความร่วมมือ ติดตาม เร่งรัด และแก้ไขปัญหาการดำเนินงานด้านอุตุนิยมวิทยาฯ
ดีอีเอส ร่วมประชุมคณะทำงานประสานความร่วมมือ ติดตาม เร่งรัด และแก้ไขปัญหาการดำเนินงานด้านอุตุนิยมวิทยาฯ
วันนี้ (20 มิ.ย. 66) ดร. เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานประสานความร่วมมือ ติดตาม เร่งรัดและแก้ไขปัญหาการดำเนินงานด้านอุตุนิยมวิทยาที่เกี่ยวข้องกับการให้บริการในกิจการท่าอากาศยานครั้งที่ ๔/๒๕๖๖ ณ ห้องประชุม ๖๐๑ ชั้น ๖ กระทรวงดิจิทัลเพื่อเศรษฐกิจและสังคม และผ่านระบบอิเล็กทรอนิกส์ โดยมีผู้แทนสำนักงานปลัดกระทรวงดิจิทัลเพื่อเศรษฐกิจและสังคม ผู้แทนกรมอุตุนิยมวิทยา ผู้แทนกรมท่าอากาศยาน ผู้แทนบริษัท วิทยุการบินแห่งประเทศไทย จำกัด เข้าร่วมประชุมฯ เพื่อติดตามความก้าวหน้าการดำเนินงาน 1) มาตรฐานการติดตั้งเครื่องอำนวยความสะดวกในการเดินอากาศ ประเภทเครื่องมืออุตุนิยมวิทยาการบินทั้งหมดของทุกสนามบิน 2) สถานะปัจจุบันของเครื่องมืออุตุนิยมวิทยาที่ติดตั้งอยู่ในสนามบินภายในประเทศ 3) สำรวจความต้องการ และความคาดหวังของผู้รับบริการ และพิจารณาแนวทางการดำเนินงานร่วมกันในอนาคตด้านอุตุนิยมวิทยาที่เกี่ยวข้องกับการให้บริการในกิจการท่าอากาศยาน
_________________________

ที่มา : https://www.thaigov.go.th/news/contents/details/69451