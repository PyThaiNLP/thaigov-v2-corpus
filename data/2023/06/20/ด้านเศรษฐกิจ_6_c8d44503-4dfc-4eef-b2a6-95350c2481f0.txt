รัฐบาลไทย-ข่าวทำเนียบรัฐบาล-21 มิถุนายนนี้ เริ่มเปิดจองตั๋วทริปรถไฟท่องเที่ยวสุดฟินเคล้าสายฝน ขบวนพิเศษ KIHA183 เดือนกรกฎาคม - กันยายน 2566 


วันอังคารที่ 20 มิถุนายน 2566
21 มิถุนายนนี้ เริ่มเปิดจองตั๋วทริปรถไฟท่องเที่ยวสุดฟินเคล้าสายฝน ขบวนพิเศษ KIHA183 เดือนกรกฎาคม - กันยายน 2566
ตะลุยเที่ยว 3  แบบ หลากสไตล์ โดนใจนักท่องเที่ยวทุกกลุ่มทุกวัย
นายเอกรัช ศรีอาระยันพงษ์ หัวหน้าสำนักงานผู้ว่าการ การรถไฟแห่งประเทศไทย (รฟท.) กระทรวงคมนาคม เปิดเผยว่า ตามที่ รฟท. จัดโปรแกรมท่องเที่ยวสุดพิเศษ ขบวนรถไฟ KIHA 183 ต่อเนื่องตลอดทั้งปี ทั้งแบบวันเดย์ทริป ไปเช้ากลับเย็น และแบบพักค้างคืน โดยแต่ละเดือนจัดโปรแกรมการท่องเที่ยว หลายสไตล์ เพื่อเปิดประสบการณ์ให้นักเดินทางได้สัมผัสการท่องเที่ยวทางรถไฟอย่างหลากหลาย  ล่าสุด รฟท. ขออัพเดทโปรแกรมท่องเที่ยว ขบวนพิเศษ KIHA 183 ประจำเดือนกรกฎาคม - กันยายน 2566 เพื่อให้นักเดินทาง เตรียมตัววางแผนเดินทาง พร้อมกับเริ่มเปิดให้จองตั๋วโดยสารล่วงหน้า ตั้งแต่วันที่ 21 มิถุนายน 2566 เวลา 08.30 น. เป็นต้นไป สามารถจองตั๋วล่วงหน้าก่อนวันเดินทางได้ไม่เกิน 30 วัน โดยมีรายละเอียด ดังนี้
เดือนกรกฎาคม 2566 : คอนเซ็ปต์ สืบสาน รักษา ต่อยอด (โครงการพระราชดำริ) ชวนเที่ยวตามรอยศาสตร์พระราชา ใน 5 เส้นทาง 5 จังหวัด ซึ่งเชื่อมโยงกับโครงการอันเนื่องมาจากพระราชดำริ ได้แก่
- วันที่ 1 และ 2 กรกฎาคม 66 (ไปเช้ากลับเย็น) โปรแกรม “สืบสาน รักษา ต่อยอด ที่แหลมผักเบี้ยจังหวัดเพชรบุรี” ราคา 1,499 บาท
- วันที่ 8 และ 9 กรกฎาคม 66 (ไปเช้ากลับเย็น) โปรแกรม “สืบสาน รักษา ต่อยอด ที่องค์การส่งเสริมกิจการโคนมแห่งประเทศไทย จังหวัดสระบุรี” ราคา 1,499 บาท
- วันที่ 15 และ 16 กรกฎาคม 66 โปรแกรม “สืบสาน รักษา ต่อยอด ศิลป์แผ่นดิน นุ่งผ้าซิ่น ตามรอย “ลิซ่า” เที่ยววัดสวย @พระนครศรีอยุธยา” ราคา 1,499 บาท
- วันที่ 22 - 23 กรกฎาคม 66 (พักค้างคืน) โปรแกรม “สืบสาน รักษา ต่อยอด โครงการพระราชดำริที่เขาชะงุ้ม จังหวัดราชบุรี” ราคา 3,999 บาท
- วันที่ 29 และ 30 กรกฎาคม 66 (ไปเช้ากลับเย็น) โปรแกรม “สืบสาน รักษา ต่อยอด โครงการพระราชดำริ จังหวัดฉะเชิงเทรา” ราคา 1,499 บาท
เดือนสิงหาคม คอนเซ็ปต์ : พิรุณโปรยปราย เที่ยวสบาย ๆ กลางสายฝน มาร่วมกันเปลี่ยนหน้าฝนนี้ให้เป็นหน้าฝนที่น่าเที่ยว
- วันที่ 5-6 สิงหาคม และ 12-13 สิงหาคม 66 (แบบพักค้างคืน) โปรแกรม “พิรุณโปรยปราย
เที่ยวสบายๆ กลางสายฝน นอนชมดาว @ชัยภูมิ” ราคา 3,999 บาท
- วันที่ 19 และ 20 สิงหาคม 66 (ไปเช้ากลับเย็น) โปรแกรม “รับลมฝน ยลเสน่ห์ย่านเมืองเก่า
เสพงานศิลป์ ที่ แปดริ้ว” ราคา 1,499 บาท
- วันที่ 26 - 27 สิงหาคม 66 (แบบพักค้างคืน) โปรแกรม “พิรุณโปรยปราย เที่ยวสบายๆ @ กาญจนบุรี ราคา 3,999 บาท
เดือนกันยายน คอนเซ็ปต์ : นั่งรถไฟอิ่มบุญ ปันรอยยิ้ม” เที่ยวกันทั้งทีต้องดีต่อใจ การรถไฟฯ ชวนเที่ยวทำบุญและแบ่งปันรอยยิ้มให้กับน้อง ๆ ตามแบบฉบับคนอิ่มบุญ
- วันที่ 2 และ 3 กันยายน 2566  (ไปเช้ากลับเย็น) โปรแกรม “ เที่ยวลพบุรี อิ่มบุญ ปันรอยยิ้ม @ วัดพระบาทน้ำพุ” ราคา 1,499 บาท
- วันที่ 9 และ 10 กันยายน 66 (ไปเช้ากลับเย็น) โปรแกรม “ทริปอิ่มบุญ ปันรอยยิ้มให้น้อง @ นครปฐม ราคา 1,499 บาท
- วันที่ 16 และ 17 กันยายน 66 (ไปเช้ากลับเย็น) โปรแกรม “ทริปอิ่มบุญ ปันรอยยิ้มให้น้อง @ราชบุรี ราคา 1,499 บาท
- วันที่ 23 และ 24 กันยายน 66 (ไปเช้ากลับเย็น)  โปรแกรม “ทริปอิ่มบุญ ปันรอยยิ้มให้น้อง @ฉะเชิงเทรา ราคา 1,499 บาท
- วันที่ 30 กันยายน 66 (ไปเช้ากลับเย็น) โปรแกรม “ทริปอิ่มบุญ ปันรอยยิ้มให้น้อง @เพชรบุรี ราคา 1,499 บาท
นายเอกรัช กล่าวเพิ่มเติมว่า สำหรับผู้เดินทางท่องเที่ยวทุกทริปจะมีบริการเสิร์ฟอาหารเช้าสไตล์ญี่ปุ่น พร้อมเครื่องดื่ม และอาหารเที่ยงสุดพิเศษ ตลอดจนรับของที่ระลึกสุดพิเศษจาก รฟท.ทุกคน นอกจากนี้ ภายในขบวนรถจะมีวิทยากร พร้อมด้วยเจ้าหน้าที่คอยบรรยายให้บริการและอำนวยความสะดวกตลอดการเดินทาง  ผู้สนใจติดต่อซื้อตั๋วโดยสารได้ที่สถานีรถไฟทุกแห่ง หรือ ผ่านระบบ D-Ticket  ตั้งแต่วันที่ 21 มิถุนายน 2566 เวลา 08.30 น. เป็นต้นไป  จำกัดจำนวน 200 ที่นั่งต่อทริป สามารถจองตั๋วล่วงหน้าก่อนวันเดินทางได้ไม่เกิน 30 วัน หรือสอบถามข้อมูลเพิ่มเติมที่ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง หรือเฟซบุ๊ก  แฟนเพจ ทีมพีอาร์การรถไฟแห่งประเทศไทย
“การจัดขบวนรถไฟท่องเที่ยว บนขบวนรถไฟ KIHA 183 เป็นการดำเนินการตามนโยบาย นายนิรุฒ มณีพันธ์ ผู้ว่าการรถไฟแห่งประเทศไทย ที่มอบหมายให้ รฟท. บูรณาการความร่วมมือ กับหน่วยงานพันธมิตร ภาครัฐ ภาคเอกชน  จังหวัดต่าง ๆ  เพื่อให้รถไฟฯ เข้าไปมีส่วนร่วมสนับสนุนและส่งเสริมการท่องเที่ยวภายในประเทศ ก่อให้เกิดการกระจายรายได้สู่ท้องถิ่น และสร้างความเข้มแข็งให้กับเศรษฐกิจฐานรากอย่างยั่งยืน”
- เดือนกรกฎาคมนี้ ชวนเที่ยวตามรอยศาสตร์พระราชา สืบสาน รักษา ต่อยอด (โครงการพระราชดำริ)
อ่านแบบ E-BOOK ได้ที่  https://online.fliphtml5.com/ctvfc/mrna/
- เดือนสิงหาคม เปลี่ยนหน้าฝนที่น่าเบื่อ ให้เป็นหน้าฝนที่น่าเที่ยว พิรุณโปรยปราย เที่ยวสบาย ๆ กลางสายฝน
อ่านแบบ E-BOOK ได้ที่ https://online.fliphtml5.com/ctvfc/ggjk/
- เดือนกันยายน เที่ยวกันทั้งทีต้องดีต่อใจ “นั่งรถไฟอิ่มบุญ ปันรอยยิ้ม”
อ่านแบบ E-BOOK ได้ที่ https://online.fliphtml5.com/ctvfc/smho/
ดาวน์โหลดโปรแกรมท่องเที่ยวไฟล์ PDF ที่ https://drive.google.com/file/d/12_eqifYX6zMZBwAFVOO6jFSkVcbRcISu/view?usp=sharing

ที่มา : https://www.thaigov.go.th/news/contents/details/69452