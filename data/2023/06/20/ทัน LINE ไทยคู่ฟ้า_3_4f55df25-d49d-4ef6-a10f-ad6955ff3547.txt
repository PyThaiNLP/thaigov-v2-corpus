รัฐบาลไทย-ข่าวทำเนียบรัฐบาล-ไทย – คอซอวอ ส่งเสริมความสัมพันธ์ระหว่างกัน เพิ่มโอกาสส่งออกสินค้าไทย


วันอังคารที่ 20 มิถุนายน 2566
ไทย – คอซอวอ ส่งเสริมความสัมพันธ์ระหว่างกัน เพิ่มโอกาสส่งออกสินค้าไทย
.....
ที่ประชุมครม. (20 มิ.ย. 66) เห็นชอบบันทึกความเข้าใจว่าด้วย “การหารือทวิภาคี” ระหว่างกระทรวงการต่างประเทศแห่งราชอาณาจักรไทยกับกระทรวงการต่างประเทศและกิจการโพ้นทะเลสาธารณรัฐคอซอวอ
.
การลงนามบันทึกความเข้าใจฉบับนี้ จะเกิดขึ้นช่วงที่นายเครชนิก อาห์เมตี รัฐมนตรีช่วยกระทรวงการต่างประเทศและกิจการโพ้นทะเลคอซอวอ เยือนประเทศไทย ระหว่างวันที่ 22 -24 มิ.ย. 66
.
มีวัตถุประสงค์เพื่อส่งเสริมความสัมพันธ์ระหว่างสองประเทศให้แน่นแฟ้นยิ่งขึ้น พร้อมเพิ่มพูนความร่วมมือในสาขาที่ตกลงร่วมกัน ขับเคลื่อนด้วย 3 หลักการ :
.
• หลักการความเป็นเอกราชและความเสมอภาคของอธิปไตย
• การไม่แทรกแซงกิจการภายในของประเทศอื่น
• ช่วยเหลือซึ่งกันและกันในสาขาที่ตกลงร่วมกัน
.
ทั้งนี้ การจัดทำบันทึกความเข้าใจ ไม่ได้เป็นการอนุมัติงานหรือโครงการ หรือมีผลเป็นการสร้างความผูกพันต่อ ครม. ชุดต่อไป และสาระของบันทึกความเข้าใจไม่เป็นสนธิสัญญาตามกฎหมายระหว่างประเทศและไม่เป็นหนังสือสัญญาตาม มาตรา 178 ของรัฐธรรมนูญแห่งราชอาณาจักรไทย
.
โดยคอซอวอเป็นประเทศใหม่ในยุโรปที่อยู่ระหว่างการพัฒนาและเศรษฐกิจของประเทศ ยังต้องพึ่งพาการนำเข้าสินค้าจากต่างประเทศเป็นหลัก
.
ดังนั้น คอซอวอจึงมีศักยภาพที่จะเป็น “ตลาดรองรับสินค้าและการลงทุน” จากไทยได้ โดยเฉพาะสินค้าอาหาร
.
จากข้อมูลในปี 65 พบว่าการค้าระหว่างคอซอวอและไทยมีมูลค่ารวม 12,868,581 ดอลลาร์สหรัฐ (เพิ่มขึ้นร้อยละ 57.68 จากปี 2564) โดยคอซอวอนำเข้าสินค้าจากไทยมูลค่า 12,654,501 ดอลลาร์สหรัฐ ซึ่งมีสินค้าสำคัญ :
.
• เนื้อเป็ดแช่แข็ง / แช่เย็น
• ปลาทูน่ากระป๋อง
• กระดาษ
• ชิ้นส่วนเครื่องปรับอากาศ / เครื่องปรับอากาศ
• เครื่องประดับเงิน
• คอมพิวเตอร์
• เมล็ดพันธุ์พืช
• เส้นใยสังเคราะห์
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69470