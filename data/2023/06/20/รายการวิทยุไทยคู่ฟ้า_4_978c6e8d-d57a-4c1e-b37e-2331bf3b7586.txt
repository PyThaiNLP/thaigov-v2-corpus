รัฐบาลไทย-ข่าวทำเนียบรัฐบาล-นายกรัฐมนตรี เปิดรถไฟฟ้ามหานครสายสีเหลือง


วันอังคารที่ 20 มิถุนายน 2566
20/06/2566
พิมพ์
นายกรัฐมนตรี เปิดรถไฟฟ้ามหานครสายสีเหลือง
วันจันทร์ที่ 19 มิถุนายน 2566
ต่อจากนี้ไป ขอเชิญรับฟังไทยคู่ฟ้า
วันนี้ (19มิ.ย.66) พลเอก ประยุทธ์ จันทร์โอชา นายกรัฐมนตรี
เป็นประธานเปิดโครงการรถไฟฟ้ามหานคร สายสีเหลืองอย่างเป็นทางการ ที่ สถานีลาดพร้าว
ซึ่งเป็นสถานีต้นทาง พร้อมทั้งรับฟังบรรยายสรุปโครงการและทดลองใช้บริการ
และเป็นวันแรกที่เปิดให้ประชาชนทดลองใช้บริการฟรีตลอดสาย ตั้งแต่สถานีลาดพร้าว–สถานีสำโรง ครบทั้ง
23 สถานี โดยก่อนหน้านี้ได้เปิดให้ประชาชนทดลองใช้บริการฟรีช่วงสถานีหัวหมาก-สถานีสำโรง รวม 13
สถานี ตั้งแต่เมื่อวันที่ 3 มิ.ย. ที่ผ่านมา ทั้งนี้ รถไฟฟ้ามหานคร สายสีเหลืองเป็นระบบรถไฟฟ้ารางเดี่ยว
ไร้คนขับ สามารถเชื่อมต่อการเดินทางกับรถไฟฟ้าสายสีเขียวที่สถานีสำโรง รถไฟฟ้าแอร์พอร์ต เรล ลิงก์
ที่สถานีหัวหมาก และรถไฟฟ้ามหานคร สายสีน้ำเงินที่สถานีลาดพร้าว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/69441