รัฐบาลไทย-ข่าวทำเนียบรัฐบาล-ไทย ติด TOP 10 จุดหมายปลายทางยอดนิยม ปี 2566 สำรวจจากนักท่องเที่ยวที่เดินทางเข้าเอเชียแปซิฟิก


วันอังคารที่ 20 มิถุนายน 2566
ไทย ติด TOP 10 จุดหมายปลายทางยอดนิยม ปี 2566 สำรวจจากนักท่องเที่ยวที่เดินทางเข้าเอเชียแปซิฟิก
.....
สถาบันวิจัยด้านเศรษฐศาสตร์มาสเตอร์การ์ด (Mastercard Economics Institute) เผยว่า ไทย ติดอันดับ Top 10 จุดหมายปลายทางยอดนิยม ปี 2566 (Travel Industry Trends 2023) โดยจัดอันดับจากจำนวนนักท่องเที่ยวที่เดินทางเข้าประเทศทั่วภูมิภาคเอเชียแปซิฟิก ตั้งแต่ปลายปี 2565 เนื่องจากเสน่ห์ที่โดดเด่น นักท่องเที่ยวต้องการสัมผัสประสบการณ์ด้านวัฒนธรรมและสถานที่ท่องเที่ยวใหม่ๆ ไทยจึงมีอัตราการใช้จ่ายด้านประสบการณ์การท่องเที่ยวเพิ่มขึ้นถึง 40.5% เมื่อเทียบกับปี 2562 ขณะที่การใช้จ่ายเพื่อซื้อสิ่งของเพิ่มขึ้น 24%
.
ข้อมูลการท่องเที่ยวในภูมิภาคเอเชียแปซิฟิกที่สำคัญ ได้แก่
- การท่องเที่ยวพักผ่อน และ การเดินทางเชิงธุรกิจ มีอัตราการเติบโตใกล้เคียงกัน
- การเปิดประเทศของจีน มีผลดีต่อการท่องเที่ยวและเศรษฐกิจในเอเชียแปซิฟิกอย่างชัดเจน เพราะเป็นประเทศที่มีความเชื่อมโยงอย่างมากกับการค้า การท่องเที่ยว และการเชื่อมต่อทางภูมิศาสตร์กับประเทศอื่น ๆ ของโลก
- นักท่องเที่ยวออกท่องโลกไปยังสถานที่ใหม่ ๆ ซึ่งมีเสน่ห์โดดเด่นและประสบการณ์การท่องเที่ยวไม่เหมือนใคร
- นักท่องเที่ยวยังต้องการเดินทางเพื่อสัมผัสประสบการณ์ โดย มี.ค.66 ยอดการใช้จ่ายต่อการท่องเที่ยวเพื่อประสบการณ์ทั่วโลกสูงขึ้น 65% ขณะที่การใช้จ่ายในสิ่งของเพิ่มเพียง 12%
.
อ่านเพิ่มเติม คลิก >> https://www.thaigov.go.th/news/contents/details/69378
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69446