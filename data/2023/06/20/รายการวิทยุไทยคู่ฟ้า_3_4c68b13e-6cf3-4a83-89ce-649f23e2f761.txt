รัฐบาลไทย-ข่าวทำเนียบรัฐบาล-บัตรทองเจ็บป่วยเล็กน้อย รับยาที่ร้านยาคุณภาพ ใช้บริการแล้วกว่า 1.4 แสนคน


วันอังคารที่ 20 มิถุนายน 2566
บัตรทองเจ็บป่วยเล็กน้อย รับยาที่ร้านยาคุณภาพ ใช้บริการแล้วกว่า 1.4 แสนคน
วันอาทิตย์ที่ 18 มิถุนายน 2566
ต่อจากนี้ไป ขอเชิญรับฟังไทยคู่ฟ้า
สำนักงานหลักประกันสุขภาพแห่งชาติ
ให้บริการผู้มีสิทธิบัตรทองที่เจ็บป่วยเล็กน้อยผ่านร้านขายยาที่เข้าร่วมเป็นหน่วยบริการ หรือ
ร้านยาคุณภาพของฉัน โดยเภสัชกร เพื่ออำนวยความสะดวกแก่ประชาชน
ตามผลการสำรวจพฤติกรรมการรับบริการสุขภาพที่พบว่าประชาชนที่มีอาการเจ็บป่วยเล็กน้อยส่วนหนึ่ง
นิยมซื้อยาจากร้านขายยามารับประทานเอง
สปสช.จึงร่วมกับสภาเภสัชกรรมให้ผู้ป่วยกลุ่มนี้ใช้สิทธิบัตรทองในการรับบริการได้
โดยคัดเลือกร้านยาที่ผ่านมาตรฐาน GPP ของกระทรวงสาธารณสุข ผ่านหลักเกณฑ์ของสภาเภสัชกรรม
ได้รับการอบรมในการบริการโรคทั่วไป เช่น การซักถาม จ่ายยา และติดตามอาการ
จากข้อมูลตั้งแต่เริ่มให้บริการเมื่อ พ.ย.65 มีผู้รับบริการแล้ว 142,091 คน คิดเป็น 239,519 ครั้ง ในร้านยา
1,026 แห่งทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/69440