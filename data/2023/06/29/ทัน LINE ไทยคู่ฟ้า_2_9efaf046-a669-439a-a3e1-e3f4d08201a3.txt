รัฐบาลไทย-ข่าวทำเนียบรัฐบาล-แจ้งทายาทเกษตรกร! ส.ป.ก. ขยายเวลายื่น “ขอรับมรดกสิทธิ/การจัดการที่ดินแทนที่” อีก 1 ปี ถึง 16 ก.ค. 67


วันพฤหัสบดีที่ 29 มิถุนายน 2566
แจ้งทายาทเกษตรกร! ส.ป.ก. ขยายเวลายื่น “ขอรับมรดกสิทธิ/การจัดการที่ดินแทนที่” อีก 1 ปี ถึง 16 ก.ค. 67
.....
กระทรวงเกษตรและสหกรณ์ เผยข้อมูลล่าสุด จากการประชุมคณะกรรมการปฏิรูปที่ดินเพื่อเกษตรกรรม (คปก.) สำนักงานการปฏิรูปที่ดินเพื่อเกษตรกรรม ซึ่งเป็นข่าวดีแก่ “ทายาทเกษตรกรที่ดิน ส.ป.ก.” ดังนี้
.
ที่ประชุมได้เห็นชอบ “อนุมัติขยายเวลา” ในการยื่นขอรับมรดกสิทธิ/การจัดการที่ดินแทนที่ กรณีเกษตรกรเสียชีวิต โดยขยายเวลาออกไปอีกเป็นระยะเวลา 1 ปี
.
จากเดิมกำหนดภายในวันที่ 16 ก.ค. 66 ขยายเวลาใหม่เป็น “16 ก.ค. 67” เนื่องจากยังมีทายาทที่ไม่สามารถยื่นคำขอรับการจัดที่ดินแทนที่ได้ทันภายในวันที่ 16 ก.ค. 66
.
นอกจากนี้ ยังเป็นการให้ ส.ป.ก. ได้ทำการประชาสัมพันธ์ สร้างการรับรู้ รวมถึงเพื่อเสนอแนวทางหลักเกณฑ์ การกำหนดราคาค่าชดเชยการจัดการทรัพย์สิน หนี้สินของเกษตรกรที่เสียชีวิต กรณีนำที่ดินแปลงดังกล่าวกลับคืนมาดำเนินการปฏิรูปที่ดินเพื่อเกษตรกรรมต่อไป
.
หากทายาทไม่ประสงค์จะขอรับมรดกสิทธิ/การจัดการที่ดินแทนที่ฯ แล้ว ส.ป.ก. จะได้ดำเนินการนำที่ดินแปลงดังกล่าว มาจัดสรรเพื่อให้เกษตรกรรายอื่นได้เข้าใช้ประโยชน์ต่อไป
.
อ่านเพิ่มเติม คลิก https://www.thaigov.go.th/news/contents/details/69733
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69804