รัฐบาลไทย-ข่าวทำเนียบรัฐบาล-ใช้ระบบ PTM เช็กใบสั่งจราจรอิเล็กทรอนิกส์ของจริง - ของปลอม จะได้ไม่หลงกลมิจฉาชีพ


วันพฤหัสบดีที่ 29 มิถุนายน 2566
ใช้ระบบ PTM เช็กใบสั่งจราจรอิเล็กทรอนิกส์ของจริง - ของปลอม จะได้ไม่หลงกลมิจฉาชีพ
.....
การพัฒนารัฐบาลดิจิทัล โดยมุ่งหวังให้บริการของภาครัฐสะดวก รวดเร็ว อำนวยความสะดวกให้ประชาชนเข้าถึงบริการภาครัฐง่ายยิ่งขึ้น ขณะเดียวกันมิจฉาชีพได้เปลี่ยนรูปแบบกลโกงแอบอ้างเป็นส่วนราชการหลอกลวงประชาชน โดยเฉพาะเรื่องการชำระค่าปรับต่าง ๆ
.
เพื่อให้รู้ทันกลโกงของมิจฉาชีพ สำนักงานตำรวจแห่งชาติ แนะวิธีสังเกตใบสั่งจราจรอิเล็กทรอนิกส์ที่จัดส่งทางไปรษณีย์ไปยังเจ้าของรถถึงบ้าน ว่าฉบับไหนเป็นของจริง - ของปลอม ซึ่งข้อมูลในใบสั่งออนไลน์จะมีเลขที่ใบสั่ง เลขทะเบียนและประเภทรถ ข้อหาการกระทำผิด จำนวนค่าปรับ ระยะเวลาชำระค่าปรับ และชื่อเจ้าหน้าที่ที่ออกใบสั่ง ไว้อย่างครบถ้วนชัดเจน
.
ซึ่งประชาชนสามารถตรวจสอบใบสั่งจราจรสำหรับประชาชน (PTM) ได้ที่ https://ptm.police.go.th/eTicket ส่วนจุดสังเกตที่สำคัญ คือ บัญชีธนาคารปลายทางที่จะรับเงิน ต้องเป็นบัญชีธนาคารกรุงไทย ชื่อ “สำนักงานตำรวจแห่งชาติ - ค่าปรับจราจร” เท่านั้น ( ถ้าเป็นชื่อบัญชีส่วนบุคคลให้สงสัยว่าเป็นใบสั่งปลอม)
.
ทั้งนี้ ขอให้ประชาชนผู้ที่ได้รับสั่ง ควรตรวจสอบข้อมูลให้ถูกต้องก่อนทำธุรกรรมทางการเงินเพื่อเสียค่าปรับ จะได้ไม่หลงกลของมิจฉาชีพ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69821