รัฐบาลไทย-ข่าวทำเนียบรัฐบาล-หัวหน้าผู้ตรวจฯ นำการประชุมผู้ตรวจฯ ก.อุตฯ เคาะแบบรายงานฯ รอบที่ 2 ของ สอจ. เตรียมลุยลงพื้นที่ตรวจฯ รอบสองทันที


วันพฤหัสบดีที่ 29 มิถุนายน 2566
29/06/2566
พิมพ์
หัวหน้าผู้ตรวจฯ นำการประชุมผู้ตรวจฯ ก.อุตฯ เคาะแบบรายงานฯ รอบที่ 2 ของ สอจ. เตรียมลุยลงพื้นที่ตรวจฯ รอบสองทันที
หัวหน้าผู้ตรวจราชการกระทรวงอุตสาหกรรม นำการประชุมผู้ตรวจฯ ก.อุตฯ เคาะแบบรายงานฯ รอบที่ 2 ของ สอจ. เตรียมลุยลงพื้นที่ตรวจฯ รอบสองทันที
วันที่ 28 มิถุนายน 2566 เวลา 09.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วย ผู้ตรวจราชการกระทรวงอุตสาหกรรม (ผตร.อก.) ประกอบด้วย นายเดชา จาตุธนานันท์ นายวีระกิตติ์ รันทกิจธนวิชญ์ และนายภาสกร ชัยรัตน์ ประชุม ผตร.อก. ครั้งที่ 3/2566 เพื่อรับทราบสรุปผลการตรวจราชการกรณีปกติและสรุปผลการตรวจราชการแบบบูรณาการ รอบที่ 1 ประจำปีงบประมาณ พ.ศ. 2566 ตลอดจนงบประมาณสำหรับการลงพื้นที่ตรวจราชการ
ที่ประชุมฯ ได้ร่วมกันพิจารณา
1. แบบรายงานข้อมูลสำหรับการตรวจราชการกรณีปกติ รอบที่ 2 เพิ่มประเด็นการตรวจให้ครอบคลุมข้อสั่งการของปลัดกระทรวงอุตสาหกรรม เพื่อเชื่อมโยงให้อุตสาหกรรมอยู่คู่ชุมชนอย่างเป็นมิตร
2. แนวทางจัดทำตัวชี้วัดผลการปฏิบัติราชการของผู้ตรวจฯ และ อุตสาหกรรมจังหวัด มุ่งเน้นส่งเสริมให้โรงงาน/เหมืองแร่ หรือผู้ประกอบการ สร้างความยั่งยืนให้ครบถ้วนทั้ง 4 มิติ
โดยมี นางสุนีย์ โสภณ ผู้อำนวยการกองบริหารทรัพยากรบุคคล นายเตมีย์ พันธุวงค์ราช ผู้อำนวยการกองตรวจราชการ นางสาวประภัสสร สินครบุรี หัวหน้ากลุ่มสนับสนุนการตรวจราชการ 2 นายโชคชัย น้อยกลิ่น หัวหน้ากลุ่มวิเคราะห์และติดตามประเมินผล ผู้ช่วยผู้ตรวจราชการฯ ทุกท่าน รวมทั้งเจ้าหน้าที่กองตรวจราชการ เข้าร่วมการประชุมอย่างพร้อมเพรียง ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/69801