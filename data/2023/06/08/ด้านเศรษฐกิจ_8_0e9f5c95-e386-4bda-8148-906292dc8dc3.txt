รัฐบาลไทย-ข่าวทำเนียบรัฐบาล-กรมเจ้าท่า จัดกิจกรรมฝึกซ้อมร่างแผนจัดการมลพิษทางน้ำเนื่องจากน้ำมันและเคมีภัณฑ์ ตามโครงการควบคุมการส่งออกและความมั่นคงชายแดน (The Export Control and Border Security Program ; EXBS)


วันพฤหัสบดีที่ 8 มิถุนายน 2566
กรมเจ้าท่า จัดกิจกรรมฝึกซ้อมร่างแผนจัดการมลพิษทางน้ำเนื่องจากน้ำมันและเคมีภัณฑ์ ตามโครงการควบคุมการส่งออกและความมั่นคงชายแดน (The Export Control and Border Security Program ; EXBS)
...
กรมเจ้าท่า จัดกิจกรรมฝึกซ้อมร่างแผนจัดการมลพิษทางน้ำเนื่องจากน้ำมันและเคมีภัณฑ์ ตามโครงการควบคุมการส่งออกและความมั่นคงชายแดน (The Export Control and Border Security Program ; EXBS) ระหว่างวันที่ 7- 8 มิถุนายน 2566
เมื่อวันที่ 7 มิถุนายน 2566 นายกริชเพชร ชัยช่วย รักษาราชการแทนอธิบดีกรมเจ้าท่า กระทรวงคมนาคม ประธานพิธีเปิด ได้ให้การต้อนรับ คณะวิทยากร (Maritime National Security Specialists) จากสถานเอกอัครราชทูตสหรัฐอเมริกา ประกอบด้วย Dr. Heather Kelly Mr. Michael White Ms. Brenda Doris และ Mr. Shane Foss  ซึ่งเป็นผู้เชี่ยวชาญด้านการป้องกัน ด้านการขจัดมลพิษ และด้านการฟื้นฟูสภาพแวดล้อม พร้อมด้วยเจ้าหน้าที่กรมเจ้าท่าและเจ้าหน้าที่หน่วยงานที่เกี่ยวข้อง จำนวน 50 ราย ณ ห้องประชุมวิสูตรสาครดิษฐ์ ชั้น 4 อาคาร 162 ปี กรมเจ้าท่า
กรมเจ้าท่า ในฐานะหน่วยงานหลักและเป็นศูนย์ประสานงาน ตามระเบียบสำนักนายกรัฐมนตรี ว่าด้วยการจัดการมลพิษทางน้ำเนื่องจากน้ำมันและเคมีภัณฑ์ พ.ศ. 2565 ได้จัดกิจกรรมดังกล่าวมีวัตถุประสงค์เพื่อบูรณาการหน่วยงานที่เกี่ยวข้องเพื่อฝึกซ้อมและเตรียมความพร้อมในการเผชิญเหตุน้ำมันและเคมีภัณฑ์รั่วไหล ตามร่างแผนจัดการมลพิษทางน้ำเนื่องจากน้ำมันและเคมีภัณฑ์ พ.ศ. 2565  ได้อย่างมีประสิทธิภาพ และปรับปรุงร่างแผนการจัดการมลพิษทางน้ำเนื่องจากน้ำมันและเคมีภัณฑ์ให้มีประสิทธิภาพยิ่งขึ้น
ทั้งนี้ การจัดกิจกรรมดังกล่าวเป็นการเพิ่มพูนทักษะ ความรู้ ความเข้าใจและประสบการณ์ ของหน่วยงานที่เกี่ยวข้อง สำหรับการแก้ไขปัญหามลพิษทางน้ำเนื่องจากน้ำมันและเคมีภัณฑ์ที่อาจเกิดขึ้นได้ในอนาคต

ที่มา : https://www.thaigov.go.th/news/contents/details/69044