รัฐบาลไทย-ข่าวทำเนียบรัฐบาล-เปิดหลักเกณฑ์-เงื่อนไข “ร้านก๊าซหุงต้ม” ในโครงการสวัสดิการแห่งรัฐ


วันพฤหัสบดีที่ 8 มิถุนายน 2566
เปิดหลักเกณฑ์-เงื่อนไข “ร้านก๊าซหุงต้ม” ในโครงการสวัสดิการแห่งรัฐ
.....
ประกาศกรมธุรกิจพลังงาน กำหนดคุณสมบัติร้านค้าก๊าซรายใหม่ ที่จะเข้าร่วมโครงการรับชำระเงินจากสิทธิสวัสดิการแห่งรัฐ มีผลบังคับใช้วันนี้ (8 มิ.ย.66) โดยจะต้องเป็นร้านจำหน่ายก๊าซหุงต้มที่มีใบแจ้งการประกอบกิจการควบคุมประเภทที่ 2 ลักษณะที่หนึ่ง (ธพ.ป.2) หรือ ประเภทที่ 3 ลักษณะที่สอง (ธพ.ก.2) ตาม พ.ร.บ.ควบคุมน้ำมันเชื้อเพลิง มีสถานที่ตั้งร้านค้าที่แน่นอน ไม่เคยถูกเพิกถอนสิทธิ ไม่เคยยกเลิกการติดตั้งเครื่อง EDC หรือแอปพลิเคชันถุงเงิน
.
ส่วนเงื่อนไขที่มีอยู่แล้วครอบคลุมทั้งรายเก่าและรายใหม่ ได้แก่ ติดตั้งเครื่อง EDC หรือแอปพลิเคชันถุงเงิน ห้ามปฏิเสธการรับชำระค่าก๊าซหุงต้มโดยใช้สิทธิสวัสดิการแห่งรัฐโดยไม่มีเหตุอันควร ห้ามยึดหรือเก็บบัตรประชาชนของผู้มีสิทธิสวัสดิการฯ ห้ามรับแลกสิทธิส่วนลดค่าก๊าซหุงต้มเป็นเงินสด สินค้าชนิดอื่น หรือสิ่งตอบแทนอื่น ห้ามดำเนินธุรกิจลักษณะยานพาหนะเร่ขาย ห้ามรับชำระแบบล่วงหน้า เช่น สะสมแต้ม รวมสิทธิเพื่อส่งมอบภายหลัง ห้ามรับแลกสิทธิที่ก๊าซเป็นของร้านอื่น และห้ามหาประโยชน์อื่นใดจากสิทธิสวัสดิการฯ ที่ไม่ใช่วัตถุประสงค์ของสวัสดิการแห่งรัฐ
.
หากฝ่าฝืน จะถูกเพิกถอนการเป็นร้านค้าก๊าซที่ร่วมโครงการ โดยไม่มีสิทธิเรียกค่าใช้จ่ายหรือค่าเสียหายใด ๆ ทั้งสิ้น และต้องรับผิดชอบค่าใช้จ่ายที่เกิดระหว่างถูกเพิกถอนสิทธิ รวมถึงไม่สามารถสมัครเข้าเป็นร้านค้าก๊าซเพื่อรับชำระเงินจากการใช้สิทธิสวัสดิการแห่งรัฐได้อีกต่อไป
.
อ่านเพิ่มเติม คลิก >> https://www.thaigov.go.th/news/contents/details/69022
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69047