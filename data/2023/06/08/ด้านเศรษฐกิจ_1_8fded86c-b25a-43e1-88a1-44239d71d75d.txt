รัฐบาลไทย-ข่าวทำเนียบรัฐบาล-“กรุงไทย” จัดโปรฯ เด็ด ร่วมงาน Thailand Smart Money จันทบุรี ตอกย้ำแนวคิด “เคียงข้างไทย สู่ความยั่งยืน”


วันพฤหัสบดีที่ 8 มิถุนายน 2566
08/06/2566
พิมพ์
“กรุงไทย” จัดโปรฯ เด็ด ร่วมงาน Thailand Smart Money จันทบุรี ตอกย้ำแนวคิด “เคียงข้างไทย สู่ความยั่งยืน”
ธนาคารกรุงไทยร่วมงาน Thailand Smart Money จันทบุรี ครั้งที่ 1 ภายใต้แนวคิด “Growing Together for Sustainability เคียงข้างไทย สู่ความยั่งยืน” ระหว่างวันที่ 9 - 11 มิถุนายน 2566 ที่ชั้น G ห้างสรรพสินค้าเซ็นทรัล จันทบุรี
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงินที่ทันสมัย เพื่อตอบโจทย์ความต้องการของลูกค้าทุกกลุ่ม และยกระดับคุณภาพชีวิตคนไทยให้ดีขึ้นได้ในทุกวัน จัดทัพบริการทางการเงินพร้อมข้อเสนอสุดพิเศษร่วมงาน Thailand Smart Money จันทบุรี ครั้งที่ 1 ภายใต้แนวคิด “Growing Together for Sustainability เคียงข้างไทย สู่ความยั่งยืน” ระหว่างวันที่ 9 - 11 มิถุนายน 2566 ที่ชั้น G ห้างสรรพสินค้าเซ็นทรัล จันทบุรี เพื่อให้ลูกค้าในพื้นที่จังหวัดฉะเชิงเทรา ชลบุรี ระยอง  จันทบุรีและตราด  เข้าถึงผลิตภัณฑ์และบริการทางการเงินได้อย่างทั่วถึง
สำหรับงานนี้ ธนาคารพร้อมสนับสนุนลูกค้าธุรกิจ คู่ค้า และซัพพลายเชน เข้าถึงแหล่งเงินทุนด้วย สินเชื่อกรุงไทย SMEs EEC วงเงินกู้ไม่ต้องมีหลักทรัพย์ค้ำประกันสูงสุด 10 ล้านบาท(กรณีใช้ บสย.ค้ำประกัน 100%)  ผ่อนนานสูงสุด 10 ปี และพิเศษสำหรับลูกค้าใหม่ในพื้นที่EEC มีสิทธิ์ได้รับโปรโมชันพิเศษถึง 2 ต่อ : ต่อที่ 1 เมื่อทำธุรกรรมโอนเงินต่างประเทศ (Outward Remittance) ผ่านแอปพลิเคชัน Krungthai Business หรือ Krungthai Corporate Online จะได้รับส่วนลดค่าธรรมเนียมครั้งละ 100 บาทต่อธุรกรรม และต่อที่ 2 เมื่อใช้บริการซื้อ-ขายเงินตราต่างประเทศ ผ่าน Krungthai SmartFX มีโอกาสรับ Voucher คืนสูงสุด 20,500 บาท นอกจากนี้ยังมี สินเชื่อ SME ดอกเบี้ยเริ่มต้น 4.5% ต่อปี ผ่อนนานสูงสุด 20 ปี วงเงินสูงสุด 20 ล้านบาท สินเชื่อ SME วงเงินสูง×3 วงเงินสูงสุด 3 เท่าของมูลค่าหลักประกัน สูงสุด 20 ล้านบาท ผ่อนนานสูงสุด 7 ปี
พร้อมกันนี้ ธนาคารยังช่วยเสริมสภาพคล่องลูกค้าบุคคลด้วย สินเชื่อกรุงไทย Smart Money สำหรับผู้มีรายได้ประจำแต่ไม่มีบัญชีเงินเดือนกับธนาคาร วงเงินกู้สูงสุด 5 เท่าของรายได้ ผ่อนนาน 5 ปี ไม่ต้องมีหลักประกัน สินเชื่อกรุงไทยธนวัฏเพื่อสมาชิก กบข. วงเงินสูงสุด 15 เท่าของรายได้ สินเชื่ออเนกประสงค์ข้าราชการที่เป็นสมาชิก กบข. วงเงินกู้สูงสุด 5 ล้านบาท ผ่อนนานสูงสุด 20 ปี พิเศษสมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และได้รับส่วนลดค่าธรรมเนียมรายปี (ปีแรก)
นอกจากนี้ ยังช่วยสร้างความมั่นคงในชีวิต ด้วยสินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท ผ่อนนานสูงสุด 30 ปี สินเชื่อรีไฟแนนซ์บ้าน ดอกเบี้ยปีแรก   เริ่มต้นคงที่ 1.75% ต่อปี ผ่อนนานสูงสุด 40 ปี สินเชื่อที่อยู่อาศัย สำหรับผู้ซื้อทรัพย์สินพร้อมขาย (NPA) อัตราดอกเบี้ยต่ำ ฟรีค่าธรรมเนียมการประเมินราคาหลักทรัพย์ประกัน ผ่อนนานสูงสุด 40 ปี พร้อม Krungthai NPA เหมาเหมา ซื้อทรัพย์ราคาพิเศษ เมื่อเหมาทรัพย์ตั้งแต่ 3 รายการขึ้นไป
ธนาคารตอกย้ำการส่งเสริมการออม เพื่อสร้างความมั่นคงทางการเงิน ให้ลูกค้ารับดอกเบี้ยแบบไม่เสียภาษี ด้วย เงินฝากปลอดภาษี Krungthai ZERO TAX MAX อัตราดอกเบี้ย 2.30% ต่อปี เงินฝาก Krungthai NEXT Savings เปิดบัญชีง่ายๆ ผ่านแอปพลิเคชัน Krungthai NEXT สะดวก ปลอดภัย ดอกเบี้ยสูง 1.5% ต่อปี และยังมีข้อเสนอพิเศษ สำหรับผู้ที่ต้องการเปิดบัญชีเพื่อปลูกฝังนิสัยการออมให้บุตรหลาน ด้วยบัญชี เงินฝากออมทรัพย์พิเศษสำหรับผู้เยาว์ Krungthai Kids Savings รับดอกเบี้ย 2 เท่า ทุกเดือน
ลูกค้า ประชาชนที่เข้าชมงาน นอกจากจะได้รับข้อเสนอพิเศษต่าง ๆ มากมายจากธนาคารกรุงไทยยังมี คาราวานตรวจสุขภาพกรุงไทย-แอกซ่า ประกันชีวิต และสิทธิพิเศษเมื่อซื้อประกันภัย PA สุขใจชัวร์ ของบมจ.กรุงไทยพา นิชประกันภัย รับ Starbucks E-Coupon มูลค่า 150 บาท ซื้อผลิตภัณฑ์ประกันวินาศภัย ของ บมจ.ทิพยประกันภัย  เบี้ยประกันภัย 2,000 บาทขึ้นไป รับ TIP Shopping Bag เปิดบัญชี ซื้อ-ขายหลักทรัพย์ของ Krungthai XSpring ผ่านแอปฯ Krungthai NEXT และมียอดซื้อขายรวม 50,000 บาท ภายใน 30 วัน รับฟรี Tops E-Coupon มูลค่า 200 บาท หรือ ลงทุน 200,000 บาทขึ้นไป รับฟรีกระเป๋า G2000 สมัครบัตรเครดิต KTC รับบัตรกำนัล Starbucks มูลค่า 200 บาท
สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111 หรือดูรายละเอียดได้ที่  www.krungthai.com

ที่มา : https://www.thaigov.go.th/news/contents/details/69027