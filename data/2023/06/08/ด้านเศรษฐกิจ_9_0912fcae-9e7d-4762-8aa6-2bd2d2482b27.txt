รัฐบาลไทย-ข่าวทำเนียบรัฐบาล-งาน “GHB’S NPA Online Auction ประมูลบ้านมือสองออนไลน์” 


วันพฤหัสบดีที่ 8 มิถุนายน 2566
08/06/2566
พิมพ์
งาน “GHB’S NPA Online Auction ประมูลบ้านมือสองออนไลน์”
ธอส. จัดทรัพย์เด่นกว่า 1,000 รายการทั่วประเทศ พร้อมส่วนลดสูงสุดถึง 40% และ On Top อีก 10%  ในงาน GHB’S NPA Online Auction ประมูลบ้านมือสองออนไลน์ วันอังคารที่ 13 มิ.ย. 66 นี้
ธอส. จัดทรัพย์เด่นกว่า 1,000 รายการทั่วประเทศ พร้อมส่วนลดสูงสุดถึง 40% และ On Top อีก 10%  ในงาน GHB’S NPA Online Auction ประมูลบ้านมือสองออนไลน์ วันอังคารที่ 13 มิ.ย. 66 นี้
ธนาคารอาคารสงเคราะห์ (ธอส.) สนับสนุนคนไทยให้มีที่อยู่อาศัยเป็นของตนเองได้ง่าย ๆ โดยไม่ต้องเดินทางมาที่สาขา ด้วยการจัดงาน “GHB’S NPA Online Auction ประมูลบ้านมือสองออนไลน์” พร้อมกันทั่วประเทศ ในวันอังคารที่ 13 มิถุนายน 2566 ระหว่างเวลา 12.00-13.00 น. ผ่าน  Application : GHB ALL HOME  โดยนำทรัพย์เด่นกว่า 1,000 รายการทั่วประเทศ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด อาคารพาณิชย์ และที่ดินเปล่า มาจำหน่ายในราคาพิเศษด้วยส่วนลดสูงสุดถึง 40% ของราคาประเมินในปัจจุบัน และหากรับโอนกรรมสิทธิ์ภายในวันที่ 11 สิงหาคม 2566 จะได้รับส่วนลด On Top เพิ่มอีก 10% ของราคาที่ปิดประมูล แบ่งเป็น ทรัพย์ในพื้นที่กรุงเทพฯ และปริมณฑล จำนวน 515 รายการ โดยมีรายการที่น่าสนใจ อาทิ ทรัพย์ประเภทบ้านแฝด 2 ชั้น ขนาดเนื้อที่ 42.6  ตารางวา ในโครงการบ้านฟ้าปิยรมย์เนสโต้ อ.ลำลูกกา จ.ปทุมธานี มีราคาเปิดประมูลเริ่มต้นที่ 2.36 ล้านบาท ซึ่งเป็นทรัพย์ที่เดินทางไปยังรถไฟฟ้าสายสีเขียว สถานีคูคตเพียง 10 นาทีเท่านั้น รวมทั้งยังใกล้แหล่งอำนวยความสะดวกครบครัน
ขณะที่ทรัพย์ในส่วนภูมิภาค นำออกประมูล 503 รายการ โดยมีรายการที่เปิดประมูลเริ่มต้นต่ำสุดเพียง 170,000 บาท เท่านั้น คือ ทรัพย์ประเภทที่ดินเปล่า ขนาดเนื้อที่ 100 ตารางวา ใน อ.ประโคนชัย จ.บุรีรัมย์ ซึ่งเป็นทรัพย์ที่เหมาะสำหรับปลูกสร้างเพื่ออยู่อาศัย ส่วนรายการที่น่าสนใจ ได้แก่ ทรัพย์ประเภททาวน์เฮ้าส์ 2 ชั้น ขนาดเนื้อที่ 24 ตารางวา ใน อ.เมืองกระบี่ จ.กระบี่ ราคาเปิดประมูลเริ่มต้นที่ 1.53 ล้านบาท ซึ่งเป็นทรัพย์ที่มีความสะดวกในเรื่องการเดินทาง
สำหรับผู้ที่สนใจสามารถเข้าชมทรัพย์จริงก่อนการเข้าร่วมประมูล หรือรับชมภาพทรัพย์ได้ทาง  www.ghbhomecenter.com  หรือ Application : GHB ALL HOME และเข้าร่วมประมูลได้โดยการชำระเงินประกันการเข้าร่วมประมูลออนไลน์จำนวน 5,000 บาทต่อ 1 รายการทรัพย์ ตั้งแต่วันนี้ถึงวันที่ 9 มิถุนายน 2566 เวลา 22.00 น. โดยเข้า  Application : GHB ALL HOME เลือกเมนู “ประมูลออนไลน์” และเลือกทรัพย์ที่ต้องการ ก่อนชำระเงินประกันผ่านทาง Application : GHB ALL GEN หรือ QR Code ทั้งนี้หากลูกค้าชนะการประมูลและทำสัญญาจะซื้อจะขายภายในเวลาที่กำหนด ธนาคารยังมี “ผลิตภัณฑ์สินเชื่อสำหรับซื้อทรัพย์ NPA พร้อมขายของธนาคาร” รองรับสำหรับผู้ซื้อทรัพย์ โดยเงื่อนไขเป็นไปตามหลักเกณฑ์ที่ธนาคารกำหนด พิเศษ!! ของสมนาคุณอีกมากมายสำหรับลูกค้าที่จองซื้อบ้านมือสอง ธอส. สอบถามข้อมูลเพิ่มเติมได้ที่ G H Bank  Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/69045