รัฐบาลไทย-ข่าวทำเนียบรัฐบาล-มีผลใช้แล้ว! จองทะเบียนรถออนไลน์ ต้องยืนยันตัวตน ผ่านแอปพลิเคชัน ThaID


วันศุกร์ที่ 2 มิถุนายน 2566
มีผลใช้แล้ว! จองทะเบียนรถออนไลน์ ต้องยืนยันตัวตน ผ่านแอปพลิเคชัน ThaID
.....
กรมการขนส่งทางบก ยกระดับระบบการจองหมายเลขทะเบียนรถยนต์ ผ่านระบบอินเทอร์เน็ต โดยตั้งแต่วันที่ 1 มิ.ย. 66 เป็นต้นไป จะต้องยืนยันตัวตนผ่านแอปพลิเคชัน ThaID ก่อนการจองหมายเลขทะเบียนรถยนต์ออนไลน์ เพื่อยืนยันตัวบุคคล ตามพ.ร.บ. คุ้มครองข้อมูลส่วนบุคคล พ.ศ. 2562 หรือ PDPA (Personal Data Protection Act) ป้องกันการแอบอ้างชื่อบุคคลอื่น มาจองทะเบียนรถยนต์ ซึ่งอาจก่อให้เกิดความเสียหายกับข้อมูลส่วนบุคคลหรือสูญเสียทรัพย์ได้
.
เจ้าของรถจะต้องดาวน์โหลดแอปพลิเคชัน ThaID โดยถ่ายภาพบัตรประจำตัวประชาชนและภาพใบหน้าผ่านแอปพลิเคชัน ThaID ในโทรศัพท์มือถือของตนเองเพื่อลงทะเบียนระบบการพิสูจน์และยืนยันตัวตน
.
การพิสูจน์และยืนยันตัวตนทางดิจิทัล เป็นการสร้างมิติใหม่ของการทำธุรกรรมภาครัฐ และภาคเอกชนที่มีความสะดวก รวดเร็ว ผ่านช่องทางดิจิทัล ที่มีความปลอดภัยมากขึ้น และลดความเสี่ยงการใช้เอกสารปลอมในกระบวนการยืนยันตัวตนของระบบเดิมได้อีกด้วย
อ่านเพิ่มเติม คลิก https://www.thaigov.go.th/news/contents/details/68753
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ดีเดย์ 3 มิ.ย. นี้ เปิดให้ ปชช. ทดลองนั่งรถไฟฟ้าสายสีเหลืองฟรี!!
ชู “ 5 อาหารจานลับ ” จาก 5 ภูมิภาค กระตุ้นท่องเที่ยวไทย
ไทยทำได้! พัฒนายาเม็ดเลิกบุหรี่ "ไซทิซีน" ผลวิจัยปลอดภัย - มีประสิทธิผล คาดผลิตจำหน่ายต้นปี 67
ตั้งเป้า 9 หมื่นล้าน คนไทยใช้สมุนไพรไทย ดึงจุดแข็ง “การแพทย์แผนไทย” สร้างความมั่นคงในระบบสุขภาพ
ผู้ขายฝาก เฮ ! จ่ายหนี้ครบตามสัญญา ได้กรรมสิทธิ์คืนทันที แม้ผู้ซื้อฝากจะไม่ยอมคืนโฉนด

ที่มา : https://www.thaigov.go.th/news/contents/details/68804