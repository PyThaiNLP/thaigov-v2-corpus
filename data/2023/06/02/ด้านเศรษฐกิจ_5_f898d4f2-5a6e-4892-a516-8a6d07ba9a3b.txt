รัฐบาลไทย-ข่าวทำเนียบรัฐบาล-ผู้ตรวจฯ ทาวัน ตรวจเยี่ยม สอจ.นครสวรรค์ และตรวจติดตามสถานประกอบการเหมืองแร่ ตามโครงการ “เหมืองแร่ดีคู่ชุมชน” 


วันศุกร์ที่ 2 มิถุนายน 2566
02/06/2566
พิมพ์
ผู้ตรวจฯ ทาวัน ตรวจเยี่ยม สอจ.นครสวรรค์ และตรวจติดตามสถานประกอบการเหมืองแร่ ตามโครงการ “เหมืองแร่ดีคู่ชุมชน”
ผู้ตรวจราชการกระทรวงอุตสาหกรรม ทาวัน ตรวจเยี่ยม สอจ.นครสวรรค์ และตรวจติดตามสถานประกอบการเหมืองแร่ ตามโครงการ “เหมืองแร่ดีคู่ชุมชน”
วันที่ 31 พฤษภาคม 2566 - 1 มิถุนายน นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม พร้อมด้วย นายชัชพล อินทโฉม อุตสาหกรรมจังหวัดนครสวรรค์ (อสจ.นครสวรรค์) หัวหน้ากลุ่มอุตสาหกรรมพื้นฐานและการเหมืองแร่ หัวหน้ากลุ่มนโยบายและแผนงาน เข้าตรวจเยี่ยม บริษัท สหชาติเศรษฐกิจ จํากัด ประกอบกิจการทําเหมืองแร่ยิปซั่มในจังหวัดนครสวรรค์ มากกว่า 60 ปี โดยเริ่มตั้งแต่กระบวนการผลิต การจัดจำหน่าย การขนส่ง รวมไปถึงการแปรรูปผลิตภัณฑ์ โดยมีคณะเจ้าหน้าที่จากบริษัทฯ ให้การต้อนรับ ซึ่งบริษัทฯได้จัดทำโครงการพัฒนาคุณภาพชีวิตของคนในชุมชนโดยการสร้างงานและพัฒนาสาธารณูปโภค รวมถึงดูแลด้านศาสนา การศึกษา สาธารณสุข และพัฒนาสภาพแวดล้อม มาอย่างต่อเนื่อง ผู้ตรวจราชการฯ ได้ชื่นชม บริษัทฯ ที่ได้ดำเนินโครงการ CSR มาตลอดตามความต้องการของชุมชนโดยรอบ โดยเน้นย้ำให้บริษัทฯ คำนึงถึงความยั่งยืนของการพัฒนา ดูแลชุมชน เช่น การพัฒนาแหล่งน้ำเพื่อการเกษตร การอุปโภค และบริโภค การสร้างงานสร้างอาชีพ สร้างรายได้ให้แก่คนในชุมชน และการดูแลสิ่งแวดล้อม โดยใช้กลไกคณะกรรมการกองทุนฯ เหมืองแร่ เป็นเครื่องมือในการบริหารเพื่อให้เกิดประโยชน์สูงสุดแก่ชุมชน สังคมโดยรอบเหมืองแร่ และสามารถนำมาตรการส่งเสริมการลงทุนเพื่อพัฒนาชุมชนและสังคมของBOI เข้ามาช่วยขับเคลื่อนโครงการต่าง ๆ ของ บริษัทฯ อีกทางหนึ่ง
นอกจากนี้ทางคณะฯ ได้เข้าตรวจเยี่ยมสำนักงานอุตสาหกรรมจังหวัดนครสวรรค์ (สอจ.นครสวรรค์) โดยมีอุตสาหกรรมจังหวัดนครสวรรค์ (อสจ.นครสวรรค์) และเจ้าหน้าที่ฯ ให้การต้อนรับ ผู้ตรวจราชการฯ ได้เน้นย้ำให้ทำงานเชิงรุก ทำงานเป็นทีม และบูรณาการการทำงานให้สอดรับกับนโยบาย MIND “ใช้หัวและใจปั้นอุตสาหกรรมคู่ชุมชน” ทั้ง 4 มิติ ประกอบด้วย ความสำเร็จทางธุรกิจ ดูแลสังคม ชุมชน และสิ่งแวดล้อม รวมถึงการกระจายรายได้ให้กับประชาชนเพื่อความเป็นอยู่ที่ดีขึ้น โดยเฉพาะอย่างยิ่งการให้คำปรึกษาแนะนำแก่ผู้ประกอบการในพื้นที่ให้ประกอบกิจการให้เป็นไปตามกฎหมาย ไม่สร้างผลกระทบต่อสิ่งแวดล้อมและประชาชนในพื้นที่

ที่มา : https://www.thaigov.go.th/news/contents/details/68802