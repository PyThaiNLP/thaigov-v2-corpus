รัฐบาลไทย-ข่าวทำเนียบรัฐบาล-ดีเดย์ 3 มิ.ย. นี้ เปิดให้ ปชช. ทดลองนั่งรถไฟฟ้าสายสีเหลืองฟรี!!


วันศุกร์ที่ 2 มิถุนายน 2566
ดีเดย์ 3 มิ.ย. นี้ เปิดให้ ปชช. ทดลองนั่งรถไฟฟ้าสายสีเหลืองฟรี!!
.....
กระทรวงคมนาคม เผยตั้งแต่วันที่ 3 มิ.ย. 66 การรถไฟฟ้าขนส่งมวลชนแห่งประเทศไทย หรือ รฟม. จะเริ่มเปิดให้ประชาชนทดลองใช้บริการรถไฟฟ้ามหานคร สายสีเหลือง (ลาดพร้าว-สำโรง) ฟรี เป็นระยะเวลา 1 เดือน ซึ่งสัปดาห์แรกจะเปิดให้ทดลองก่อน 13 สถานี ระหว่างสถานีสำโรง ถึงสถานีหัวหมาก จากนั้นจะทยอยเปิดให้ทดลองครบทั้ง 23 สถานี รวมระยะทาง 30.40 กม. ภายในสัปดาห์ที่ 2 ของการเปิดทดลอง
.
ระยะแรกจะให้บริการระหว่าง 6.00 - 21.00 น. จากนั้นจะทยอยขยายเวลาไปถึง 24.00 น. ซึ่งเป็นการทดสอบการเดินรถเสมือนจริง (Trial Run) โดยออกตั๋วโดยสารที่เครื่องจำหน่ายอัตโนมัติ แต่ยังไม่ต้องชำระเงินจริง จากนั้นนำตั๋วโดยสารไปแตะผ่านประตูทางเข้าสู่ระบบรถไฟฟ้าต่อไป
.
สำหรับแนวเส้นทางรถไฟฟ้าสายสีเหลือง เป็นรถไฟฟ้าระบบโมโนเรล มีแนวเส้นทางผ่านย่านที่อยู่อาศัยและย่านธุรกิจสำคัญ ๆ เริ่มต้นที่แยกรัชดา - ลาดพร้าว วิ่งไปตามถนนลาดพร้าว จนถึงแยกบางกะปิ และเลี้ยวขวาไปตามถนนศรีนครินทร์ ผ่านแยกศรีนุช ศรีอุดม ศรีเอี่ยม จนถึงแยกศรีเทพา เลี้ยวขวาเข้าสู่ถนนเทพารักษ์ ไปสิ้นสุดที่จุดตัดถนนสุขุมวิท ที่สถานีสำโรง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68813