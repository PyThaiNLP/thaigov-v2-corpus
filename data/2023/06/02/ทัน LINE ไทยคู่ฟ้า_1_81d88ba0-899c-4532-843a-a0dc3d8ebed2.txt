รัฐบาลไทย-ข่าวทำเนียบรัฐบาล-ชู “ 5 อาหารจานลับ ” จาก 5 ภูมิภาค กระตุ้นท่องเที่ยวไทย


วันศุกร์ที่ 2 มิถุนายน 2566
ชู “ 5 อาหารจานลับ ” จาก 5 ภูมิภาค กระตุ้นท่องเที่ยวไทย
.....
การท่องเที่ยวแห่งประเทศไทย (ททท.) คัดเลือก 5 อาหารจานลับซึ่งแสดงถึงอัตลักษณ์วัฒนธรรมประจำท้องถิ่น จาก 5 ภูมิภาคของไทย ผ่านโครงการ “Thailand’s Hidden Dishes: อาหารจานลับ” โดยเน้นเมนูอาหารที่หารับประทานได้ยากและยังไม่เป็นที่รู้จักอย่างแพร่หลาย เพื่อประชาสัมพันธ์ให้เป็นที่รู้จัก ได้แก่
ภาคกลาง : แกงหัวโหนด จ.เพชรบุรี
ภาคเหนือ : หมูผัดรากชู จ.เชียงราย
ภาคใต้ : แกงน้ำเคยยอดหวาย จ.พัทลุง
ภาคตะวันออกเฉียงเหนือ : อ๋อปลา จ.ขอนแก่น
ภาคตะวันออก : ปลาย่ำสวาท จ.ตราด
.
อาหารที่ได้รับคัดเลือกนี้ แสดงถึงอัตลักษณ์ประจำถิ่น หารับประทานได้เฉพาะในพื้นที่เท่านั้น นักท่องเที่ยวจะได้รับประสบการณ์ที่มีความหมายจากชุมชน ด้วยการเยี่ยมชมแหล่งวัตถุดิบ เรียนรู้วิธีการประกอบอาหาร ตลอดจนรับประทานอาหารท้องถิ่นในแต่ละพื้นที่ โดยได้มีการส่งเสริมให้ร้านอาหารแต่ละพื้นที่บรรจุเมนู Hidden Dishes ลงในเมนูของร้านด้วย เพื่อพัฒนาเป็นการท่องเที่ยวด้านอาหาร กระตุ้นเศรษฐกิจชุมชนและพื้นที่ใกล้เคียง
.
อ่านเพิ่มเติม คลิก >> https://www.thaigov.go.th/news/contents/details/68756
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68800