รัฐบาลไทย-ข่าวทำเนียบรัฐบาล-ผู้ว่าฯ เมืองสิงห์ “บำบัดทุกข์ บำรุงสุข” ลงพื้นที่เยี่ยม ให้กำลังใจ พร้อมมอบเครื่องอุปโภค-บริโภค เด็กที่มีภาวะน้ำหนักต่ำกว่าเกณฑ์และคลอดก่อนกำหนด 


วันศุกร์ที่ 2 มิถุนายน 2566
02/06/2566
พิมพ์
ผู้ว่าฯ เมืองสิงห์ “บำบัดทุกข์ บำรุงสุข” ลงพื้นที่เยี่ยม ให้กำลังใจ พร้อมมอบเครื่องอุปโภค-บริโภค เด็กที่มีภาวะน้ำหนักต่ำกว่าเกณฑ์และคลอดก่อนกำหนด
ผู้ว่าฯ เมืองสิงห์ “บำบัดทุกข์ บำรุงสุข” ลงพื้นที่เยี่ยม ให้กำลังใจ พร้อมมอบเครื่องอุปโภค-บริโภค เด็กที่มีภาวะน้ำหนักต่ำกว่าเกณฑ์และคลอดก่อนกำหนด เน้นย้ำ “จังหวัดสิงห์บุรีมุ่งมั่นในการเสริมสร้างคุณภาพชีวิตที่ดีให้กับประชาชนคนเมืองสิงห์ทุกช่วงวัย
ผู้ว่าฯ เมืองสิงห์ “บำบัดทุกข์ บำรุงสุข” ลงพื้นที่เยี่ยม ให้กำลังใจ พร้อมมอบเครื่องอุปโภค-บริโภค เด็กที่มีภาวะน้ำหนักต่ำกว่าเกณฑ์และคลอดก่อนกำหนด เน้นย้ำ “จังหวัดสิงห์บุรีมุ่งมั่นในการเสริมสร้างคุณภาพชีวิตที่ดีให้กับประชาชนคนเมืองสิงห์ทุกช่วงวัยเพื่อสร้างความสุขที่ยั่งยืน”
วันนี้ (2 มิ.ย. 66) นายสุพจน์ ยศสิงห์คำ ผู้ว่าราชการจังหวัดสิงห์บุรี เปิดเผยว่า กระทรวงมหาดไทยให้ความสำคัญอย่างยิ่งยวดในการเสริมสร้างคุณภาพชีวิตที่ดีให้กับพี่น้องประชาชนในทุกมิติ โดยในเรื่องการส่งเสริมเรื่องสุขภาวะที่ดีให้กับประชาชน กระทรวงมหาดไทยให้ความสำคัญอย่างยิ่งยวดในการเสริมสร้างความเข้าใจในการเตรียมความพร้อมก่อนตั้งครรภ์ และการวางแผนของครอบครัว ที่จะส่งผลต่อการพัฒนาคนในอนาคต โดยได้รับความไว้วางใจจากคณะกรรมการอำนวยการโครงการเครือข่ายสุขภาพมารดาและทารกเพื่อครอบครัวไทยในพระราชูปถัมภ์สมเด็จพระบรมโอรสาธิราชฯ สยามมกุฎราชกุมาร และคณาจารย์ของคณะแพทยศาสตร์ ศิริราชพยาบาล มหาวิทยาลัยมหิดล ในการร่วมเป็นผู้นำการขับเคลื่อน “โครงการสร้างเสริมสุขภาพเชิงรุก เพื่อลดภาวะคลอดก่อนกำหนด” โดยร่วมกับทุกจังหวัดขับเคลื่อนการสร้างความตระหนักรู้และการรับรู้ให้กับประชาชน เริ่มตั้งแต่ก่อนตั้งครรภ์ ขณะตั้งครรภ์ ตลอดจนถึงเมื่อเกิดมาเป็นทารก
“จังหวัดสิงห์บุรีได้ให้ความสำคัญในการขับเคลื่อนเพื่อป้องกันปัญหาการคลอดก่อนกำหนด ซึ่งถือเป็นหนึ่งในปัญหาสำคัญที่ส่งผลกระทบต่อหญิงตั้งครรภ์และทารกแรกเกิดทั้งทางตรงและทางอ้อม เนื่องจากความสมบูรณ์ของทารกที่มีผลต่อภูมิคุ้มกัน พัฒนาการของเด็ก หรือโอกาสเกิดสภาวะแทรกซ้อนอื่น ๆ ดังนั้น การได้รับการบริการทางด้านสาธารณสุขที่ครบถ้วนและอยู่ในการดูแลของแพทย์ จึงเป็นสิ่งสำคัญที่ต้องใส่ใจและให้ความสำคัญเป็นอย่างยิ่ง เพื่อให้เด็ก ๆ เหล่านี้ได้เติบโต มีสุขภาพร่างกายสมบูรณ์แข็งแรง และมีสติปัญญาที่ดี ด้วยการ “ประชาสัมพันธ์สร้างการรับรู้ให้กับเด็ก เยาวชน นักเรียนและนักศึกษา” ให้มีความรู้พื้นฐานด้านเพศศึกษา และเมื่อรู้ว่าตั้งครรภ์จะต้องรีบไปฝากครรภ์ที่สถานพยาบาล เพื่อให้อยู่ในความดูแลของกุมารแพทย์ ซึ่งภายหลังการคลอดก็จะต้องมีวิธีปฏิบัติที่เหมาะสม เพื่อเสริมสร้างภูมิคุ้มกันที่ดี และสร้างพัฒนาการให้แก่เด็กทารก การวางแผนตั้งแต่ช่วงก่อน ระหว่าง และหลังการตั้งครรภ์ จึงเป็นต้นทางสำคัญในการป้องกันเพื่อมิให้เกิดเด็กที่มีภาวะน้ำหนักต่ำกว่าเกณฑ์และคลอดก่อนกำหนดอย่างยั่งยืน” นายสุพจน์ ฯ กล่าวในช่วงต้น
นายสุพจน์ ยศสิงห์คำ กล่าวต่ออีกว่า เพื่อเป็นการส่งเสริมการขับเคลื่อนเรื่องดังกล่าวอย่างจริงจังและต่อเนื่อง ตนพร้อมด้วยเหล่ากาชาดจังหวัดสิงห์บุรี ได้ลงพื้นที่เยี่ยม ให้กำลังใจ พร้อมมอบเครื่องอุปโภค-บริโภคแก่เด็กที่มีภาวะน้ำหนักต่ำกว่าเกณฑ์และคลอดก่อนกำหนด และมอบเครื่องอุปโภค-บริโภคให้กับผู้แทนในหน่วยงานราชการที่เกี่ยวข้องเพื่อนำไปมอบต่อให้กับครอบครัวเด็กที่มีภาวะน้ำหนักต่ำกว่าเกณฑ์และคลอดก่อนกำหนด โดยมี นายประวีณ แจ่มศักดิ์ นายอำเภอเมืองสิงห์บุรี ผู้นำท้องถิ่นท้องที่ และเจ้าหน้าที่จากหน่วยงานที่เกี่ยวข้องร่วมลงพื้นที่ โดยได้มอบสิ่งของให้กับผู้แทนโรงพยาบาลส่งเสริมสุขภาพประจำตำบล อาสาสมัครสาธารณสุขประจำหมู่บ้าน (อสม.) ผู้นำท้องถิ่นท้องที่ ในเขตอำเภอเมืองสิงห์บุรี จำนวน 20 ราย เพื่อนำไปมอบต่อให้ครอบครัวกลุ่มเป้าหมาย พร้อมทั้งได้ลงพื้นที่มอบสิ่งของให้เด็ก จำนวน 9 ราย โดยตน ได้พูดคุยให้กำลังใจ พร้อมทั้งให้ความช่วยเหลือและสนับสนุนสิ่งของและสิ่งจำเป็น ที่ได้สำรวจตามความต้องการของแต่ละราย เช่น นม ไข่ แพมเพิส เป็นต้น เพื่อบรรเทาความเดือดร้อนให้กับผู้ปกครองและผู้ดูแลในเบื้องต้น พร้อมทั้งกำชับให้หน่วยงานที่เกี่ยวข้องติดตาม ดูแล ลงพื้นที่ติดตามพัฒนาการอย่างเป็นประจำต่อเนื่องทุกเดือน พร้อมสนับสนุนสิ่งของที่จำเป็นแก่กลุ่มเป้าหมาย เพื่อให้ทุกครอบครัวมีสุขภาพกาย และสุขภาพใจที่ดีขึ้น อันเป็นภารกิจสำคัญในการดูแลคุณภาพชีวิตความเป็นอยู่ของพี่น้องประชาชนด้วยปณิธาน “บำบัดทุกข์ บำรุงสุข” ในทุกมิติ
“ปัญหาการเกิดก่อนกำหนดของทารกเป็นหนึ่งในปัญหาสำคัญอันส่งผลให้เกิดความเดือดร้อนของประชาชนโดยที่ผู้ตั้งครรภ์ไม่ได้ล่วงรู้ล่วงหน้าหรือไม่มีความรู้ด้านการผดุงครรภ์กระทั่งส่งผลกระทบต่อประเทศไทยในระยะยาว เนื่องจากความสมบูรณ์ของทารกแรกเกิดนั้นจะมีภูมิคุ้มกันที่ต่ำกว่าทารกที่คลอดครบกำหนด รวมถึงต้องเผชิญกับสภาวะความเสี่ยงต่อโรคหรืออาจเสียชีวิตหรืออาจส่งผลต่อพัฒนาการของเด็กในด้านอื่น ๆ ซึ่งจะต้องใช้อาหารเสริมทางด้านโภชนาการ และการเลี้ยงดูที่มีการเอาใจใส่และการดูแลเป็นพิเศษกว่าเด็กปกติทั่วไป นอกจากนี้ การที่เด็กเกิดมาแล้วมีร่างกายไม่แข็งแรงสมบูรณ์นั้นถือเป็นความทุกข์ของพี่น้องประชาชน และส่งผลต่อประชากรวัยแรงงานของจังหวัดสิงห์บุรีและส่งผลต่อไปยังภาพรวมประชากรวัยแรงงานของประเทศได้ โดยจังหวัดสิงห์บุรีจะมุ่งเสริมสร้างความตระหนักรู้และส่งเสริมคุณภาพชีวิตของพี่น้องประชาชนทุกคนให้ได้มีสุขภาพอนามัยที่ดีในทุกช่วงวัยเพื่อให้ทุกคนมีความสุขอย่างยั่งยืน” นายสุพจน์ฯ กล่าวในช่วงท้าย

ที่มา : https://www.thaigov.go.th/news/contents/details/68827