รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ชื่นชมกิจกรรมแปลขบวนอักษรเฉลิมพระเกียรติ Long Live the King 10 โดยกลุ่มคนไบค์เกอร์ และ Harley-Davidson จำนวน 1,000 คัน


วันจันทร์ที่ 26 มิถุนายน 2566
26/06/2566
พิมพ์
โฆษกรัฐบาลเผย นายกฯ ชื่นชมกิจกรรมแปลขบวนอักษรเฉลิมพระเกียรติ Long Live the King 10 โดยกลุ่มคนไบค์เกอร์ และ Harley-Davidson จำนวน 1,000 คัน
โฆษกรัฐบาลเผย นายกฯ ชื่นชมกิจกรรมแปลขบวนอักษรเฉลิมพระเกียรติ Long Live the King 10 โดยกลุ่มคนไบค์เกอร์ และ Harley-Davidson จำนวน 1,000 คัน
วันนี้ (วันที่ 26 มิถุนายน 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรีเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมการจัดกิจกรรมการรวมตัวของกลุ่มคนไบค์เกอร์ และ Harley-Davidson ซึ่งรวมตัวกันจัดกิจกรรมแปลขบวนอักษรเฉลิมพระเกียรติ Long Live the King 10 ที่ ศูนย์เยาวชนไทย-ญี่ปุ่น ดินแดง ด้วยรถมอเตอร์ไซค์จำนวน 1,000 คัน
โฆษกประจำสำนักนายกรัฐมนตรีเปิดเผยว่า ในวันที่ 25 มิถุนายน 2566 IMMORTALS THAILAND รวมพลังกลุ่มคนรักและชื่นชอบฮาร์เลย์และบิ๊กไบค์ จัดกิจกรรมซึ่งถือเป็นการรวมตัวครั้งประวัติศาสตร์ของกลุ่มคนรักและชื่นชอบฮาร์เลย์และบิ๊กไบค์ จากทั่วประเทศ เคลื่อนขบวนจากจุดรวมพล บริเวณลานคนเมือง กรุงเทพมหานคร ไปยังศูนย์เยาวชนไทย-ญี่ปุ่น ดินแดง (สนามกีฬาไทย-ญี่ปุ่น ดินแดง) เพื่อร่วมจัดขบวนแปรอักษรเฉลิมพระเกียรติ Long Live the King 10 เป็นไปตามโครงการ ‘Immortals Thailand รวมพลังแปรอักษร Long Live the King’ จัดขึ้นเพื่อแสดงความจงรักภักดีและเทิดพระเกียรติ​ พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว รัชกาลที่ 10 เนื่องในโอกาสวันเฉลิมพระชนมพรรษา 28 กรกฎาคม 2566
“นายกรัฐมนตรีชื่นชมการจัดกิจกรรมตามโครงการ ‘Immortals Thailand รวมพลังแปรอักษร Long Live the King’ เพื่อแสดงความจงรักภักดีในครั้งนี้ โดยนายกรัฐมนตรีเชื่อมั่นในสถาบันหลักของไทย ชาติ ศาสนา พระมหากษัตริย์ และเชื่อว่าคนทุกกลุ่มสามารถแสดงความจงรักภักดีผ่านรูปแบบและช่องทางต่าง ๆ โดยไม่แบ่งเชื้อชาติ ศาสนา ชนชั้น และถือเป็นการจัดกิจกรรมที่สร้างเสริมกำลังใจให้แก่คนในชาติ” นายอนุชาฯ กล่าว

ที่มา : https://www.thaigov.go.th/news/contents/details/69656