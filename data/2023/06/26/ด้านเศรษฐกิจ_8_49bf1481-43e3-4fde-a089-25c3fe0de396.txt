รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ ประชุมคณะกรรมการพัฒนาการสหกรณ์แห่งชาติ (คพช.) ครั้งที่ 2/2566


วันจันทร์ที่ 26 มิถุนายน 2566
รองปลัดกระทรวงเกษตรและสหกรณ์ ประชุมคณะกรรมการพัฒนาการสหกรณ์แห่งชาติ (คพช.) ครั้งที่ 2/2566
รองปลัดกระทรวงเกษตรและสหกรณ์ ประชุมคณะกรรมการพัฒนาการสหกรณ์แห่งชาติ (คพช.) ครั้งที่ 2/2566
นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์
เป็นประธานการประชุมคณะกรรมการพัฒนาการสหกรณ์แห่งชาติ (คพช.) ครั้งที่ 2/2566 ณ  ห้องประชุม 134 - 135 กระทรวงเกษตรและสหกรณ์ และผ่านระบบการประชุมออนไลน์ (Zoom Meeting) โดยมีสาระสำคัญดังนี้
1. รับทราบรายงานประจำปีแยกตามประเภทสหกรณ์ ตาม พ.ร.บ.สหกรณ์ พ.ศ. 2542 และที่แก้ไขเพิ่มเติม มาตร 16 (7)
2. รับทราบการเสนอนโยบายและแนวทางในการพัฒนาการสหกรณ์ต่อคณะรัฐมนตรี
3. รับทราบคำสั่งคณะกรรมการพัฒนาการสหกรณ์แห่งชาติ เรื่อง แต่งตั้งคณะอนุกรรมการส่งเสริม สนับสนุนการ
ขยายธุรกิจและกิจการของสหกรณ์
4. รับทราบข้อมูลสหกรณ์ที่มีแอปพลิเคชันทางการเงินให้สมาชิกตรวจสอบธุรกรรมทางการเงิน และ
5. ที่ประชุมได้ร่วมกันพิจารณาร่างคำสั่งคณะกรรมการพัฒนาการสหกรณ์แห่งชาติ 3 เรื่อง ประกอบด้วย 1) เรื่อง แต่งตั้งคณะอนุกรรมการสรรหาผู้ทรงคุณวุฒิในคณะกรรมการพัฒนาการสหกรณ์ 2) เรื่อง แต่งตั้งคณะอนุกรรมการการลงทุน และ 3)เรื่อง แต่งตั้งคณะอนุกรรมการพัฒนาบุคลากรสหกรณ์ และพิจารณาขอความเห็นชอบระเบียบกระทรวงเกษตรและสหกรณ์ ว่าด้วยการรับเงิน การจ่ายเงิน การเก็บรักษาเงิน การจัดหาผลประโยชน์ การจัดการและจำหน่ายทรัพย์สินของกองทุนพัฒนาสหกรณ์ (กพส.) (ฉบับที่ 5) พ.ศ. 2566

ที่มา : https://www.thaigov.go.th/news/contents/details/69676