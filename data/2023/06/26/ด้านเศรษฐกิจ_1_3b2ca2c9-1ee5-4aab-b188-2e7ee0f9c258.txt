รัฐบาลไทย-ข่าวทำเนียบรัฐบาล-กรมเจ้าท่า เร่งขุดลอกลำน้ำสวย รองรับฤดูน้ำหลาก และการอุปโภคบริโภค


วันอาทิตย์ที่ 25 มิถุนายน 2566
กรมเจ้าท่า เร่งขุดลอกลำน้ำสวย รองรับฤดูน้ำหลาก และการอุปโภคบริโภค
...
กรมเจ้าท่า เร่งขุดลอกลำน้ำสวย รองรับฤดูน้ำหลาก และการอุปโภคบริโภค
ตามนโยบายรัฐบาลและกระทรวงคมนาคม ได้ให้กรมเจ้าท่าเร่งขุดลอก เพื่อดูแลประชาชน โดยกรมเจ้าท่า ดำเนินการขุดลอก เพิ่มประสิทธิภาพในการระบายน้ำ และกักเก็บน้ำสำหรับอุปโภคและบริโภค
กรมเจ้าท่า สำนักพัฒนาและบำรุงรักษาทางน้ำ โดยสำนักงานพัฒนาและบำรุงรักษาทางน้ำที่ 8 เปิดหน่วยปฏิบัติงานขุดลอกลำน้ำสวย ตำบลจอมศรี  อำเภอเพ็ญ จังหวัดอุดรธานี  แผนการปฏิบัติงาน 100 วัน   ใช้รถขุดดักดิน ขก.1 เป็นเครื่องจักร ทำการขุดลอกตั้งแต่  กม. 61 + 050 ถึง กม. 62+750 ระยะทาง 1,700 เมตร ปริมาณวัสดุขุดลอกประมาณ 55,016 ลูกบาศก์เมตร ความกว้างของร่องน้ำตามแผนการขุดลอก 6 -27 เมตร ระดับก้นร่องลึกประมาณ 156 เมตร (จากระดับน้ำทะเลปานกลาง) โดยขุดลอกเพื่อเพิ่มความกว้างของร่องน้ำ เพื่อเพิ่มพื้นที่ในการกักเก็บน้ำ แก้ไขปัญหากระแสน้ำกัดเซาะตลิ่ง รวมถึงปัญหาอุทกภัยและภัยแล้ง ผลการดำเนินงาน ณ วันที่  25 มิถุนายน 2566  ขุดลอกได้ระยะทางรวม 1,315 เมตร ปริมาณวัสดุขุดลอกประมาณ 42,546 ลูกบาศก์เมตร คิดเป็น 77.33 %
โครงการขุดลอกลำน้ำสวย ตำบลจอมศรี  อำเภอเพ็ญ จังหวัดอุดรธานี   พื้นที่บริเวณขุดลอกประกอบด้วย บ้านจอมศรี บ้านทุ่งม่วง โนนศรีสมบูรณ์ ตำบลจอมศรี อำเภอเพ็ญ จังหวัดอุดรธานี ซึ่งมีประชากรรวมประมาณ 477 ครัวเรือน ประชากรประมาณ 1,675 คน มีพื้นที่ทำการเกษตรกรรมประมาณ 2,478 ไร่ ซึ่งจะได้รับประโยชน์จากโครงการขุดลอกในครั้งนี้

ที่มา : https://www.thaigov.go.th/news/contents/details/69652