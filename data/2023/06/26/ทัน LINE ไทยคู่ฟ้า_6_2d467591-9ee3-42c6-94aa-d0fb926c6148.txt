รัฐบาลไทย-ข่าวทำเนียบรัฐบาล-ชวนใช้แอปฯ “บอกต่อ” ตอบโจทย์เรื่องการเกษตร ครอบคลุมกว่า 50 บริการในที่เดียว


วันจันทร์ที่ 26 มิถุนายน 2566
ชวนใช้แอปฯ “บอกต่อ” ตอบโจทย์เรื่องการเกษตร ครอบคลุมกว่า 50 บริการในที่เดียว
.....
อีกหนึ่งความก้าวหน้าในการให้บริการข้อมูลสารสนเทศการเกษตรของประเทศ เมื่อกระทรวงเกษตรและสหกรณ์ พัฒนาแอปพลิเคชัน “บอกต่อ” ให้เกษตรกรและผู้สนใจสามารถเข้าถึงบริการของกระทรวงเกษตรและสหกรณ์ ในแบบเบ็ดเสร็จ ณ จุดเดียว (One stop service) ให้บริการด้วยชุดเมนูหลักครอบคลุมมากกว่า 50 บริการ ได้แก่
.
>> รับปัจจัยการผลิตฟรี เช่น สารเร่งซุปเปอร์ พด. น้ำหมักชีวภาพ ปุ๋ยชีวภาพ พันธุ์พืช พันธุ์สัตว์ สารควบคุมแมลงศัตรูพืช วัสดุการเกษตร เป็นต้น
>> ให้คำปรึกษาด้านกองทุน FTA กองทุนสงเคราะห์เกษตรกร กองทุนหมุนเวียนเพื่อการกู้ยืมแก่เกษตรกรและผู้ยากจน เป็นต้น
>> การขอรับบริการ เช่น การตรวจรับรอง GAP อินทรีย์ทั้งพืช ปศุสัตว์ ประมง ตรวจรับรองคุณภาพต่าง ๆ รวมถึงบริการคำแนะนำ ร้องเรียนร้องทุกข์ของกระทรวงเกษตรและสหกรณ์
>> การจ่ายเงินช่วยเหลือผู้ประสบภัยพิบัติทางธรรมชาติ ทั้งพืช ปศุสัตว์ ประมง มาตรการและนโยบายช่วยเหลือจากภาครัฐ ด้านการผลิต การประกันรายได้ เยียวยาเกษตรกร เป็นต้น
นอกจากนี้ ยังมีข้อมูลราคาสินค้าเกษตร ภาวะเศรษฐกิจการเกษตร รวมถึงพยากรณ์สภาพอากาศให้เกษตรกรได้ใช้ในการวางแผนการเพาะปลูกอีกด้วย
.
เกษตรกรและผู้สนใจสามารถดาวน์โหลดแอปพลิเคชันผ่านระบบ Android และ iOS รวมถึงใช้งานผ่านคอมพิวเตอร์ได้ที่ https://bohktoh.oae.go.th
อ่านเพิ่มเติม คลิก https://www.thaigov.go.th/news/contents/details/69578
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69681