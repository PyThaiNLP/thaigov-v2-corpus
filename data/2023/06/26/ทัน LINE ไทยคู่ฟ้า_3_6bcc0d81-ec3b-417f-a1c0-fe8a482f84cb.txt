รัฐบาลไทย-ข่าวทำเนียบรัฐบาล-สวยระดับโลก ! ซ.รมณีย์ เมืองเก่าภูเก็ต ติดอันดับ 19 สวยที่สุดในโลก


วันจันทร์ที่ 26 มิถุนายน 2566
สวยระดับโลก ! ซ.รมณีย์ เมืองเก่าภูเก็ต ติดอันดับ 19 สวยที่สุดในโลก
.....
เว็บไซต์ยอดนิยมด้านการท่องเที่ยว Seasia.Stats จัดอันดับ 20 ถนนที่สวยที่สุดในโลก The World’s 20 Most Beautiful Streets ให้ ซ.รมณีย์ ย่านเมืองเก่า จ.ภูเก็ต เป็นอันดับที่ 19 เนื่องจากเป็นที่ตั้งของตึกและอาคารเก่าศิลปะชิโนโปรตุกีส ซึ่งเป็นการผสมผสานระหว่างสถาปัตยกรรมโปรตุเกสกับจีน ให้อารมณ์คลาสสิคและย้อนยุค ปัจจุบันเป็นที่ตั้งของร้านกาแฟ ร้านขายของที่ระลึก เกสต์เฮาส์ เป็นสถานที่สวยงามมีเอกลักษณ์และมีความโรแมนติกแห่งหนึ่งของ จ.ภูเก็ต
.
ทั้งนี้ 5 อันดับแรกของถนนที่สวยที่สุดในโลก ได้แก่ 1. ถ. Symi Harbour เมือง Livadia ประเทศกรีซ 2. ถ. Acorn เมือง Boston สหรัฐอเมริกา 3. ถ. Bo-Kaap เมือง Cape Town ประเทศแอฟริกาใต้ 4. ถ. Callejon El Asri เมือง Chefchaouen ประเทศโมร็อกโก และ 5. ถ. Rua Luis de Camoes เมือง Agueda ประเทศโปรตุเกส
.
อ่านเพิ่มเติม คลิก >> https://www.thaigov.go.th/news/contents/details/69568
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69663