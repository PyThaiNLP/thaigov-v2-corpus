รัฐบาลไทย-ข่าวทำเนียบรัฐบาล-รองปลัด ก.เกษตรฯ ติดตามความก้าวหน้าการประชุม Egg Board ครั้งที่ 1/2566


วันจันทร์ที่ 26 มิถุนายน 2566
รองปลัด ก.เกษตรฯ ติดตามความก้าวหน้าการประชุม Egg Board ครั้งที่ 1/2566
การประชุม Egg Board ครั้งที่ 1/2566
วันที่ 26 มิถุนายน 2566 นายอภัย สุทธิสังข์ รองปลัดกระทรวงเกษตรและสหกรณ์ เป็นประธาน การประชุมคณะกรรมการนโยบายพัฒนาไก่ไข่และผลิตภัณฑ์ (Egg Board) ครั้งที่ 1/2566 โดยมี กรมปศุสัตว์ กรมส่งเสริมสหกรณ์ สำนักงานเศรษฐกิจการเกษตร กรมวิชาการเกษตร สมาคมผู้ผลิตอาหารอาหารสัตว์ไทย กองทุนพัฒนาอุตสาหกรรมไก่ไข่ และหน่วยงานที่เกี่ยวข้อง เข้าร่วมประชุม ณ ห้องประชุมกระทรวงเกษตรและสหกรณ์ ทั้งนี้ ที่ประชุมได้ติดตามความก้าวหน้าจากการประชุมครั้งก่อน อาทิ ต้นทุนการผลิตไก่ไข่และไข่ไก่ การแต่งตั้งคณะอนุกรรมการกลั่นกรองเรื่อง ก่อนเสนอต่อคณะกรรมการนโยบายพัฒนาไก่ไข่และผลิตภัณฑ์ รวมถึงการพิจารณาศึกษาเรื่องพืช GMOs เป็นต้น นอกจากนี้ ที่ประชุมได้มีการพิจารณาการคัดเลือกผู้ทรงคุณวุฒิของคณะกรรมการนโยบายพัฒนาไก่ไข่และผลิตภัณฑ์ (Egg Board) ด้วย

ที่มา : https://www.thaigov.go.th/news/contents/details/69695