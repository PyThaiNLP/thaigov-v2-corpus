รัฐบาลไทย-ข่าวทำเนียบรัฐบาล-โตเฉลี่ย 18% “ตลาดชานมไข่มุกอิตาลี” สุดปัง แนะผู้ประกอบการไทยเร่งเจาะตลาด คาดปี 70 มูลค่าสูงถึง 3.6 พันล้าน


วันจันทร์ที่ 26 มิถุนายน 2566
โตเฉลี่ย 18% “ตลาดชานมไข่มุกอิตาลี” สุดปัง แนะผู้ประกอบการไทยเร่งเจาะตลาด คาดปี 70 มูลค่าสูงถึง 3.6 พันล้าน
.....
กรมส่งเสริมการค้าระหว่างประเทศ เผยข้อมูลการเติบโตของตลาดชานมไข่มุกในประเทศอิตาลี พบว่า ปี 2565 มีมูลค่าการค้าถึง 42 ล้านยูโร (1,500 ล้านบาท) มากกว่า 15% ของตลาดยุโรป โดยยังไม่มีผู้นำตลาดที่โดดเด่น และคาดว่าจะเติบโตเฉลี่ย 18% ต่อปี โดยจะมีมูลค่าสูงถึง 98 ล้านยูโร (ราว 3,600 ล้านบาท) ภายในปี 2570
.
ไทยมีศักยภาพและมีตลาดชานมไข่มุกเป็นจำนวนมาก อีกทั้ง เว็บไซต์ tasteatlas ยังได้จัดอันดับให้ชาไทย หรือ ชานมเย็นของไทย (Thai Iced Tea) เป็นเครื่องดื่มไม่มีแอลกอฮอล์ที่มีรสชาติดีที่สุดในโลกในอันดับที่ 7 จากทั้งหมด 100 อันดับ จึงเป็นโอกาสดีของผู้ประกอบการและร้านอาหารไทยที่จะขยายตลาดชาไทยและวัตถุดิบสำหรับทำชานมไข่มุก หรือร่วมลงทุนในธุรกิจเครื่องดื่ม นำเข้า ชา ส่วนผสมชานมไข่มุก และวัตถุดิบที่มีคุณภาพจากไทย ไปนำเสนอเป็นเมนูเครื่องดื่มที่น่าลิ้มลอง ตลอดจนอาจผสมสมุนไพรและผลไม้ไทยในสูตรเป็นเครื่องดื่มเพื่อสุขภาพ ประชาสัมพันธ์ให้ผู้บริโภคในอิตาลีได้รู้จักชาไทยมากขึ้น
.
อ่านเพิ่มเติม คลิก >> https://www.thaigov.go.th/news/contents/details/69571
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69662