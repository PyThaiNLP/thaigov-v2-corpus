รัฐบาลไทย-ข่าวทำเนียบรัฐบาล-คณะผู้ตรวจราชการฯ ก.อุตฯ ร่วมตรวจเยี่ยมสถาบันพัฒนาอุตสาหกรรมสิ่งทอ พร้อมเยี่ยมชมศูนย์วิเคราะห์ทดสอบสิ่งทอและศูนย์วิจัยพัฒนาออกแบบผลิตภัณฑ์ (Pilot Plant)


วันจันทร์ที่ 26 มิถุนายน 2566
26/06/2566
พิมพ์
คณะผู้ตรวจราชการฯ ก.อุตฯ ร่วมตรวจเยี่ยมสถาบันพัฒนาอุตสาหกรรมสิ่งทอ พร้อมเยี่ยมชมศูนย์วิเคราะห์ทดสอบสิ่งทอและศูนย์วิจัยพัฒนาออกแบบผลิตภัณฑ์ (Pilot Plant)
คณะผู้ตรวจราชการกระทรวงอุตสาหกรรม ร่วมตรวจเยี่ยมสถาบันพัฒนาอุตสาหกรรมสิ่งทอ พร้อมเยี่ยมชมศูนย์วิเคราะห์ทดสอบสิ่งทอและศูนย์วิจัยพัฒนาออกแบบผลิตภัณฑ์ (Pilot Plant)
เมื่อวันที่ 19 มิถุนายน 2566 เวลา 13.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วย นายเดชา จาตุธนานันท์ นายวีระกิตติ์ รันทกิจธนวิชญ์ นายภาสกร ชัยรัตน์ ผู้ตรวจราชการกระทรวงอุตสาหกรรม พร้อมคณะ เข้าร่วมตรวจเยี่ยมการดำเนินงานของ สถาบันพัฒนาอุตสาหกรรมสิ่งทอ โดยมี นายชาญชัย สิริเกษมเลิศ ผู้อำนวยการสถาบันพัฒนาอุตสาหกรรมสิ่งทอและคณะให้การต้อนรับ ณ สถาบันพัฒนาอุตสาหกรรมสิ่งทอ โดยสถาบันพัฒนาอุตสาหกรรมสิ่งทอมีภารกิจหลักในการยกระดับผลิตภาพและศักยภาพ ในการแข่งขันของอุตสาหกรรมสิ่งทอ รวมทั้งแฟชั่นและไลฟ์สไตล์ ให้สอดคล้องตามนโยบายและยุทธศาสตร์ประเทศรวมทั้งการเปลี่ยนแปลง รวมถึงปฏิบัติกิจกรรมและบริการในหลากหลายมิติ เน้นนวัตกรรม มาตรฐาน การออกแบบ การเชื่อมโยงเพื่อยกระดับทักษะและความรู้ของวิสาหกิจโดยเฉพาะขนาดกลางและขนาดย่อม เป็นเครือข่ายห่วงโซ่มูลค่า เพื่อตอบสนองตลาด นอกจากที่คณะผู้ตรวจฯ ได้เยี่ยมชมศูนย์วิเคราะห์ทดสอบสิ่งทอและศูนย์วิจัยพัฒนาออกแบบผลิตภัณฑ์ (Pilot Plant) ซึ่งมีบริการทดสอบเทียบเท่าสากลและเพิ่มประสิทธิภาพในการบริการ ขยายขอบเขตการตรวจรับรองมากกว่าสิ่งทอ (non-textile) เช่น เครื่องโภคภัณฑ์/ของใช้ ของเล่น วัสดุยานยนต์ การตรวจสอบมาตรฐานบังคับด้านความปลอดภัยของบรรจุภัณฑ์พลาสติก เครื่องครัวโลหะสัมผัสอาหาร เป็นต้น

ที่มา : https://www.thaigov.go.th/news/contents/details/69659