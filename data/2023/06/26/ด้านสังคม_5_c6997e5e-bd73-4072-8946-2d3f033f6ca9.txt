รัฐบาลไทย-ข่าวทำเนียบรัฐบาล-ดีอีเอส เปิด Public Hearing “คู่มือลงทะเบียนผู้ใช้งาน” ภายใต้กฎหมาย DPS


วันจันทร์ที่ 26 มิถุนายน 2566
ดีอีเอส เปิด Public Hearing “คู่มือลงทะเบียนผู้ใช้งาน” ภายใต้กฎหมาย DPS
ดีอีเอส เปิด Public Hearing “คู่มือลงทะเบียนผู้ใช้งาน” ภายใต้กฎหมาย DPS
วันนี้ (26 มิถุนายน 2566) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เปิดเวทีรับฟังความคิดเห็น หรือ Public Hearing ครั้งที่ 4 ต่อ (ร่าง) คู่มือการพิสูจน์และยืนยันตัวตนเพื่อลงทะเบียนผู้ใช้บริการ ภายใต้ “กฎหมาย DPS” (Digital Platform Service) หรือ พ.ร.ฎ. การประกอบธุรกิจบริการแพลตฟอร์มดิจิทัลที่ต้องแจ้งให้ทราบ พ.ศ. 2565 เพื่อเป็นแนวทางในการปฏิบัติ แก่ผู้ให้บริการในฐานะผู้ประกอบธุรกิจบริการแพลตฟอร์มดิจิทัล ในการพิสูจน์และยืนยันตัวตนผู้ใช้บริการ ผ่านการลงทะเบียนการเข้าใช้งาน เพื่อให้ได้บัญชีผู้ใช้งานที่มีความน่าเชื่อถือ ระบุตัวตนได้ เพื่อเป็นประโยชน์ในการคุ้มครองผู้ใช้บริการ ลดความเสี่ยงจากการฉ้อโกงออนไลน์ ซึ่งข้อมูลที่ได้จากการรับฟังความคิดเห็นและการระดมความคิดเห็นในครั้งนี้ จะถูกนำไปเป็นข้อเสนอแนะและข้อมูลสำคัญในการนำไปปรับปรุงและพัฒนาเนื้อหาให้มีความครบถ้วน ชัดเจนยิ่งขึ้น และสามารถปฏิบัติตามได้จริง สำหรับผู้ประกอบธุรกิจบริการแพลตฟอร์มดิจิทัล จัดโดย สำนักงานพัฒนาธุรกรรมทางอิเล็กทรอนิกส์ หรือETDA ณ อาคารเดอะ ไนน์ ทาวเวอร์ แกรนด์ พระรามเก้า ห้วยขวาง กรุงเทพมหานคร
______________

ที่มา : https://www.thaigov.go.th/news/contents/details/69689