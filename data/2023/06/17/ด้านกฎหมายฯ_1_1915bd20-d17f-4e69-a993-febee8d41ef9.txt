รัฐบาลไทย-ข่าวทำเนียบรัฐบาล-ปลัดกระทรวงยุติธรรม เข้าร่วมงานเปิดร้านกาแฟ Inspire by Princess @วิถีฝาง คาเฟ่​


วันศุกร์ที่ 16 มิถุนายน 2566
16/06/2566
พิมพ์
ปลัดกระทรวงยุติธรรม เข้าร่วมงานเปิดร้านกาแฟ Inspire by Princess @วิถีฝาง คาเฟ่​
ปลัดกระทรวงยุติธรรม เข้าร่วมงานเปิดร้านกาแฟ Inspire by Princess @วิถีฝาง คาเฟ่​ สร้างงาน สร้างอาชีพ ส่งเสริมให้ผู้ต้องขังได้มีงานทำภายหลังพ้นโทษ
ในวันศุก​ร์ที่​ ๑๖ มิถุนายน​ ๒๕๖๖​ เวลา​ ๑๐.๐๐ น.​ ณ​ เรือนจำอำเภอฝาง จังหวัด​เชียงใหม่​ พลอากาศเอกสมคิด สุขบาง กรมวังผู้ใหญ่ประจำพระองค์ ๙๐๘​ และรองประธานคณะกรรมการกองทุนกำลังใจในพระดำริพระเจ้าหลานเธอพระองค์เจ้าพัชรกิติยาภา​ เป็นประธานเปิดร้านกาแฟ Inspire by Princess @วิถีฝาง คาเฟ่​ โดยมี​ นางพงษ์​สวาท​ กาย​อรุณ​สุ​ทธิ์​ ปลัด​กระทรวง​ยุติธรรม​ พร้อมด้วย ​นางจิรภา​ สินธุนาวา​ ผู้ตรวจ​ราชการ​กระทรวงยุติธรรม​ นายอายุตม์​ สินธพพันธุ์​ อธิบดี​กรม​ราชทัณฑ์​ นายวรวิทย์​ ชัยสวัสดิ์​ รองผู้ว่าราชการจังหวัด​เชียงใหม่​ และหัวหน้า​ส่วน​ราชการ​ในสังกัด​กระทรวงยุ​ติธรรม​พื้นที่จังหวัด​เชียงรายและเชียงใหม่​ เข้าร่วมงาน​
ทั้งนี้​ ร้านกาแฟ inspire by princess @วิถีฝาง คาเฟ่ ณ เรือนจำอำเภอฝางแห่งนี้มีวัตถุประสงค์ในการจัดตั้งขึ้นเพื่อเป็นสถานที่ส่งเสริมการฝึกวิชาชีพด้านการชงกาแฟ และการบริการ ซึ่งเป็นการสร้างงาน สร้างอาชีพ ส่งเสริมให้ผู้ต้องขังได้มีงานทำภายหลังพ้นโทษ รวมถึงได้รับยอมรับจากชุมชนและสังคม สามารถปรับตัวเข้ากับสังคมภายนอกได้ ซึ่งนำไปสู่การลดโอกาสการกระทำผิดซ้ำในอนาคต โดยที่ผ่านมาเรือนจำอำเภอฝาง ได้จัดทำโครงการฝึกวิชาชีพการชงกาแฟและการบริการให้ผู้ต้องขังแล้วทั้งสิ้น จำนวน ๑๕ คน โดยปัจจุบันมีผู้ต้องขังที่ฝึกวิชาชีพ ณ ร้านกาแฟแห่งนี้ จำนวน ๕ ราย ​

ที่มา : https://www.thaigov.go.th/news/contents/details/69339