รัฐบาลไทย-ข่าวทำเนียบรัฐบาล-ไตรมาส 1 ปีนี้ ระบบการเงินโดยรวมมีเสถียรภาพ ได้รับผลดีจากเศรษฐกิจไทยโตต่อเนื่อง


วันเสาร์ที่ 17 มิถุนายน 2566
ไตรมาส 1 ปีนี้ ระบบการเงินโดยรวมมีเสถียรภาพ ได้รับผลดีจากเศรษฐกิจไทยโตต่อเนื่อง
.....
ธนาคารแห่งประเทศไทย (ธปท.) เผยภาพรวมเสถียรภาพระบบการเงินประจำไตรมาสที่ 1 ปี 2566 ระบบการเงินโดยรวมมีเสถียรภาพ ได้รับผลดีจากเศรษฐกิจไทยที่มีแนวโน้มขยายตัวต่อเนื่อง ธนาคารพาณิชย์มีระดับเงินกองทุนและเงินสำรองที่เข้มแข็ง ทำให้ความเสี่ยงต่อเสถียรภาพระบบการเงินไทยจากปัจจัยในประเทศลดลง
.
แต่ยังมีจุดเปราะบางที่ยังต้องติดตามอย่างใกล้ชิด ทั้งเรื่องความสามารถในการชำระหนี้ของครัวเรือนและธุรกิจ ที่ฐานะการเงินของบางกลุ่มยังคงเปราะบาง ตลาดการเงินไทย ยังสามารถทำหน้าที่ได้ตามปกติ แต่ต้องติดตามอย่างต่อเนื่อง จากความเชื่อมโยงกับตลาดการเงินโลกที่มีความผันผวนเพิ่มขึ้น
.
นอกจากนี้ ยังได้จัดทำรายงานเสถียรภาพระบบการเงินไทยรายไตรมาส (Quarterly Financial Stability Snapshot) เพื่อให้ประชาชนทราบถึงสถานะ และความเสี่ยงที่อาจเกิดต่อเสถียรภาพระบบการเงินไทย ครอบคลุมประเด็นความเสี่ยงสำคัญ 8 ด้าน คือ ภาคครัวเรือน ภาคธุรกิจ ภาคอสังหาริมทรัพย์ ภาคธนาคารพาณิชย์ & non-bank ภาคสหกรณ์ ภาคตลาดการเงิน ภาคต่างประเทศ และภาคตลาดสินทรัพย์ดิจิทัล
.
อ่านเพิ่มเติม คลิก https://www.thaigov.go.th/news/contents/details/69263
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69347