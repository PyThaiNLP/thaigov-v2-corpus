รัฐบาลไทย-ข่าวทำเนียบรัฐบาล-ทปษ.รัฐมนตรีเกษตรฯ ร่วมเปิดงานสัมมนา 2023 North Bay (Zhanjiang) Cold Chain Warehouse Logistics High Quality Development Summit 


วันอาทิตย์ที่ 18 มิถุนายน 2566
ทปษ.รัฐมนตรีเกษตรฯ ร่วมเปิดงานสัมมนา 2023 North Bay (Zhanjiang) Cold Chain Warehouse Logistics High Quality Development Summit
ทปษ.รัฐมนตรีเกษตรฯ ร่วมเปิดงานสัมมนา 2023 North Bay (Zhanjiang) Cold Chain Warehouse Logistics High Quality Development Summit เพื่อการพัฒนาระบบโลจิสติกส์ห่วงโซ่ความเย็นของอ่าวรอบบริเวณเมืองจ้านเจียง รองรับการผลักดันการนำเข้าส่งออกสินค้า
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ ได้รับเชิญเป็นเกียรติ เข้าร่วมงานในฐานะแขกพิเศษในงานสัมมนา 2023 North Bay (Zhanjiang) Cold Chain Warehouse Logistics High Quality Development Summit โดยมี นายณฐกร สุวรรณธาดา คณะที่ปรึกษารัฐมนตรีว่าการกระทรวงเกษตรและสหกรณ์ นายกฤษ อุตตมะเวทิน รองอธิบดีกรมส่งเสริมการเกษตร และนายปรัตถกร แท่นมณี กงสุล (ฝ่ายเกษตร) ประจําสถานกงสุลใหญ่ ณ นครกว่างโจว เข้าร่วม ณ เมืองจ้านเจียง มณฑลกวางตุ้ง ซึ่งเป็นงานที่จัดโดยสมาคมโลจิสติกส์ห่วงโซ่ความเย็น โดยได้รับการสนับสนุนจากกรมพาณิชย์และกรมเกษตรและกิจการชนบทเมืองจ้านเจียง มีวัตถุประสงค์เพื่อการพัฒนาระบบโลจิสติกส์ห่วงโซ่ความเย็นของอ่าวรอบบริเวณเมืองจ้านเจียง รองรับการผลักดันการนำเข้าส่งออกสินค้าห่วงโซ่ความเย็น
นอกจากนี้ ที่ปรึกษารัฐมนตรีว่าการกระทรวงเกษตรและสหกรณ์ และคณะ ได้เยี่ยมชมงาน 2023 China International Aquatic Products Expo (CIAPE) ซึ่งจัดขึ้นเป็นปีที่ 9 ระหว่างวันที่ 18 - 20 มิ.ย. 66 ณ สนามกีฬาโอลิมปิก เมืองจ้านเจียง มีพื้นที่จัดแสดงกว่า 20,000 ตร.ม. โดยงาน CIAPE นี้ เป็นงานแสดงสินค้าเฉพาะทางสำหรับสินค้าและผลิตภัณฑ์สัตว์น้ำครอบคลุมทั้งสินค้าสัตว์น้ำแช่เย็นแช่แข็ง พันธุ์สัตว์น้ำ อาหารและเวชภัณฑ์สัตว์น้ำ รวมถึงเทคโนโลยีและเครื่องจักรด้านการแปรรูป การรักษาความสด และบรรจุภัณฑ์ที่เกี่ยวข้อง จัดโดยหอการค้าสินค้าสัตว์น้ำจีน และสมาคมการนำเข้าและส่งออกสินค้าสัตว์น้ำเมืองจ้านเจียง
ทั้งนี้ ในส่วนของประเทศไทย ที่ได้เข้าร่วมจัดแสดงภายในงาน 2023 China International Aquatic Products Expo ประกอบด้วย 1) ฝ่ายเกษตร ประจำสถานกงสุลใหญ่ ณ นครกว่างโจว 2) Smile Heart Foods Co., Ltd. 3) Lee Heng Seafood Co., Ltd. 4) Top Product Food Co., Ltd. และ 5) Asia Seafood Co., Ltd.

ที่มา : https://www.thaigov.go.th/news/contents/details/69370