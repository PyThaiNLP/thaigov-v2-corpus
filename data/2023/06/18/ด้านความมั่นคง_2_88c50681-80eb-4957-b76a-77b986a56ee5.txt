รัฐบาลไทย-ข่าวทำเนียบรัฐบาล-พ่อเมืองร้อยเอ็ด บูรณาการ 7 ภาคีเครือข่าย จัดกิจกรรมสร้างความตระหนักรู้ในการฟื้นฟูและอนุรักษ์ทรัพยากรดิน “วันดินโลก World Soil Day 2022” 


วันเสาร์ที่ 17 มิถุนายน 2566
17/06/2566
พิมพ์
พ่อเมืองร้อยเอ็ด บูรณาการ 7 ภาคีเครือข่าย จัดกิจกรรมสร้างความตระหนักรู้ในการฟื้นฟูและอนุรักษ์ทรัพยากรดิน “วันดินโลก World Soil Day 2022”
พ่อเมืองร้อยเอ็ด บูรณาการ 7 ภาคีเครือข่าย จัดกิจกรรมสร้างความตระหนักรู้ในการฟื้นฟูและอนุรักษ์ทรัพยากรดิน “วันดินโลก World Soil Day 2022” ภายใต้หัวข้อ Soils, where food begins : อาหาร ก่อกำเนิด เกิดจากดิน เนื่องในโอกาสครบรอบ 1 ปี
พ่อเมืองร้อยเอ็ด บูรณาการ 7 ภาคีเครือข่าย จัดกิจกรรมสร้างความตระหนักรู้ในการฟื้นฟูและอนุรักษ์ทรัพยากรดิน “วันดินโลก World Soil Day 2022” ภายใต้หัวข้อ Soils, where food begins : อาหาร ก่อกำเนิด เกิดจากดิน เนื่องในโอกาสครบรอบ 1 ปี กระทรวงมหาดไทยประกาศเจตนารมณ์ขับเคลื่อนประเทศไทยที่ยั่งยืนกับสหประชาชาติประจำประเทศไทย
เมื่อวันที่ 16 มิ.ย. 66 นายทรงพล ใจกริ่ม ผู้ว่าราชการจังหวัดร้อยเอ็ด เปิดเผยว่า จังหวัดร้อยเอ็ดมีความมุ่งมั่นในการบูรณาการภาคีเครือข่าย จัดกิจกรรมสร้างความตระหนักรู้ในการฟื้นฟูและอนุรักษ์ทรัพยากรดิน “วันดินโลก World Soil Day 2022 ภายใต้หัวข้อ Soils, where food begins : อาหาร ก่อกำเนิด เกิดจากดิน” ซึ่งสอดคล้องกับแนวทางที่กระทรวงมหาดไทยพร้อมผู้ว่าราชการจังหวัดทั่วประเทศ ร่วมลงนามประกาศเจตนารมณ์เพื่อประเทศไทยที่ยั่งยืนกับสหประชาชาติประจำประเทศไทย มุ่ง Change for Good ทำให้โลกใบเดียวของทุกคนมีอายุยืนยาวตราบนานเท่านาน ด้วยแนวคิด “76 จังหวัด 76 คำมั่นสัญญา เพื่อการพัฒนา” เพื่อความเท่าเทียม เพื่อความยั่งยืน “โลกนี้เพื่อเรา” ครบ 1 ปี
กิจกรรมในครั้งนี้ จัดขึ้น ณ วัดเหนืออุดรชัยสิทธิ์ ตำบล ธงธานี อำเภอธวัชบุรี จังหวัดร้อยเอ็ด ได้รับความเมตตาจากพระอธิการธนบดี ธมฺมทินโน เจ้าอาวาสวัดเหนืออุดรชัยสิทธิ์ ร่วมกิจกรรม โดยมี นายชูศักดิ์ ราชบุรี รองผู้ว่าราชการจังหวัดร้อยเอ็ด นายไพโรจน์ จิตจักร ปลัดจังหวัดร้อยเอ็ด นายพิชัยยา ตุระซอง หัวหน้าสำนักงานจังหวัดร้อยเอ็ด นายพิศ นันทพูนพิพัฒน์ พัฒนาการจังหวัดร้อยเอ็ด นายกำพล สีกา โยธาการและผังเมืองจังหวัดร้อยเอ็ด นายธรณิศ เทพแพงตา หัวหน้าสำนักงานป้องกันและบรรเทาสาธารณภัยจังหวัดร้อยเอ็ด นางสาววิภาดา รัตนโรจนา ประชาสัมพันธ์จังหวัดร้อยเอ็ด นางละอองดาว คมสัน สถิติจังหวัดร้อยเอ็ด นางสาวชนิตา แช่มตระกุล เกษตรและสหกรณ์จังหวัดร้อยเอ็ด ดร.เสกสรรค์ สุทธสงค์ อาจารย์มหาวิทยาลัยเทคโนโลยีราชมงคลอีสาน วิทยาเขตอีสาน นายดำรงค์ศักดิ์ นาคีสังข์ นายอำเภอธวัชบุรี นายอภิชาติ รักพงษ์ นายกเทศมนตรีตำบลธงธานี นายกานต์ นองนุช กำนันธงธานี นายสัญชัย ช่องวารินทร์ ประธานเครือข่ายโคกนาจังหวัดร้อยเอ็ด ผู้แทนท้องถิ่นจังหวัดร้อยเอ็ด ผู้แทนเจ้าพนักงานที่ดินจังหวัดร้อยเอ็ด ผู้นำชุมชน ภาคเอกชน และเยาวชนตำบลธงธานี ร่วมกิจกรรม
นายทรงพล ใจกริ่ม ผู้ว่าราชการจังหวัดร้อยเอ็ด กล่าวว่า ด้วยพระราชปณิธานของพระบาทสมเด็จพระเจ้าอยู่หัวดังพระปฐมบรมราชโองการ “เราจะสืบสาน รักษา และต่อยอด และครองแผ่นดินโดยธรรม เพื่อประโยชน์สุขแห่งอาณาราษฎรตลอดไป” ด้วยทรงมุ่งมั่นในการสืบสาน รักษา และต่อยอด แนวพระราชดำริและพระราชปณิธานของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อทรงช่วยทำให้แผ่นดินไทย เป็น “แผ่นดินทอง” อันเป็นดินแดนแห่งความอุดมสมบูรณ์ที่พี่น้องประชาชนอยู่ด้วยความสุข ความรัก ความสามัคคี ความมีน้ำจิตน้ำใจซึ่งกันและกัน ดังนั้นกระทรวงมหาดไทยจึงได้ประกาศเจตนารมณ์ขับเคลื่อนประเทศไทยที่ยั่งยืน ร่วมกับองค์การสหประชาชาติ (UN) เมื่อวันที่ 6 มิถุนายน 2565 ขณะเดียวกันทุกจังหวัดก็ได้ประกาศเจตนารมณ์เพื่อสร้างความตระหนักรู้ในการฟื้นฟูและอนุรักษ์ทรัพยากรดิน ภายใต้แนวคิด อาหาร ก่อกำเนิด เกิดจากดิน (Soils, where food begins) เนื่องในโอกาสวันดินโลก 5 ธันวาคมของทุกปี และกำหนดให้ทุกจังหวัดดำเนินการขับเคลื่อน ให้เดือนมิถุนายน ถึง เดือนกรกฎาคม 2566 เป็นเดือนแห่งการสร้างความตระหนักรู้ (Awareness Months) เพื่อแสดงออกถึงเจตนารมณ์ในการฟื้นฟูและอนุรักษ์ทรัพยากรดินอย่างเป็นรูปธรรมสร้างความยั่งยืนเชิงประจักษ์ในทุกพื้นที่
นายทรงพล ใจกริ่ม ผู้ว่าราชการจังหวัดร้อยเอ็ด กล่าวต่ออีกว่า จังหวัดร้อยเอ็ดได้นำแนวคิดดังกล่าวมาประยุกต์จัดกิจกรรมสร้างความตระหนักรู้ในการฟื้นฟูและอนุรักษ์ทรัพยากรดิน อาทิ กิจกรรมการทำปุ๋ยอินทรีย์เพื่อพัฒนาดิน การปลูกผักสวนครัวเพื่อสร้างความมั่นคงทางอาหาร และการเยี่ยมชมฐานการเรียนรู้ต่าง ๆ และกิจกรรมสุดท้ายพิธีเปิดร้านโชว์ห่วย วัดเหนืออุดรชัยสิทธิ์ ซึ่งจัดจำหน่ายผลิตภัณฑ์ชุมชน (สินค้าโอทอป) ซึ่งกิจกรรมทั้งหมดนี้จะนำไปสู่การพัฒนาคุณภาพชีวิตที่ดีของประชาชนอย่างยังยื่น เช่น การสร้างสุขภาพดินที่ดีและความมั่นคงทางอาหารตาม ภายใต้แนวคิด One Health ซึ่งหมายถึง การพัฒนาสุขภาพคน สัตว์ และสิ่งแวดล้อมที่มีความเกี่ยวข้องและเชื่อมโยงเป็นหนึ่งเดียวกัน ให้มีสุขภาพที่ดีแบบองค์รวม ภายใต้เป้าหมาย การพัฒนาความมั่นคงทางอาหารอย่างยั่งยืน โดยมุ่งเน้นการพัฒนา 4 ด้าน หรือ Four better ประกอบด้วย Better Production (การผลิตที่ดี) Better Nutrition (โภชนาการที่ดี) Better Environment (สิ่งแวดล้อมที่ดี) Better Life (ชีวิตที่ดี)
นายทรงพล ใจกริ่ม ผู้ว่าราชการจังหวัดร้อยเอ็ด กล่าวในช่วงสุดท้ายว่า ขอเชิญชวนส่วนราชการ องค์กรปกครองส่วนท้องถิ่น ภาคีเครือข่าย ในพื้นที่ต่าง ๆ ในจังหวัดร้อยเอ็ดและพื้นที่ใกล้เคียง จัดกิจกรรมสร้างความตระหนักในการฟื้นฟูและอนุรักษ์ทรัพยากรดิน “วันดินโลก World Soil Day 2022” ภายใต้หัวข้อ Soils, where food begins : อาหาร ก่อกำเนิด เกิดจากดิน เนื่องในโอกาสครบรอบ 1 ปี กระทรวงมหาดไทยประกาศเจตนารมณ์ขับเคลื่อนประเทศไทยที่ยั่งยืนกับสหประชาชาติประจำประเทศไทยให้มีการดำเนินการอย่างต่อเนื่อง เพื่อเป็นมรดกตกทอดไปสู่รุ่นลูกหลานของเรา เพื่อมนุษยชาติ และเพื่อโลกใบเดียวของเรา
#WorldSoilDay #วันดินโลก #GlobalSoilPartnership #SEPtoSDGs #Change for Good

ที่มา : https://www.thaigov.go.th/news/contents/details/69352