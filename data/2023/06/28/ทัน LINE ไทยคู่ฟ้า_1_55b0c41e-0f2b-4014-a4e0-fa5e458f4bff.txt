รัฐบาลไทย-ข่าวทำเนียบรัฐบาล-สำเร็จ! ไทยส่งออก “ส้มโอฉายรังสี” ไปสหรัฐอเมริกาเป็นครั้งแรก


วันพุธที่ 28 มิถุนายน 2566
สำเร็จ! ไทยส่งออก “ส้มโอฉายรังสี” ไปสหรัฐอเมริกาเป็นครั้งแรก
.....
ข่าวดีสำหรับ “เกษตรกรชาวสวนส้มโอ” กระทรวงเกษตรและสหกรณ์ร่วมมือกับกระทรวงเกษตรสหรัฐอเมริกา (USDA) ดำเนินการส่งออก “ส้มโอไทย” ไปยังกรุงวอชิงตัน ดีซี ได้สำเร็จเป็นครั้งแรก นอกจากนี้ยังมีมะม่วงชิปเม้นท์แรกของฤดูกาลปี 66 และมังคุด
.
สำหรับส้มโอไทยนั้น เป็นการส่งออกส้มโอฉายรังสี 4 สายพันธุ์ จำนวน 72 กล่อง น้ำหนัก 864 กิโลกรัม ประกอบด้วย :
• พันธุ์ทองดี
• พันธุ์ขาวใหญ่
• พันธุ์ขาวน้ำผึ้ง
• พันธุ์ขาวแตงกวา
.
การส่งออกในรอบนี้ ถือเป็นโอกาสทีดีของเกษตรกรชาวสวนส้มโอ รวมทั้งผู้ประกอบการส่งออกผลไม้ไทย สำหรับการ “เพิ่มตลาดส่งออก” ซึ่งสหรัฐอเมริกาถือว่าเป็นตลาดที่มีศักยภาพมากที่สุดแห่งหนึ่ง
.
ทั้งนี้ ผลไม้ไทย 8 ชนิดที่จะต้อง “ฉายรังสีแกรมมา ปริมาณ 400 เกรย์” ก่อนส่งออก ได้แก่ มะม่วง ลิ้นจี่ ลำไย สับปะรด มังคุด แก้วมังกร เงาะ และส้มโอเป็นผลไม้ล่าสุด
.
ระยะต่อไป กรมวิชาการเกษตรเตรียมเจรจาต่อรองถึงความเป็นไปในการลดระดับของรังสีที่ต้องใช้กำจัดศัตรูพืชในผลไม้ทั้ง 8 ชนิดก่อนการส่งออก เพื่อให้ผู้บริโภคได้รับประทานผลไม้สด เหมือนรับประทานอยู่ในประเทศไทย
.
อ่านเพิ่มเติม คลิก https://www.thaigov.go.th/news/contents/details/69697
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69777