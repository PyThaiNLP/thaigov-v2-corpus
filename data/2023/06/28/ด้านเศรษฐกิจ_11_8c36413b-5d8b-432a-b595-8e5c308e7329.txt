รัฐบาลไทย-ข่าวทำเนียบรัฐบาล-กระทรวงอุตสาหกรรม บันทึกเทปถวายพระพรชัยมงคล พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566


วันพุธที่ 28 มิถุนายน 2566
28/06/2566
พิมพ์
กระทรวงอุตสาหกรรม บันทึกเทปถวายพระพรชัยมงคล พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566
กระทรวงอุตสาหกรรม บันทึกเทปถวายพระพรชัยมงคล พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566
วันที่ 27 มิถุนายน 2566 นายอนุชา นาคาศัย รัฐมนตรีประจำสำนักนายกรัฐมนตรี รักษาราชการแทน รัฐมนตรีว่าการกระทรวงอุตสาหกรรม พร้อมด้วยนายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม ร่วมบันทึกเทปถวายพระพรเนื่องในวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2566 เพื่อแสดงความจงรักภักดีและสำนึกในพระมหากรุณาธิคุณ ณ สถานีวิทยุโทรทัศน์แห่งประเทศไทย (NBT) ถนนวิภาวดีรังสิต
โดยมี นายสุรพล ชามาตย์ นายเอกภัทร วังสุวรรณ นายวันชัย พนมชัย นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิจธนวิชญ์ นายภาสกร ชัยรัตน์ ผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นายใบน้อย สุวรรณชาตรี อธิบดีกรมส่งเสริมอุตสาหกรรม นายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ นายภานุวัฒน์ ตริยางกูรศรี เลขาธิการคณะกรรมการอ้อยและน้ำตาลทราย นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม และนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ร่วมด้วย
โดยกระทรวงอุตสาหกรรม ได้กล่าวคำถวายพระพร ดังนี้
ยี่สิบแปด  กรกฎาคม  อุดมสมัย   ชนชาวไทย  ปรีดิ์เปรม  เกษมสันต์
เฉลิมชน ม  พรรษา  องค์ราชัน   ฉลองวัน  พิสุทธ์ยิ่ง  มิ่งมงคล
พระคือผู้  ทรงธรรม  ผู้นำชาติ   พระครองราชย์  ครองใจ  ไทยทุกหน
เป็นร่มโพธิ์  ร่มไทร  ให้ปวงชน   บันดาลดล  ความสุขสันต์  และมั่นคง
พระทรงมี  เมตตาธรรม  เป็นอำนาจ   การุณย์ราษฎร์  ริเริ่ม  พร้อมเสริมส่ง
กตัญญุตา  มั่นในธรรม  ธ ดำรง    พระผู้ทรง  ยุติธรรม  น้อมนำไทย
ถวายพระพร  ขอพระองค์ ทรงพระเจริญ   ซ้องสรรเสริญ  มิ่งขวัญชน  มงคลสมัย
ขอพระองค์  ทรงพระ  พลานามัย   รวมดวงใจ  เทิดภักดี  ตราบนิรันดร์
ด้วยเกล้าด้วยกระหม่อม ขอเดชะ
ข้าพระพุทธเจ้า นายอนุชา นาคาศัย รัฐมนตรีประจำสำนักนายกรัฐมนตรี
รักษาราชการแทน รัฐมนตรีว่าการกระทรวงอุตสาหกรรม
พร้อมด้วยผู้บริหาร ข้าราชการ และพนักงาน กระทรวงอุตสาหกรรม

ที่มา : https://www.thaigov.go.th/news/contents/details/69769