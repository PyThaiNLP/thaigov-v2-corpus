รัฐบาลไทย-ข่าวทำเนียบรัฐบาล-กรมทางหลวงชนบท ปรับปรุงบริเวณคอขวดถนนสาย นม.3032 จังหวัดนครราชสีมา เสร็จสมบูรณ์


วันพุธที่ 28 มิถุนายน 2566
กรมทางหลวงชนบท ปรับปรุงบริเวณคอขวดถนนสาย นม.3032 จังหวัดนครราชสีมา เสร็จสมบูรณ์
เพิ่มประสิทธิภาพในการเดินทางระหว่างตำบล ส่งเสริมการขนส่งผลผลิตทางเกษตร ประชาชนเดินทางได้อย่างปลอดภัยมากยิ่งขึ้น
กรมทางหลวงชนบท (ทช.) กระทรวงคมนาคม โดยสำนักอำนวยความปลอดภัย ดำเนินโครงการปรับปรุงบริเวณคอขวดถนนทางหลวงชนบทสาย นม.3032 แยก ทล.201 - บ้านคลองไผ่ อำเภอสีคิ้ว จังหวัดนครราชสีมา เสร็จสมบูรณ์ ถนนสายดังกล่าวมีปริมาณจราจรมากถึง 6,449 คัน/วัน เป็นเส้นทางขนส่ง และเข้าสู่ชุมชน ทั้งนี้ เพื่อเป็นการช่วยเพิ่มประสิทธิภาพในการเดินทางระหว่างตำบลคลองไผ่สู่ตำบลหนองน้ำใส พร้อมสนับสนุนขนส่งสินค้าทางเกษตรกรรมให้มีประสิทธิภาพมากยิ่งขึ้น รองรับการปริมาณจราจรในอนาคต รวมถึงช่วยป้องกันและลดการเกิดอุบัติเหตุในพื้นที่ ทช. ได้ทำการขยายไหล่ทาง 2 เมตร/ข้าง ปรับปรุงโครงสร้าง   ชั้นทาง ด้วยวิธี Pavement In-Place Recycling และผิวทางแอสฟัลท์ติกคอนกรีตกว้าง 7 - 12 เมตร พร้อมติดตั้งอุปกรณ์อำนวยความปลอดภัย และไฟฟ้าแสงสว่างแบบกิ่งเดี่ยว บริเวณช่วง กม. ที่ 25+000 - 27+972 ระยะทาง 2.972 กิโลเมตร งบประมาณ 29.970 ล้านบาท

ที่มา : https://www.thaigov.go.th/news/contents/details/69774