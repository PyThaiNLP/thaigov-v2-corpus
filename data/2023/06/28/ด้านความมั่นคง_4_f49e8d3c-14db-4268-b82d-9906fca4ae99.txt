รัฐบาลไทย-ข่าวทำเนียบรัฐบาล-พ่อเมืองกาญจนบุรี เปิดงาน “การประกวดดนตรีโฟล์คซอง เยาวชน คนรุ่นใหม่ ห่างไกลยาเสพติด ประจำปี 2566” 


วันพุธที่ 28 มิถุนายน 2566
28/06/2566
พิมพ์
พ่อเมืองกาญจนบุรี เปิดงาน “การประกวดดนตรีโฟล์คซอง เยาวชน คนรุ่นใหม่ ห่างไกลยาเสพติด ประจำปี 2566”
พ่อเมืองกาญจนบุรี เปิดงาน “การประกวดดนตรีโฟล์คซอง เยาวชน คนรุ่นใหม่ ห่างไกลยาเสพติด ประจำปี 2566” เพื่อการพัฒนาคุณภาพชีวิตที่ดีของเยาวชน สังคมไทยปลอดภัยจากยาเสพติดอย่างยั่งยืน
เมื่อวันที่ 27 มิ.ย. 66 ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี เปิดเผยว่า จังหวัดกาญจนบุรี ได้ทำพิธีเปิดงาน “การประกวดดนตรีโฟล์คซอง เยาวชน คนรุ่นใหม่ ห่างไกลยาเสพติด ประจำปี 2566” เนื่องในวันต่อต้านยาเสพติดโลก โดยมี นายทัศน์พงษ์ วัฒนายากร ผู้อำนวยการสำนักงานป้องกันและปราบปรามยาเสพติดภาค 7 นายรณภพ เวียงสิมมา นายศักรินทร์ ทุมเสน รองผู้ว่าราชการจังหวัดกาญจนบุรี นางรัชนี โพธิสัตยา พัฒนาการจังหวัดกาญจนบุรี หัวหน้าส่วนราชการ นายอำเภอ ข้าราชการ เครือข่ายกองทุนแม่ของแผ่นดิน จังหวัดกาญจนบุรี และประชาชนเข้าร่วมกิจกรรม ณ ศูนย์การค้าโรบินสันไลฟ์สไตล์กาญจนบุรี จังหวัดกาญจนบุรี
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวว่า จังหวัดกาญจนบุรี มีความมุ่งมั่นในการขับเคลื่อน “การแก้ไขปัญหายาเสพติด” ที่เป็นวาระแห่งชาติ และเป็นนโยบายที่สำคัญของกระทรวงมหาดไทย โดยการใช้ทุกกลไกในระดับพื้นที่ ทั้งนายอำเภอ กำนัน ผู้ใหญ่บ้าน พร้อมทั้งบูรณาการหน่วยงานที่เกี่ยวข้อง ร่วมกันประกาศสงครามกับยาเสพติดอย่างจริงจัง ต่อเนื่อง เพื่อแก้ปัญหาอย่างเป็นรูปธรรม และได้ดำเนินการอย่างต่อเนื่องอีกประการหนึ่ง คือ 1) ประชาชนต้องได้รับการช่วยเหลือเป็นอย่างดี 2) บูรณาการการทำงานร่วมกันทุกภาคส่วน และ 3) นำผู้เสพยาเสพติดไปเข้ารับการบำบัดรักษาเพื่อเป็นการคืนคนดีสู่สังคม โดยจะต้องไม่ทิ้งใครไว้ข้างหลัง พร้อมทั้งดำเนินมาตรการป้องกันลดผู้เสพ/ผู้ติดยาเสพติด สร้างพื้นที่ปลอดภัยจากยาเสพติด พร้อมทั้งพุ่งเป้ารณรงค์ประชาสัมพันธ์เพื่อสร้างการรับรู้เกี่ยวกับโทษพิษภัยจากยาเสพติด ผ่านทุกช่องทางอย่างหลากหลาย โดยเฉพาะอย่างยิ่งในสถานศึกษาและชุมชน และนับเป็นพระมหากรุณาธิคุณที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงมีความห่วงใยต่อปัญหายาเสพติด ซึ่งส่งผลกระทบต่อความเป็นอยู่ของพสกนิกรชาวไทยทุกคน พระองค์ท่านได้พระราชทานทรัพย์ส่วนพระองค์ เป็นเงิน “ขวัญถุง” ตั้งต้นแห่งความดีงาม เป็น “กองทุนแม่ของแผ่นดิน” เงินประเดิมเริ่มต้นกองทุนละ 8,000 บาท ตั้งแต่ปี 2547 ให้กับหมู่บ้าน/ชุมชน โดยจังหวัดกาญจนบุรี มีหมู่บ้าน/ชุมชน ที่ได้รับพระราชทานเงินกองทุนแม่ของแผ่นดิน จำนวน 315 หมู่บ้าน/ชุมชน โดยเจ้าหน้าที่ที่เกี่ยวข้องร่วมกับเครือข่ายกองทุนแม่ของแผ่นดินในทุกระดับ ได้สนับสนุนให้หมู่บ้าน/ชุมชนดำเนินการตามแนวทางกองทุนแม่ของแผ่นดินและจัดกิจกรรมเสริมสร้างความเข้มแข็งของหมู่บ้าน/ชุมชน ในการป้องกันแก้ไขและเฝ้าระวังปัญหายาเสพติดมาอย่างต่อเนื่อง ตามที่กระทรวงมหาดไทยโดยผู้ว่าราชการจังหวัดทุกจังหวัดได้มีความเห็นพ้องต้องกันในการเดินหน้าขับเคลื่อนการพัฒนาคุณภาพชีวิตของพี่น้องประชาชนและโลกใบนี้ให้เกิดความยั่งยืนสอดคล้องกับเป้าหมายการพัฒนาที่ยั่งยืนของสหประชาชาติ ซึ่งได้มีการลงนามประกาศเจตนารมณ์เพื่อประเทศไทยที่ยั่งยืน (Statement of Commitment to Sustainable Thailand) ไปเมื่อวันที่ 6 มิ.ย. 65 ที่ผ่านมา เพื่อกำหนดและวางแนวทางการขับเคลื่อนไปสู่เป้าหมาย (Goal) เพื่อ Change for Good สร้างสิ่งที่ดีอย่างยั่งยืนให้เกิดขึ้นได้ในทุกมิติ
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวต่ออีกว่า จังหวัดกาญจนบุรี โดยภาคีเครือข่ายกองทุนแม่ของแผ่นดินจังหวัดกาญจนบุรี ตระหนักถึงความสำคัญและสนองต่อนโยบายในทุกระดับ โดยเฉพาะปัญหาการแพร่ระบาดยาเสพติดในกลุ่มเยาวชนที่เป็นอนาคตของชาติเปรียบเสมือนต้นกล้าที่เป็นเยาวชน พร้อมที่จะเจริญเติบโตเป็นกำลังหลักของสังคมและประเทศชาติ จึงได้มีเวทีให้เยาวชนใช้ดนตรีต่อต้านยาเสพติด เพื่อปลูกฝังทัศนคติให้ห่างไกลจากยาเสพติด และรู้ถึงพิษภัยของยาเสพติด สร้างแรงบันดาลใจอยากจะใช้สื่อดนตรีเป็นกระบอกเสียงในการทำงาน เพื่อสร้างสรรค์สิ่งดี ๆ สู่สังคม และสามารถสร้างการเรียนรู้ให้กับเด็กเยาวชนคนรุ่นใหม่ ให้มีความสนใจอยากจะใช้บทเพลงสร้างสรรค์มาพัฒนาเป็นสื่อ รณรงค์ให้กลุ่มเพื่อนนักเรียน เด็ก เยาวชนคนรุ่นใหม่ในสังคมให้ห่างไกลจากยาเสพติด มีความมุ่งหวังว่าจะเป็นส่วนหนึ่งในการลดปัญหายาเสพติดที่จะเกิดขึ้นในกลุ่มวัยรุ่นได้ จึงได้จัดกิจกรรมนี้ขึ้น โดยกิจกรรมประกอบด้วย การอ่านสารเนื่องในวันต่อต้านยาเสพติด การกล่าวคำประกาศเจตนารมณ์ต่อต้านยาเสพติด การมอบทุนประกอบอาชีพแก่ผู้ผ่านการบำบัดฟื้นฟู ยาเสพติด จำนวน 3 ทุน ๆ ละ 20,000 บาท และการประกวดดนตรีโฟล์คซองจากเยาวชนทั้งสิ้น 15 ทีม โดยใช้ เพลงพระราชนิพนธ์ เพลงไทยสากล และเพลงไทยลูกทุ่ง อย่างละ 1 บทเพลง ในการประกวดการจัดกิจกรรมประกวดโฟล์คซองในครั้งนี้ ได้รับความร่วมมือและสนับสนุนจากหลาย ๆ ฝ่าย โดยเฉพาะจากน้อง ๆ เยาวชนภายในจังหวัดกาญจนบุรีได้ให้การตอบรับที่ดี ทำให้มีกำลังใจในการที่จะจัดกิจกรรมส่งเสริมและต่อต้านยาเสพติดอีกครั้งต่อไป” ผวจ.กาญจนบุรี กล่าวในช่วงท้าย
#Changeforgood #GlobalSoilPartnership #UNFAO#SEPtoSDGs #SDGforAll

ที่มา : https://www.thaigov.go.th/news/contents/details/69767