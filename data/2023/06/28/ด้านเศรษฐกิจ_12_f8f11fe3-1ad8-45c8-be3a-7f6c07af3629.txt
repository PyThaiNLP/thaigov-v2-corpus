รัฐบาลไทย-ข่าวทำเนียบรัฐบาล-รองปลัดฯ ณัฏฐิญา เป็นประธานเคาะงบค่าใช้จ่ายในการดำเนินงานตามพระราชบัญญัติโรงงาน พ.ศ.2535 เพื่อให้การบริหารงบประมาณเป็นไปอย่างมีประสิทธิภาพ


วันพุธที่ 28 มิถุนายน 2566
28/06/2566
พิมพ์
รองปลัดฯ ณัฏฐิญา เป็นประธานเคาะงบค่าใช้จ่ายในการดำเนินงานตามพระราชบัญญัติโรงงาน พ.ศ.2535 เพื่อให้การบริหารงบประมาณเป็นไปอย่างมีประสิทธิภาพ
รองปลัดฯ ณัฏฐิญา เป็นประธานเคาะงบค่าใช้จ่ายในการดำเนินงานตามพระราชบัญญัติโรงงาน พ.ศ.2535 เพื่อให้การบริหารงบประมาณเป็นไปอย่างมีประสิทธิภาพ
วันที่ 27 มิถุนายน 2566 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการประชุมคณะกรรมการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ.2535 ครั้งที่ 3/2566 เพื่อพิจารณาการสนับสนุนค่าใช้จ่ายในการดำเนินงานตามพระราชบัญญัติโรงงาน พ.ศ.2535 ให้แก่หน่วยงานใน สปอ. ที่มีคำขอ (ส่วนกลาง และส่วนภูมิภาค) เสนอการสนับสนุนค่าใช้จ่ายในการดำเนินงานตามพระราชบัญญัติโรงงาน พ.ศ.2535 รวมทั้งการพิจารณาปฏิทินการดำเนินการจัดสัมมนาโดยใช้เงินค่าใช้จ่ายในการดำเนินงานตามพระราชบัญญัติโรงงาน พ.ศ. 2535 ประจำปี 2566
ทั้งนี้ ที่ประชุมได้เสนอระเบียบวาระเพื่อทราบ ได้แก่  ยอดเงินคงเหลือของเงินค่าใช้จ่ายในการดำเนินงานส่วนกลางของปีงบประมาณ 2566 ผลการดำเนินการตามมติของคณะกรรมการฯ ในปีงบประมาณ พ.ศ.2566 โดยมี นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายวชิระ ไม้แพร ผู้เชี่ยวชาญด้านกฎหมาย นายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงาน นายดุสิต อนันตรักษ์ ผู้อำนวยการศูนย์เทคโนโลยีสารสนเทศ นายสมชัย เอมบำรุง ผู้อำนวยการกองกฎหมาย และเจ้าหน้าที่สำนักงานปลัดกระทรวงอุตสาหกรรม เข้าร่วมการประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/69770