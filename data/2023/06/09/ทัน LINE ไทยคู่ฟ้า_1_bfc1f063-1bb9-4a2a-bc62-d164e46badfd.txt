รัฐบาลไทย-ข่าวทำเนียบรัฐบาล-ครั้งแรกในไทย ทดสอบระบบ "โดรนทางการแพทย์" ขนส่งยา – เวชภัณฑ์ ข้ามทะเล


วันศุกร์ที่ 9 มิถุนายน 2566
ครั้งแรกในไทย ทดสอบระบบ "โดรนทางการแพทย์" ขนส่งยา – เวชภัณฑ์ ข้ามทะเล
.....
กระทรวงสาธารณสุข ร่วมกับภาคีเครือข่าย พัฒนาระบบการบินอากาศยานไร้คนขับสนับสนุนภารกิจทางการแพทย์ หรือ โดรนทางการแพทย์ โดยกำหนดให้จ.สตูล เป็นพื้นที่ Sandbox ทดลองบินข้ามทะเลขนส่งยาและเวชภัณฑ์จากโรงพยาบาลสตูล ไปยังโรงพยาบาลส่งเสริมสุขภาพตำบลปูยู ระยะทาง 12 กม. ซึ่งการทดสอบครั้งนี้ถือเป็นครั้งแรกของไทย
.
สำหรับโดรนที่ใช้ในครั้งนี้เป็นนวัตกรรมอากาศยานจาก Skyports Swoop Aero รุ่น Swoop Kookaburra Mark 3 ตัวเครื่องหนัก 17 กก. สามารถบรรทุกน้ำหนักได้ 3 กก. ความเร็วสูงสุดที่ 68 กม./ชม. ระยะเวลาการบินต่อเนื่อง 68 นาที และฝ่าฝืนไม่เกิน 10 มล./ชม. จากการทดสอบใช้เวลาบินประมาณ 7 นาที และประสบความสำเร็จในการทดสอบคุณภาพของยาวัสดุที่ใช้และเทคนิคการบิน
.
ตั้งเป้านำไปใช้เป็นโมเดลกลางปฏิบัติภารกิจในพื้นที่อื่นทั่วประเทศ เช่น จุดที่เป็นภูเขาสูง ที่ไม่มีคลื่นสัญญาณความถี่โทรศัพท์ โดยใช้สัญญาณจากดาวเทียมแทน ซึ่งจะช่วยให้ประชาชนที่อยู่ในพื้นที่ห่างไกลและเข้าถึงยากลำบาก เมื่อเจ็บป่วยสามารถเข้าถึงยาและเวชภัณฑ์ได้อย่างรวดเร็ว และได้รับการรักษาอย่างทันท่วงที หรือเมื่อเกิดเหตุการณ์ภัยพิบัติต่าง ๆ สามารถใช้โดรนทางการแพทย์ ขนส่งยา วัคซีน เลือด เซรุ่มที่จำเป็นได้ด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69074