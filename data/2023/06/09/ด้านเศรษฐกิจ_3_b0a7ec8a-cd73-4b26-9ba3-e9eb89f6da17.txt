รัฐบาลไทย-ข่าวทำเนียบรัฐบาล-Krungthai Connext คว้ารางวัล LINE Thailand Awards 3 ปีซ้อน


วันศุกร์ที่ 9 มิถุนายน 2566
09/06/2566
พิมพ์
Krungthai Connext คว้ารางวัล LINE Thailand Awards 3 ปีซ้อน
ธนาคารกรุงไทย ประสบความสำเร็จในการพัฒนา Krungthai Connext ซึ่งเป็น LINE Official Account ของธนาคาร คว้ารางวัล Best Official Account in Bank & Finance จากเวที LINE Thailand Awards 2022 เป็นปีที่ 3
ธนาคารกรุงไทย ประสบความสำเร็จในการพัฒนา Krungthai Connext ซึ่งเป็น LINE Official Account ของธนาคาร คว้ารางวัล Best Official Account in Bank & Finance จากเวที LINE Thailand Awards 2022 เป็นปีที่ 3 โดยในปี 2021 ได้รับรางวัล Best Official Account in Finance & Insurance และปี 2019 ได้รับรางวัล Best Official Account of The Year
งานประกาศรางวัล LINE Thailand Awards จัดขึ้น เพื่อเชิดชูความสำเร็จขององค์กรและแบรนด์ที่ใช้งานแพลตฟอร์มในเชิงธุรกิจได้อย่างสร้างสรรค์ ทรงประสิทธิภาพ นำไปสู่ความสำเร็จเชิงการตลาดอันโดดเด่น โดย Krungthai Connext เป็นช่องทางการให้บริการลูกค้าที่มีประสิทธิภาพ ด้วยบริการพิเศษเฉพาะตัว รายงานความเคลื่อนไหวของรายการบัญชี ทั้งเงินเข้าและเงิน แจ้งเตือนใช้จ่ายบัตรเดบิต บัตร Krungthai Travel Card บัตรกรุงไทย Fun Card บริการ Smart Alerts แจ้งเตือนการจ่ายบิลล่วงหน้า และวางแผนออมเงินในโอกาสพิเศษ ตั้งค่าแจ้งเตือนราคาทองคำและค่าเงินดอลลาร์สหรัฐ เพื่อวางแผนการลงทุน นอกจากนี้ ยังมีฟีเจอร์ค้นหา ATM ใกล้บ้าน และบริการจองคิวใช้บริการสาขา ช่วยให้ลูกค้าวางแผนการทำธุรกรรมต่างๆ ได้สะดวก รวดเร็วขึ้น ตอกย้ำให้เห็นถึงการปรับตัวเข้าสู่ยุคดิจิทัล ด้วยการใช้แพลตฟอร์มในการสร้างการเติบโตให้ธุรกิจ ช่วยสร้างความประทับใจและสร้างประสบการณ์ที่ดีให้กับลูกค้า ส่งผลให้มีผู้ใช้งานเพิ่มขึ้นอย่างต่อเนื่อง ล่าสุด มีผู้ใช้งาน Krungthai Connext แล้วกว่า 21 ล้านราย

ที่มา : https://www.thaigov.go.th/news/contents/details/69073