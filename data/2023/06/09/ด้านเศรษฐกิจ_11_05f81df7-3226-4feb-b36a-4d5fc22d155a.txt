รัฐบาลไทย-ข่าวทำเนียบรัฐบาล-​รองปลัด.กษ. เป็นประธานการประชุมหารือแนวทางการขับเคลื่อนการดำเนินงานโครงการพัชรสุธาคชานุรักษ์ กระทรวงเกษตรและสหกรณ์


วันศุกร์ที่ 9 มิถุนายน 2566
​รองปลัด.กษ. เป็นประธานการประชุมหารือแนวทางการขับเคลื่อนการดำเนินงานโครงการพัชรสุธาคชานุรักษ์ กระทรวงเกษตรและสหกรณ์
​รองปลัด.กษ. เป็นประธานการประชุมหารือแนวทางการขับเคลื่อนการดำเนินงานโครงการพัชรสุธาคชานุรักษ์ กระทรวงเกษตรและสหกรณ์
วันที่ ๙ มิถุนายน ๒๕๖๖ เวลา ๐๙.๓๐ น. นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมหารือแนวทางการขับเคลื่อนการดำเนินงานโครงการพัชรสุธาคชานุรักษ์ กระทรวงเกษตรและสหกรณ์ ณ ห้องประชุมกระทรวงเกษตรและสหกรณ์ (ห้อง ๑๒๓) พร้อมด้วยนางสาวอิงอร ปัญญากิจ ผู้ตรวจราชการกระทรวงเกษตรและสหกรณ์ และนางสาวนฤมล สงวนวงศ์ ผู้ช่วยปลัดกระทรวงเกษตรและสหกรณ์ โดยมีผู้บริหาร/ผู้แทนหน่วยงานในสังกัดกระทรวงเกษตรและสหกรณ์ที่เป็นคณะทำงานขับเคลื่อนโครงการพัชรสุธาคชานุรักษ์ กระทรวงเกษตรและสหกรณ์ เข้าร่วมประชุมผ่านระบบการประชุมทางไกลออนไลน์ (โปรแกรม Zoom Meeting)
โดยมีประเด็นหารือ ดังนี้
๑. ภาพรวม ผลการดำเนินงานโครงการฯ ที่ผ่านมา (ปี ๒๕๖๓ - ๒๕๖๕) รวมทั้งปัญหา อุปสรรค และข้อเสนอแนะ จำแนกตามพื้นที่เป้าหมายหลัก ๓ พื้นที่ คือ๑.๑พื้นที่ป่าอนุรักษ์ ได้แก่ การจัดหาแหล่งน้ำ และแหล่งอาหาร สำหรับช้างป่า และสัตว์ป่า (ปลูกหญ้า/พืชอาหาร และทำโป่งเทียม)
๑.๒ พื้นที่แนวกันชน ได้แก่ การจัดทำแนวเขตป่าชุมชน ปลูกพืชกินได้ พืชสมุนไพร และการฟื้นฟูสภาพป่า
ปรับสภาพพื้นที่และสร้างแหล่งน้ำขนาดเล็กในแปลง
๑.๓ ได้แก่ และการส่งเสริมอาชีพทางเลือก และการพัฒนาผลิตภัณฑ์ (กลุ่มวิสาหกิจชุมชน)
แนวทางการขับเคลื่อนการดำเนินงานโครงการฯ ปี ๒๕๖๖ - ๒๖๗๐ ของกระทรวงเกษตรและสหกรณ์
แนวทางการให้ความช่วยเหลือ/เยียวยาผลกระทบ ผู้ประสบภัยจากช้างป่า
ทั้งนี้ นายอภัย สุทธิสังข์ รองปลัดกระทรวงเกษตรและสหกรณ์ ได้มอบหมายให้เกษตรและสหกรณ์จังหวัด ๕ จังหวัดบูรณาการร่วมกับหน่วยงานในสังกัดกระทรวงเกษตรและสหกรณ์ในพื้นที่/จังหวัด ถอดบทเรียนการดำเนินงานที่ผ่านมาให้ครอบคลุมในทุกมิติที่เกี่ยวข้อง (ไม่เฉพาะด้านการเกษตร) สำหรับใช้เป็นข้อมูลประกอบการกำหนดแนวทางการขับเคลื่อนการดำเนินงานที่สอดคล้องและเหมาะสมในการแก้ปัญหาการอยู่ร่วมกันระหว่างคนกับช้างป่าอย่างสมดุลในแต่ละพื้นที่ รวมทั้งประสานความร่วมมือกับกระทรวง/หน่วยงานภายนอกที่เกี่ยวข้อง เช่น กระทรวงทรัพยากรธรรมชาติและสิ่งแวดล้อม เป็นต้น ให้เกิดผลสำเร็จอย่างเป็นรูปธรรมตลอดห่วงโซ่ ตั้งแต่ต้นทาง กลางทาง และปลายทาง และเพื่อเตรียมการจัดทำคำของบประมาณประจำปี พ.ศ. ๒๕๖๘ ต่อไป

ที่มา : https://www.thaigov.go.th/news/contents/details/69097