รัฐบาลไทย-ข่าวทำเนียบรัฐบาล-นายอภัยฯ เป็นประธานการประชุมหารือแนวทางการขับเคลื่อนการดำเนินงานโครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี


วันศุกร์ที่ 9 มิถุนายน 2566
นายอภัยฯ เป็นประธานการประชุมหารือแนวทางการขับเคลื่อนการดำเนินงานโครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี
นายอภัยฯ เป็นประธานการประชุมหารือแนวทางการขับเคลื่อนการดำเนินงานโครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี
วันที่ 9 มิถุนายน ๒๕๖๖ เวลา 13.30 น. นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมหารือแนวทางการขับเคลื่อนการดำเนินงานโครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี ณ ห้องประชุมกระทรวงเกษตรและสหกรณ์ (ห้อง 123) พร้อมด้วยนายนวนิตย์ พลเคน ผู้ตรวจราชการกระทรวงเกษตรและสหกรณ์ โดยมีผู้บริหาร/ผู้แทนหน่วยงานในสังกัดกระทรวงเกษตรและสหกรณ์
ที่เป็นคณะทำงานขับเคลื่อนการดำเนินงานโครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี เข้าร่วมประชุมผ่านระบบการประชุมทางไกลออนไลน์ (โปรแกรม Zoom Meeting)
โดยมีประเด็นหารือ ดังนี้
1. ภาพรวม ผลการดำเนินงานโครงการฯ ที่ผ่านมา (ปี 2563 - 2565) รวมทั้ง ปัญหา อุปสรรค และข้อเสนอแนะ
ด้านเศรษฐกิจ (การพัฒนาอาชีพ) : บ้านสาละวะ และบ้านไล่โว่
1.1 การเพิ่มรายได้
1.2 การลดรายจ่าย
1.3 การดำเนินงานอื่นๆ
2. แนวทางการขับเคลื่อนการดำเนินงานโครงการฯ ปี 2566 - 2670 ของกระทรวงเกษตรและสหกรณ์
ด้านเศรษฐกิจ (การพัฒนาอาชีพ) : บ้านสาละวะ และบ้านไล่โว่
1.1 การเพิ่มรายได้
1.2 การลดรายจ่าย
1.3 การดำเนินงานอื่นๆ
3. แนวทางขับเคลื่อนการพัฒนา/การขยายผลการดำเนินงาน ในระยะที่ 2 : บ้านทิไล่ป้า และบ้านจะแก
ทั้งนี้ นายอภัย สุทธิสังข์ รองปลัดกระทรวงเกษตรและสหกรณ์ ได้เน้นย้ำการสร้างความเข้มแข็งให้กับกลไกในพื้นที่ ได้แก่ อาสาสมัครเกษตรหมู่บ้าน และคณะทำงานระดับอำเภอ (SCD) เพื่อลดข้อจำกัดในการลงพื้นที่ติดตามงานของหน่วยงานระดับจังหวัด และข้อจำกัดด้านงบประมาณ รวมถึงการจัดตั้งกองทุนระดับหมู่บ้าน โดยถอดแบบจากโครงการสร้างป่าสร้างรายได้ ของกระทรวงทรัพยากรธรรมชาติและสิ่งแวดล้อม เพื่อให้เกิดความยั่งยืน ต่อไป

ที่มา : https://www.thaigov.go.th/news/contents/details/69098