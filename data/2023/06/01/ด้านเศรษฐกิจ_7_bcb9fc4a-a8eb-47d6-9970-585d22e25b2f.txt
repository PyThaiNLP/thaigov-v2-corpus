รัฐบาลไทย-ข่าวทำเนียบรัฐบาล-กรมเจ้าท่า ประชุมเชิงปฏิบัติการสำหรับนายงานรักษาความปลอดภัยประจำท่าเรือ (PFSO WORKSHOP) ยกระดับ การรักษาความปลอดภัยของเรือและท่าเรือระหว่างประเทศ


วันพฤหัสบดีที่ 1 มิถุนายน 2566
กรมเจ้าท่า ประชุมเชิงปฏิบัติการสำหรับนายงานรักษาความปลอดภัยประจำท่าเรือ (PFSO WORKSHOP) ยกระดับ การรักษาความปลอดภัยของเรือและท่าเรือระหว่างประเทศ
...
กรมเจ้าท่า ประชุมเชิงปฏิบัติการสำหรับนายงานรักษาความปลอดภัยประจำท่าเรือ (PFSO WORKSHOP) ยกระดับ การรักษาความปลอดภัยของเรือและท่าเรือระหว่างประเทศ
เมื่อวันที่ 31 พฤษภาคม พ.ศ. 2566 นายภูริพัฒน์ ธีระกุลพิศุทธิ์ รองอธิบดีกรมเจ้าท่า (ด้านปลอดภัย) กระทรวงคมนาคม เป็นประธานฯ ในพิธีเปิดการประชุมเชิงปฏิบัติการสำหรับนายงานรักษาความปลอดภัยประจำท่าเรือ (PFSO WORKSHOP) โดยมีนายจรินทร์ บุตรวงษ์ รักษาการหัวหน้ากลุ่มตรวจท่า พร้อมด้วยเจ้าพนักงานตรวจท่า กลุ่มตรวจท่า สำนักความปลอดภัยและสิ่งแวดล้อมทางน้ำ ให้การต้อนรับ ณ ห้องประชุมบุษบง 3โรงแรมสุโขทัย กรุงเทพฯ
สำหรับการประชุมเชิงปฏิบัติการสำหรับนายงานรักษาความปลอดภัยประจำท่าเรือ (PFSO WORKSHOP) จัดขึ้นระหว่างวันที่ 31 พฤษภาคม - 2 มิถุนายน 2566 ภายใต้ความร่วมมือระหว่างหน่วยงาน Department for Transport ประเทศอังกฤษ และกรมเจ้าท่า ประเทศไทย โดย กลุ่มตรวจท่า สำนักความปลอดภัยและสิ่งแวดล้อมทางน้ำ เป็นหน่วยงานรับผิดชอบหลักในการดำเนินการจัดการประชุม รวมถึงกรณีศึกษาเชิงปฏิบัติการให้สอดคล้องกับข้อกำหนดและข้อบังคับด้านความปลอดภัยทางทะเลสากล ที่จะนำไปประยุกต์ใช้ประโยชน์ต่อไป
โดยได้รับเกียรติจาก Mr.Simon Corkill และ Mr.Leigh Smith ผู้เชี่ยวชาญเฉพาะด้านเกี่ยวกับการปฏิบัติว่าด้วยการรักษาความปลอดภัยทางทะเลระหว่างประเทศ (International Maritime Security Operations Team : IMSOT) ของกระทรวงคมนาคม ประเทศอังกฤษ เป็นวิทยากร มาบรรยาย ให้ความรู้ รวมทั้งรับฟังการอภิปรายแลกเปลี่ยนข้อคิดเห็นจากผู้เข้าร่วมประชุมขององค์กรภาครัฐและภาคเอกชนชั้นนำระดับประเทศโดยมีผู้บริหารท่าเรือ และนายงานรักษาความปลอดภัยประจำท่าเรือ (Port Facility Security Officer : PFSO) ในเขตท่าเรือกรุงเทพ และจังหวัดสมุทรปราการ กว่า 25 ท่าเรือ เข้าร่วมการประชุมฯ ในครั้งนี้ เป็นการยกระดับมาตรฐาน และพัฒนาสมรรถนะศักยภาพของบุคลากรที่เกี่ยวข้องกับภารกิจด้านการรักษาความปลอดภัยของท่าเรือ ให้มีองค์ความรู้เกี่ยวกับประมวลข้อบังคับว่าด้วยการรักษาความปลอดภัยของเรือและท่าเรือระหว่างประเทศ (International Ship and Port Facility Security Code : ISPS Code) ให้เกิดประสิทธิภาพสูงสุดต่อไป

ที่มา : https://www.thaigov.go.th/news/contents/details/68773