รัฐบาลไทย-ข่าวทำเนียบรัฐบาล-ตั้งเป้า 9 หมื่นล้าน คนไทยใช้สมุนไพรไทย ดึงจุดแข็ง “การแพทย์แผนไทย” สร้างความมั่นคงในระบบสุขภาพ


วันพฤหัสบดีที่ 1 มิถุนายน 2566
ตั้งเป้า 9 หมื่นล้าน คนไทยใช้สมุนไพรไทย ดึงจุดแข็ง “การแพทย์แผนไทย” สร้างความมั่นคงในระบบสุขภาพ
.....
กระทรวงสาธารณสุข ขับเคลื่อนนโยบายสนับสนุนการแพทย์แผนไทยและการแพทย์ทางเลือก ปี 2566 โดยนำจุดแข็งที่สำคัญ คือ ความเข้าอกเข้าใจ การดูแลสุขภาพแบบองค์รวม สามารถบำบัดรักษาเพื่อลดผลข้างเคียงของยาแผนปัจจุบัน และศักยภาพในการผลิตยาสมุนไพร มาต่อยอดสร้างรายได้ทางเศรษฐกิจของประเทศ สร้างความมั่นคงในระบบสุขภาพ ปกป้องคุ้มครองภูมิปัญญาไม่ให้สูญหาย และคาดว่าจะสามารถสร้างรายได้จากการท่องเที่ยวเชิงสุขภาพได้เพิ่มมากขึ้น
.
การดำเนินงานเน้น 3 ประเด็น คือ
1. สร้างความเชื่อมั่นและพัฒนาระบบบริการสุขภาพในกลุ่มอาการปวดเรื้อรังและนอนไม่หลับ ฟื้นฟูสมรรถภาพผู้ป่วยระยะกลาง เรื้อนกวาง และการลดอันตรายจากยาเสพติด
2. บริหารจัดการโรงงาน GMP ในเขตสุขภาพ ปัจจุบันมี รพ. ที่ผลิตยาสมุนไพร 61 แห่ง ผ่านมาตรฐาน GMP 45 แห่ง อยู่ระหว่างพัฒนา 7 แห่ง
3. ขับเคลื่อนศูนย์เวลเนสอัตลักษณ์ไทย เพื่อดึงดูดนักท่องเที่ยว มีสถานประกอบการขอการรับรองเป็นศูนย์เวลเนส 570 แห่ง ได้รับการรับรองแล้ว 160 แห่ง
.
แผนงานระยะ 5 ปี พ.ศ.2566 – 2570 มีเป้าหมายคือ
- ประชาชนเชื่อมั่น โดยมีการดูแลสุขภาพตนเองเมื่อเจ็บป่วยด้วยยาสมุนไพรเพิ่มจาก 1.48% เป็น 15%
- บริการเป็นเลิศ โดยมีการเลือกใช้บริการแพทย์แผนไทยและการแพทย์ทางเลือกเมื่อเจ็บป่วยเพิ่มจาก 4.58% เป็น 20%
- ภูมิปัญญาสร้างคุณค่า โดยมีการบริโภคสมุนไพรในประเทศเพิ่มขึ้นเป็น 90,000 ล้านบาท และเป็น 1 ใน 3 ของเอเชีย ภายในปี 2570
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68779