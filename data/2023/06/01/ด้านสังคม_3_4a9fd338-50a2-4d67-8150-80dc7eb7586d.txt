รัฐบาลไทย-ข่าวทำเนียบรัฐบาล-สป. จัดกิจกรรมจิตอาสาพัฒนา “เราทำความ ดี ด้วยหัวใจ” และกิจกรรมเฉลิมพระเกียรติ เนื่องใน วันเฉลิมพระชนมพรรษาสมเด็จพระนางเจ้าสุทิดา พัชรสุธาพิมลลักษณ พระบรมราชินี (๓ มิถุนายน ๒๕๖๖)


วันพฤหัสบดีที่ 1 มิถุนายน 2566
สป. จัดกิจกรรมจิตอาสาพัฒนา “เราทำความ ดี ด้วยหัวใจ” และกิจกรรมเฉลิมพระเกียรติ เนื่องใน วันเฉลิมพระชนมพรรษาสมเด็จพระนางเจ้าสุทิดา พัชรสุธาพิมลลักษณ พระบรมราชินี (๓ มิถุนายน ๒๕๖๖)
จากเจตนารมณ์ของ พลเอก สนิธชนก สังขจันทร์ ปลัดกระทรวงกลาโหม ที่ต้องการให้กำลังพลของสำนักงานปลัดกระทรวงกลาโหม ได้มีส่วนร่วมในกิจกรรมจิตอาสาซึ่งมุ่งเน้นให้เกิดความช่วยเหลือแก่ประชาชน ผู้ด้อยโอกาส และกลุ่มเปราะบาง ได้มีโอกาสพัฒนาคุณภาพชีวิตให้ดีขึ้น
โดยในวันนี้ (วันศุกร์ที่ 26 พฤษภาคม 2566) สำนักงานปลัดกระทรวงกลาโหม ร่วมกับสมาคมภริยาข้าราชการสำนักงานปลัดกระทรวงกลาโหม ได้นำกำลังพลจิตอาสาลงพื้นที่สถานสงเคราะห์คนชราบ้านบางแค 2 เพื่อร่วมกิจกรรมจิตอาสาพัฒนา “เราทำความ ดี ด้วยหัวใจ” และกิจกรรมเฉลิมพระเกียรติ เนื่องในวันเฉลิมพระชนมพรรษาสมเด็จพระนางเจ้าสุทิดา พัชรสุธาพิมลลักษณ พระบรมราชินี (๓ มิถุนายน ๒๕๖๖) สำหรับกิจกรรมจิตอาสา ประกอบด้วย การปรับปรุงซ่อมแซมห้องอาหาร กระเบื้องหลังคาและรางน้ำฝน การทาสีโครงหลังคาหลังห้องอาหาร ห้องครัวและอ่างล้างจาน การเปลี่ยนเครื่องกรองน้ำ ติดสติกเกอร์ทางเดินขึ้นลงบันได ทำความสะอาด เก็บขยะ และตัดแต่งกิ่งไม้ รวมถึงการเลี้ยงอาหารกลางวัน การแสดงดนตรี และการให้บริการทางการแพทย์แก่ผู้สูงอายุ ทั้งนี้ในเวลา 13.00 น. ปลัดกระทรวงกลาโหม พร้อมด้วยคณะ ได้เดินทางไปตรวจเยี่ยมและ ส่งมอบสาธารณูปโภคที่ปรับปรุงแล้วเสร็จ ณ สถานสงเคราะห์คนชราบ้านบางแค ๒ ซึ่งรับดูแลผู้สูงอายุ เพศหญิงอายุ ๖๐ ปีขึ้นไป จำนวน ๑๒๕ คน โดยได้รับความร่วมมือจาก สำนักงานเขตบางแค และสถานีตำรวจนครบาลเพชรเกษม ตลอดจนกำลังพลจิตอาสาร่วมในกิจกรรมครั้งนี้โดยพร้อมเพรียงกัน มากกว่าการ ให้คือการได้ทำสิ่งดี ๆ ร่วมกัน เพื่อสร้างจิตสำนึกที่ดีงาม และความเอื้ออาทร ความปรารถนาดีที่มีให้กัน ส่งเสริมค่านิยมแห่งการแบ่งปันให้เกิดขึ้นในสังคมไทย

ที่มา : https://www.thaigov.go.th/news/contents/details/68776