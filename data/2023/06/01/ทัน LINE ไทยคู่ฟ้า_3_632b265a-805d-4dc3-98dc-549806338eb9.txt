รัฐบาลไทย-ข่าวทำเนียบรัฐบาล-ผู้ขายฝาก เฮ ! จ่ายหนี้ครบตามสัญญา ได้กรรมสิทธิ์คืนทันที แม้ผู้ซื้อฝากจะไม่ยอมคืนโฉนด


วันพฤหัสบดีที่ 1 มิถุนายน 2566
ผู้ขายฝาก เฮ ! จ่ายหนี้ครบตามสัญญา ได้กรรมสิทธิ์คืนทันที แม้ผู้ซื้อฝากจะไม่ยอมคืนโฉนด
.....
กรมที่ดิน ปรับปรุงกฎหมายเพื่อคุ้มครองประชาชนในการทำสัญญาขายฝากที่ดิน โดยหากผู้ขายฝากจ่ายหนี้ตามสัญญาครบแล้ว ด้วยการชำระสินไถ่หรือวางทรัพย์ ณ สำนักงานที่ดิน เจ้าพนักงานที่ดินจะมีหนังสือแจ้งไปยังผู้ซื้อฝากให้มารับเงินสินไถ่และนำเอกสารสิทธิ์ (โฉนด) มาจดทะเบียนไถ่จากการขายฝาก แต่หากผู้ซื้อไม่ยอมนำเอกสารสิทธิ์มาคืนภายใน 30 วัน นับแต่วันที่ได้รับแจ้ง ให้ถือว่าหนังสือแสดงสิทธิในที่ดินเดิมเป็นอันตราย เจ้าพนักงานสามารถออกใบแทนเพื่อจดทะเบียนไถ่จากการขายฝากให้ผู้ขายฝากได้รับกรรมสิทธิ์ในที่ดินคืนได้ทันที
.
เป็นการแก้ไขระเบียบกรมที่ดิน ว่าด้วยการวางทรัพย์อันเป็นสินไถ่ ณ สำนักงานที่ดิน ตามกฎหมายว่าด้วยการคุ้มครองประชาชนในการทำสัญญาขายฝากที่ดินเพื่อเกษตรกรรมหรือที่อยู่อาศัย พ.ศ.2562 ให้สอดคล้องกับเจตนารมณ์ของบทบัญญัติ ม.18 วรรคสาม แห่ง พ.ร.บ.คุ้มครองประชาชนในการทำสัญญาขายฝากที่ดินเพื่อเกษตรกรรมหรือที่อยู่อาศัย พ.ศ.2562 ตามคำแนะนำของคณะกรรมการพัฒนากฎหมาย
.
อ่านเพิ่มเติม คลิก >> https://www.thaigov.go.th/news/contents/details/68717
.
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ไทยทำได้! พัฒนายาเม็ดเลิกบุหรี่ "ไซทิซีน" ผลวิจัยปลอดภัย - มีประสิทธิผล คาดผลิตจำหน่ายต้นปี 67
ตั้งเป้า 9 หมื่นล้าน คนไทยใช้สมุนไพรไทย ดึงจุดแข็ง “การแพทย์แผนไทย” สร้างความมั่นคงในระบบสุขภาพ
ย้ำผู้ใช้ Mobile Banking โอนเงินมากกว่า 5 หมื่นบาทต่อครั้ง ต้องสแกนใบหน้ายืนยันตัวตน สกัดภัยออนไลน์
ครม. เคาะแนวทางพัฒนาหลักสูตรระดับอุดมศึกษา รองรับการผลิตบุคลากรในกระบวนการยุติธรรม
ครม. ไฟเขียว ส่งออกน้ำมันปาล์มส่วนเกิน ปี 66 และโครงการประกันรายได้เกษตรกรชาวสวนปาล์มฯ

ที่มา : https://www.thaigov.go.th/news/contents/details/68764