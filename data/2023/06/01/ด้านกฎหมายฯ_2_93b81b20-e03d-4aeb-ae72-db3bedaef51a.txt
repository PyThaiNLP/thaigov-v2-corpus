รัฐบาลไทย-ข่าวทำเนียบรัฐบาล-อธิบดีกรมคุ้มครองสิทธิฯ ลงพื้นที่จังหวัดสระบุรี ตรวจสอบข้อเท็จจริงและช่วยเหลือพยานในคดีอาญา กรณีทารุณกรรมเด็ก


วันพฤหัสบดีที่ 1 มิถุนายน 2566
01/06/2566
พิมพ์
อธิบดีกรมคุ้มครองสิทธิฯ ลงพื้นที่จังหวัดสระบุรี ตรวจสอบข้อเท็จจริงและช่วยเหลือพยานในคดีอาญา กรณีทารุณกรรมเด็ก
อธิบดีกรมคุ้มครองสิทธิฯ ลงพื้นที่จังหวัดสระบุรี ตรวจสอบข้อเท็จจริงและช่วยเหลือพยานในคดีอาญา กรณีทารุณกรรมเด็ก
วันพฤหัสบดีที่ 1 มิถุนายน 2566 นายเรืองศักดิ์ สุวารี อธิบดีกรมคุ้มครองสิทธิและเสรีภาพ พร้อมด้วย นางสุจิตรา แก้วไกร รองอธิบดีฯ และเจ้าหน้าที่ ลงพื้นที่จังหวัดสระบุรี  เพื่อเยี่ยมและให้กำลังใจเด็กที่ถูกทำร้ายร่ายกายตามที่ปรากฎเป็นข่าว
นายเรืองศักดิ์ ฯ กล่าวว่า ตนรู้สึกสะเทือนใจกับเหตุการณ์ที่ปรากฎตามข่าวโดยเมื่อวานนี้ ได้สั่งการให้ เจ้าหน้าที่สำนักงานคุ้มครองพยาน ลงพื้นที่เพื่อตรวจสอบข้อเท็จจริงและช่วยเหลือคุ้มครองความปลอดภัยให้แก่เด็ก ในฐานะพยานในคดีอาญาที่ถูกทำร้ายร่างกาย และภายหลังได้รับทราบรายงานข้อเท็จจริงเบื้องต้น วันนี้ ตนและรองอธิบดี  ได้เดินทางมาที่นี่ และได้พบปะพูดคุยกับเจ้าหน้าที่บ้านพักเด็กเพื่อสอบถามถึงสภาพจิตใจและรายละเอียดดังกล่าวที่เกิดขึ้น พร้อมให้ความช่วยเหลือ โดยบ้านพักเด็กได้รับตัวเด็กเข้าไว้ในการดูแลเรียบร้อยแล้ว
นายเรืองศักดิ์ กล่าวต่อว่า ภายหลังได้พูดคุยและให้กำลังใจแก่เด็กๆ แล้ว  ตนได้กำชับเจ้าหน้าที่คุ้มครองพยาน รวมทั้งเจ้าหน้าที่ผู้เกี่ยวข้อง ให้ดูแลในเรื่องของความปลอดภัย และการใช้ชีวิต อีกทั้งการฝึกวินัยเล็กๆ น้อยๆ ให้แก่เด็กๆ เพื่อใช้ชีวิตได้อย่างมีความสุขในสังคม พร้อมทั้งให้เจ้าหน้าที่สนับสนุนในเรื่องของกระบวนการยุติธรรมต่อไป

ที่มา : https://www.thaigov.go.th/news/contents/details/68787