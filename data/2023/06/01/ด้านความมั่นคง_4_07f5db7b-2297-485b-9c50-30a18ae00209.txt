รัฐบาลไทย-ข่าวทำเนียบรัฐบาล-​ สำนักงานปลัดกระทรวงกลาโหม ร่วมถวายพระพรชัยมงคล เนื่องในวันเฉลิมพระชนมพรรษาสมเด็จพระนางเจ้าฯ พระบรมราชินี ๔๕ พรรษา (๓ มิ.ย.๖๖)


วันพฤหัสบดีที่ 1 มิถุนายน 2566
​ สำนักงานปลัดกระทรวงกลาโหม ร่วมถวายพระพรชัยมงคล เนื่องในวันเฉลิมพระชนมพรรษาสมเด็จพระนางเจ้าฯ พระบรมราชินี ๔๕ พรรษา (๓ มิ.ย.๖๖)
(๑ มิ.ย. ๖๖) พลเอก สนิธชนก สังขจันทร์ ปลัดกระทรวงกลาโหม เป็นประธานในการจัดกิจกรรมเฉลิมพระเกียรติเนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี ๔๕ พรรษา (๓ มิ.ย.๖๖)
โดยมีพิธีถวายพระพรชัยมงคล และพิธีเจริญพระพุทธมนต์ พิธีทำบุญตักบาตรพระสงฆ์และสามเณร จำนวน ๔๖ รูป ถวายเป็นพระราชกุศล และพิธีลงนามถวายพระพรชัยมงคล ณ ศาลาว่าการกลาโหม
เพื่อแสดงออกถึงความจงรักภักดี และน้อมสำนึกในพระมหากรุณาธิคุณล้นเกล้าล้นกระหม่อมหาที่สุดมิได้ ที่ใต้ฝ่าละอองธุลีพระบาททรงปฏิบัติพระราชกรณียกิจเคียงคู่ พระบาทสมเด็จพระเจ้าอยู่หัว ทรงตั้งพระราชหฤทัยอันแน่วแน่ ในการสืบสานพระราชกรณียกิจงานพัฒนาแผ่นดินเพื่อความอยู่ดีมีสุขของราษฎรนำมาซึ่งความจงรักและภักดีระหว่างสถาบันพระมหากษัตริย์กับพสกนิกรชาวไทย ทรงตระหนักถึงพระราชภาระที่จะสนองพระราชดำริตามรอยพระยุคลบาทของพระบาทสมเด็จพระเจ้าอยู่หัวดู แลอาณาประชาราษฎร์อย่างเต็มพระกำลังความสามารถเป็นที่ประจักษ์แก่เหล่าพสกนิกรชาวไทยทั้งแผ่นดิน

ที่มา : https://www.thaigov.go.th/news/contents/details/68781