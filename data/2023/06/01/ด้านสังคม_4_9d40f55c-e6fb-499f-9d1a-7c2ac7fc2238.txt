รัฐบาลไทย-ข่าวทำเนียบรัฐบาล-สป. จัดนิทรรศการเฉลิมพระเกียรติ สมเด็จพระนางเจ้าฯ พระบรมราชินี เนื่องในวันเฉลิมพระชนมพรรษาสมเด็จพระนางเจ้าฯ พระบรมราชินี ๔๕ พรรษา (๓ มิ.ย.๖๖)


วันพฤหัสบดีที่ 1 มิถุนายน 2566
สป. จัดนิทรรศการเฉลิมพระเกียรติ สมเด็จพระนางเจ้าฯ พระบรมราชินี เนื่องในวันเฉลิมพระชนมพรรษาสมเด็จพระนางเจ้าฯ พระบรมราชินี ๔๕ พรรษา (๓ มิ.ย.๖๖)
(๓๐ พ.ค. ๖๖) พลอากาศเอก ธนศักดิ์ เมตะนันท์ รองปลัดกระทรวงกลาโหม เป็นประธานในกิจกรรมและนิทรรศการเฉลิมพระเกียรติสมเด็จพระรางเจ้าสุทิดา พัชรสุธาพิมลลักษณ พระบรมราชินี
เนื่องในโอกาสวันเฉลิมพระชนมพรรษา ๓ มิ.ย. ๖๖ ณ โรงเรียนวัดราชบพิธ เขตพระนคร กรุงเทพฯ ภายในนิทรรศการประกอบด้วย ๓ กิจกรรมสำคัญได้แก่ ๑) การบรรยายพิเศษเกี่ยวกับพระบาทสมเด็จพระมหาภูมิพลอดุลยเดชมหาราช บรมนาถพิตรพระบาทสมเด็จพระวชิรเกล้าเจ้าอยู่หัว และสมเด็จพระนางเจ้าฯ พระบรมราชินี ที่ทรงดูแลช่วยเหลือประชาชน ๒) การจัดนิทรรศการเกี่ยวกับพระราชประวัติและพระราชกรณียกิจของสมเด็จพระนางเจ้าฯ พระบรมราชินี และ๓) การประกวดคลิปวิดีโอสั้น พระราชประวัติและพระราชกรณียกิจชองสมเด็จพระนางเจ้าฯ พระบรมราชินีโดยนักเรียนโรงเรียนวัดราชบพิธ
โดยการจัดกิจกรรมดังกล่าวเป็นความร่วมกันระหว่าง สำนักงานปลัดกระทรวงกลาโหม โดยสำนักนโยบายและแผนกลาโหม และโรงเรียนวัดราชบพิธเพื่อแสดงออกถึงความจงรักภักดีและน้อมรำลึกในพระมหากรุณาธิคุณของสมเด็จพระนางเจ้าฯ พระบรมราชินี รวมทั้งเผยแพร่พระเกียรติคุณที่ทรงมีคุณูปการต่อปวงชนชาวไทยและและเป็นโอกาสอันดียิ่งที่จะเสริมสร้างความรับรู้ความเข้าใจที่ถูกต้องให้กับน้องนักเรียนโรงเรียนวัดราชบพิธ ได้รับทราบและตระหนักถึงความสำคัญของ สถาบันพระมหากษัตริย์ ที่มีต่อประเทศชาติและประชาชนชาวไทยอย่างหาที่สุดมิได้

ที่มา : https://www.thaigov.go.th/news/contents/details/68780