รัฐบาลไทย-ข่าวทำเนียบรัฐบาล-เดินหน้าจัดอาชีวะนอกระบบ เน้นเสริมทักษะอาชีพ สร้างรายได้ สะสมหน่วยกิตใช้เรียนต่อได้


วันพฤหัสบดีที่ 15 มิถุนายน 2566
เดินหน้าจัดอาชีวะนอกระบบ เน้นเสริมทักษะอาชีพ สร้างรายได้ สะสมหน่วยกิตใช้เรียนต่อได้
.....
คณะกรรมการการอาชีวศึกษา (กอศ.) เตรียมวางแผนขับเคลื่อนการบริหารจัดการอาชีวศึกษานอกระบบไม่ให้ซ้ำซ้อนกับการเรียนอาชีวะในรูปแบบเดิม คือ การศึกษาในระบบ การศึกษานอกระบบ และการศึกษาระบบทวิภาคี
.
โดยอาชีวศึกษานอกระบบ มีรูปแบบการให้บริการศึกษาแบบครบวงจรด้านสายอาชีพ ซึ่งจะช่วยเติมทักษะด้านวิชาชีพให้แก่กลุ่มคนทุกช่วงวัย หรือผู้เรียนที่ต้องการเรียนสะสมเป็นระบบหน่วยกิตและนำไปใช้ศึกษาต่อกับการศึกษาในระบบได้ รวมถึงจัดการศึกษาให้แก่เด็กที่ตกหล่นจากระบบการศึกษา โดยเน้นให้การศึกษาในกลุ่มแม่บ้าน คนสูงวัย กลุ่มคนว่างงาน หรือผู้ที่สนใจฝึกทักษะด้านอาชีพสามารถเลือกมาเรียนกับอาชีวศึกษาได้
.
ซึ่งจะเริ่มจัดอาชีวศึกษานอกระบบในปีการศึกษา 2566 แม้ที่ผ่านมาจะมีการจัดการศึกษานอกระบบในหลักสูตรอาชีพระยะสั้นของกลุ่มวิทยาลัยสารพัดช่าง แต่ยังไม่มีการดำเนินการที่ชัดเจน คาดว่าเมื่อดำเนินการแล้ว จะทำให้ผู้เรียนมีอาชีพมีรายได้ เพราะหลักสูตรอาชีพระยะสั้นไม่จำเป็นต้องเรียน 3 ปี เช่น ทักษะช่างแอร์อบรมระยะสั้น ที่สามารถซ่อมแอร์และล้างแอร์ได้ เป็นต้น ซึ่งนอกจากจะได้ฝึกทักษะอาชีพแล้วยังได้รับวุฒิการศึกษาอีกด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69290