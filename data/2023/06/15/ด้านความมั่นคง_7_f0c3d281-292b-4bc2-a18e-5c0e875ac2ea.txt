รัฐบาลไทย-ข่าวทำเนียบรัฐบาล-ผู้ว่าฯ เมืองกาญจน์ นำภาคีเครือข่ายสร้างความมั่นคงทางอาหาร ภายใต้แนวคิดอาหารก่อกำเนิดเกิดจากดิน “Soils, where food begins.” ผ่านกิจกรรม “สวนครัวผู้ว่าฯกาญจน์ สร้างอาหารเพื่อชุมชน” 


วันพฤหัสบดีที่ 15 มิถุนายน 2566
15/06/2566
พิมพ์
ผู้ว่าฯ เมืองกาญจน์ นำภาคีเครือข่ายสร้างความมั่นคงทางอาหาร ภายใต้แนวคิดอาหารก่อกำเนิดเกิดจากดิน “Soils, where food begins.” ผ่านกิจกรรม “สวนครัวผู้ว่าฯกาญจน์ สร้างอาหารเพื่อชุมชน”
ผู้ว่าฯ เมืองกาญจน์ นำภาคีเครือข่ายสร้างความมั่นคงทางอาหาร ภายใต้แนวคิดอาหารก่อกำเนิดเกิดจากดิน “Soils, where food begins.” ผ่านกิจกรรม “สวนครัวผู้ว่าฯ กาญจน์ สร้างอาหารเพื่อชุมชน” ต่อยอดสู่ “ผู้ว่าฯ กาญจน์ชวนปลูกผัก ปลูกรัก ผูกสายใย..
ผู้ว่าฯ เมืองกาญจน์ นำภาคีเครือข่ายสร้างความมั่นคงทางอาหาร ภายใต้แนวคิดอาหารก่อกำเนิดเกิดจากดิน “Soils, where food begins.” ผ่านกิจกรรม “สวนครัวผู้ว่าฯกาญจน์ สร้างอาหารเพื่อชุมชน” ต่อยอดสู่ “ผู้ว่าฯกาญจน์ชวนปลูกผัก ปลูกรัก ผูกหัวใจ สร้างสายใยการแบ่งปัน”
วันนี้ (15 มิ.ย. 66) ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี เปิดเผยว่า จังหวัดกาญจนบุรีได้บูรณาการภาคีเครือข่ายจัดกิจกรรมปลูกผักสวนครัว เพื่อสร้างความมั่นคงทางอาหาร ตามพระราชดำริด้านการเสริมสร้างความมั่นคงทางอาหารของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” โดยใช้บริเวณพื้นที่ว่างของศาลากลางจังหวัดกาญจนบุรี มาพัฒนาให้เกิดประโยชน์และคุ้มค่าสูงสุด เพื่อเป็นตัวอย่างให้เกิดการสร้างความมั่นคงทางอาหารให้กับพี่น้องประชาชนตั้งแต่ในระดับครัวเรือน สร้างคลังอาหารชุมชน/ท้องถิ่น มีผักและสมุนไพรที่ปลอดสารเคมี เกิดการแบ่งปันระหว่างหน่วยงานราชการและชุมชน ผ่านกิจกรรม “สวนครัวผู้ว่ากาญจน์ สร้างอาหารเพื่อชุมชน” ต่อยอดสู่ “ผู้ว่ากาญจน์ชวนปลูกผัก ปลูกรัก ผูกหัวใจ สร้างสายใยการแบ่งปัน” ด้วยการปลูกผัก จำนวน 30 ชนิด อาทิเช่น พริก มะเขือ โหระพา กะเพรา ผักแผ้ว ยี่หร่า ตั้งโอ๋ ผักกาดขาว ผักชีฝรั่ง ผักชีลาว กวางตุ้ง ถั่วฝักยาว สาระแหน่ มะเขือเทศ แมงลัก ตะไคร้ ข้าวโพด เป็นต้น
“ด้วยพระมหากรุณาธิคุณอันหาที่สุดมิได้ที่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ทรงแบ่งเบาพระราชภาระของพระบาทสมเด็จพระเจ้าอยู่หัว ในการสืบสาน รักษา และต่อยอด แนวพระราชดำริในเรื่องหลักปรัชญาของเศรษฐกิจพอเพียงของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ด้วยการพระราชทานแนวพระราชดำริ "บ้านนี้มีรัก ปลูกผักกินเอง" และ “ทางนี้มีผล ผู้คนรักกัน” เพื่อให้พี่น้องประชาชนได้มีผักที่ปลอดสารพิษ อาหารปลอดภัย เกิดสุขภาวะที่ดี และเป็นการลดรายจ่ายให้กับครัวเรือน ซึ่งจังหวัดกาญจนบุรีได้น้อมนำมาขับเคลื่อนควบคู่ไปกับการขับเคลื่อนกิจกรรมวันดินโลก 5 ธันวาคม 2565 แหล่งก่อกำเนิดของอาหารเพื่อมวลมนุษยชาติ หรือ Soils, where food begins ฟื้นฟูความอุดมสมบูรณ์ของดินเพื่อรักษาคุณภาพทางชีวภาพและเป็นแหล่งกำเนิดอาหารที่สมบูรณ์ เพื่อการพัฒนาที่ยั่งยืน นอกจากนี้จังหวัดกาญจนบุรี ยังได้ขยายผลในเชิงพื้นที่ตามประกาศเจตนารมณ์การขับเคลื่อนประเทศไทยที่ยั่งยืนด้วยการบูรณาการร่วมกับภาคีเครือข่ายในพื้นที่และงานสาธารณสงเคราะห์ บ้าน/วัด/ราชการ หรือ โรงเรียน (บวร) ร่วมกันจัดกิจกรรมเอามื้อสามัคคีในทุก 13 อำเภอ ของจังหวัดกาญจนบุรี ภายใต้โครงการจิตอาสาพัฒนาชุมชน วัด ประชา รัฐ สร้างสุข เพื่อเป็นการรณรงค์ส่งเสริมให้คนในชุมชนปลูกผักสวนครัวสร้างความมั่นคงทางอาหาร สร้างรากฐานในการดำรงชีวิต ต่อยอดสู่พัฒนาคุณภาพชีวิตตามหลักบันได 9 ขั้นสู่ความพอเพียง จากการมีส่วนร่วมของคนในชุมชนตามหลัก บวร (บ้าน/วัด/ราชการ หรือ โรงเรียน) ทำให้ความสัมพันธ์ แน่นแฟ้นมากยิ่งขึ้น เกิดความรักใคร่ความสามัคคีในชุมชนจากการแบ่งปัน อันเป็นจุดเริ่มต้นของ “สวนครัวผู้ว่ากาญจน์ สร้างอาหารเพื่อชุมชน” สู่ “ผู้ว่ากาญจน์ชวนปลูกผัก ปลูกรัก ผูกหัวใจ สร้างสายใยการแบ่งปัน”” ผวจ.กาญจนบุรี กล่าว
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวเพิ่มเติมว่า การจัดกิจกรรมในครั้งนี้ทำให้ผู้เข้าร่วมทุกคนมีความตระหนักรู้และให้ความสำคัญในการอนุรักษ์ บำรุงรักษาและฟื้นฟูดินให้เป็นพื้นที่แห่งความสุขที่ยั่งยืน คือ อุดมสมบูรณ์ไปด้วยพืช ผัก ผลไม้ และสมุนไพร ทำให้พื้นที่ชุมชนและสองข้างทางสาธารณะเต็มไปด้วยคลังอาหารและยา ด้วยการสร้างความมั่นคงทางอาหารในทุกครัวเรือน ก็จะเป็นการทำให้มีอาหารที่ดีที่ส่งผลให้เกิดการพัฒนาทั้งด้านร่างกาย สติปัญญา และจิตใจ สุขภาพดี ชีวิตดี ความเป็นอยู่ก็จะดีในทุกมิติ โดยในช่วงเดือนมิถุนายนถึงกรกฎาคม 2566 นี้ กระทรวงมหาดไทยและจังหวัดกาญจนบุรีได้กำหนดเป็นเดือนแห่งการสร้างความตระหนักรู้ Great food from good soils for better life awareness months ซึ่งทุกพื้นที่ทั่วประเทศจะมีการจัดกิจกรรมร่วมสร้างความตระหนักรู้ในทรัพยากรดินอย่างต่อเนื่อง จึงขอเชิญชวนพี่น้องประชาชนชาวจังหวัดกาญจนบุรี ร่วมกันตระหนักถึงความสำคัญของดิน หันมาอนุรักษ์ทรัพยากรดิน ฟื้นฟูดินให้กลับมาอุดมสมบูรณ์ เพื่อที่จะช่วยสร้างความมั่นคงทางอาหารอย่างยั่งยืน ภายใต้แนวคิด “Soils, where food begins: อาหาร ก่อกำเนิด เกิดจากดิน” และช่วยกันดูแลรักษาสิ่งแวดล้อม อันจะเป็นการช่วยกันยืดอายุและรักษาสภาพแวดล้อมของโลกให้ยั่งยืนตลอดไป
#Changeforgood# #WorldSoilDay #GlobalSoilPartnership #UNFAO#SEPtoSDGs #SDGforAll

ที่มา : https://www.thaigov.go.th/news/contents/details/69289