รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย รบ.4027 จังหวัดราชบุรี เสร็จสมบูรณ์ ยกระดับมาตรฐานทาง


วันพฤหัสบดีที่ 15 มิถุนายน 2566
กรมทางหลวงชนบท ซ่อมบำรุงถนนสาย รบ.4027 จังหวัดราชบุรี เสร็จสมบูรณ์ ยกระดับมาตรฐานทาง
ให้ประชาชนสัญจรได้อย่างสะดวกปลอดภัย สนับสนุนการคมนาคมขนส่งพืชผลทางการเกษตร
กรมทางหลวงชนบท (ทช.) กระทรวงคมนาคม โดยแขวงทางหลวงชนบทราชบุรี ดำเนินโครงการซ่อมบำรุงถนนทางหลวงชนบทสาย รบ.4027 แยก ทล.3208 - บ้านเบิกไพร อำเภอจอมบึง จังหวัดราชบุรี เสร็จสมบูรณ์ โดยบำรุงถนนลาดยางแอสฟัลท์ติกคอนกรีตผิวจราจรกว้าง 7 เมตร ไหล่ทางกว้างข้างละ 1 เมตร พร้อมติดตั้งไฟฟ้าแสงสว่างและอุปกรณ์อำนวยความปลอดภัย ช่วง กม. ที่ 3+050 - 7+585 ระยะทาง 4.535 กิโลเมตร ใช้งบประมาณ 22.495 ล้านบาท ถนนสายนี้สามารถใช้เป็นเส้นทางโลจิสติกส์ในการขนส่งพืชผลทางการเกษตรในพื้นที่ เชื่อมระหว่าง ทล.3208 ไปสู่ ทล.3087 ที่ปัจจุบันมีปริมาณการจราจรมากถึง 1,125 คัน/วัน และเพิ่มประสิทธิภาพให้ประชาชนสัญจรได้อย่างสะดวกปลอดภัยและช่วยยืดอายุการใช้งานของถนนได้เป็นอย่างดี

ที่มา : https://www.thaigov.go.th/news/contents/details/69283