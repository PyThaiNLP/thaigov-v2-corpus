รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย ชบ.4017 จังหวัดชลบุรี เสร็จสมบูรณ์ 


วันพฤหัสบดีที่ 15 มิถุนายน 2566
กรมทางหลวงชนบท ซ่อมบำรุงถนนสาย ชบ.4017 จังหวัดชลบุรี เสร็จสมบูรณ์
ส่งเสริมเศรษฐกิจการขนส่งภาคตะวันออก ประชาชนเดินทางจากจังหวัดชลบุรี - ฉะเชิงเทรา ได้อย่างสะดวกรวดเร็วปลอดภัยมากยิ่งขึ้น
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการก่อสร้างงานบำรุงถนนทางหลวงชนบทสาย ชบ.4017 แยก 3340 - บ้านเขาใหญ่ อำเภอบ่อทอง จังหวัดชลบุรี โดยปรับปรุงโครงสร้างทางด้วยวิธี Pavement In-Place Recycling และงานผิวทางด้วยวิธี Asphalt Hot Mix In Place Recycling ช่วง กม. ที่ 11+550 - 15+000 รวมระยะทาง 3.450 กิโลเมตร พร้อมตีเส้นจราจร ติดตั้งป้ายจราจร สัญญาณไฟกะพริบ ราวกันอันตราย และไฟฟ้าส่องสว่าง ใช้งบประมาณ 18.920 ล้านบาท ปัจจุบันดำเนินการเสร็จสมบูรณ์ ถนนสายดังกล่าวจะช่วยส่งเสริมเศรษฐกิจการขนส่งและการท่องเที่ยวในพื้นที่ภาคตะวันออก ทำให้ประชาชนสามารถเดินทางหรือขนส่งผลผลิตทางการเกษตร ผลไม้ตามฤดูกาล ระหว่างอำเภอบ่อทอง จังหวัดชลบุรี ไปยังอำเภอท่าตะเกียบ จังหวัดฉะเชิงเทรา ได้อย่างสะดวกรวดเร็วปลอดภัยมากยิ่งขึ้น

ที่มา : https://www.thaigov.go.th/news/contents/details/69273