รัฐบาลไทย-ข่าวทำเนียบรัฐบาล-สัญญาณเงินเฟ้อไทยคลี่คลาย ต่ำที่สุดในอาเซียน หลังเงินเฟ้อ พ.ค. 66 ต่ำสุดในรอบ 21 เดือน


วันพฤหัสบดีที่ 15 มิถุนายน 2566
สัญญาณเงินเฟ้อไทยคลี่คลาย ต่ำที่สุดในอาเซียน หลังเงินเฟ้อ พ.ค. 66 ต่ำสุดในรอบ 21 เดือน
.....
กระทรวงพาณิชย์ เผยดัชนีราคาผู้บริโภคของไทย (เงินเฟ้อ) เดือนพ.ค. 66 เท่ากับ 107.19 เมื่อเทียบกับเดือนเดียวกันของปีก่อน ซึ่งเท่ากับ 106.62 ส่งผลให้อัตราเงินเฟ้อทั่วไปสูงขึ้นเพียงร้อยละ 0.53 ชะลอตัวต่อเนื่องเป็นเดือนที่ 5 และต่ำสุดในรอบ 21 เดือน
.
ซึ่งสาเหตุสำคัญมาจากการลดลงของราคาน้ำมันเชื้อเพลิง ค่ากระแสไฟฟ้า และราคาสินค้าในหมวดอาหารชะลอตัวอย่างต่อเนื่อง ประกอบกับฐานราคาที่ใช้คำนวณเงินเฟ้อเดือนพ.ค. 2565 อยู่ระดับสูง ทำให้อัตราเงินเฟ้อ ในเดือนนี้ชะลอตัวค่อนข้างมาก ทั้งนี้ อัตราเงินเฟ้อของไทยอยู่ในระดับที่ดีที่สุดเมื่อเทียบกับต่างประเทศ (ข้อมูล เม.ย. 66) โดยไทยอยู่ในกลุ่มประเทศที่มีอัตราเงินเฟ้อระดับต่ำ และต่ำที่สุดในอาเซียน จาก 7 ประเทศที่ประกาศตัวเลข ทั้ง สปป.ลาว ฟิลิปปินส์ สิงคโปร์ อินโดนีเซีย มาเลเซีย และเวียดนาม
.
อ่านเพิ่มเติม คลิก https://www.thaigov.go.th/news/contents/details/69233
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69267