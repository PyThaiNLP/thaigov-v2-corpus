รัฐบาลไทย-ข่าวทำเนียบรัฐบาล-รองปลัดฯ ณัฏฐิญา นำทีม MIND ศึกษาธรรมชาติป่าชายเลน แหล่งเรียนรู้อนุรักษ์พันธุ์พืช จุดเช็คอินใจกลางเมืองระยอง 


วันพฤหัสบดีที่ 15 มิถุนายน 2566
15/06/2566
พิมพ์
รองปลัดฯ ณัฏฐิญา นำทีม MIND ศึกษาธรรมชาติป่าชายเลน แหล่งเรียนรู้อนุรักษ์พันธุ์พืช จุดเช็คอินใจกลางเมืองระยอง
รองปลัดกระทรวงอุตสาหกรรม ณัฏฐิญา นำทีม MIND ศึกษาธรรมชาติป่าชายเลน แหล่งเรียนรู้อนุรักษ์พันธุ์พืช จุดเช็คอินใจกลางเมืองระยอง
วันที่ 13 มิถุนายน 2566 เวลา 16.45 น. นางสาวณัฏฐิญา เนตยสุภา รองปลัดกระทรวงอุตสาหกรรม (รปอ.) พร้อมด้วย นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม (ชปอ.) นายวิเชียร ทองด้วง อุตสาหกรรมจังหวัดระยอง และผู้บริหารจากหน่วยงานส่วนกลาง ลงพื้นที่เยี่ยมชม
โครงการ “ป่าชายเลนพระเจดีย์กลางน้ำ อัญมณีหนึ่งเดียวในระยอง”
พื้นที่ดังกล่าวเป็นการพัฒนาพื้นที่ป่าชายเลนบริเวณปากแม่น้ำระยอง ในพื้นที่ ตำบลปากน้ำ และตำบลเนินพระ อำเภอเมือง จังหวัดระยอง ซึ่งได้เริ่มดำเนินการตั้งแต่ปี พ.ศ. 2560 มีพื้นที่รวมทั้งสิ้นจำนวน 500 ไร่ โดยจัดทำเป็นศาลาเรียนรู้ ศาลาพักผ่อน สะพานทางเดินศึกษาธรรมชาติป่าชายเลน เรือนเพาะชำกล้าไม้ชุมชน ทางเดินศึกษาธรรมชาติ ท่าเทียบเรือ 2 จุด และอาคารสำนักงานโครงการ และพัฒนาให้เป็นแหล่งศึกษาเรียนรู้ โดยประชาชนสามารถใช้ประโยชน์จากพื้นที่ป่าชายเลนในเมืองระยองได้ทั้งทางตรงและทางอ้อม สร้างรายได้เพิ่มขึ้นให้กับชุมชนโดยรอบ ส่งผลดีต่อคุณภาพชีวิตทางด้านเศรษฐกิจ และสังคม เพื่อรองรับระเบียงเศรษฐกิจภาคตะวันออก หรือ EEC ซึ่งถือเป็นการเพิ่มพื้นที่ป่า หรือพื้นที่สีเขียวและใช้เป็นโมเดลสำหรับการพัฒนาป่าในเมืองในอนาคต ทั้งนี้ ยังมีโครงการส่งเสริม ปลูกต้นไม้ชายฝั่ง (ต้นลำภู) เพื่อฟื้นฟูหิ่งห้อย กิจกรรมปล่อยพ่อแม่พันธุ์ปู ปล่อยพันธุ์สัตว์น้ำ เพื่อเป็นโมเดลสำหรับการพัฒนาป่าในเมืองให้เกิดความยั่งยืนต่อไปด้วย

ที่มา : https://www.thaigov.go.th/news/contents/details/69271