รัฐบาลไทย-ข่าวทำเนียบรัฐบาล-ไทยเป็นเจ้าภาพการประชุมคณะทำงานความร่วมมือด้านการเกษตรล้านช้าง-แม่โขง ครั้งที่ 5


วันพฤหัสบดีที่ 15 มิถุนายน 2566
ไทยเป็นเจ้าภาพการประชุมคณะทำงานความร่วมมือด้านการเกษตรล้านช้าง-แม่โขง ครั้งที่ 5
ไทยเป็นเจ้าภาพการประชุมคณะทำงานความร่วมมือด้านการเกษตรล้านช้าง-แม่โขง ครั้งที่ 5
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เปิดเผยภายหลังได้รับมอบหมายจากปลัดกระทรวงเกษตรและสหกรณ์ (นายประยูร อินสกุล) ให้เป็นประธานการประชุมคณะทำงานความร่วมมือด้านการเกษตร ล้านช้าง-แม่โขง ครั้งที่ 5 (The 5th Meeting of Lancang – Mekong Cooperation (LMC) Joint Working Group on Agriculture) ร่วมกับ กระทรวงเกษตรป่าไม้และประมง กัมพูชา กระทรวงเกษตรและกิจการชนบท สาธารณรัฐประชาชนจีน กระทรวงกสิกรรมและป่าไม้ สาธารณรัฐประชาธิปไตยประชาชนลาว กระทรวงเกษตร ปศุสัตว์ และการชลประทาน สาธารณรัฐแห่งสหภาพเมียนมา และกระทรวงเกษตรและพัฒนาชนบท สาธารณรัฐสังคมนิยมเวียดนาม พร้อมด้วยผู้แทนจากหน่วยงานภายในสังกัดกระทรวงเกษตรและสหกรณ์ ณ ห้องประชุม 134 กระทรวงเกษตรและสหกรณ์ และผ่านระบบการประชุมทางไกล (Video Conference) ว่า ที่ประชุมรับทราบความก้าวหน้าการดำเนินโครงการความร่วมมือภายใต้กรอบ LMC (LMC Project) ระหว่างปี 2564-2565 ซึ่งได้รับการสนับสนุนงบประมาณจากกองทุนพิเศษกรอบความร่วมมือแม่โขง-ล้านช้าง
ทั้งนี้ กระทรวงเกษตรและสหกรณ์ ประเทศไทย ได้รายงานความก้าวหน้าการดำเนินโครงการของประเทศไทย ตั้งแต่ปี 2561-ปัจจุบัน ทั้งสิ้น 8 โครงการ อาทิ 1) โครงการ Development of Rice Pest and Natural Disasters Monitoring, Forecasting and Warning Center for Sustainable Rice Production under Climate Change in Mekong-Lancang Sub-Region 2) โครงการ Development and Implementation of Common Rice Products Standard in Mekong-Lancang Countries 3) โครงการ Promoting Integrated and Sustainable Agriculture System in Lancang Mekong Countries 4) โครงการ Expansion and Development of Forage Seed Trade Cooperation 5) โครงการ Development and Promotion of Soil Doctor Program for Sustainable Land and Agricultural Management Practices in Lancang-Mekong Countries 6) โครงการ Regional Participatory Implementation of Integrated Pest Management System 7) โครงการ Research for Appropriate Tree-Based Cropping Systems for Highland Area in Northern Thailand และ 8) โครงการ Development of Sustainable Green Manure Seed Community in Mekong Region
นอกจากนี้ที่ประชุมได้หารือถึงแผนการดำเนินงานระยะ 5 ปี ด้านการเกษตร (5-Year Plan of LMC Agricultural Cooperation (2023-2027) ซึ่งจะเป็นประโยชน์อย่างยิ่งต่อทั้งประเทศสมาชิกลุ่มแม่น้ำโขงและสาธารณรัฐประชาชนจีนในการเสริมสร้างความร่วมมือด้านการเกษตรและความมั่งคงทางอาหารในภูมิภาค การแลกเปลี่ยนความรู้และความร่วมมือด้านเทคโนโลยีการเกษตร การเสริมสร้างระบบการเกษตรที่ยั่งยืนเพื่อพัฒนาคุณภาพและความปลอดภัยของสินค้าเกษตร รวมไปถึงการส่งเสริมด้านการค้าและการลงทุนระหว่างประเทศสมาชิกในอนาคต
สำหรับการประชุมคณะทำงานความร่วมมือด้านการเกษตรล้านช้าง-แม่โขง ครั้งที่ 6 (The 6th Meeting of Lancang – Mekong Cooperation (LMC) Joint Working Group on Agriculture) จะจัดขึ้นในปี 2567 ณ สาธารณรัฐสังคมนิยมเวียดนาม

ที่มา : https://www.thaigov.go.th/news/contents/details/69298