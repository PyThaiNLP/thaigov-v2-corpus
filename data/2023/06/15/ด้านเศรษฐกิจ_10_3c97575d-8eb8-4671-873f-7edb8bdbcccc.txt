รัฐบาลไทย-ข่าวทำเนียบรัฐบาล-สำนักงานเจ้าท่าภูมิภาคที่ 7 ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือ


วันพฤหัสบดีที่ 15 มิถุนายน 2566
สำนักงานเจ้าท่าภูมิภาคที่ 7 ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือ
...
สำนักงานเจ้าท่าภูมิภาคที่ 7 ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือ
จากนโยบายรัฐบาล และกระทรวงคมนาคม กรมเจ้าท่า ดำเนินการดูแลความปลอดภัยและอำนวยความสะดวกประชาชนในการเดินทางทางน้ำ ดังนี้
- สำนักงานเจ้าท่าภูมิภาคสาขาหนองคาย ได้ออกตรวจตราความปลอดภัยทางน้ำ บริเวณท่าเทียบเรือโดยสารต่าง ๆ ดังนี้ ท่าเรือวัดพระธาตุหล้าหนอง ท่าเรือเทศบาลตำบลบึงโขงหลง ท่าเรือทะเลบัวแดง ท่าเรือด่านศุลกากรบึงกาฬ ท่าเรือศุลกากรปากชม ผู้โดยสาร 363 คน
- สำนักงานเจ้าท่าภูมิภาคสาขาอุบลราชธานี ดำเนินการดูแลความปลอดภัยและอำนวยความสะดวกประชาชนในการเดินทางทางน้ำ ได้มอบหมายให้พนักงานขนส่งประจำจุดจอดเรือ กำกับดูแลความปลอดภัยทางน้ำ ดังนี้ จุดจอดเรือสามพันโบก อำเภอโพธิ์ไทร จังหวัดอุบลราชธานี, จุดจอดเรือหาดสลึง อำเภอโพธิ์ไทร จังหวัดอุบลราชธานี จุดจอดเรือบ้านปากแซง ตำบลพะลาน อำเภอนาตาล จังหวัดอุบลราชธานี จุดจอดเรือแม่น้ำสองสี อำเภอโขงเจียม จังหวัดอุบลราชธานี และจุดจอดเรือหน้าที่ว่าการอำเภอโขงเจียม อำเภอโขงเจียม จังหวัดอุบลราชธานี ผู้โดยสาร 42 คน
- สำนักงานเจ้าท่าภูมิภาคสาขานครพนม ดำเนินการดูแลความปลอดภัยและอำนวยความสะดวกประชาชนในการเดินทางทางน้ำ ได้มอบหมายให้พนักงานขนส่งประจำจุดจอดเรือ กำกับดูแลความปลอดภัยทางน้ำ ดังนี้ ท่าเทียบเรือและโดยสารเทศบาลนครพนม อำเภอเมืองนครพนม จังหวัดนครพนม ท่าเทียบเรือบ้านโพธิ์ชัย ตำบลไผ่ล้อม อำเภอบ้านแพง จังหวัดนครพนม จำนวนผู้โดยสาร 469 คน
- สำนักงานเจ้าท่าภูมิภาคสาขาขอนแก่น ดำเนินการดูแลความปลอดภัยและอำนวยความสะดวกประชาชนในการเดินทางทางน้ำ ได้มอบหมายให้พนักงานขนส่งประจำจุดจอดเรือ กำกับดูแลความปลอดภัยทางน้ำแก่ผู้โดยสาร ดังนี้ จุดจอดบางแสนสอง เขื่อนอุบลรัตน์ อำเภออุบลรัตน์ จังหวัดขอนแก่น จุดจอดเรือสะพานเทพสุดา เขื่อนลำปาว อำเภอสหัสขันธ์ จังหวัดกาฬสินธุ์ และจุดจอดเรือข้ามฟากบ้านดงน้อย เขื่อนลำปาว อำเภอสหัสขันธ์ จังหวัดกาฬสินธุ์ จำนวนผู้โดยสาร 228 คน
ทั้งนี้ ได้กำชับพนักงานขนส่งประจำจุดจอดเรือ ทำการตรวจสอบความพร้อมของเรือโดยสาร นายท้ายเรือ เอกสารประจำเรือ และอุปกรณ์ช่วยชีวิตบนเรือโดยสารก่อนออกเรือให้บริการประชาชนและนักท่องเที่ยว และให้สวมใส่เสื้อชูชีพตลอดเวลาขณะเดินทางทางน้ำ หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/69278