รัฐบาลไทย-ข่าวทำเนียบรัฐบาล-รมเจ้าท่า จัดประชุมพิจารณาแผนแก้ไข (Corrective Action Plan, CAP) จากผลการตรวจสอบประเทศไทย ขององค์การทางทะเลระหว่างประเทศ (International Maritime Organization : IMO)


วันพุธที่ 14 มิถุนายน 2566
รมเจ้าท่า จัดประชุมพิจารณาแผนแก้ไข (Corrective Action Plan, CAP) จากผลการตรวจสอบประเทศไทย ขององค์การทางทะเลระหว่างประเทศ (International Maritime Organization : IMO)
...
กรมเจ้าท่า จัดประชุมพิจารณาแผนแก้ไข (Corrective Action Plan, CAP) จากผลการตรวจสอบประเทศไทย ขององค์การทางทะเลระหว่างประเทศ (International Maritime Organization : IMO)
ตามที่ประเทศไทย ได้รับการตรวจประเมินจาก องค์การทางทะเลระหว่างประเทศ ( IMO ) เมื่อวันที่ 20 กุมภาพันธ์ 2566 ที่ผ่านมา โดยผลการประเมินประเทศสมาชิกองค์การทางทะเลระหว่างประเทศภาคบังคับ (IMSAS) ปรากฏว่าประเทศไทยสามารถดำเนินการได้ตามมาตรฐานของ IMO และพบข้อบกพร่องที่ควรปรับปรุง 4 ข้อ โดยให้ กรมเจ้าท่า กระทรวงคมนาคม จัดทำแผนแก้ไข (Corrective Action Plan, CAP) ข้อบกพร่อง (Findings) ให้แล้วเสร็จภายใน 90 วัน
วันที่ 12 มิถุนายน 2566 นายภูริพัฒน์ ธีระกุลพิศุทธิ์ รองอธิบดีกรมเจ้าท่า (ด้านปลอดภัย) กระทรวงคมนาคม เป็นประธานการประชุมพิจารณาแผนแก้ไข (Corrective Action Plan, CAP) จากผลการตรวจสอบประเทศไทย ขององค์การทางทะเลระหว่างประเทศ (International Maritime Organization : IMO ) เพื่อให้การดำเนินการจัดทำแผนแก้ไขฯ เป็นไปด้วยความเรียบร้อย เหมาะสมและสามารถนำมาเป็นแนวทางในการขับเคลื่อนการดำเนินการ ณ ห้องประชุมวิสูตรสาครดิษฐ์ อาคาร 162 ปี ชั้น 4 กรมเจ้าท่า โดยมี ผู้แทนจากสำนักมาตรฐานทะเบียนเรือ ผู้แทนจากสำนักมาตรฐานเรือ ผู้แทนจากกองกิจการระหว่างประเทศ และผู้แทนจากสำนักกฎหมาย กรมเจ้าท่า เข้าร่วมประชุม พร้อมด้วย หน่วยงานภายนอก ได้แก่ สำนักงานคณะกรรมการค้นหาและช่วยเหลืออากาศยานและเรือที่ ประสบภัย (สกชย.) สำนักงานสืบสวนอุบัติเหตุทางน้ำ (สอน.) ศูนย์อำนวยการรักษาผลประโยชน์ของชาติทางทะเล (ศรชล.) และบริษัท โทรคมนาคมแห่งชาติ จำกัด (มหาชน)
ทั้งนี้ในที่ประชุม ได้ร่วมกันพิจารณาแผนแก้ไขฯ ข้อบกพร่องทั้ง 4 ข้อ ประกอบด้วย ข้อบกพร่อง 1 (Findings 1) การดำเนินการตรวจสอบเรือในฐานะรัฐเจ้าของธง (Flag state) ไม่เพียงพอที่จะยืนยันว่าคุณสมบัติของเรือและคนประจำเรือเป็นไปตามข้อบังคับขององค์การทางทะเลระหว่างประเทศ ข้อบกพร่อง 2 (Findings 2) ไม่พบรายงานการสอบสวนกรณีอุบัติเหตุทางทะเลร้ายแรง (very serious marine casuaties) ที่เกิดขึ้นกับเรือสัญชาติไทยในปี 2555 และ 2559 การใช้งานระบบ THISIS ร่วมกับระบบทะเบียนเรือ ข้อบกพร่อง 3 (Findings 3) ไม่พบข้อตกลงที่เป็นลายลักษณ์อักษรระหว่างกรมเจ้าท่าและองค์กรที่ได้รับการยอมรับ (Recognized Organization) จากกรมเจ้าท่าให้มีอำนาจในการตรวจสอบและออกใบอนุญาตเรือ และข้อบกพร่อง 4 (Findings 4) หน่วยงานค้นหาและช่วยเหลือยังไม่มีระบบในการเข้าถึงแผนการค้นหาและช่วยเหลือของเรือโดยสารที่เข้า-ออกประเทศไทยเป็นประจำ เพื่ออำนวยความสะดวกในการร่วมมือกันระหว่างหน่วยงานค้นหาและช่วยเหลือเรือในกรณีฉุกเฉิน ทั้งนี้เพื่อให้การจัดทำแผนแก้ไขฯ เป็นที่ยุติและเสร็จสิ้นทันตามกำหนดนำส่งหัวหน้าคณะผู้ตรวจสอบ (ATL) ต่อไป

ที่มา : https://www.thaigov.go.th/news/contents/details/69255