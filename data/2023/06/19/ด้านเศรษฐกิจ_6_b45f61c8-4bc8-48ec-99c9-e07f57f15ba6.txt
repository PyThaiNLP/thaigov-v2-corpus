รัฐบาลไทย-ข่าวทำเนียบรัฐบาล-บทวิเคราะห์จาก krungthai compass เรื่อง “Digital Nomad  เทรนด์ฮิต ติดลมบน สร้างโอกาสท่องเที่ยวไทย”


วันจันทร์ที่ 19 มิถุนายน 2566
19/06/2566
พิมพ์
บทวิเคราะห์จาก krungthai compass เรื่อง “Digital Nomad  เทรนด์ฮิต ติดลมบน สร้างโอกาสท่องเที่ยวไทย”
หลังจากการแพร่ระบาดของโควิด-19 ส่งผลให้นักท่องเที่ยวกลุ่ม Digital Nomad ทั่วโลก เติบโตขึ้นอย่างก้าวกระโดดจาก 15.2 ล้านคน ในปี 2562 เป็น 35 ล้านคนในปี 2565 หรือเติบโตขึ้นกว่า 130% และมีโอกาสแตะระดับ 60 ล้านคน ในปี 2573
Key Highlights
- หลังจากการแพร่ระบาดของโควิด-19 ประกอบกับการพัฒนาของเทคโนโลยีในปัจจุบัน ทำให้ไลฟ์สไตล์ในการทำงานของผู้คนเปลี่ยนแปลงไป ส่งผลให้นักท่องเที่ยวกลุ่ม Digital Nomad ทั่วโลก เติบโตขึ้นอย่างก้าวกระโดดจาก 15.2 ล้านคน ในปี 2562 เป็น 35 ล้านคนในปี 2565 หรือเติบโตขึ้นกว่า 130% และมีโอกาสแตะระดับ 60 ล้านคน ในปี 2573
- จุดเด่นของนักท่องเที่ยวกลุ่ม Digital Nomad คือ การมีระยะเวลาพำนักเฉลี่ยสูงถึง 6 เดือน ส่งผลให้มีการใช้จ่ายมากกว่านักท่องเที่ยวโดยทั่วไปกว่า 56% อีกทั้งไม่ได้มีฤดูกาลท่องเที่ยวที่ชัดเจนแบบนักท่องเที่ยวกลุ่ม Mass ทำให้สามารถเดินทางมาท่องเที่ยวได้ตลอดทั้งปี
- ธุรกิจที่ได้รับประโยชน์จากนักท่องเที่ยวกลุ่ม Digital Nomad โดยตรง ได้แก่ 1) ธุรกิจที่พักแรม และร้านอาหาร 2) ธุรกิจบริการเช่ารถจักรยานยนต์ 3) ธุรกิจที่เกี่ยวข้องกับการสร้าง Community เช่น การจัดกรุ๊ปทัวร์ทำกิจกรรมต่างๆ และ 4) ธุรกิจโทรคมนาคม และยังส่งผลดีต่อธุรกิจต่อเนื่อง อาทิ 1) ธุรกิจค้าปลีก 2) ธุรกิจสถานบันเทิง และ 3) ธุรกิจการแพทย์ ทั้งสถานพยาบาลและร้านขายยา

ที่มา : https://www.thaigov.go.th/news/contents/details/69398