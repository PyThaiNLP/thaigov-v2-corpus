รัฐบาลไทย-ข่าวทำเนียบรัฐบาล-สหรัฐคงสถานะไทย “เทียร์ 2” ทุกหน่วยงานพร้อมเดินหน้าแก้ปัญหาการค้ามนุษย์ต่อเนื่อง


วันจันทร์ที่ 19 มิถุนายน 2566
สหรัฐคงสถานะไทย “เทียร์ 2” ทุกหน่วยงานพร้อมเดินหน้าแก้ปัญหาการค้ามนุษย์ต่อเนื่อง
.....
กระทรวงแรงงาน เผยกระทรวงการต่างประเทศสหรัฐอเมริกาได้แสดงรายงานสถานการณ์การค้ามนุษย์ ประจำปี ค.ศ. 2023 (Trafficking In Person (TIP) Report 2023) พบว่า ประเทศไทยยังคงได้รับการจัดอันดับให้อยู่ใน “Tier 2″ เช่นเดียวกับปีที่ผ่านมา
.
โดยในปีที่ผ่านมา หน่วยงานที่เกี่ยวข้องได้ขับเคลื่อนการดําเนินการในด้านต่าง ๆ :
.
• ยกระดับสำนักงานเลขานุการศูนย์บัญชาการป้องกันการค้ามนุษย์ด้านแรงงานให้เป็น “หน่วยงานระดับกอง” สามารถสั่งการให้การปฏิบัติงานเกิดความคล่องตัว
• บังคับใช้มาตรฐานการปฏิบัติงาน (SOP) ตรวจคัดกรองเบื้องต้นเพื่อผู้ที่อาจเป็นผู้เสียหายจากการบังคับใช้แรงงานหรือบริการ
• เพิ่มขีดความสามารถของเจ้าหน้าที่ในการบังคับใช้กฎหมายที่เกี่ยวข้องกับการค้ามนุษย์
• เพิ่มพนักงานตรวจแรงงานในแรงงานกลุ่มเสี่ยง
.
ปัจจุบันได้ดำเนินการบูรณาการความร่วมมือกับหน่วยงานที่เกี่ยวข้อง เพื่อขับเคลื่อนนโยบายดังกล่าว เช่น
.
• การตรวจแรงงานที่ศูนย์ PIPO ในพื้นที่ 22 จังหวัดชายทะเล
• ตรวจแรงงานเชิงคุณภาพในสถานประกอบการทั่วไป
• ตรวจสถานประกอบกิจการที่เสี่ยงต่อการใช้แรงงานเด็ก แรงงานบังคับ การค้ามนุษย์ด้านแรงงาน
• ส่งเสริมให้สถานประกอบการนำแนวปฏิบัติการใช้แรงงานที่ดี (Good Labour Practices) ไปใช้
• ประสานความร่วมมือกับสหรัฐอเมริกาด้านการป้องกัน
.
อ่านเพิ่มเติม คลิก https://www.thaigov.go.th/news/contents/details/69320
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69383