รัฐบาลไทย-ข่าวทำเนียบรัฐบาล-ประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้


วันจันทร์ที่ 19 มิถุนายน 2566
ประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้
รองปลัด ฯ นายอภัย ประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ.2566
วันจันทร์ที่ 19 มิถุนายน 2566 นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ.2566 ผ่านการประชุมทางไกลออนไลน์ (Zoom Meeting) โดยติดตามความก้าวหน้ารายสินค้าที่สำคัญดังนี้
1) กาแฟ ติดตามความก้าวหน้าการปลูกกาแฟ และความต้องการปลูกกาแฟ ในสวนยางพาราและสวนมะพร้าว เกษตรกรมีความต้องการเพิ่มพื้นที่ปลูกกาแฟโรบัสต้า โดยความต้องการปลูก เป็นการส่งเสริมการปลูกกาแฟในสวนผลไม้แบบผสมผสาน/แนวริมแปลงเป็นแนวรั้วกันชน
2) พืชอาหารสัตว์ การเตรียมพื้นที่เพาะปลูกพืชอาหารสัตว์ ดำเนินการส่งเสริมให้มีการปลูกอาหารสัตว์ใช้เลี้ยงสัตว์ในระยะยาวให้มากขึ้น ในพื้นที่จังหวัดชายแดนภาคใต้
3) โคเนื้อ การคัดเลือกกลุ่มเข้าร่วมโครงการโคบาลชายแดนใต้ ปัจจุบัน ลุ่มเกษตรกรส่งใบสมัคร เข้าร่วมแล้ว 5 กลุ่ม จาก 6 กลุ่ม ซึ่งอยู่ระหว่างตรวจสอบเอกสาร และจะมีการประชุมคณะกรรมกาขับเคลื่อนโครงการโคบาลชายแดนใต้ เพื่อลงประเมินพื้นที่ต่อไป

ที่มา : https://www.thaigov.go.th/news/contents/details/69418