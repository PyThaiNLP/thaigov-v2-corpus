รัฐบาลไทย-ข่าวทำเนียบรัฐบาล-ผู้ตรวจฯ เดชา ลงพื้นที่ติดตามและรับฟังการดำเนินงานของบริษัท ไทยนำมันสำปะหลัง จำกัด ที่สมัครเข้าร่วมรับรางวัลอุตสาหกรรม


วันจันทร์ที่ 19 มิถุนายน 2566
19/06/2566
พิมพ์
ผู้ตรวจฯ เดชา ลงพื้นที่ติดตามและรับฟังการดำเนินงานของบริษัท ไทยนำมันสำปะหลัง จำกัด ที่สมัครเข้าร่วมรับรางวัลอุตสาหกรรม
ผู้ตรวจฯ เดชา ลงพื้นที่ติดตามและรับฟังการดำเนินงานของบริษัท ไทยนำมันสำปะหลัง จำกัด ที่สมัครเข้าร่วมรับรางวัลอุตสาหกรรม
วันที่ 15 มิถุนายน 2566 นายสุรศักดิ์ อักษรกุล รองผู้ว่าราชการจังหวัดอุดรธานี ร่วมกับ นายเดชา จาตุธนานันท์ ผู้ตรวจราชการกระทรวงอุตสาหกรรม นายฐิติณัฎฐ์ มุณีรัตน์ อุตสาหกรรมจังหวัดอุดรธานี และคณะเจ้าหน้าที่ ลงพื้นที่ตรวจติดตามและรับฟังการดำเนินงานของสถานประกอบการที่จะสมัครเข้ารับรางวัลอุตสาหกรรม ของบริษัท ไทยนำมันสำปะหลัง จำกัด ที่มีการนำกากและเปลือกมันมาให้ชุมชนให้เป็นวัตถุดิบในการเพาะเห็ดฟาง ช่วยลดต้นทุนและสร้างรายได้ให้ชุมชน ตามแนวทางขับเคลื่อน “MIND" ใช้ “หัว” และ “ใจ” ปั้นอุตสาหกรรมคู่ชุมชน ให้สมดุลและยั่งยืน
ทั้งนี้ คณะผู้บริหารและเจ้าหน้าที่ ได้ลงพื้นที่เยี่ยมครัวเรือนที่เข้าร่วมโครงการเพาะปลูกเห็ดฟางจากการสนับสนุนกากมันสำปะหลัง จาก บริษัท ไทยนำมันสำปะหลัง จำกัด โดยปัจจุบันสามารถจำหน่ายเห็ดฟางสร้างรายได้ให้ครอบครัวถึง 90,000 บาทต่อเดือน นับได้ว่าเป็นต้นแบบการดำเนินงานตามแนวทาง 4 มิติ ของกระทรวงอุตสาหกรรม ที่ทำให้ภาคอุตสาหกรรมเป็นที่รักและสามารถอยู่ร่วมกับชุมชนได้

ที่มา : https://www.thaigov.go.th/news/contents/details/69381