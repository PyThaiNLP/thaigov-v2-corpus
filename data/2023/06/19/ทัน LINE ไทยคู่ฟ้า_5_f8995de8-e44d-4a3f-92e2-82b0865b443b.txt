รัฐบาลไทย-ข่าวทำเนียบรัฐบาล-สำเร็จ! JOB EXPO THAILAND 2023 ปชช. ร่วมงานกว่า 6 หมื่นคน เสริมโอกาสด้านอาชีพให้คนไทย


วันจันทร์ที่ 19 มิถุนายน 2566
สำเร็จ! JOB EXPO THAILAND 2023 ปชช. ร่วมงานกว่า 6 หมื่นคน เสริมโอกาสด้านอาชีพให้คนไทย
.....
กระทรวงแรงงาน เผยผลการงาน JOB EXPO THAILAND 2023 ที่จัดขึ้น เมื่อวันที่ 8 - 10 มิ.ย. 66 ณ ศูนย์นิทรรศการและการประชุมไบเทค กรุงเทพฯ มีผู้สนใจเข้าร่วมงาน รวมทั้งสิ้น 65,324 คน ในจำนวนนี้มีผู้ลงทะเบียนสมัครทำงานในประเทศ 19,347 คน และสมัครงานผ่านระบบออนไลน์ 7,739 คน รวมใช้บริการสมัครงาน 33,957 ครั้ง
.
5 ตำแหน่งแรกที่คนสมัครมากที่สุด
พนักงานบริการลูกค้า
พนักงานขายในสถานประกอบการค้าปลีก
แรงงานด้านการผลิต
พนักงานบริการท่าอากาศยาน
และ เสมียน/พนักงานทั่วไป/พนักงานธุรการ
.
ขณะที่มีผู้แจ้งความประสงค์ไปทำงานที่ต่างประเทศ 7,009 คน โดย 5 อันดับแรก ที่แรงงานไทยสนใจไปทำงาน ได้แก่ สหรัฐอเมริกา ไต้หวัน ญี่ปุ่น อังกฤษ สาธารณรัฐเกาหลี
.
นอกจากนี้ ภายในงานยังมีการส่งเสริมการประกอบอาชีพให้กลุ่ม นักเรียน นักศึกษา ผู้สูงอายุ ผู้พิการ ทหารเตรียมปลดประจำการ ผู้พ้นโทษ และผู้ว่างงานได้มีงานทำ ผ่านกิจกรรมทดสอบความพร้อมทางอาชีพ การแนะแนวอาชีพ และบริการคลินิกอาชีพ เรียนรู้อาชีพผ่านโลกเสมือนจริง (Virtual reality : VR) ถือเป็นก้าวสำคัญที่ช่วยส่งเสริมให้คนไทยมีงานทำ เพิ่มทักษะในการสร้างอาชีพ ให้สอดคล้องกับความต้องการของตลาดแรงงานในปัจจุบัน
.
อ่านเพิ่มเติม คลิก https://www.thaigov.go.th/news/contents/details/69302
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69410