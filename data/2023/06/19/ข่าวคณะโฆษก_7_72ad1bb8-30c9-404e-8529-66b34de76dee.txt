รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ให้กำลังใจทีมไทยแลนด์ในการนำเสนอตัวเป็นเจ้าภาพจัดงาน Specialised Expo 2028 Phuket Thailand เชิญชวนคนไทยลุ้น “ข่าวดี” พร้อม ๆ กัน 21 มิถุนายนนี้ ช่วง 6 โมงเย็น


วันจันทร์ที่ 19 มิถุนายน 2566
19/06/2566
พิมพ์
โฆษกรัฐบาลเผย นายกฯ ให้กำลังใจทีมไทยแลนด์ในการนำเสนอตัวเป็นเจ้าภาพจัดงาน Specialised Expo 2028 Phuket Thailand เชิญชวนคนไทยลุ้น “ข่าวดี” พร้อม ๆ กัน 21 มิถุนายนนี้ ช่วง 6 โมงเย็น
โฆษกรัฐบาลเผย นายกฯ ให้กำลังใจทีมไทยแลนด์ในการนำเสนอตัวเป็นเจ้าภาพจัดงาน Specialised Expo 2028 Phuket Thailand เชิญชวนคนไทยลุ้น “ข่าวดี” พร้อม ๆ กัน 21 มิถุนายนนี้ ช่วง 6 โมงเย็น
วันนี้ (วันที่ 19 มิถุนายน 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ติดตามและผลักดันการเสนอตัวเป็นเจ้าภาพจัดงาน Specialised Expo 2028 Phuket Thailand ภายใต้ธีมงานที่กำหนดไว้คือ “ชีวิตแห่งอนาคต แบ่งปันความรุ่งเรือง อยู่ร่วมกันเป็นหนึ่งเดียว”
โดยนายกรัฐมนตรีได้ให้กำลังใจและขอบคุณ “ทีมไทยแลนด์” ซึ่งพร้อมอย่างมากในการนำเสนอรอบสุดท้าย ที่กรุงปารีส ประเทศฝรั่งเศส และในวันพุธที่ 21 มิถุนายน นี้ ช่วง 6 โมงเย็น คนไทยทุกคนจะทราบผลไปพร้อมๆ กัน
นายกรัฐมนตรีขอเชิญชวนให้คนไทยทั้งประเทศ ร่วมส่งกำลังใจให้ผู้แทนประเทศไทยที่ได้ทำหน้าที่อย่างเต็มที่ ขอให้ประสบความสำเร็จในภารกิจครั้งยิ่งใหญ่นี้ โดยได้รับความไว้วางใจให้เป็นเจ้าภาพในการจัดงาน ตามที่เราทุกคนมุ่งหวัง
อนึ่ง นายกรัฐมนตรีเชื่อมั่นว่า ไทยได้โชว์ศักยภาพของ จ. ภูเก็ตอย่างเต็มที่ตลอดเกือบ 2 ปี ที่ผ่านมา ไม่เพียงแต่ประเทศสมาชิกองค์การนิทรรศการนานาชาติ (The Bureau International des Expositions : BIE) แต่ประเทศต่าง ๆ เห็นจุดแข็งของไทย ที่มีความพร้อมเป็นประเทศในภูมิภาคเอเชียตะวันออกเฉียงใต้ ประเทศแรกที่จะจัดงาน Expo มีความร่วมมือของทุกภาคส่วน โดยเฉพาะท้องถิ่นในการขับเคลื่อนการเสนอตัวฯ และมีการวางแผนว่าภายหลังการจัดงาน Expo site จะกลายเป็นศูนย์การแพทย์ฯ ศูนย์ประชุม และ สวนสาธารณะ และมีการออกแบบพื้นที่จัดงานที่เป็นมิตรต่อสิ่งแวดล้อม ฟื้นฟูระบบนิเวศในพื้นที่

ที่มา : https://www.thaigov.go.th/news/contents/details/69423