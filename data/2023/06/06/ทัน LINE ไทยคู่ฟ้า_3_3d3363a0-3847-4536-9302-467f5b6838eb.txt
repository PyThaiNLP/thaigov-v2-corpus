รัฐบาลไทย-ข่าวทำเนียบรัฐบาล-ไทยปรับเกณฑ์ค่ามาตรฐาน PM2.5 ใหม่ เป็นไม่เกิน 37.5 มคก./ลบม. ตามมาตรฐานองค์การอนามัยโลก


วันอังคารที่ 6 มิถุนายน 2566
ไทยปรับเกณฑ์ค่ามาตรฐาน PM2.5 ใหม่ เป็นไม่เกิน 37.5 มคก./ลบม. ตามมาตรฐานองค์การอนามัยโลก
.....
กระทรวงทรัพยากรธรรมชาติและสิ่งแวดล้อม เผยตั้งแต่วันที่ 1 มิ.ย. 66 เป็นต้นไป จะเริ่มใช้ค่าดัชนีคุณภาพอากาศ (Air Quality Index: AQI) ตามค่ามาตรฐาน PM2.5 ใหม่ในประเทศ โดยปรับให้มีความเข้มข้นขึ้น จากเดิมต้องไม่เกิน 50 ไมโครกรัมต่อลูกบาศก์เมตร (มคก./ลบ.ม.) เป็นไม่เกิน 37.5 มคก./ลบ.ม. เพื่อให้เป็นไปตามหลักเกณฑ์มาตรฐานขององค์การอนามัยโลก ในส่วนของค่าดัชนีคุณภาพอากาศ จะยังคงมีการแสดงสีเป็น 5 ระดับ คือ ฟ้า เขียว เหลือง ส้ม และแดง
.
นอกจากนี้ จะปรับการเตือนมลพิษจากฝุ่น PM2.5 ระดับสีแดงจากเดิมค่า AQI 91 เป็น 75.1 มคก.ต่อลบ.ม. เพื่อปรับความหมายและข้อความคำเเจ้งเตือนการแนะนำการปฏิบัติตนสำหรับประชาชนในการดูแลสุขภาพใหม่
.
พร้อมเร่งสร้างการรับรู้ถึงค่ามาตรฐานใหม่ ให้ส่วนราชการและประชาชนเข้าใจข้อมูลที่ถูกต้องตรงกัน และร่วมกันแก้ไขปัญหามลภาวะทางอากาศได้ ส่วนปัญหาหมอกควันข้ามแดน จะยกระดับแนวทางความร่วมมือกับประเทศเพื่อนบ้าน แก้ไขปัญหาที่เกิดขึ้นร่วมกันอย่างเป็นมาตรฐาน และแจ้งเตือนข้อมูลข่าวสารให้ได้มากที่สุด เพื่อแก้ไขปัญหาภาวะทางอากาศอย่างจริงจังต่อไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68912