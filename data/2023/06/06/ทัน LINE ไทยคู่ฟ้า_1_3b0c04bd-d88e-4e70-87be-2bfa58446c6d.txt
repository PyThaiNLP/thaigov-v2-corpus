รัฐบาลไทย-ข่าวทำเนียบรัฐบาล-มอเตอร์เวย์ M81 “บางใหญ่ - กาญจนบุรี” คืบหน้า 90% เตรียมเปิดทดลองใช้ฟรี 3 เดือน ปลายปีนี้


วันอังคารที่ 6 มิถุนายน 2566
มอเตอร์เวย์ M81 “บางใหญ่ - กาญจนบุรี” คืบหน้า 90% เตรียมเปิดทดลองใช้ฟรี 3 เดือน ปลายปีนี้
.....
อัปเดตโครงการทางหลวงพิเศษระหว่างเมือง (มอเตอร์เวย์) M81 บางใหญ่ - กาญจนบุรี ซึ่งเป็นหนึ่งโครงการที่สําคัญและมีความจําเป็นเร่งด่วน ซึ่งบรรจุอยู่ในแผนมาตรการเร่งรัดการลงทุน Action Plan ของกระทรวงคมนาคม และมาตรการเร่งรัดโครงการให้เอกชนร่วมลงทุนในกิจการของรัฐ หรือ PPP Fast Track ของกระทรวงการคลัง เพื่อเร่งรัดการลงทุนโครงการขนาดใหญ่ให้เกิดผลเป็นรูปธรรมโดยเร็ว เริ่มดำเนินโครงการตั้งแต่ปี 2559 ซึ่งรัฐบาลได้เร่งรัดการดำเนินงานก่อสร้างให้เป็นไปตามแผนงานที่กำหนด ล่าสุด การก่อสร้างมีความคืบหน้า 90.21% (ข้อมูล ณ มี.ค. 66)
.
โครงการดังกล่าวมีระยะทาง 96 กิโลเมตร ผ่าน 4 จังหวัด ได้แก่ กรุงเทพมหานคร นนทบุรี นครปฐม และกาญจนบุรี จะทำให้การเดินทางจากกรุงเทพฯ และปริมณฑล ไปยังภาคตะวันตกของประเทศ สะดวกและ ประหยัดเวลาขึ้น
.
ที่สำคัญช่วยให้การเดินทางจาก อ.บางใหญ่ - กาญจนบุรี ใช้เวลาเพียง 50 นาที เมื่อเปรียบเทียบกับการเดินทางโดยใช้ทางหลวงแผ่นดิน ซึ่งใช้เวลาประมาณ 2 ชม. 30 นาที และเตรียมเปิดให้ประชาชนทดสอบใช้บริการฟรี 3 เดือน คาดว่าจะเริ่มเปิดให้ใช้งานช่วงเดือนก.ย. หรือ ต.ค. 67
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68910