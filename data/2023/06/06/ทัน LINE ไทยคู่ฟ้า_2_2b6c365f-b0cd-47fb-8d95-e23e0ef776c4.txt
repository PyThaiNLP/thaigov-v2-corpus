รัฐบาลไทย-ข่าวทำเนียบรัฐบาล-ไทย - เอมิเรตส์ จับมือ ร่างความตกลง CEPA คาด เพิ่ม GDP ไทยกว่า หมื่นล้านบาท


วันอังคารที่ 6 มิถุนายน 2566
ไทย - เอมิเรตส์ จับมือ ร่างความตกลง CEPA คาด เพิ่ม GDP ไทยกว่า หมื่นล้านบาท
.....
กระทรวงพาณิชย์ เจรจาจัดทำความตกลงหุ้นส่วนทางเศรษฐกิจ CEPA (Comprehensive Economic Partnership Agreement) ระหว่างไทย-สหรัฐอาหรับเอมิเรตส์ (UAE) รอบแรก ณ นครดูไบ สหรัฐอาหรับเอมิเรตส์ โดยได้เริ่มยกร่างข้อบทความตกลง เช่น การค้าสินค้า กฎถิ่นกำเนิดสินค้า พิธีการศุลกากรและการอำนวยความสะดวกทางการค้า มาตรการเยียวยาทางการค้า การค้าบริการและการค้าดิจิทัล ทรัพย์สินทางปัญญา ความโปร่งใสในการจัดซื้อจัดจ้างโดยรัฐ และความร่วมมือทางเศรษฐกิจ และวิสาหกิจขนาดกลาง ขนาดย่อม และรายย่อย (MSMEs) ตั้งเป้าจะสรุปผลการเจรจาให้ได้ภายใน 6 เดือน
.
หากการเจรจา CEPA บรรลุผลสำเร็จ จะส่งผลให้ผลิตภัณฑ์มวลรวม (GDP) ไทย เพิ่มขึ้นถึง 1.08 – 1.2 หมื่นล้านบาท ภาพรวมการส่งออกของไทยจะขยายตัวเพิ่มขึ้น 6,494 – 8,305 ล้านบาท โดยคาดว่าสินค้าที่จะส่งออกได้มากขึ้น คือ สินค้าอาหาร สิ่งทอและเครื่องแต่งกาย ผลิตภัณฑ์ที่ทำจากหนังสัตว์ ไม้ ยาง พลาสติก เคมีภัณฑ์ เครื่องใช้ไฟฟ้าและอิเล็กทรอนิกส์ ยานยนต์และชิ้นส่วน
.
อ่านเพิ่มเติม คลิก >> https://www.thaigov.go.th/news/contents/details/68794
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/68911