รัฐบาลไทย-ข่าวทำเนียบรัฐบาล-กรมเจ้าท่า ประชาสัมพันธ์ขุดลอกร่องน้ำคลองควายกลางและคลองควายใหญ่ อำเภอควนขนุน จังหวัดพัทลุง


วันอังคารที่ 6 มิถุนายน 2566
กรมเจ้าท่า ประชาสัมพันธ์ขุดลอกร่องน้ำคลองควายกลางและคลองควายใหญ่ อำเภอควนขนุน จังหวัดพัทลุง
...
กรมเจ้าท่า ประชาสัมพันธ์ขุดลอกร่องน้ำคลองควายกลางและคลองควายใหญ่ อำเภอควนขนุน จังหวัดพัทลุง
กรมเจ้าท่า โดย สำนักงานพัฒนาและบำรุงรักษาทางน้ำที่ 4 กระทรวงคมนาคม โดย นายภาณุ ภาศักดี วิศวกรโยธาชำนาญการพิเศษ รักษาการผู้อำนวยการสำนักงานพัฒนาและบำรุงรักษาทางน้ำที่ 4 ได้ มอบหมายให้ นายวรรณทิพย์ คำแป้น หัวหน้างานซ่อมบำรุง พร้อมด้วย คณะทำงานประชาสัมพันธ์ ร่วมกันดำเนินการจัดประชาสัมพันธ์ "ระหว่างดำเนินการขุดลอก" บริเวณร่องน้ำคลองควายกลางและคลองควายใหญ่ อำเภอควนขนุน จังหวัดพัทลุง ใช้เรือเจ้าท่า ข.39 เป็นเครื่องจักรในการปฏิบัติงานระยะทางตามแผนงาน 2,810 เมตร เนื้อดินตามแผน 55,000 ลูกบาศก์เมตร งบประมาณ 1,900,000 บาท โดยมี ผู้ใหญ่บ้าน ประชาชนผู้มีส่วนได้ส่วนเสีย เข้าร่วมการประชาสัมพันธ์ พร้อมกันนี้ได้เปิดโอกาสให้ประชาชนได้สอบถามหรือข้อเสนอแนะต่าง ๆ โดยประชาชนได้ร่วมตอบแบบสอบถาม และพึงพอใจต่อโครงการร้อยละ 100
ทั้งนี้ ผลที่ได้จากโครงการ ฯ เรือสามารถเข้า - ออกร่องน้ำได้สะดวกและปลอดภัยตลอดเวลา ส่งเสริมอาชีพประมงในพื้นที่และบริเวณใกล้เคียง บำรุงรักษาร่องน้ำลดสิ่งกีดขวางเพิ่มประสิทธิภาพในการระบายน้ำออกสู่ทะเลน้อย ลดปัญหาอุทกภัยในพื้นที่ตำบลทะเลน้อย อำเภอควนขนุน จังหวัดพัทลุง ประชาชนจะได้รับประโยชน์จำนวนประมาณ 300 ครัวเรือน เรือขนาด 2 - 3 ตันกรอส จำนวนประมาณ 150 ลำ

ที่มา : https://www.thaigov.go.th/news/contents/details/68936