รัฐบาลไทย-ข่าวทำเนียบรัฐบาล-ทส. ร่วมวางพานพุ่มถวายราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี 


วันจันทร์ที่ 5 มิถุนายน 2566
ทส. ร่วมวางพานพุ่มถวายราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี
ทส. ร่วมวางพานพุ่มถวายราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี
ทส. ร่วมวางพานพุ่มถวายราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี
วันที่ 3 มิถุนายน 2566 เวลา 19.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายพิชิต สมบัติมาก รองปลัดกระทรวงทรัพยากรธรรมชาติและสิ่งแวดล้อม ในฐานะผู้แทนกระทรวงฯ เข้าร่วมพิธีจุดเทียนถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2566 โดยมี พลเอก ประยุทธ์ จันทร์โอชา นายกรัฐมนตรี เป็นประธานในพิธี ณ บริเวณมณฑลพิธีท้องสนามหลวง
โดยในวันเดียวกัน เวลา 17.30 น. นายพิชิต สมบัติมาก รองปลัดกระทรวงฯ ยังได้เป็นผู้แทนกระทรวงฯ ร่วมถวายเครื่องราชสักการะและวางพานพุ่ม เบื้องหน้าพระฉายาลักษณ์ สมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา เพื่อแสดงความจงรักภักดีและน้อมสำนึกในพระมหากรุณาธิคุณ ณ บริเวณมณฑลพิธีท้องสนามหลวง  ในโอกาสนี้ด้วย

ที่มา : https://www.thaigov.go.th/news/contents/details/68899