รัฐบาลไทย-ข่าวทำเนียบรัฐบาล-บสย. ผนึก หอการค้าไทย หนุน SMEs บุกตลาด Modern Trade


วันอังคารที่ 6 มิถุนายน 2566
06/06/2566
พิมพ์
บสย. ผนึก หอการค้าไทย หนุน SMEs บุกตลาด Modern Trade
​บสย. ผนึก หอการค้าไทย ยกระดับธุรกิจ SMEs สู่ Modern Trade ลงนามบันทึกข้อตกลง “โครงการ BUSINESS ACCELERATOR” เติมความรู้ด้านการเงิน ขอสินเชื่อ พัฒนาธุรกิจ
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) และ นายสนั่น อังอุบลกุล ประธานกรรมการหอการค้าไทยและสภาหอการค้าแห่งประเทศไทย ร่วมลงนามบันทึกข้อตกลงความร่วมมือ “โครงการ BUSINESS ACCELERATOR” เพื่อให้ผู้ประกอบการธุรกิจ ได้ประเมินความพร้อมของธุรกิจ เป็นแนวทางในการปรับปรุงและพัฒนาสู่โอกาสในการเตรียมความพร้อมยกระดับธุรกิจเข้าสู่ช่องทางขาย Modern Trade โดย บสย. จะให้การสนับสนุนผู้ประกอบการ SMEs ที่เข้าร่วมโครงการ เติมความรู้ เติมโอกาส และเติมทุน เพื่อให้ผู้ประกอบการ ได้ประเมินความพร้อมของธุรกิจ เป็นแนวทางในการปรับปรุงและพัฒนาสู่โอกาสในการเตรียมความพร้อมยกระดับธุรกิจเข้าสู่ช่องทางขาย Modern Trade และสร้างความเข้มแข็งให้กับผู้ประกอบการ SMEs
นายสนั่น กล่าวว่า โครงการ “BUSINESS ACCELERATOR” เป็นโครงการที่ช่วยยกระดับขีดความสามารถในการพัฒนาธุรกิจ ดำเนินโครงการต่อเนื่อง เป็นปีที่ 4 โดยปีนี้มี 4 พันธมิตรใหม่เข้าร่วมโครงการ คือ บสย. Toyota  CP Seeding และ MW ซึ่งรุ่นนี้ จะคัดเลือกผู้ประกอบการ SMEs ร่วมโครงการสูงสุดเกือบ 100 ราย  ผู้ประกอบการที่ผ่านโครงการ จะได้รับการส่งต่อเข้าสู่ช่องทางขาย Modern trade กับหน่วยงานพันธมิตร

ที่มา : https://www.thaigov.go.th/news/contents/details/68943