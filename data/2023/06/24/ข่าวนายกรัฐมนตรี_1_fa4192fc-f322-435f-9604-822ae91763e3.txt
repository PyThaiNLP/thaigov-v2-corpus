รัฐบาลไทย-ข่าวทำเนียบรัฐบาล-นายกฯ มอบรองเลขาธิการนายกรัฐมนตรีฝ่ายการเมือง เข้าเยี่ยมให้กำลังใจนักเรียน รร.ราชวินิต มัธยม ที่ได้รับบาดเจ็บจากเหตุถังดับเพลิงระเบิด


วันเสาร์ที่ 24 มิถุนายน 2566
24/06/2566
พิมพ์
นายกฯ มอบรองเลขาธิการนายกรัฐมนตรีฝ่ายการเมือง เข้าเยี่ยมให้กำลังใจนักเรียน รร.ราชวินิต มัธยม ที่ได้รับบาดเจ็บจากเหตุถังดับเพลิงระเบิด
นายกฯ มอบรองเลขาธิการนายกรัฐมนตรีฝ่ายการเมือง เข้าเยี่ยมให้กำลังใจนักเรียน รร.ราชวินิต มัธยม ที่ได้รับบาดเจ็บจากเหตุถังดับเพลิงระเบิด
วันที่ 24 มิถุนายน 2566 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า เมื่อช่วงเย็นวันที่ 23 มิถุนายน 2566 พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบให้นายประทีป กีรติเรขา รองเลขาธิการนายกรัฐมนตรีฝ่ายการเมือง เป็นผู้แทนนายกรัฐมนตรี นำกระเช้าเข้าเยี่ยมให้กำลังใจนักเรียนโรงเรียนราชวินิต มัธยม ที่ได้รับบาดเจ็บจากเหตุถังดับเพลิงระเบิด และเข้ารับการรักษาที่โรงพยาบาลกลาง และโรงพยาบาลวชิรพยาบาลรวม 8 ราย โดยมอบผ่านผู้ปกครองของนักเรียน
นอกจากนี้ มีนักเรียนเข้ารับการรักษาที่โรงพยาบาลเพิ่มเติม เป็นรายที่ 9 ภายหลังจากที่กลับไปพักฟื้นที่บ้านแล้วมีอาการ โดยผู้แทนนายกรัฐมนตรีจะนำกระเช้าของนายกรัฐมนตรี เข้าเยี่ยมให้กำลังใจรายนี้ ที่โรงพยาบาลวชิรพยาบาลในวันนี้ (24 มิถุนายน 2566)
“นายกรัฐมนตรีมีความห่วงใยพร้อมส่งกำลังใจให้นักเรียนที่ได้รับบาดเจ็บทุกคน ขอให้มีกำลังใจที่เข้มแข็งและมีสุขภาพแข็งแรงเป็นปกติในเร็ววัน โดยในส่วนของนักเรียนที่เสียชีวิตและบาดเจ็บ นายรัฐมนตรีได้สั่งการให้หน่วยงานที่เกี่ยวข้องดูแลเยียวยาครอบครัวโดยเร็ว รวมถึงการดูแลด้านจิตใจสำหรับนักเรียนและครูที่ประสบเหตุด้วย” นายอนุชาฯ กล่าว

ที่มา : https://www.thaigov.go.th/news/contents/details/69618