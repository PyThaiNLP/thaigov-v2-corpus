รัฐบาลไทย-ข่าวทำเนียบรัฐบาล-ผู้ว่าฯ ร้อยเอ็ด นำจิตอาสาร่วมจัดกิจกรรม "จิตอาสาพัฒนาชุมชน วัด ประชา รัฐ สร้างสุข" เนื่องในโอกาสฉลองพระชนมายุ 8 รอบ สมเด็จพระสังฆราช 26 มิถุนายน 2566 ณ วัดโสดาราม ตำบลอัคคะคำ 


วันเสาร์ที่ 24 มิถุนายน 2566
24/06/2566
พิมพ์
ผู้ว่าฯ ร้อยเอ็ด นำจิตอาสาร่วมจัดกิจกรรม "จิตอาสาพัฒนาชุมชน วัด ประชา รัฐ สร้างสุข" เนื่องในโอกาสฉลองพระชนมายุ 8 รอบ สมเด็จพระสังฆราช 26 มิถุนายน 2566 ณ วัดโสดาราม ตำบลอัคคะคำ
ผู้ว่าฯ ร้อยเอ็ด นำจิตอาสาร่วมจัดกิจกรรม "จิตอาสาพัฒนาชุมชน วัด ประชา รัฐ สร้างสุข" เนื่องในโอกาสฉลองพระชนมายุ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก 26 มิถุนายน 2566 ณ วัดโสดาราม ตำบลอัคคะคำ อำเภอโพธิ์ชัย จังหวัดร้อยเอ็ด
วันนี้ (24 มิ.ย. 66) นายทรงพล ใจกริ่ม ผู้ว่าราชการจังหวัดร้อยเอ็ด เปิดเผยว่า จังหวัดร้อยเอ็ดได้บูรณาการภาคีเครือข่ายในพื้นที่ จัดโครงการจิตอาสาพัฒนาชุมชน วัด ประชา รัฐ สร้างสุข เนื่องในโอกาสฉลองพระชนมายุ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก 26 มิถุนายน 2566 ณ วัดโสดาราม บ้านอัคคะ หมู่ที่ 1 ตำบลอัคคะคำ อำเภอโพธิ์ชัย จังหวัดร้อยเอ็ด โดยได้รับเมตตาจาก พระมหาสมพร กิตฺติวณฺโน เจ้าอาวาสวัดโสดาราม นำคณะสงฆ์ร่วมกิจกรรม โดยมีผู้เข้าร่วมกิจกรรม อาทิ นายไพโรจน์ จิตจักร ปลัดจังหวัดร้อยเอ็ด นายพิชัยยา ตุระซอง หัวหน้าสำนักงานจังหวัดร้อยเอ็ด นายพิศ นันทพูนพิพัฒน์ พัฒนาการจังหวัดร้อยเอ็ด นายธรณิศ เทพแพงตา หัวหน้าสำนักงานป้องกันและบรรเทาสาธารณภัยจังหวัดร้อยเอ็ด นายประยูร จรเจริญ ผู้อำนวยการสำนักงานพระพุทธศาสนาจังหวัดร้อยเอ็ด นายนิทัศน์ เทศสวัสดิ์ นายอำเภอโพธิ์ชัย นายสุนทรธรรม สาระโป นายกเทศมนตรีตำบลอัคคะคำ ผู้แทนหัวหน้าหน้าส่วนราชการจังหวัดร้อยเอ็ด หัวหน้าส่วนราชการระดับอำเภอ จิตอาสาพัฒนาชุมชน ภาคีเครือข่าย และประชาชนอำเภอโพธิ์ชัย จังหวัดร้อยเอ็ด ร่วมกิจกรรมกว่า 250 คน
นายทรงพล ใจกริ่ม ผู้ว่าราชการจังหวัดร้อยเอ็ด กล่าวว่า เพื่อเป็นการร่วมเฉลิมพระเกียรติเนื่องในโอกาสฉลองพระชนมายุ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก 26 มิถุนายน 2566 จังหวัดร้อยเอ็ด ได้ร่วมกับกระทรวงมหาดไทย โดยกรมการพัฒนาชุมชน กำหนดจัดโครงการจิตอาสาพัฒนาชุมชน วัด ประชา รัฐ สร้างสุข เพื่อเฉลิมพระเกียรติเนื่องในโอกาสฉลองพระชนมายุ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก 26 มิถุนายน 2566 และเพื่อเป็นการสนับสนุนและขับเคลื่อนโครงการวัด ประชา รัฐ สร้างสุข ของมหาเถรสมาคม กระทรวงมหาดไทย และภาคีเครือข่าย โดยได้มีการจัดกิจกรรมจิตอาสาทำความสะอาด ปรับปรุงภูมิทัศน์ภายในวัดโสดาราม บ้านอัคคะ หมู่ที่ 1 ตำบลอัคคะคำ อำเภอโพธิ์ชัย จังหวัดร้อยเอ็ด รวมทั้งกิจกรรมเพื่อเสริมสร้างคุณภาพชีวิตที่ดีอย่างยั่งยืนของประชาชน ได้แก่ กิจกรรมปลูกผักและสมุนไพร สร้างความมั่นคงทางอาหารตามพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การร่วมกันปรับปรุงภูมิทัศน์บริเวณหน้าวัดโสดารามให้เป็นพื้นที่แห่งความยั่งยืนและความสุขที่เป็นมิตรกับสิ่งแวดล้อม สร้างพื้นที่สีเขียว พร้อมทั้งได้เทพื้นคอนกรีตในบริเวณศาลาปฏิบัติธรรม วัดโสดาราม เพื่อเป็นสัปปายะสถานในการปฏิบัติธรรมและทำบุญของพุทธศาสนิกชนและนักท่องเที่ยว
"ในโอกาสมหามงคลนี้ ส่วนราชการทุกส่วน จิตอาสาพัฒนาชุมชน ภาคีเครือข่าย และประชาชนอำเภอโพธิ์ชัย จังหวัดร้อยเอ็ด ได้ร่วมกันจัดกิจกรรมเพื่อเฉลิมพระเกียรติเนื่องในโอกาสฉลองพระชนมายุครบ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ในวันที่ 26 มิถุนายน 2566 นอกจากนี้ยังได้จัดกิจกรรมต่อยอดขยายผลการน้อมนำพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี สู่ปฏิบัติการปลูกผักสวนครัว เพื่อสร้างความมั่นคงทางอาหาร ให้เป็นไปอย่างต่อเนื่องและเห็นผลเป็นรูปธรรมแล้ว ยังเป็นการส่งเสริมให้วัดเป็นศูนย์กลางการเรียนรู้ด้านการสร้างความมั่นคงทางอาหารของคนในชุมชน อันเป็นการดำเนินการมิติ "ยาไทย" คือ การส่งเสริมให้พี่น้องประชาชนได้พึ่งพาตนเอง ดูแลตนเองให้พึ่งพิงพึ่งพากับธรรมชาติ ยังประโยชน์ที่ยั่งยืนให้กับชีวิต" ผู้ว่าฯ ทรงพล กล่าวเพิ่มเติม
นายทรงพล ใจกริ่ม ผู้ว่าราชการจังหวัดร้อยเอ็ด กล่าวในช่วงท้ายว่า ขอเชิญชวนพี่น้องประชาชนชาวจังหวัดร้อยเอ็ดและพุทธศาสนิกชนชาวไทยทุกท่านได้ร่วมกันบำเพ็ญประโยชน์ ทำความดีด้วย หัวใจ ปฏิบัติสมาธิกรรมฐาน หรือปฏิบัติธรรม และนำหลักธรรมคำสอนของพระพุทธศาสนามาช่วยพัฒนาจิตใจให้เข้มแข็ง เพื่อมีพลังใจและพลังกายที่แข็งแรงในการดำเนินชีวิตอย่างมีความสุข เพื่อน้อมถวายเป็นพุทธบูชา ธรรมบูชา และสังฆบูชา ในโอกาสมหามงคลฉลองพระชนมายุ 8 รอบ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก 26 มิถุนายน 2566 ด้วยความถึงพร้อมด้วยธรรมโดยพร้อมเพรียงกัน

ที่มา : https://www.thaigov.go.th/news/contents/details/69628