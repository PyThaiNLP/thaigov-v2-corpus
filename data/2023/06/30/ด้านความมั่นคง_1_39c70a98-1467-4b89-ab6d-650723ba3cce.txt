รัฐบาลไทย-ข่าวทำเนียบรัฐบาล-“ปลัดฯ จตุพร” ซักซ้อมหน่วยงาน ทส. เตรียมดำเนินการตามมาตรา 165 แห่ง พ.ร.บ. ตำรวจแห่งชาติ 2565 เพื่อเพิ่มประสิทธิภาพในการทำงาน และบูรณาการงานร่วมกัน 


วันศุกร์ที่ 30 มิถุนายน 2566
“ปลัดฯ จตุพร” ซักซ้อมหน่วยงาน ทส. เตรียมดำเนินการตามมาตรา 165 แห่ง พ.ร.บ. ตำรวจแห่งชาติ 2565 เพื่อเพิ่มประสิทธิภาพในการทำงาน และบูรณาการงานร่วมกัน
“ปลัดฯ จตุพร” ซักซ้อมหน่วยงาน ทส. เตรียมดำเนินการตามมาตรา 165 แห่ง พ.ร.บ. ตำรวจแห่งชาติ 2565 เพื่อเพิ่มประสิทธิภาพในการทำงาน และบูรณาการงานร่วมกัน
“ปลัดฯ จตุพร” ซักซ้อมหน่วยงาน ทส. เตรียมดำเนินการตามมาตรา 165 แห่ง พ.ร.บ. ตำรวจแห่งชาติ 2565 เพื่อเพิ่มประสิทธิภาพในการทำงาน และบูรณาการงานร่วมกัน
วันที่ 29 มิถุนายน 2566 เวลา 09.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานการประชุมหารือการดำเนินการตามมาตรา 165 แห่งพระราชบัญญัติตำรวจแห่งชาติ พ.ศ. 2565 ร่วมกับผู้แทนหน่วยงานใน ทส. ที่รับผิดชอบปฏิบัติการตามกฎหมายเกี่ยวกับทรัพยากรธรรมชาติและสิ่งแวดล้อม ได้แก่ กรมอุทยานแห่งชาติ สัตว์ป่า และพันธุ์พืช กรมป่าไม้ กรมทรัพยากรทางทะเลและชายฝั่ง กรมทรัพยากรน้ำ กรมทรัพยากรน้ำบาดาล กรมทรัพยากรธรณี กรมควบคุมมลพิษ กรมส่งเสริมคุณภาพสิ่งแวดล้อม และสำนักงานนโยบายและแผนทรัพยากรธรรมชาติและสิ่งแวดล้อม โดยมี รองปลัดกระทรวงฯ และกองกฎหมาย สำนักงานปลัดกระทรวงฯ เข้าร่วมการประชุม ณ ห้องประชุมชั้น 17 กระทรวงทรัพยากรธรรมชาติและสิ่งแวดล้อม เพื่อร่วมกันพิจารณาถึงการเพิ่มประสิทธิภาพการทำงาน การแบ่งเบาภารกิจ และการบูรณาการภารกิจ ร่วมกับสำนักงานตำรวจแห่งชาติ ในการป้องกันและปราบปราม การสืบสวน และการสอบสวนการกระทำความผิดเกี่ยวกับกฎหมายที่เกี่ยวกับทรัพยากรธรรมชาติและสิ่งแวดล้อมให้เกิดความชัดเจนสามารถนำไปสู่การปฏิบัติในระดับพื้นที่ได้อย่างแท้จริง
โดย ปกท.ทส. ได้มอบแนวทางการดำเนินงานให้ทุกหน่วยงานที่เกี่ยวข้อง เร่งจัดทำรายละเอียดแนวทางการปฏิบัติการทั้งในด้านการป้องกัน การปราบปราม การสืบสวน เพื่อใช้เป็นคู่มือในการซักซ้อมความเข้าใจกับเจ้าหน้าที่ในระดับพื้นที่ได้อย่างถูกต้องเป็นระบบต่อไป ซึ่งการปรับเปลี่ยนในครั้งนี้ ถือเป็นการปฏิรูปการปฏิบัติงานใหม่ เพื่อตอบสนองต่อการเปลี่ยนแปลงที่เกิดขึ้นกับสังคม จึงต้องมีการชี้แจงและทำความเข้าใจกับเจ้าหน้าที่ผู้ปฏิบัติงานในพื้นที่ให้มีความเข้าใจที่ถูกต้อง ชัดเจน สามารถปฏิบัติงานได้จริง ควบคู่กับการพัฒนาทักษะและสมรรถนะของเจ้าหน้าที่ รวมถึงมีการนำเทคโนโลยีต่าง ๆ เข้ามาปรับใช้กับภารกิจการปฏิบัติงาน เพื่อช่วยเพิ่มประสิทธิภาพในการทำงานให้กับเจ้าหน้าที่ให้สามารถปฏิบัติงานได้อย่างรัดกุมยิ่งขึ้น

ที่มา : https://www.thaigov.go.th/news/contents/details/69831