รัฐบาลไทย-ข่าวทำเนียบรัฐบาล-มาเลเซียรับรองเพิ่ม “11 โรงงานผลิตสินค้าปศุสัตว์ไทย” คาดช่วยเพิ่มมูลค่าการส่งออกปี 66 มากกว่า 10%


วันศุกร์ที่ 30 มิถุนายน 2566
มาเลเซียรับรองเพิ่ม “11 โรงงานผลิตสินค้าปศุสัตว์ไทย” คาดช่วยเพิ่มมูลค่าการส่งออกปี 66 มากกว่า 10%
.....
กรมปศุสัตว์เผยหน่วยงาน Department of Veterinary Services (DVS) และ Department of Islamic Development Malaysia (JAKIM) ของประเทศมาเลเซีย ได้ประกาศรับรอง “โรงงานผลิตสินค้าปศุสัตว์ไทย” เพิ่มอีก 11 แห่ง หลังจากเดินทางมาตรวจประเมินเมื่อช่วง ก.พ. 66 – มี.ค. 66 ที่ผ่านมา แบ่งเป็น
• โรงฆ่าไก่ 7 แห่ง
• โรงฆ่าเป็ด 1 แห่ง
• โรงงานผลิตภัณฑ์นม 3 แห่ง
.
ส่งผลให้ปัจจุบันมาเลเซียรับรองโรงงานผลิตภัณฑ์ปศุสัตว์ไทยแล้ว 37 แห่ง คาดในปี 66 มูลค่าการส่งออกไปยังประเทศมาเลเซียจะเพิ่มมากกว่า 10% คิดเป็นมูลค่าที่เพิ่มราว 1,500 ล้านบาท
.
สะท้อนให้เห็นว่าห่วงโซ่การผลิตตั้งแต่ฟาร์มถึงโรงเชือดชำแหละ และการแปรรูปของไทยได้ "มาตรฐานสากล" ส่งผลให้ผู้บริโภคให้ได้บริโภคสินค้าปศุสัตว์ที่ปลอดภัย และประเทศคู่ค้าเกิดความเชื่อมั่นในกระบวนการผลิตสินค้าปศุสัตว์
.
ส่วนสถานการณ์การส่งออกสินค้าผลิตภัณฑ์ปศุสัตว์ของไทยในช่วง 4 เดือนแรกของปี 66 นั้น มีมูลค่าการส่งออก 85,059 ล้านบาท เพิ่มขึ้นจากปีที่แล้วช่วงเวลาเดียวกัน และสินค้าที่เด่น ๆ คือ เนื้อไก่แช่เย็นแช่แข็ง ซึ่งสร้างมูลค่าส่งออกได้มากกว่า 46,000 ล้านบาท จากความต้องการบริโภคของตลาดที่เพิ่มขึ้น โดยเฉพาะญี่ปุ่น สหราชอาณาจักร จีน และสหภาพยุโรป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69843