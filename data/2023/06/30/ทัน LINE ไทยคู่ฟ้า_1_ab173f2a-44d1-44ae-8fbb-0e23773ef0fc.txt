รัฐบาลไทย-ข่าวทำเนียบรัฐบาล-ไทยประสบความสำเร็จ เป็นเจ้าภาพประชุม WCEC บูมการค้า – การลงทุน ฟื้นเศรษฐกิจไทย


วันศุกร์ที่ 30 มิถุนายน 2566
ไทยประสบความสำเร็จ เป็นเจ้าภาพประชุม WCEC บูมการค้า – การลงทุน ฟื้นเศรษฐกิจไทย
.....
ปิดฉากลงเป็นที่เรียบร้อยแล้วสำหรับการเป็นเจ้าภาพจัดประชุมผู้ประกอบการชาวจีนโลก ครั้งที่ 16 (The 16th World Chinese Entrepreneurs Convention : WCEC) เมื่อวันที่ 24 - 26 มิ.ย. 66
ณ ศูนย์การประชุมแห่งชาติสิริกิติ์ มีนักธุรกิจกว่า 4,000 คน จาก 50 ประเทศทั่วโลกเข้าร่วม
เพื่อต่อยอดเชื่อมโยงเครือข่าย แลกเปลี่ยนข้อมูล และโอกาสทางธุรกิจ
.
ซึ่ง สำนักงานคณะกรรมการส่งเสริมการลงทุน (BOI) นำเสนอจุดแข็งของไทยเพื่อดึงดูดการลงทุนจากจีน ทั้งความได้เปรียบเรื่องจุดศูนย์กลางของภูมิภาค ความพร้อมทางโครงสร้างพื้นฐาน โดยเฉพาะเขตเศรษฐกิจ EEC ห่วงโซ่อุปทานที่ครบวงจรในอุตสาหกรรมยานยนต์และอิเล็กทรอนิกส์ บุคลากรและสภาพแวดล้อมที่เอื้อต่อการลงทุน รวมถึงมาตรการและสิทธิประโยชน์ทางภาษีจากภาครัฐ ขณะที่
นักลงทุนจีนให้ความสนใจลงทุนในไทย โดยเฉพาะยานยนต์ไฟฟ้า (EV) คาดว่าช่วงจัดงานมีเงินสะพัดเศรษฐกิจไทย 500 ล้านบาท
.
ที่ผ่านมา รัฐบาลไทยมุ่งขยายความร่วมมือทางเศรษฐกิจกับจีนมาอย่างต่อเนื่อง ปัจจุบันกระทรวงพาณิชย์ได้ลงนาม mini FTA ร่วมกับจีน แล้ว 3 ฉบับ ประกอบด้วย 1. มณฑลไห่หนาน
2. มณฑลกานซู่ และ 3. เมืองเซินเจิ้น และในเดือน ส.ค. 66 จะลงนามเพิ่มกับมณฑลยูนนาน
ซึ่งจะช่วยเพิ่มมูลค่าการค้าระหว่างกันได้มหาศาลในอนาคต
.
อ่านเพิ่มเติม คลิก https://www.thaigov.go.th/news/contents/details/69700
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69839