รัฐบาลไทย-ข่าวทำเนียบรัฐบาล-ปลัดฯ จตุพร ติวเข้มคณะทำงานประชาสัมพันธ์ ทส. แนะ เนื้อหาต้องดี ช่องทางสื่อสารทันสมัย เข้าถึงประชาชน 


วันศุกร์ที่ 30 มิถุนายน 2566
ปลัดฯ จตุพร ติวเข้มคณะทำงานประชาสัมพันธ์ ทส. แนะ เนื้อหาต้องดี ช่องทางสื่อสารทันสมัย เข้าถึงประชาชน
ปลัดฯ จตุพร ติวเข้มคณะทำงานประชาสัมพันธ์ ทส. แนะ เนื้อหาต้องดี ช่องทางสื่อสารทันสมัย เข้าถึงประชาชน
ปลัดฯ จตุพร ติวเข้มคณะทำงานประชาสัมพันธ์ ทส. แนะ เนื้อหาต้องดี ช่องทางสื่อสารทันสมัย เข้าถึงประชาชน
วันที่ 29 มิถุนายน 2566 เวลา 10.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานมอบนโยบายการดำเนินงานด้านการประชาสัมพันธ์ของกระทรวงทรัพยากรธรรมชาติและสิ่งแวดล้อม แก่คณะทำงานสนับสนุนการประชาสัมพันธ์กระทรวงทรัพยากรธรรมชาติและสิ่งแวดล้อม ในการประชุมครั้งที่ 1/2566 ซึ่งประกอบด้วย โฆษกประจำกระทรวงฯ รองโฆษกประจำกระทรวงฯ และโฆษกกรมทุกหน่วยงานในสังกัดกระทรวงฯ โดยมี รองปลัดกระทรวงฯ พร้อมด้วยเจ้าหน้าที่ผู้ปฏิบัติงานด้านการประชาสัมพันธ์ เข้าร่วมการประชุม ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม
ปกท.ทส. ได้เน้นย้ำถึงการสื่อสารสร้างการรับรู้ให้กับประชาชนในปัจจุบัน หัวใจสำคัญ คือ เครื่องมือที่ใช้ในการสื่อสาร ที่ต้องปรับช่องทางการสื่อสารให้ทันสมัย เข้าถึงประชาชน มีความพร้อมของข้อมูลเนื้อหาที่น่าสนใจ และตัวบุคคลที่นำเสนอข่าว ต้องมีความเข้าใจ มีบุคลิกภาพที่ดี เพื่อช่วยเสริมการสื่อสารสร้างการรับรู้ให้กับสังคมได้อย่างมีประสิทธิภาพ เข้าถึงกลุ่มเป้าหมายในวงกว้าง เนื่องจากงานสื่อสารประชาสัมพันธ์มีบทบาทสำคัญในการถ่ายทอดข้อมูลข่าวสารไปสู่ประชาชนโดยตรง ดังนั้น ยังต้องให้ความสำคัญกับการจัดทำปฏิทินการทำงาน เพื่อให้สามารถวางแผนการสื่อสารประเด็นการทำงานในแต่ละรอบปีได้ล่วงหน้า สามารถเตรียมการเชิงรุก ทั้งในการป้องกันและแก้ไขปัญหาสถานการณ์ด้านทรัพยากรธรรมชาติและสิ่งแวดล้อมที่เกี่ยวข้องกับแต่ละหน่วยงานให้สามารถส่งต่อไปสู่ประชาชนได้อย่างทันท่วงที

ที่มา : https://www.thaigov.go.th/news/contents/details/69832