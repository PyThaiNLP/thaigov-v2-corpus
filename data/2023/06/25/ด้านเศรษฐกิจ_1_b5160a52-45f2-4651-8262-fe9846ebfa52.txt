รัฐบาลไทย-ข่าวทำเนียบรัฐบาล-รปอ.ณัฏฐิญาฯ นำทีม MIND ขึ้นเหนือ รุดเตรียมความพร้อมการตรวจติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ 


วันอาทิตย์ที่ 25 มิถุนายน 2566
25/06/2566
พิมพ์
รปอ.ณัฏฐิญาฯ นำทีม MIND ขึ้นเหนือ รุดเตรียมความพร้อมการตรวจติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่
รองปลัดกระทรวงอุตสาหกรรม ณัฏฐิญาฯ นำทีม MIND ขึ้นเหนือ รุดเตรียมความพร้อมการตรวจติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ ตามแนวอุตสาหกรรมวิถีใหม่
วันที่ 23 มิถุนายน 2566 เวลา 11.00 น. นางสาวณัฏฐิญา เนตยสุภา รองปลัดกระทรวงอุตสาหกรรม (รปอ.) พร้อมด้วย นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) นายเดชา จาตุธนานันท์ นายภาสกร ชัยรัตน์ ผู้ตรวจราชการกระทรวงอุตสาหกรรม (ผตร.อก.) ร่วมประชุมเตรียมความพร้อมการลงพื้นที่ตรวจติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” ประจำปีงบประมาณ พ.ศ.2566 โดยมี นายสุภชัย ไวยาวัจมัย อุตสาหกรรมจังหวัดลำปาง ให้การต้อนรับ และรายงานการเตรียมความพร้อม ณ อุตสาหกรรมจังหวัดลำปาง
โครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ ตามแนวคิดอุตสาหกรรมวิถีใหม่ “เหมืองแร่ดี คู่ชุมชน” เกิดขึ้นจากสำนักงานปลัดกระทรวงอุตสาหกรรม พิจารณาเห็นว่าการดำเนินการตามพระราชบัญญัติแร่ พ.ศ.2560 นั้น สำนักงานอุตสาหกรรมจังหวัดเป็นผู้รับผิดชอบด้านการอนุญาต การกำกับดูแลผู้ได้รับใบอนุญาต การเฝ้าระวังสอดส่องดูแลท้องถิ่นไม่ให้มีการกระทำความผิดตามพระราชบัญญัตินี้ รวมทั้งการพัฒนาท้องถิ่น เพื่อสร้างภาพลักษณ์อันดีให้กับอุตสาหกรรมเหมืองแร่และเป็นการลดปัญหาการคัดค้านและร้องเรียนจากการประกอบกิจการเหมืองแร่ ในพื้นที่ 76 จังหวัดทั่วประเทศ
ทั้งนี้ผลลัพธ์ที่คาดหวังของโครงการคือ ผู้ประกอบกิจการเหมืองแร่และอุตสาหกรรมพื้นฐานได้รับการตรวจสอบ กำกับ ดูแล สามารถประกอบกิจการได้อย่างถูกต้องตามกฎหมาย และผู้ประกอบการ ผู้นำชุมชน และเจ้าหน้าที่หน่วยงานที่เกี่ยวข้องในพื้นที่ได้รับทราบกฎหมาย เป็นการแลกเปลี่ยนเรียนรู้เพื่อป้องกันและลดการกระทำผิดตาม พ.ร.บ

ที่มา : https://www.thaigov.go.th/news/contents/details/69649