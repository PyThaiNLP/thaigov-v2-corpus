รัฐบาลไทย-ข่าวทำเนียบรัฐบาล-​โฆษกรัฐบาล เผย นายกฯ เสียใจต่อเหตุระเบิดยานดำน้ำไททัน


วันอาทิตย์ที่ 25 มิถุนายน 2566
​โฆษกรัฐบาล เผย นายกฯ เสียใจต่อเหตุระเบิดยานดำน้ำไททัน
​โฆษกรัฐบาล เผย นายกฯ เสียใจต่อเหตุระเบิดยานดำน้ำไททัน
วันนี้ (25 มิถุนายน 2566) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฎิบัติหน้าที่โฆษกประจำสำนักนายกรัฐมนตรี เปิดเผยต่อกรณีที่เกิดเหตุการณ์โศกนาฏกรรมเมื่อไม่นานนี้จากการระเบิดของยานดำน้ำไททัน
พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้แสดงความเสียใจต่อเหตุการณ์ภัยพิบัติ (ที่ไม่เคยเกิดมาก่อน) นี้ โดยเฉพาะอย่างยิ่งขอแสดงความเสียใจอย่างสุดซึ้งต่อครอบครัวและเพื่อน ๆ ของลูกเรือและนักสำรวจทั้ง 5 คนในยานดำน้ำไททัน
“นายกรัฐมนตรีเสียใจต่อเหตุการณ์โศกนาฏกรรมที่ไม่เคยเกิดขึ้นมาก่อนนี้ และขอแสดงความเสียใจต่อครอบครัวของผู้เสียชีวิตในยานดำน้ำนี้ด้วย” นายอนุชาฯ กล่าว

ที่มา : https://www.thaigov.go.th/news/contents/details/69643