รัฐบาลไทย-ข่าวทำเนียบรัฐบาล-กรมเจ้าท่า ประชุมรับฟังความคิดเห็นจากผู้มีส่วนเกี่ยวข้อง เพื่อพิจารณาร่างกฎกระทรวงเครื่องหมายถาวรของเรือไทย (ฉบับที่ ...) พ.ศ. ....


วันพุธที่ 21 มิถุนายน 2566
กรมเจ้าท่า ประชุมรับฟังความคิดเห็นจากผู้มีส่วนเกี่ยวข้อง เพื่อพิจารณาร่างกฎกระทรวงเครื่องหมายถาวรของเรือไทย (ฉบับที่ ...) พ.ศ. ....
ร่างกฎกระทรวง กำหนดหลักเกณฑ์ วิธีการ และเงื่อนไขในการขอและการออกใบอนุญาตใช้เรือและการประกันภัยเรือสำหรับโดยสาร (ฉบับที่ ...) พ.ศ. .... และร่างระเบียบกรมเจ้าท่า ว่าด้วยเครื่องหมายและสัญลักษณ์ประจำเรือ พ.ศ. .... (ครั้งที่ 2)
กรมเจ้าท่า ประชุมรับฟังความคิดเห็น จากผู้มีส่วนเกี่ยวข้อง เพื่อพิจารณาร่างกฎกระทรวงเครื่องหมายถาวรของเรือไทย (ฉบับที่ ...) พ.ศ. .... ร่างกฎกระทรวง กำหนดหลักเกณฑ์ วิธีการ และเงื่อนไขในการขอและการออกใบอนุญาตใช้เรือและการประกันภัยเรือสำหรับโดยสาร (ฉบับที่ ...) พ.ศ. .... และร่างระเบียบกรมเจ้าท่า ว่าด้วยเครื่องหมายและสัญลักษณ์ประจำเรือ พ.ศ. .... (ครั้งที่ 2)
เมื่อวันที่ 19 มิถุนายน 2566 เวลา 09.30 น. นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย กระทรวงคมนาคม เป็นประธานการประชุมรับฟังความคิดเห็นจากผู้มีส่วนเกี่ยวข้อง (ครั้งที่ 2) เพื่อพิจารณาร่างกฎกระทรวงเครื่องหมายถาวรของเรือไทย (ฉบับที่ ...) พ.ศ. .... ร่างกฎกระทรวง กำหนดหลักเกณฑ์ วิธีการ และเงื่อนไขในการขอและการออกใบอนุญาตใช้เรือและการประกันภัยเรือสำหรับโดยสาร (ฉบับที่ ...) พ.ศ. .... และร่างระเบียบกรมเจ้าท่า ว่าด้วยเครื่องหมายและสัญลักษณ์ประจำเรือ พ.ศ. ....  โดยมีผู้อำนวยการสำนักมาตรฐานทะเบียนเรือ ผู้แทนสำนักมาตรฐานทะเบียนเรือ สำนักกฎหมาย สำนักมาตรฐานเรือ สำนักความปลอดภัยและสิ่งแวดล้อมทางน้ำ กองคนประจำเรือ และสำนักนำร่อง เข้าร่วมประชุม และผู้แทนสำนักงานเจ้าท่าภูมิภาคที่ 1 - 7 สำนักงานเจ้าท่าภูมิภาคสาขา ผู้แทนหน่วยงานภายนอก ได้แก่ สมาคมเจ้าของเรือไทย สมาคมเรือไทย สมาคมผู้ประกอบการขนส่งสินค้าทางน้ำ สมาคมสมาพันธ์ชาวประมงพื้นบ้านแห่งประเทศไทย และสมาคมการประมงแห่งประเทศไทย ณ ห้องประชุมสำนักมาตรฐานทะเบียนเรือ ชั้น 3 อาคาร 162 ปี กรมเจ้าท่า และผ่านระบบ VDO Conference (ZOOM)
การประชุมในครั้งนี้เปิดโอกาสให้ผู้มีส่วนเกี่ยวข้องแสดงความคิดเห็นฯ ทำให้การยกร่างกฎหมาย มีประสิทธิภาพ เหมาะสมกับสถานการณ์ปัจจุบัน ที่ประชุมได้เห็นชอบในร่างกฎหมายทั้ง 3 ฉบับ และสำนักมาตรฐานทะเบียนเรือจะดำเนินการเสนอกฎหมายตามขั้นตอนต่อไป ทั้งนี้ กฎกระทรวงและระเบียบที่เสนอ จะเป็นประโยชน์ในการกำหนดเครื่องหมายประจำเรือ เพื่อการจำแนกตัวตนของเรือ ทำให้สามารถตรวจสอบย้อนกลับได้ รวมทั้งให้อำนาจเจ้าพนักงานในการกำหนดเงื่อนไขด้านความปลอดภัยและรักษาสิ่งแวดล้อมทางน้ำในใบอนุญาตใช้เรือได้ อันจะเพิ่มประสิทธิภาพการกำกับดูแลความปลอดภัยในกิจการเดินเรือและการขนส่งทางน้ำต่อไป

ที่มา : https://www.thaigov.go.th/news/contents/details/69497