รัฐบาลไทย-ข่าวทำเนียบรัฐบาล-กรมเจ้าท่า ต้อนรับเจ้าหน้าที่จาก Maldives Port Limited (MPL) ในโอกาสเข้ารับการฝึกอบรมหลักสูตรนำร่อง และหลักสูตรการควบคุมการจราจรทางน้ำ 


วันพุธที่ 21 มิถุนายน 2566
กรมเจ้าท่า ต้อนรับเจ้าหน้าที่จาก Maldives Port Limited (MPL) ในโอกาสเข้ารับการฝึกอบรมหลักสูตรนำร่อง และหลักสูตรการควบคุมการจราจรทางน้ำ
...
กรมเจ้าท่าต้อนรับเจ้าหน้าที่จาก Maldives Port Limited (MPL) ในโอกาสเข้ารับการฝึกอบรมหลักสูตรนำร่อง และหลักสูตรการควบคุมการจราจรทางน้ำ
นายสุรชัย บุรพานนทชัย ผู้อำนวยการสำนักแผนงาน กรมเจ้าท่า (จท.) ต้อนรับเจ้าหน้าที่จาก Maldives Ports Limited (MPL) ในโอกาสเข้ารับการฝึกอบรมหลักสูตรนำร่อง (Pilotage Training Course) และหลักสูตรการควบคุมการจราจรทางน้ำ (VTS Training Course) เมื่อวันที่ 19 มิถุนายน 2566
MPL เป็นหน่วยงานของรัฐที่มีหน้าที่ดูแลท่าเรือ รวมทั้งอำนวยความสะดวกและดูแลความปลอดภัยด้านการขนส่งทางทะเลของสาธารณรัฐมัลดีฟส์ ได้ประสานงานกับสำนักนำร่อง และศูนย์ควบคุมการจราจรและความปลอดภัยทางทะเล จท. เพื่อส่งเจ้าหน้าที่นำร่อง จำนวน 2 คน และเจ้าหน้าที่ควบคุมการจราจรทางน้ำ จำนวน 4 คน เข้ารับการอบรมหลักสูตรนำร่อง (Pilotage Training Course) และหลักสูตรการควบคุมการจราจรทางน้ำ (VTS Training Course) ระหว่างวันที่ 17 - 25 มิถุนายน 2566 ณ ท่าเรือกรุงเทพ และท่าเรือแหลมฉบัง จังหวัดชลบุรี
ทั้งนี้ ระบบนำร่องของประเทศไทยมีความเป็นมาตรฐานและเป็นที่ยอมรับในระดับสากล โดยสำนักนำร่องได้เข้าร่วมเป็นสมาชิกสมาคมนำร่องสากลและสมาคมนำร่องเอเชียแปซิฟิก การฝึกอบรม การออกใบอนุญาตผู้นำร่อง และการบริการนำร่องเป็นไปตามข้อกำหนดของ IMO Assembly Resolution 960 (23) ท่าเรือของประเทศไทยเป็นท่าเรือหลักของสายการเดินเรือที่มีเรือขนาดใหญ่ที่สุดในโลกนำร่องเข้ามาในท่าเรือทุกสัปดาห์ทั้งเรือบรรทุกสินค้าขนาดใหญ่พิเศษ (ULCV) เรือบรรทุกน้ำมันขนาดใหญ่ (VLCC) และเรือ Q-MAX โดยประเทศไทยได้เริ่มจัดทำและใช้ระบบควบคุมการจราจรทางน้ำ (Vessel Traffic Service : VTS) เพื่อควบคุมดูแลการจราจรทางน้ำบริเวณอ่าวไทยตอนบน เมื่อ พ.ศ. 2555 พร้อมทั้งจัดตั้งศูนย์ควบคุม จำนวน 2 แห่ง เพื่อดูแลการจราจรทางน้ำบริเวณภาคตะวันออก อ่าวไทยตอนล่าง และทะเลอันดามันตลอด 24 ชั่วโมง โดยเจ้าหน้าที่ที่ได้รับการฝึกอบรมตามหลักสูตรของสมาคมประภาคารระหว่างประเทศ (International Association of Lighthouse Authority : IALA)

ที่มา : https://www.thaigov.go.th/news/contents/details/69502