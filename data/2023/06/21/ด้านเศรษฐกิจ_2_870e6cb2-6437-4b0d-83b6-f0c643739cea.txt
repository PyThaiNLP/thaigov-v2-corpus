รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เข้าร่วมการประชุมคณะกรรมการติดตามและขับเคลื่อนโครงการอันเนื่องมาจากพระราชดำริ ครั้งที่ 1/2566


วันพุธที่ 21 มิถุนายน 2566
รองปลัดกระทรวงเกษตรและสหกรณ์ เข้าร่วมการประชุมคณะกรรมการติดตามและขับเคลื่อนโครงการอันเนื่องมาจากพระราชดำริ ครั้งที่ 1/2566
รองปลัดกระทรวงเกษตรและสหกรณ์ (นายพีรพันธ์ คอทอง) ได้รับมอบหมายให้เข้าร่วมการประชุมคณะกรรมการติดตามและขับเคลื่อนโครงการอันเนื่องมาจากพระราชดำริ ครั้งที่ 1/2566
วันที่ 20 มิถุนายน 2566 ณ ห้องประชุมหนุมาน 1 อาคารสำนักงาน กปร. โดยมีนายพลากร สุวรรณรัฐ องคมนตรี เป็นประธานการประชุม วาระการประชุม ประกอบด้วย
เรื่องเพื่อทราบ จำนวน 4 เรื่อง ดังนี้
1. สรุปสถานะโครงการอันเนื่องมาจากพระราชดำริในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร จำนวน 113 โครงการ  สรุปภาพรวมผลการดำเนินงานโครงการฯ แบ่งเป็น โครงการที่พระราชทานพระราชดำริโดยตรง จำนวน 55 โครงการ และโครงการที่เกิดจากราษฎรขอพระราชทานความช่วยเหลือ (ฎีกา) จำนวน 58 โครงการ  สรุปผลการติดตามการดำเนินงานของคณะอนุกรรมการติดตามและขับเคลื่อนฯ ในระดับพื้นที่ ช่วงวันที่ 1 กรกฎาคม 2565 - 31 พฤษภาคม 2566 รวม จำนวน 44 ครั้ง 92 โครงการ ในเขตพื้นที่ 27 จังหวัด ได้แก่ ภาคเหนือ จำนวน 15 ครั้ง ภาคกลาง จำนวน 18 ครั้ง ภาคตะวันออกเฉียงเหนือ จำนวน 4 ครั้ง และภาคใต้ จำนวน 7 ครั้งโดยที่ประชุมมีมติรับทราบ
2. สรุปภาพรวมโครงการอันเนื่องมาจากพระราชดำริในพระบาทสมเด็จพระเจ้าอยู่หัว จำนวน 172 โครงการ แบ่งเป็น โครงการที่พระราชทานพระราชดำริโดยตรง จำนวน 24 โครงการ โครงการที่เกิดจากราษฎรขอพระราชทานความช่วยเหลือ (ฎีกา) จำนวน 101 โครงการ และโครงการที่หน่วยงานขอพระราชทานพระบรมราชวินิจฉัย จำนวน 47 โครงการ โดยที่ประชุมมีมติรับทราบ
3. ผลการดำเนินงานของคณะทำงานพิจารณาความเหมาะสมในการดำเนินงานโครงการก่อสร้างอ่างเก็บน้ำในเขตพื้นที่มรดกโลก กลุ่มป่าดงพญาเย็น - เขาใหญ่ โดยคณะทำงานพิจารณาความเหมาะสมฯ ได้ลงพื้นที่และร่วมกันพิจารณาแนวทางในการดำเนินงานให้มีผลกระทบต่อพื้นที่ป่าให้น้อยที่สุดและร่วมกันหาแนวทางในการแก้ไขปัญหาความเดือดร้อนของราษฎรในพื้นที่ให้มีความเหมาะสม จำนวน 4 โครงการ ได้แก่ โครงการก่อสร้างอ่างเก็บน้ำห้วยสะโตน จังหวัดสระแก้ว โครงการก่อสร้างอ่างเก็บน้ำคลองมะเดื่อ จังหวัดนครนายก โครงการก่อสร้างอ่างเก็บน้ำใสน้อย - ใสใหญ่ จังหวัดปราจีนบุรี และโครงการก่อสร้างอ่างเก็บน้ำลำพระยาธาร จังหวัดปราจีนบุรี โดยที่ประชุมมีมติรับทราบ
4. ผลการดำเนินงานโครงการต่อยอดโครงการอันเนื่องมาจากพระราชดำริที่ทรงพระกรุณาโปรดเกล้าฯ รับเป็นโครงการต่อยอดโครงการอันเนื่องมาจากพระราชดำริแล้ว จำนวน 4 โครงการ ประกอบด้วย

ที่มา : https://www.thaigov.go.th/news/contents/details/69488