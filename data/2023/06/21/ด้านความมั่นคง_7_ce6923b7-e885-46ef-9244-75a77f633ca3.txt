รัฐบาลไทย-ข่าวทำเนียบรัฐบาล-ทส. ประชุม กก.วล. “รองฯ ประวิตร” เร่งผลักดัน EIA โครงการอ่างเก็บน้ำ รถไฟทางคู่ และการประเมินผลกระทบหลังทำเหมืองแร่ เพื่อการพัฒนาประเทศและทรัพยากรยั่งยืน


วันพุธที่ 21 มิถุนายน 2566
ทส. ประชุม กก.วล. “รองฯ ประวิตร” เร่งผลักดัน EIA โครงการอ่างเก็บน้ำ รถไฟทางคู่ และการประเมินผลกระทบหลังทำเหมืองแร่ เพื่อการพัฒนาประเทศและทรัพยากรยั่งยืน
ทส. ประชุม กก.วล. “รองฯ ประวิตร” เร่งผลักดัน EIA โครงการอ่างเก็บน้ำ รถไฟทางคู่ และการประเมินผลกระทบหลังทำเหมืองแร่ เพื่อการพัฒนาประเทศและทรัพยากรยั่งยืน
ทส. ประชุม กก.วล. “รองฯ ประวิตร” เร่งผลักดัน EIA โครงการอ่างเก็บน้ำ รถไฟทางคู่ และการประเมินผลกระทบหลังทำเหมืองแร่ เพื่อการพัฒนาประเทศและทรัพยากรยั่งยืน
วันที่ 19 มิถุนายน 2566 เวลา 10.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ในฐานะรองประธานกรรมการ พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม กรรมการและเลขานุการ เข้าร่วมการประชุมคณะกรรมการสิ่งแวดล้อมแห่งชาติ (กก.วล.) ครั้งที่ 2/2566 โดยมี พลเอก ประวิตร วงษ์สุวรรณ รองนายกรัฐมนตรี เป็นประธานการประชุม และมี ดร.พิรุณ สัยยะสิทธิ์พานิช เลขาธิการสำนักงานนโยบายและแผนทรัพยากรธรรมชาติและสิ่งแวดล้อม ทำหน้าที่ฝ่ายเลขานุการ พร้อมด้วยผู้ทรงคุณวุฒิ และหน่วยงานที่เกี่ยวข้อง เข้าร่วมการประชุม ณ ห้องประชุมมูลนิธิอนุรักษ์ป่ารอยต่อ 5 จังหวัด และผ่านระบบการประชุมทางไกล Video Conference
โดยที่ประชุม กก.วล. ครั้งนี้ ได้มีมติที่สำคัญ ได้แก่ การให้ความเห็นชอบรายงาน EIA โครงการอ่างเก็บน้ำแม่คำ จ.เชียงราย เพื่อแก้ไขปัญหาการขาดแคลนน้ำและปัญหาน้ำท่วม และโครงการก่อสร้างรถไฟทางคู่ ช่วงสุราษฎร์ธานี-ชุมทางหาดใหญ่-สงขลา เพื่อเพิ่มขีดความสามารถด้านการขนส่งสินค้าและการท่องเที่ยว โดยกำชับให้ทั้ง 2 โครงการ ต้องดำเนินการตามมาตรการในรายงานฯ อย่างเคร่งครัด พร้อมทั้งรับความเห็นของคณะกรรมการฯ ไปดำเนินการ และนำเสนอต่อคณะรัฐมนตรีตามขั้นตอนต่อไป นอกจากนี้ ยังได้เห็นชอบรายงานการประเมินผลกระทบสิ่งแวดล้อมภายหลังการทำเหมืองแร่ (รายงาน PE) 3 พื้นที่ ใน จ.สระบุรี ได้แก่ บริษัท ปูนซีเมนต์เอเชีย จำกัด (มหาชน) บริษัท ปูนซีเมนต์นครหลวง จำกัด (มหาชน) และ บริษัท ปูนซิเมนต์ไทย จำกัด (มหาชน) เพื่อรองรับการพัฒนาด้านอุตสาหกรรม พร้อมกำชับให้ทั้ง 3 โครงการ ดำเนินการตามมาตรการที่กำหนดไว้ในรายงาน PE อย่างเคร่งครัด และให้กรมป่าไม้ และกรมอุตสาหกรรมพื้นฐานและการเหมืองแร่ ดำเนินการตามอำนาจหน้าที่ และกฎหมายของแต่ละหน่วยงานต่อไป

ที่มา : https://www.thaigov.go.th/news/contents/details/69479