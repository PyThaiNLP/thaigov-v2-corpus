รัฐบาลไทย-ข่าวทำเนียบรัฐบาล-รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๕/๒๕๖๖


วันพุธที่ 21 มิถุนายน 2566
21/06/2566
พิมพ์
รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๕/๒๕๖๖
รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๕/๒๕๖๖
ในวันพุธที่ ๒๑ มิถุนายน ๒๕๖๖ เวลา ๑๑.๐๐ น. นายวิษณุ เครืองาม รองนายกรัฐมนตรี รักษาราชการแทนรัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๕/๒๕๖๖ โดยมี พล.ต.ท.พิจาร จิตติรัตน์ ที่ปรึกษารองนายกรัฐมนตรี (นายวิษณุ เครืองาม) นางพงษ์สวาท กายอรุณสุทธิ์ ปลัดกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม พร้อมด้วยผู้บริหารระดับสูง และเจ้าหน้าที่ที่เกี่ยวข้อง เข้าร่วมการประชุมฯ ณ ห้องประชุม ๑๐-๐๑ ชั้น ๑๐ อาคารกระทรวงยุติธรรม และผ่านระบบการประชุมทางไกล (Cisco Webex Meeting)
ในการนี้ ที่ประชุมได้รับทราบรายงานผลการดำเนินงานตามแผนปฏิบัติการเร่งรัดของหน่วยงานในสังกัดกระทรวงยุติธรรม (Quick Win) เรื่อง การสืบสวนขยายผลเครือข่ายการค้ายาเสพติดรายสำคัญ โดยสำนักงาน ป.ป.ส. พร้อมทั้งรับทราบการรายงานผลการปฏิบัติราชการทั่วไปของหน่วยงานในสังกัดกระทรวงยุติธรรม ประกอบด้วย ๑) การประชุมคณะทำงานการจัดทำสนธิสัญญาอาเซียนว่าด้วยการส่งผู้ร้ายข้ามแดน (ASLOM Working Group on AET) ครั้งที่ ๕ โดยสำนักงานปลัดกระทรวงยุติธรรม ๒) การปรับปรุงมติคณะรัฐมนตรี เมื่อวันที่ ๔ มกราคม ๒๕๖๐ เรื่อง แนวทางการเตรียมบุคลากรเข้าสู่กระบวนการยุติธรรม : การพัฒนาหลักสูตรการเรียนการสอนระดับอุดมศึกษา และการฝึกอบรมให้ความรู้ด้านกฎหมายและกระบวนการยุติธรรมแก่เด็กและเยาวชน (นิติทัศนะ) โดยสำนักงานกิจการยุติธรรม ๓) การหารือร่วมกับสำนักงานปราบปรามการลักลอบและสอบสวนของกรมศุลกากรเวียดนาม การประชุมหารือระดับนโยบายความร่วมมือระหว่างประเทศด้านยาเสพติด ประเทศนิวซีแลนด์ และการประชุมเชิงปฏิบัติการด้านการควบคุมยาเสพติด ณ สาธารณรัฐสังคมนิยมเวียดนาม โดยสำนักงาน ป.ป.ส. และ ๔) สรุปผลการประชุมคุมประพฤติเอเชียและแปซิฟิก ครั้งที่ ๑ (The 1st Asia–Pacific Probation Conference) ณ กรุงโซล สาธารณรัฐเกาหลี โดยกรมคุมประพฤติ

ที่มา : https://www.thaigov.go.th/news/contents/details/69513