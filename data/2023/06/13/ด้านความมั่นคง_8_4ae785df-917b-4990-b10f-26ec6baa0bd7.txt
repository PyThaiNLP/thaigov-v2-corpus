รัฐบาลไทย-ข่าวทำเนียบรัฐบาล-รมว.สุชาติ มอบ ปลัดฯ ร่วมประชุมรัฐมนตรีแรงงานอาเซียน ณ นครเจนีวา สมาพันธรัฐสวิส


วันอังคารที่ 13 มิถุนายน 2566
13/06/2566
พิมพ์
รมว.สุชาติ มอบ ปลัดฯ ร่วมประชุมรัฐมนตรีแรงงานอาเซียน ณ นครเจนีวา สมาพันธรัฐสวิส
รมว.สุชาติ มอบ ปลัดฯ ร่วมประชุมรัฐมนตรีแรงงานอาเซียน ณ นครเจนีวา สมาพันธรัฐสวิส
เมื่อวันที่ 13 มิถุนายน 2566 นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ นายบุญชอบ สุทธมนัสวงษ์ ปลัดกระทรวงแรงงาน ร่วมการประชุมรัฐมนตรีแรงงานอาเซียน โดยมี นางสาวอิดา เฟาซิยะ (H.E.Ms.Ida Fauziyah) รัฐมนตรีว่าการกระทรวงแรงงานของอินโดนีเซีย เป็นประธานการประชุม ณ นครเจนีวา สมาพันธรัฐสวิส
นายบุญชอบ กล่าวว่า การประชุมรัฐมนตรีแรงงานอาเซียนที่นครเจนีวาในครั้งนี้ มีประเทศอินโดนีเซียเป็นเจ้าภาพ ที่ประชุมได้มีวาระสำคัญที่คุณกิลเบิร์ต เอฟ ฮองโบ(Mr. Gilbert F. Houngbo) ผู้อำนวยการใหญ่องค์การแรงงานระหว่างประเทศคนใหม่ได้ขอความร่วมมือจากประเทศสมาชิกอาเซียนเพื่อให้ความร่วมมือในการสนับสนุนโครงการต่างๆ ที่มีความร่วมมือกันให้แน่นแฟ้นมากยิ่งขึ้น ซึ่งผู้อำนวยการใหญ่ไอแอลโอยังได้ชื่นชมประเทศสมาชิกอาเซียนที่มีความแข็งแกร่งในการทำงานร่วมกันมาโดยตลอดอยู่แล้ว
นายบุญชอบ กล่าวต่อว่า ผู้อำนวยการใหญ่ไอแอลโอยังได้หยิบยกประเด็นการรวมกลุ่มระดับโลก เพื่อความยุติธรรมทางสังคม (Global Coalition for Social Justice) ซึ่งเป็นประเด็นแนวคิดหลักที่ได้ให้ความสำคัญในการประชุมใหญ่ประจำปีองค์การแรงงานระหว่างประเทศ สมัยที่ 111 ในปีนี้ และได้เน้นย้ำถึงความสำคัญอีกครั้งเพื่อให้ประเทศสมาชิกอาเซียนได้ร่วมมือกันขับเคลื่อนให้เป็นรูปธรรมต่อไปอีกด้วย
+++++++++++++++++++
กองเผยแพร่และประชาสัมพันธ์

ที่มา : https://www.thaigov.go.th/news/contents/details/69229