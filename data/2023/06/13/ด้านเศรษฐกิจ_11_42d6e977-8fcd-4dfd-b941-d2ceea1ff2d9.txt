รัฐบาลไทย-ข่าวทำเนียบรัฐบาล-กรมเจ้าท่า ขุดลอกแม่น้ำลาว จ.พะเยา รองรับน้ำในฤดูน้ำหลาก


วันอังคารที่ 13 มิถุนายน 2566
กรมเจ้าท่า ขุดลอกแม่น้ำลาว จ.พะเยา รองรับน้ำในฤดูน้ำหลาก
...
ตามนโยบายรัฐบาลและกระทรวงคมนาคม ได้ให้กรมเจ้าท่า เร่งขุดลอก เพื่อบรรเทาความเดือดร้อนของประชาชน โดย ดำเนินการขุดลอก พัฒนาและบำรุงรักษาร่องน้ำ เพื่อรองรับในฤดูน้ำหลาก การระบายน้ำ และการอุปโภคและบริโภค
สำนักพัฒนาและบำรุงรักษาทางน้ำที่ 7 หน่วยปฏิบัติงานขุดลอกแม่น้ำลาว ตำบลแม่ลาว อำเภอเชียงคำ  จังหวัดพะเยา ดำเนินการขุดลอก โดยรถขุด ชม.10 ความกว้างก้นร่องน้ำ 15 - 20 เมตร ระยะทาง 2,475 เมตร  ปริมาณวัสดุขุดลอก  43,240  ลูกบาศก์เมตร ระยะเวลาดำเนินการ 120 วัน  ปัจจุบัน ดำเนินการขุดลอก ปรับสภาพร่องน้ำและตลิ่งทั้งสองฝั่ง ช่วง กม. 31+000 ถึง 31+100 ผลที่คาดว่าจะได้รับหลังการขุดลอก เพิ่มพื้นที่หน้าตัดของร่องน้ำ รองรับน้ำในฤดูน้ำหลาก การอุปโภค บริโภค และการเกษตร ลดปัญหาน้ำท่วมพื้นที่ทางการเกษตร การกัดเซาะตลิ่ง โดยมีประชาชนในพื้นที่ได้รับประโยชน์จากการขุดลอก ประมาณ 300 ครัวเรือน พื้นที่ทางการเกษตร ประมาณ 5,000 ไร่

ที่มา : https://www.thaigov.go.th/news/contents/details/69217