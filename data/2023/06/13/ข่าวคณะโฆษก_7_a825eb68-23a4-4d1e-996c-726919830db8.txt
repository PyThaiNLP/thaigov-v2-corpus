รัฐบาลไทย-ข่าวทำเนียบรัฐบาล-ครม. ขยายระยะเวลาประกาศสถานการณ์ฉุกเฉินในพื้นที่จังหวัดชายแดนภาคใต้ อีก 3 เดือน สิ้นสุดในวันที่ 19 กันยายน 2566 


วันอังคารที่ 13 มิถุนายน 2566
13/06/2566
พิมพ์
ครม. ขยายระยะเวลาประกาศสถานการณ์ฉุกเฉินในพื้นที่จังหวัดชายแดนภาคใต้ อีก 3 เดือน สิ้นสุดในวันที่ 19 กันยายน 2566
ครม. ขยายระยะเวลาประกาศสถานการณ์ฉุกเฉินในพื้นที่จังหวัดชายแดนภาคใต้ อีก 3 เดือน สิ้นสุดในวันที่ 19 กันยายน 2566
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี แถลงมติคณะรัฐมนตรี (13  มิถุนายน 2566)  รับทราบตามมติ ของคณะกรรมการบริหารสถานการณ์ฉุกเฉินครั้งที่ 2 / 2566 เห็นชอบแผนปฎิบัติการปรับลดพื้นที่การประกาศใช้พระราชกำหนดการบริหารราชการในสถานการณ์ฉุกเฉิน พ.ศ. 2548  ห้วงปี 2566 - 2570 (ฉบับแก้ไข) ของ กอ.รมน. และให้ความเห็นชอบการขยายระยะเวลาการประกาศสถานการณ์ฉุกเฉินที่มีความร้ายแรงในพื้นที่จังหวัดชายแดนภาคใต้ (ยกเว้นอำเภอศรีสาคร  อำเภอสุไหงโก-ลก  อำเภอแว้ง  อำเภอสุคิริน จังหวัดนราธิวาส  อำเภอยะหริ่ง อำเภอมายอ  อำเภอไม้แก่น และอำเภอแม่ลาน จังหวัดปัตตานี และอำเภอเบตง อำเภอกาบัง จังหวัดยะลา) ออกไปอีก 3 เดือน ตั้งแต่วันที่ 20 มิถุนายน 2566 และสิ้นสุดในวันที่ 19 กันยายน 2566 เป็นครั้งที่ 72 เพื่อให้เกิดความต่อเนื่องในการปฏิบัติงานของเจ้าหน้าที่ เป็นการป้องกัน ระงับ ยับยั้งเหตุการณ์ในพื้นที่ได้อย่างทันท่วงที รวมทั้งจะเป็นประโยชน์ต่อการดูแลรักษาความสงบ และความปลอดภัยในชีวิตและทรัพย์สินของพี่น้องประชาชนในพื้นที่ ต่อไปด้วย //

ที่มา : https://www.thaigov.go.th/news/contents/details/69212