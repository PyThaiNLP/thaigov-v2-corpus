รัฐบาลไทย-ข่าวทำเนียบรัฐบาล-ตลาดเครื่องมือแพทย์ของไทย “เติบโตต่อเนื่อง” คาดปี 2570 มูลค่ากว่า แสนล้านบาท


วันอังคารที่ 13 มิถุนายน 2566
ตลาดเครื่องมือแพทย์ของไทย “เติบโตต่อเนื่อง” คาดปี 2570 มูลค่ากว่า แสนล้านบาท
.....
สมาคมอุตสาหกรรมเทคโนโลยีเครื่องมือแพทย์ไทย คาดว่า ในปี 2570 ตลาดเครื่องมือแพทย์ของไทย จะมีมูลค่ากว่า 3.38 พันล้านเหรียญสหรัฐ หรือกว่าแสนล้านบาท โดยมีอัตราเติบโตเฉลี่ยที่ 8.1% ในช่วงระหว่างปี 2562 - 2570 ขณะที่ ตลาดเครื่องมือแพทย์ของโลกเติบโตเฉลี่ยปีละ 6.1% และคาดว่าจะมีมูลค่า 7.44 แสนล้านเหรียญสหรัฐในปี 2570
.
งานวิจัยของธนาคารกรุงศรีอยุธยาพบว่า ปี 2565 – 2566 มูลค่าจำหน่ายเครื่องมือแพทย์ในประเทศไทย เติบโตเฉลี่ย 5.0 – 7.0% ต่อปี และมีความต้องการเพิ่มขึ้นต่อเนื่องทั้งในและต่างประเทศ เป็นผลมาจาก อัตราการเจ็บป่วยมีแนวโน้มเพิ่มขึ้นจากโรคไม่ติดต่อเรื้อรัง จำนวนผู้ป่วยต่างชาติกลับมาใช้บริการในไทยเพิ่มขึ้น ผู้ประกอบการรพ. มีแผนขยายการลงทุนต่อเนื่อง กระแสการใส่ใจสุขภาพและการดูแลสุขภาพแบบครบวงจรเพิ่มขึ้นทั่วโลก ประเทศคู่ค้าหลักของไทยมีความต้องการต่อเนื่อง นโยบายสนับสนุนการพัฒนาไทยเป็นศูนย์กลางสุขภาพนานาชาติ และการพัฒนาผลิตภัณฑ์/นวัตกรรมการแพทย์ใหม่ที่ใช้เทคโนโลยีขั้นสูงมากขึ้น
.
อ่านเพิ่มเติม คลิก >> https://www.thaigov.go.th/news/contents/details/69131
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69201