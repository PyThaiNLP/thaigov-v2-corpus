รัฐบาลไทย-ข่าวทำเนียบรัฐบาล-รองปลัดเกษตรฯ ประชุมหารือแนวทางการส่งเสริมการปลูกมันฝรั่งภายในประเทศ


วันอังคารที่ 13 มิถุนายน 2566
รองปลัดเกษตรฯ ประชุมหารือแนวทางการส่งเสริมการปลูกมันฝรั่งภายในประเทศ
แนวทางการส่งเสริมการปลูกมันฝรั่งภายในประเทศ
วันอังคารที่ 13 มิถุนายน 2566 เวลา 13.30 น. นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ (นายประยูร อินสกุล) ให้เป็นประธานการประชุมหารือ เรื่อง แนวทางการส่งเสริมการปลูกมันฝรั่งภายในประเทศ ณ ห้องประชุม 135 กระทรวงเกษตรและสหกรณ์ โดยมีผู้เข้าร่วมประชุม ประกอบด้วย นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์  ดร.วิชาญ อิงศรีสว่าง ผู้อำนวยการสำนักงานพัฒนาการวิจัยการเกษตร และเจ้าหน้าที่ผู้เกี่ยวข้องจากสำนักงานเศรษฐกิจการเกษตร กรมวิชาการเกษตร กรมส่งเสริมการเกษตร กรมส่งเสริมสหกรณ์ กรมตรวจบัญชีสหกรณ์ กรมพัฒนาที่ดิน สำนักงานการปฏิรูปที่ดินเพื่อเกษตรกรรม ธนาคารเพื่อการเกษตรและสหกรณ์การเกษตร สำนักแผนงานและโครงการพิเศษ(สป.กษ.) สำนักงานเกษตรต่างประเทศ(สป.กษ.) สำนักตรวจราชการ (สป.กษ.) และสำนักงานเลขานุการคณะกรรมการส่งเสริมและพัฒนาระบบเกษตรพันธสัญญา(สป.กษ.)
ที่ประชุมได้รับทราบในประเด็น
1) ความก้าวหน้าการดำเนินการส่งเสริมการปลูกมันฝรั่งภายในประเทศ โดย สำนักแผนงานและโครงการพิเศษ สป.กษ.
2) ความก้าวหน้าการดำเนินการวิจัยการปลูกและพัฒนาพันธุ์มันฝรั่ง โดย กรมวิชาการเกษตร กรมส่งเสริมการเกษตร กรมพัฒนาที่ดิน และสำนักงานพัฒนาการวิจัยการเกษตร (องค์การมหาชน) และร่วมกันพิจารณาประเด็นการหารือกับบริษัทเอกชนในการซื้อขายมันฝรั่ง และแผนปฏิบัติการส่งเสริมการปลูกมันฝรั่งภายในประเทศ

ที่มา : https://www.thaigov.go.th/news/contents/details/69222