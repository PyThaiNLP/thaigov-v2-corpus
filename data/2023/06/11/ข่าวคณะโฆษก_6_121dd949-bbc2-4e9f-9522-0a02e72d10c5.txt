รัฐบาลไทย-ข่าวทำเนียบรัฐบาล-“ทิพานัน”เผย “พล.อ.ประยุทธ์” หนุนศอบต.บูรณาการทุกหน่วยงานพัฒนาศักยภาพคนทุกช่วงวัยและทุกมิติ พัฒนาความรู้แก้ปัญหาทุพโภชนาการของเด็กเล็กในพื้นที่จังหวัดชายแดนภาคใต้ ​


วันอาทิตย์ที่ 11 มิถุนายน 2566
11/06/2566
พิมพ์
“ทิพานัน”เผย “พล.อ.ประยุทธ์” หนุนศอบต.บูรณาการทุกหน่วยงานพัฒนาศักยภาพคนทุกช่วงวัยและทุกมิติ พัฒนาความรู้แก้ปัญหาทุพโภชนาการของเด็กเล็กในพื้นที่จังหวัดชายแดนภาคใต้ ​
“ทิพานัน”เผย “พล.อ.ประยุทธ์” หนุนศอบต.บูรณาการทุกหน่วยงานพัฒนาศักยภาพคนทุกช่วงวัยและทุกมิติ พัฒนาความรู้แก้ปัญหาทุพโภชนาการของเด็กเล็กในพื้นที่จังหวัดชายแดนภาคใต้ ​
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ตามที่ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เร่งขับเคลื่อนพัฒนาศักยภาพคนในเชิงคุณภาพทุกช่วงวัยและทุกมิติ ตามยุทธศาสตร์ชาติ เพื่อให้เป็นทรัพยากรสำคัญในการพัฒนาสังคมและประเทศชาติอย่างทั่วถึงและเท่าเทียม โดยศูนย์อำนวยการบริหารจังหวัดชายแดนภาคใต้ (ศอ.บต.) คณะพยาบาลศาสตร์ มหาวิทยาลัยสงขลานครินทร์ วิทยาเขตปัตตานี ร่วมกับ สาธารณสุขจังหวัด สำนักงานกองทุนสนับสนุนการสร้างเสริมสุขภาพ (สสส.) และหน่วยงานที่เกี่ยวข้อง จัดกิจกรรมประชุมเชิงปฏิบัติการพัฒนาศักยภาพอาสาสมัครโภชนาการเพื่อแก้ไขปัญหาสุขภาวะและภาวะโภชนาการต่ำของเด็กเล็กในพื้นที่จังหวัดชายแดนภาคใต้ โดยกลุ่มเป้าหมายเป็นบุคลากรโรงพยาบาลส่งเสริมสุขภาพตำบล อาสาสมัครสาธารณสุขประจำหมู่บ้านในพื้นที่ 5 จังหวัดชายแดนภาคใต้ ระหว่างวันที่ 6 – 9 มิถุนายน 2566 ที่ผ่านมา ที่คณะพยาบาลศาสตร์ มหาวิทยาลัยนราธิวาสราชนครินทร์ จ.นราธิวาส  เพื่อพัฒนาความรู้การแก้ไขปัญหาทุพโภชนาการสำหรับบุคลากรและอาสาสมัครสาธารณสุข
น.ส.ทิพานัน กล่าวว่า ทั้งนี้ที่ผ่านมา พล.อ.ประยุทธ์ ได้สนับสนุนและส่งเสริมให้กลไกของ ศอ.บต.บูรณาการกับหน่วยงานต่าง ๆ เพื่อพัฒนาระดับพื้นที่ในการดำเนินงานตามแผนงานวิจัยและนวัตกรรม เพื่อยกระดับคุณภาพชีวิตของประชาชนอย่างเป็นระบบ ทั้งด้านสุขภาพ ด้านความเป็นอยู่ ด้านการศึกษา ด้านรายได้ การเข้าถึงบริการรัฐ เช่น การสนับสนุนทุนการศึกษาแก่สถาบันการศึกษาในพื้นที่ ผลักดันการพัฒนาโครงสร้างพื้นฐาน การเข้าถึงระบบอินเตอร์เน็ตเพื่อส่งเสริมการศึกษาออนไลน์และเศรษฐกิจยุคใหม่ ที่สำคัญโครงการต่าง ๆ นั้นตอบสนองความต้องการของพี่น้องประชาชนในพื้นที่ และมีส่วนร่วมในการคิด ทำ และพัฒนาร่วมกัน
“พล.อ.ประยุทธ์ ขอบคุณและให้กำลังใจเจ้าหน้าที่ผู้ปฏิบัติ อาสาสมัครสาธารณสุข รวมทั้งเครือข่ายภาคประชาชนที่จะเป็นกำลังสำคัญในการขับเคลื่อนนโยบายจนเกิดผลสำเร็จอย่างเป็นรูปธรรมทั้งในระยะสั้น ระยะกลางและระยะยาว” น.ส.ทิพานัน กล่าว

ที่มา : https://www.thaigov.go.th/news/contents/details/69129