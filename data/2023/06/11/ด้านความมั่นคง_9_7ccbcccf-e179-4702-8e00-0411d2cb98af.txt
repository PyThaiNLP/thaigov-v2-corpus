รัฐบาลไทย-ข่าวทำเนียบรัฐบาล-วราวุธ ตรวจเยี่ยมสวนพฤกษศาสตร์ระยอง พร้อมพัฒนาให้เป็นแหล่งเรียนรู้คู่ชุมชนในระดับนานาชาติ


วันอาทิตย์ที่ 11 มิถุนายน 2566
วราวุธ ตรวจเยี่ยมสวนพฤกษศาสตร์ระยอง พร้อมพัฒนาให้เป็นแหล่งเรียนรู้คู่ชุมชนในระดับนานาชาติ
วราวุธ ตรวจเยี่ยมสวนพฤกษศาสตร์ระยอง พร้อมพัฒนาให้เป็นแหล่งเรียนรู้คู่ชุมชนในระดับนานาชาติ
วราวุธ ตรวจเยี่ยมสวนพฤกษศาสตร์ระยอง พร้อมพัฒนาให้เป็นแหล่งเรียนรู้คู่ชุมชนในระดับนานาชาติวราวุธ ตรวจเยี่ยมสวนพฤกษศาสตร์ระยอง พร้อมพัฒนาให้เป็นแหล่งเรียนรู้คู่ชุมชนในระดับนานาชาติ
วันที่ 8 มิถุนายน 2566 เวลา 13.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. ลงพื้นที่ติดตามการดำเนินงานของสวนพฤกษศาสตร์ระยอง โดยได้รับฟังบรรยายสรุปข้อมูลจากผู้อำนวยการองค์การสวนพฤกษศาสตร์ และหัวหน้าสวนพฤกษศาสตร์ระยอง พร้อมได้มอบนโยบายการพัฒนาสวนพฤกษศาสตร์ระยอง ให้เป็นแหล่งเรียนรู้คู่ชุมชนในระดับนานาชาติ ด้านการอนุรักษ์ทรัพยากรพืชและระบบนิเวศพื้นที่ชุ่มน้ำที่สำคัญของภาคตะวันออก จากนั้น ได้ล่องเรือชมธรรมชาติและระบบนิเวศพื้นที่ชุ่มน้ำ อาทิ บัวหลากสี พรุแพหญ้า ป่าเสม็ดขาวโบราณ ณ สวนพฤกษศาสตร์ระยอง จังหวัดระยอง
รมว.ทส. กล่าวว่า สวนพฤกษศาสตร์ระยองสามารถพัฒนาให้เป็นอีกหนึ่งแหล่งท่องเที่ยวเชิงนิเวศและแหล่งเรียนรู้ที่สำคัญประจำจังหวัดได้ โดยขอให้ดูแลรักษาทรัพยากรธรรมชาติที่มีอยู่ให้ดี ปรับปรุงบริเวณโดยรอบให้เป็นระเบียบ เหมาะสม มีความพร้อมในการให้บริการแก่ประชาชน อาทิ มีมาตรการรักษาความปลอดภัย มีสิ่งอำนวยความสะดวกต่าง ๆ ที่สะอาดและครบครัน รวมถึงขอให้ควบคุมจำนวนนักท่องเที่ยวให้เหมาะสมกับพื้นที่ ซึ่งในสวนพฤกษศาสตร์ระยอง ถือเป็นแหล่งเรียนรู้ ศึกษาวิจัย และรวบรวมพรรณไม้ของภาคตะวันออก เพื่ออนุรักษ์ทรัพยากรพันธุ์พืชที่หาดูได้ยากในเมืองไทยและใกล้สูญพันธุ์กว่า 400 ชนิด ซึ่งจะช่วยสร้างความเข้าใจในแนวทางการอนุรักษ์พื้นที่ชุ่มน้ำและพันธุ์ไม้ท้องถิ่นให้แพร่หลายยิ่งขึ้น

ที่มา : https://www.thaigov.go.th/news/contents/details/69128