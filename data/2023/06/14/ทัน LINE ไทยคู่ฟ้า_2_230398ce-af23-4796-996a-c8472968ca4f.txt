รัฐบาลไทย-ข่าวทำเนียบรัฐบาล-ย้ำ! เขื่อนป่าสักฯ น้ำเพียงพอ สำหรับอุปโภคบริโภค และเสริมน้ำฝนเพื่อการเกษตร


วันพุธที่ 14 มิถุนายน 2566
ย้ำ! เขื่อนป่าสักฯ น้ำเพียงพอ สำหรับอุปโภคบริโภค และเสริมน้ำฝนเพื่อการเกษตร
.....
กรมชลประทาน เผยสถานการณ์น้ำในเขื่อนป่าสักชลสิทธิ์ (12 มิ.ย.66) พบว่ามีปริมาณน้ำใช้การได้ประมาณ 139 ล้าน ลบ.ม. (คิดเป็น 14% ของความจุอ่างฯ) ดำเนินการระบายน้ำ (Outflow) เพื่อสนับสนุนการใช้น้ำอุปโภคบริโภคในพื้นที่ด้านท้ายประมาณวันละ 1 ล้าน ลบ.ม.
.
ทั้งนี้ ปริมาณน้ำในเขื่อนฯ ปัจจุบัน อยู่ในเกณฑ์ "เพียงพอ" สำหรับอุปโภคบริโภคตลอดฤดูฝนนี้ ร่วมถึงการรักษาระบบนิเวศน์ และเสริมน้ำฝนเพื่อการเกษตรเท่านั้น
.
สำหรับปรากฎการณ์เอลนีโญ่ที่เกิดขึ้นได้ติดตามสถานการณ์อย่างใกล้ชิด พร้อมดำเนินการตามแผนบริหารจัดการน้ำในช่วงฤดูฝนและปฏิบัติตาม 12 มาตรการรับมือฤดูฝนปี 66
.
นอกจากนี้ ได้แจ้งประชาสัมพันธ์และขอความร่วมมือ เกษตรกรที่มีพื้นที่นาอยู่ในที่ดอน และยังไม่ได้ทำการเพาะปลูกให้ "เลื่อนการทำนาปี 66" ออกไปก่อนจนกว่าจะมีปริมาณฝนตกอย่างสม่ำเสมอ โดยคาดการณ์ของกรมอุตุนิยมวิทยา ประมาณช่วงต้นเดือนส.ค.66 เป็นต้นไป
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/Twitter : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)

ที่มา : https://www.thaigov.go.th/news/contents/details/69235