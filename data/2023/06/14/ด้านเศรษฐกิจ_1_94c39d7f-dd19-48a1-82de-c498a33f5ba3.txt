รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ลงพื้นที่สำรวจโรงแรมในพื้นที่ปราจีนบุรี ลูกหนี้ ธพว. หลังประสบปัญหาขาดสภาพคล่อง อยู่ระหว่างประกาศขายทอดตลาด


วันพุธที่ 14 มิถุนายน 2566
14/06/2566
พิมพ์
รองปลัดฯ ณัฏฐิญา ลงพื้นที่สำรวจโรงแรมในพื้นที่ปราจีนบุรี ลูกหนี้ ธพว. หลังประสบปัญหาขาดสภาพคล่อง อยู่ระหว่างประกาศขายทอดตลาด
รองปลัดกระทรวงอุตสาหกรรม ณัฏฐิญา ลงพื้นที่สำรวจโรงแรมในพื้นที่ปราจีนบุรี ลูกหนี้ ธพว. หลังประสบปัญหาขาดสภาพคล่อง อยู่ระหว่างประกาศขายทอดตลาด
วันที่ 12 มิถุนายน 2566 เวลา 09.00 น. นางสาวณัฏฐิญา เนตยสุภา รองปลัดกระทรวงอุตสาหกรรม (รปอ.) พร้อมด้วย นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) นายเดชา จาตุธนานันท์ ผู้ตรวจราชการกระทรวงอุตสาหกรรม (ผตร.อก.) นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม (ชปอ.) นายพัตทอง กิตติวัฒน์ อุตสาหกรรมจังหวัดปราจีนบุรี (อสจ.ปราจีนบุรี) และผู้บริหารจากหน่วยงานส่วนกลาง เข้าสำรวจพื้นที่โดยรอบของโรงแรม
สำหรับโรงแรมดังกล่าว เป็นอาคารขนาดใหญ่ สูงประมาณ 5 ชั้น ให้บริการทั้งห้องพัก ห้องจัดเลี้ยง ห้องสัมมนา ห้องอาหาร ห้องฟิตเนส​ โดยที่ผ่านมาเจ้าของธุรกิจได้ขอรับสินเชื่อจากธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) สาขาปราจีนบุรี ตั้งแต่ ปี 2552 เพื่อเป็นทุนในการก่อสร้างโรงแรม ภายหลังได้ประสบปัญหาการขาดสภาพคล่องในการดำเนินธุรกิจ เนื่องจากการแข่งขันธุรกิจโรงแรมในพื้นที่จังหวัดปราจีนบุรีที่เติบโตขึ้นอย่างรวดเร็ว ประกอบกับด้วยสถานการณ์โควิด-19 ที่ผ่านมา ทำให้นักท่องเที่ยวลดลง เป็นเหตุให้บริษัทไม่สามารถชำระหนี้คงค้างต่อไปได้ ดังนั้น ธพว. จึงได้ประกาศขายทอดตลาดโรงแรมดังกล่าว เพื่อนำเงินจากการขายมาหักหนี้ที่ยังคงค้างอยู่ ซึ่งหากดำเนินการขายทอดตลาดได้แล้ว คาดว่าจะทำให้ยอด NPL สะสมของ ธพว. สาขาปราจีนบุรี ที่มีกว่าร้อยละ 13 ลดลงเหลือเพียงร้อยละ 2 เท่านั้น

ที่มา : https://www.thaigov.go.th/news/contents/details/69237