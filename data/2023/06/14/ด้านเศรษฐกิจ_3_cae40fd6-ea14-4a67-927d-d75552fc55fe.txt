รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย ชพ.5064 จังหวัดชุมพร เสร็จสมบูรณ์


วันพุธที่ 14 มิถุนายน 2566
กรมทางหลวงชนบท ซ่อมบำรุงถนนสาย ชพ.5064 จังหวัดชุมพร เสร็จสมบูรณ์
ส่งเสริมเศรษฐกิจภาคการขนส่งและการท่องเที่ยว แบ่งเบาการจราจรบนถนนสายหลัก รองรับปริมาณการจราจรบริเวณทางเข้าท่าอากาศยานชุมพรในอนาคต
กรมทางหลวงชนบท (ทช.) กระทรวงคมนาคม โดยแขวงทางหลวงชนบทชุมพร ได้ดำเนินโครงการซ่อมบำรุงถนนทางหลวงชนบทสาย ชพ.5064 แยกทางหลวงชนบทสาย ชพ.4004 - ทางเข้าท่าอากาศยานชุมพร อำเภอปะทิว จังหวัดชุมพร เสร็จสมบูรณ์ โดยดำเนินการซ่อมสร้างผิวจรจราแบบแอสฟัลท์ติกคอนกรีตผิวจราจรกว้าง 7 เมตร ไหล่ทางกว้างข้างละ 2.5 เมตร บริเวณช่วง กม. ที่ 3+600 - 5+300 พร้อมตีเส้นสีวัสดุเคลือบผิวจราจร เพื่อลดทานการลื่นไถล ติดตั้งเครื่องหมายจราจรและสิ่งอำนวยความปลอดภัย ใช้งบประมาณ 12.985 ล้านบาท ทั้งนี้ เพื่อรองรับปริมาณการจราจรเส้นทางเข้าสู่ท่าอากาศยานชุมพร พัฒนาเส้นทางคมนาคมขนส่งทางบก ให้เชื่อมโยงอย่างมีประสิทธิภาพ สนับสนุนการท่องเที่ยวและกระจายรายได้สู่ชุมชน

ที่มา : https://www.thaigov.go.th/news/contents/details/69243