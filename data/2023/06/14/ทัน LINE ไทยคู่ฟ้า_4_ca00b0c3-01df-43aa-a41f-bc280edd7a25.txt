รัฐบาลไทย-ข่าวทำเนียบรัฐบาล-ไทย ย้ำเจตนารมณ์ร่วมรักษาความหลากหลายทางชีวภาพ ควบคู่พัฒนาเศรษฐกิจที่ยั่งยืน


วันพุธที่ 14 มิถุนายน 2566
ไทย ย้ำเจตนารมณ์ร่วมรักษาความหลากหลายทางชีวภาพ ควบคู่พัฒนาเศรษฐกิจที่ยั่งยืน
.....
ที่ประชุม ครม. (13 มิ.ย. 66) รับทราบผลการประชุมสมัชชาภาคีอนุสัญญาว่าด้วยความหลากหลายทางชีวภาพ และประชุมที่เกี่ยวข้อง ซึ่งเลขาธิการสำนักงานนโยบายและแผนทรัพยากรธรรมชาติและสิ่งแวดล้อม (สผ.) เป็นหัวหน้าคณะฝ่ายไทยร่วมประชุมกับประเทศภาคีอนุสัญญาฯ 139 ประเทศ
.
ที่ประชุมได้แสดงความกังวลต่อความเสื่อมโทรมของระบบนิเวศและการสูญเสียความหลากหลายทางชีวภาพที่เพิ่มขึ้นอย่างรวดเร็วในทศวรรษที่ผ่านมา ซึ่งประเทศไทยได้แสดงเจตนารมณ์ร่วมกับประชาคมโลกในการดำเนินงานให้บรรลุตามวัตถุประสงค์ของอนุสัญญาฯ ซึ่งไทยได้ดำเนินการอนุรักษ์ ฟื้นฟู และใช้ประโยชน์จากความหลากหลายทางชีวภาพควบคู่กับการพัฒนาเศรษฐกิจอย่างยั่งยืน
.
พร้อมเน้นย้ำการส่งเสริม BCG Model โดยความร่วมมือจากทุกภาคส่วน สนับสนุนกลไกทางการเงิน แลกเปลี่ยนเทคโนโลยีและเสริมสร้างสมรรถนะเพื่อหยุดยั้งการสูญเสียความหลากหลายทางชีวภาพ เพื่อบรรลุเป้าหมายการพัฒนาที่ยั่งยืนภายใน ค.ศ.2030 ซึ่งส่งผลให้ประชาคมโลกมีคุณภาพชีวิตที่ดีควบคู่กับการมีธรรมชาติที่สมบูรณ์ภายใน ค.ศ.2050
.
อ่านเพิ่มเติม คลิก https://www.thaigov.go.th/news/contents/details/69211
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ไฟเขียว! 5 แนวทางส่งเสริมใช้เอทานอลในอุตสาหกรรมพลาสติกชีวภาพ นอกเหนือจากการผลิตเชื้อเพลิงและสุรา
ย้ำ! เขื่อนป่าสักฯ น้ำเพียงพอ สำหรับอุปโภคบริโภค และเสริมน้ำฝนเพื่อการเกษตร
นำร่องพัฒนารถยนต์ราชการเก่า ดัดแปลงเป็นรถ EV ใช้ในหน่วยงาน
รับรองแล้ว "แก้วโกสินทร์ - ไพลินสยาม" ชื่อภาษาไทยของดาวเคราะห์นอกระบบสุริยะ
แผนบันได 5 ขั้น ปราบปรามการค้ามนุษย์ ป้องกันปชช. ตกเป็นเหยื่อค้ามนุษย์รูปแบบใหม่

ที่มา : https://www.thaigov.go.th/news/contents/details/69250