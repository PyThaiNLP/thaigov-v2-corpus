รัฐบาลไทย-ข่าวทำเนียบรัฐบาล-ไฟเขียว! 5 แนวทางส่งเสริมใช้เอทานอลในอุตสาหกรรมพลาสติกชีวภาพ นอกเหนือจากการผลิตเชื้อเพลิงและสุรา


วันพุธที่ 14 มิถุนายน 2566
ไฟเขียว! 5 แนวทางส่งเสริมใช้เอทานอลในอุตสาหกรรมพลาสติกชีวภาพ นอกเหนือจากการผลิตเชื้อเพลิงและสุรา
.....
ที่ประชุม ครม. (13 มิ.ย. 66) เห็นชอบแนวทางส่งเสริมการนำเอทานอลไปใช้ในอุตสาหกรรมอื่นนอกเหนือจากการเป็นเชื้อเพลิงชีวภาพและผลิตสุรา มุ่งเน้นอุตสาหกรรมพลาสติกชีวภาพ เพื่อให้เกิดการพัฒนาธุรกิจและอุตสาหกรรมใหม่ โดยมี 5 แนวทาง ดังนี้
.
1. จัดทำมาตรฐานการผลิตเอทานอล อนุญาตให้นำเอทานอลบริสุทธิ์ไปใช้ประโยชน์ในอุตสาหกรรมอื่น โดยให้กระทรวงการอุดมศึกษา วิทยาศาสตร์ วิจัยและนวัตกรรม เป็นหน่วยงานหลักจัดทำมาตรฐานร่วมกับผู้เชี่ยวชาญในประเทศ
2. จัดทำ MoU ร่วมกันระหว่างผู้ผลิตและผู้ใช้เอทานอล โดยกำหนด ปริมาณเอทานอลที่ต้องส่งมอบและระยะเวลาอย่างชัดเจน เพื่อเป็นกลไกจัดซื้อและจัดหาเอทานอลล่วงหน้าให้เพียงพอต่อความต้องการใช้ในอุตสาหกรรมพลาสติกชีวภาพ
3. แต่งต้ัง คกก. กำหนดปริมาณการซื้อขายเอทานอลในประเทศล่วงหน้า และปริมาณการนำเข้าที่จะได้รับสิทธิอากรขาเข้าอัตราพิเศษ เพื่อใช้ผลิตเอทิลีนชีวภาพสำหรับสินค้าพลาสติกชีวภาพ ในกรณีที่ผู้ผลิตภายในประเทศไม่สามารถผลิตเอทานอลได้ตรงตามมาตรฐานที่ยอมรับร่วมกันได้ หรือไม่เพียงพอต่อความต้องการของผู้ใช้งาน
4. สนับสนุนการพัฒนาศักยภาพเกษตรกรและผู้ผลิตเอทานอลในประเทศ ให้สามารถผลิตเอทานอลที่มีคุณภาพและมาตรฐาน
5. ออกกฎหมายและแก้ไขกฎระเบียบที่เกี่ยวข้อง เช่น อนุญาตให้ผู้รับใบอนุญาต ผลิตสุรากลั่นชนิดเอทานอล สามารถนำเอทานอลไปจำหน่ายให้กับอุตสาหกรรมอื่น /เพิ่มอัตราภาษีสำหรับสินค้าเอทิลีนชีวภาพ /กำกับและควบคุม การใช้เอทานอลในการผลิตสินค้าในอุตสาหกรรมอื่นและกำหนดให้มีอัตราภาษีศูนย์
.
อ่านเพิ่มเติม คลิก https://www.thaigov.go.th/news/contents/details/69209
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/69242