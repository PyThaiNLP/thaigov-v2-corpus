รัฐบาลไทย-ข่าวทำเนียบรัฐบาล-ดีอีเอส รับมอบใบเกียรติคุณในกิจกรรมรับแลกขยะ "CRA Thank You ขอบคุณที่ทิ้งกัน"


วันพุธที่ 14 มิถุนายน 2566
ดีอีเอส รับมอบใบเกียรติคุณในกิจกรรมรับแลกขยะ "CRA Thank You ขอบคุณที่ทิ้งกัน"
ดีอีเอส รับมอบใบเกียรติคุณในกิจกรรมรับแลกขยะ "CRA Thank You ขอบคุณที่ทิ้งกัน"
วันนี้ (14 มิถุนายน 2566) นางอำไพ จิตรแจ่มใส ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอีเอส)  เป็นผู้แทนสำนักงานปลัดกระทรวงดิจิทัลเพื่อเศรษฐกิจและสังคม เข้ารับมอบใบเกียรติคุณและร่วมงานแถลงข่าวปิดกิจกรรมรับแลกขยะ "CRA Thank You ขอบคุณที่ทิ้งกัน" ภายใต้โครงการรณรงค์ลดการใช้ผลิตภัณฑ์จากพลาสติก "คุณทำได้ เลิกใช้พลาสติก" ของราชวิทยาลัยจุฬาภรณ์ ที่ สป.ดศ. ได้ร่วมจัดกิจกรรมส่งเสริมคุณธรรม จริยธรรม "คุณทำได้ เลิกใช้พลาสติก" ประจำปี พ.ศ. 2566  เพื่อปลุกจิตสำนึกความรับผิดชอบต่อชุมชนและสังคม และกระตุ้นให้บุคลากร หน่วยงาน ช่วยกันลดและคัดแยกขยะพลาสติกประเภทใช้ครั้งเดียว ที่เป็นหนึ่งในสาเหตุของปัญหามลพิษพลาสติกและสิ่งแวดล้อมของประเทศ โดยมีเจ้าหน้าที่ศูนย์ปฏิบัติการต่อต้านการทุจริต (ศปท.) เข้าร่วมกิจกรรมด้วย ณ ห้องสมุดวิทยาลัยพยาบาลศาสตร์อัครราชกุมารี ชั้น 1 อาคารราชวิทยาลัยจุฬาภรณ์
____________________

ที่มา : https://www.thaigov.go.th/news/contents/details/69253