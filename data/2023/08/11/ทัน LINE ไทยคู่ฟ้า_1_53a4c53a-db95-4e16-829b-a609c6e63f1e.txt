รัฐบาลไทย-ข่าวทำเนียบรัฐบาล-เคาะ! กำหนดพื้นที่ทดลองปลูกฝิ่น - เห็ดขี้ควาย สกัด สารสำคัญเพื่อประโยชน์ทางการแพทย์


วันศุกร์ที่ 11 สิงหาคม 2566
เคาะ! กำหนดพื้นที่ทดลองปลูกฝิ่น - เห็ดขี้ควาย สกัด สารสำคัญเพื่อประโยชน์ทางการแพทย์
.....
ที่ประชุม ครม. (8 ส.ค. 66) อนุมัติร่าง พ.ร.ฎ. กำหนดพื้นที่ทดลองเพาะปลูกและสกัดสารสำคัญจากฝิ่นและพืชเห็ดขี้ควาย เพื่อประโยชน์ในการศึกษาวิจัยการนำพืชฝิ่น หรือเห็ดขี้ควาย ไปใช้ประโยชน์ทางการแพทย์ในการบำบัดรักษาผู้ป่วยมะเร็ง ยาต้านการซึมเศร้า
.
โดยกำหนดพื้นที่ทดลองปลูกและสกัดสารสำคัญจากฝิ่นและเห็ดขี้ควาย ในวิทยาลัยป้องกันและปราบปรามยาเสพติดระหว่างประเทศ สำนักงาน ป.ป.ส. ต.เวียง อ.เชียงแสน จ.เชียงราย
.
ส่วนการทดลองสกัดมอร์ฟีนจากฝิ่นเพื่อประโยชน์ทางการแพทย์ ให้ดำเนินการในพื้นที่องค์การเภสัชกรรม 2 แห่ง ได้แก่ กรุงเทพมหานคร และปทุมธานี นอกจากนี้ ยังเพิ่มเติมพื้นที่ทดลองเพาะเห็ดขี้ควายเพื่อศึกษาวิจัยให้ครอบคลุมทั้ง 4 ภูมิภาคในพื้นที่ของสถาบันการศึกษาที่มีความพร้อม
.
ปัจจุบันไทยยังต้องพึ่งพาการนำเข้ามอร์ฟีนจากต่างประเทศ เนื่องจากขาดองค์ความรู้จากการวิจัยนำพืชฝิ่นมาใช้ประโยชน์ทางการแพทย์ ขณะเดียวกันยังขาดองค์ความรู้และผลการศึกษาวิจัยการนำเห็ดขี้ควายมาใช้ประโยชน์ทางการแพทย์ เนื่องจากพืชเห็ดขี้ควายจัดเป็นยาเสพติดให้โทษและมีการควบคุมที่เข้มงวด ทำให้นักวิจัยไม่สามารถดำเนินการศึกษาวิจัยได้
.
ซึ่งการออก พ.ร.ฎ. ดังกล่าว จะช่วยเปิดโอกาสให้นักวิจัยได้ศึกษาและพัฒนาต่อยอดการวิจัยทางการแพทย์ ซึ่งจะนำไปสู่การพัฒนายารักษาโรคได้เองในประเทศ ลดการนำเข้า และรองรับกับความต้องการยาเพื่อรักษาผู้ป่วยที่มีแนวโน้มเพิ่มขึ้นอย่างต่อเนื่อง
.
อ่านเพิ่มเติม คลิก https://www.thaigov.go.th/news/contents/details/71098
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71204