รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะทํางานจัดโครงการ “องค์ความรู้และประสบการณ์จากรุ่นสู่รุ่น ก้าวสู่องค์กรแห่งความสุข” ประจําปี พ.ศ. ๒๕๖๖ 


วันศุกร์ที่ 11 สิงหาคม 2566
11/08/2566
พิมพ์
กระทรวงยุติธรรม ประชุมคณะทํางานจัดโครงการ “องค์ความรู้และประสบการณ์จากรุ่นสู่รุ่น ก้าวสู่องค์กรแห่งความสุข” ประจําปี พ.ศ. ๒๕๖๖
กระทรวงยุติธรรม ประชุมคณะทํางานจัดโครงการ “องค์ความรู้และประสบการณ์จากรุ่นสู่รุ่น ก้าวสู่องค์กรแห่งความสุข” ประจําปี พ.ศ. ๒๕๖๖
ในวันศุกร์ที่ ๑๑ สิงหาคม ๒๕๖๖ เวลา ๑๓.๓๐ น. นายสำรวม บุญเสริม ผู้ช่วยปลัดกระทรวงยุติธรรม เป็นประธานการประชุมคณะทํางานจัดโครงการ “องค์ความรู้และประสบการณ์จากรุ่นสู่รุ่น ก้าวสู่องค์กรแห่งความสุข” ประจําปี พ.ศ. ๒๕๖๖ (Knowledge and Experience to Happiness 2023) ครั้งที่ ๑/๒๕๖๖ โดยมีผู้แทนหน่วยงานในสังกัดกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐-๐๑ อาคารกระทรวงยุติธรรม
โดยที่ประชุมได้รับทราบคําสั่งแต่งตั้งคณะทํางานจัดโครงการ “องค์ความรู้และประสบการณ์จากรุ่นสู่รุ่น ก้าวสู่องค์กรแห่งความสุข” ประจําปี พ.ศ. ๒๕๖๖ (Knowledge and Experience to Happiness 2023) และข้อมูลผู้เกษียณอายุราชการ ประจําปี พ.ศ. ๒๕๖๖ ของหน่วยงานในสังกัดกระทรวงยุติธรรม นอกจากนี้ ที่ประชุมได้ร่วมพิจารณากําหนดรูปแบบกิจกรรมที่จะจัดขึ้นในวันศุกร์ที่ ๘ กันยายน ๒๕๖๖ รวมทั้งจํานวนผู้เข้าร่วมโครงการฯ การจัดทําวิดีทัศน์ การมอบหมายหน้าที่และความรับผิดชอบ เพื่อให้การจัดกิจกรรมเป็นไปด้วยความเรียบร้อยและเป็นไปตามวัตถุประสงค์ที่กำหนดไว้

ที่มา : https://www.thaigov.go.th/news/contents/details/71220