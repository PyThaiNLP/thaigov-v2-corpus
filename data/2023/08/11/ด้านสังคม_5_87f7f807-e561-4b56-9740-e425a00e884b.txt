รัฐบาลไทย-ข่าวทำเนียบรัฐบาล-พม. จัดกิจกรรมจิตอาสา เพื่อถวายเป็นพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันศุกร์ที่ 11 สิงหาคม 2566
พม. จัดกิจกรรมจิตอาสา เพื่อถวายเป็นพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
พม. จัดกิจกรรมจิตอาสา เพื่อถวายเป็นพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
วันนี้ (11 ส.ค. 66) เวลา 09.00 น. นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานเปิดกิจกรรมจิตอาสา "การทำความสะอาดพื้นที่บริเวณโดยรอบอาคารที่ทำการกระทรวง พม." เพื่อถวายเป็นพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง และวันแม่แห่งชาติ วันที่ 12 สิงหาคม 2566 โดยมีคณะผู้บริหาร ข้าราชการ และเจ้าหน้าที่กระทรวง พม. เข้าร่วมกิจกรรมจิตอาสา อีกทั้งนางวัชราพร ศิริวชิราภรณ์ เจ้าหน้าที่งานรักษาความสะอาดอาวุโส สำนักงานเขตป้อมปราบศัตรูพ่าย พร้อมเจ้าหน้าที่ร่วมทำความสะอาด ณ กระทรวงการพัฒนาสังคมและความมั่นคงของมนุษย์ สะพานขาว กทม.
นายอนุกูล กล่าวว่า ด้วยวันที่ 12 สิงหาคม 2566 เป็นวันคล้ายวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง และเป็นวันแม่แห่งชาติ ทั้งนี้ เพื่อเป็นการถวายความจงรักภักดี และสำนึกในพระมหากรุณาธิคุณ ทั้งนี้ กระทรวงการพัฒนาสังคมและความมั่นคงของมนุษย์ (พม.) โดยสำนักงานปลัดกระทรวง พม. จึงได้จัดกิจกรรมจิตอาสา "การทำความสะอาดพื้นที่บริเวณโดยรอบอาคารที่ทำการกระทรวง พม." เพื่อถวายเป็นพระราชกุศล
นายอนุกูล กล่าวเพิ่มเติมว่า กิจกรรมครั้งนี้ เป็นการทำจิตอาสาอย่างพร้อมเพรียงกันของคณะผู้บริหาร ข้าราชการ และเจ้าหน้าที่สำนักงานปลัดกระทรวง พม. ซึ่งทุกคนนับเป็นผู้ที่มีความเสียสละ อุทิศตน อาสางาน เอื้ออาทร อำนวยประโยชน์สุข เพื่อสังคมส่วนรวม ด้วยความสมัครสมานสามัคคี ร่วมกันบำเพ็ญกิจกรรมสาธารณประโยชน์ทำความสะอาด และปรับปรุงภูมิทัศน์พื้นที่บริเวณโดยรอบที่ทำการกระทรวง พม. ให้เกิดสวยงาม สะอาด และเป็นระเบียบเรียบร้อย รวมถึงเป็นการสร้างความสัมพันธ์อันดีระหว่างองค์กรภาครัฐและชุมชนบริเวณโดยรอบอีกด้วย
#ช่วย24ชั่วโมง #พม24ชม #ข่าวพม #esshelpme

ที่มา : https://www.thaigov.go.th/news/contents/details/71225