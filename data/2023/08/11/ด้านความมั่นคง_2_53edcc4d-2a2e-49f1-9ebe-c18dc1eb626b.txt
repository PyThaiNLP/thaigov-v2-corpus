รัฐบาลไทย-ข่าวทำเนียบรัฐบาล-น้อมสำนึกในพระมหากรุณาธิคุณ “สมเด็จพระบรมราชชนนีพันปีหลวง” 


วันศุกร์ที่ 11 สิงหาคม 2566
น้อมสำนึกในพระมหากรุณาธิคุณ “สมเด็จพระบรมราชชนนีพันปีหลวง”
สำนักงานปลัดกระทรวงกลาโหมจัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถพระบรมราชชนนีพันปีหลวง เนื่องในโอกาสวันเฉลิมพระขนมพรรษา 12 สิงหาคม 2566
เพื่อแสดงออกถึงความจงรักภักดีและน้อมรำลึกในพระมหากรุณาธิคุณของสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง ณ ห้องประชุมโรงเรียนศึกษานารี โดยมี พลเอก สิทธิพร มุสิกะสิน รองปลัดกระทรวงกลาโหม เป็นประธานในพิธีฯ
ภายในนิทรรศการประกอบด้วย 4 ส่วน ได้แก่ 1. การจัดนิทรรศการเกี่ยวกับ "พระราชประวัติและพระราชกรณียกิจ ของสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง" 2. การแสดงประกอบแสง สี เสียง จากชุดปฏิบัติการกิจการพลเรือน กองพลทหารปืนใหญ่ต่อสู้อากาศยาน 3. การมอบพระบรมฉายาลักษณ์พระบาทสมเด็จพระเจ้าอยู่หัว และการมอบรางวัลแก่ผู้ชนะการประกวดคลิปวิดีโอสั้น "พระราชประวัติ และพระราชกรณียกิจของสมเด็จพระนางเจ้าสิริกิติ์ พระบรมราชินีนาถพระบรมราชชนนีพันปีหลวง" และ 4. การบรรยายพิเศษในหัวข้อ "การปฏิบัติพระราชกรณียกิจบำบัดทุกข์ บำรุงสุขให้กับประชาชน"ทั้งนี้ นับเป็นโอกาสอันดีที่พวกเราทุกคนได้มาร่วมกันเทิดพระเกียรติ แสดงออกถึงความจงรักภักดี และน้อมรำลึกในพระมหากรุณาธิคุณอย่างหาที่สุดมิได้

ที่มา : https://www.thaigov.go.th/news/contents/details/71196