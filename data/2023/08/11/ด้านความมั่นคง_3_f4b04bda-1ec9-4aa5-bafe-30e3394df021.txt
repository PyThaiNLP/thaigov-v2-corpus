รัฐบาลไทย-ข่าวทำเนียบรัฐบาล-​สำนักงานปลัดกระทรวงกลาโหม จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา (12 ส.ค.66)


วันศุกร์ที่ 11 สิงหาคม 2566
​สำนักงานปลัดกระทรวงกลาโหม จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา (12 ส.ค.66)
วันพฤหัสบดี ที่ 10 สิงหาคม 2566 เวลา 08.00 น. พลเอก สนิธชนก สังขจันทร์ ปลัดกระทรวงกลาโหม เป็นประธานในการจัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา (12 ส.ค.66)
ณ ห้องพินิตประชานาถ ในศาลาว่าการกลาโหม โดยมีพลตรีหญิง ทักษดา สังขจันทร์ นายกสมาคมภริยาข้าราชการสำนักงานปลัดกระทรวงกลาโหม รวมถึงกำลังพลจากสำนักงานปลัดกระทรวงกลาโหมเข้าร่วมกิจกรรม โดยกิจกรรมนั้นประกอบไปด้วยพิธีถวายพระพรชัยมงคลและพิธีเจริญพระพุทธมนต์ พิธีทำบุญตักบาตรพระสงฆ์และสามเณร จำนวน 92 รูป ถวายเป็นพระราชกุศล พิธีลงนามถวายพระพรชัยมงคล โดยกิจกรรมดังกล่าว สำนักงานปลัดกระทรวงกลาโหม ได้จัดขึ้น เพื่อน้อมสำนึกในพระมหากรุณาธิคุณ ที่ใต้ฝ่าละอองธุลีพระบาททรงปฏิบัติพระราชกรณีกิจน้อยใหญ่ ทั้งในฐานะที่ทรงเป็นสมเด็จพระบรมราชินี และในฐานะคู่พระราชหฤทัยแห่งพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงช่วยแบ่งเบาพระราชภาระทั้งหลาย อีกทั้ง ยังมีพระราชดำริริเริ่มใหม่เพื่อประโยชน์ในการช่วยเหลือประชาชน และการพัฒนาประเทศพระราชกรณียกิจที่สร้างความผาสุกร่มเย็นแก่ปวงพสกนิกรชาวไทยทั่วทั้งแผ่นดินตลอดมา

ที่มา : https://www.thaigov.go.th/news/contents/details/71209