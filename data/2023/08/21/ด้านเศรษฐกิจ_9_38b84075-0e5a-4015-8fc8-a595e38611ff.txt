รัฐบาลไทย-ข่าวทำเนียบรัฐบาล-ดีอีเอส หารือรองเลขาธิการคณะกรรมการเศรษฐกิจและคณะธุรกิจดิจิทัลกัมพูชา เดินหน้า พัฒนาเศรษฐกิจดิจิทัลไทยสู่อาเซียน


วันจันทร์ที่ 21 สิงหาคม 2566
ดีอีเอส หารือรองเลขาธิการคณะกรรมการเศรษฐกิจและคณะธุรกิจดิจิทัลกัมพูชา เดินหน้า พัฒนาเศรษฐกิจดิจิทัลไทยสู่อาเซียน
ดีอีเอส หารือรองเลขาธิการคณะกรรมการเศรษฐกิจและคณะธุรกิจดิจิทัลกัมพูชา เดินหน้า พัฒนาเศรษฐกิจดิจิทัลไทยสู่อาเซียน
วันนี้ (21 ส.ค.66) นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมร่วมกับ Dr. Taing Nguonly รองเลขาธิการคณะกรรมการเศรษฐกิจและธุรกิจดิจิทัลกัมพูชา พร้อมด้วยคณะผู้แทน โดยได้หารือแลกเปลี่ยนความคิดเห็น องค์ความรู้ และนโยบายในประเด็นด้านการพัฒนาเศรษฐกิจดิจิทัล การดำเนินงานด้านดิจิทัลในประเทศ ประสบการณ์ด้านการพัฒนาเศรษฐกิจดิจิทัลของไทย ตลอดจนความพร้อมในการเข้าร่วมการจัดทำกรอบความตกลงเศรษฐกิจดิจิทัลอาเซียน (ASEAN Digital Economy Framework Agreement: DEFA)  ณ ห้องประชุม 802 ชั้น 8 กระทรวงดิจิทัลเพื่อเศรษฐกิจและสังคม
_______________________

ที่มา : https://www.thaigov.go.th/news/contents/details/71528