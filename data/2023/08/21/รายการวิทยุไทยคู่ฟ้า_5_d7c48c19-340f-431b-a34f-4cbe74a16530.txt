รัฐบาลไทย-ข่าวทำเนียบรัฐบาล-กำหนดให้ทุกโรงเรียนเป็นเขตปลอดบุหรี่


วันจันทร์ที่ 21 สิงหาคม 2566
21/08/2566
พิมพ์
กำหนดให้ทุกโรงเรียนเป็นเขตปลอดบุหรี่
วันอังคารที่ 25 กรกฎาคม 2566
ต่อจากนี้ไป ขอเชิญรับฟังไทยคู่ฟ้า
กระทรวงสาธารณสุข ออกประกาศตาม พ.ร.บ.คุ้มครองสุขภาพของผู้ไม่สูบบุหรี่ พ.ศ.2535 กำหนดให้
โรงเรียน สถานศึกษา หรือสถาบันการศึกษา ระดับต่ำกว่าอุดมศึกษา เป็นเขตปลอดบุหรี่ทั้งหมด
โดยให้ผู้อำนวยการสถานศึกษา กำหนดนโยบายเป็นลายลักษณ์อักษรพร้อมถ่ายทอดสู่การปฏิบัติและประชาสัมพันธ์หลากหลายช่องทาง ตั้งคณะกรรมการสำรวจข้อมูลการสูบบุหรี่ในโรงเรียน ติดเครื่องหมายห้ามสูบบุหรี่ให้เห็นชัดเจนบริเวณทางเข้าโรงเรียนและทุกอาคาร ไม่มีสิ่งอำนวยความสะดวกแก่การสูบบุหรี่และเฝ้าระวังไม่ให้มีการสูบบุหรี่ สอดแทรกเรื่องบุหรี่ในการจัดการเรียนรู้
คัดกรองนักเรียนกลุ่มเสี่ยงพร้อมช่วยส่งต่อสู่ระบบเลิกบุหรี่ตามความเหมาะสม
โดยให้นักเรียนมีส่วนร่วมในการขับเคลื่อนทั้งในโรงเรียนและชุมชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/71497