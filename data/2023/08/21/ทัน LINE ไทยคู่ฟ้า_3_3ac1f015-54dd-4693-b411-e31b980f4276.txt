รัฐบาลไทย-ข่าวทำเนียบรัฐบาล-จัดตั้ง “เรือนจำอุตสาหกรรม” แห่งแรกในประเทศ สร้างรายได้ให้ผู้ต้องขัง “เป็นทุนภายหลังพ้นโทษ”


วันจันทร์ที่ 21 สิงหาคม 2566
จัดตั้ง “เรือนจำอุตสาหกรรม” แห่งแรกในประเทศ สร้างรายได้ให้ผู้ต้องขัง “เป็นทุนภายหลังพ้นโทษ”
.....
กระทรวงยุติธรรม โดยกรมราชทัณฑ์เผยการดำเนินโครงการจัดตั้งเรือนจำอุตสาหกรรม ณ เรือนจำชั่วคราวบ้านบึง สังกัดเรือนจำกลางชลบุรี “ประสบความสำเร็จ”
.
โดยจัดให้เป็นสถานที่สำหรับ “เตรียมความพร้อมก่อนปล่อย” ซึ่งสามารถปรับภารกิจการพัฒนาพฤตินิสัยผู้ต้องขังให้มีความยืดหยุ่นขึ้น และสอดคล้องกับกิจวัตรประจำวัน
.
เป้าหมายของโครงการฯ:
• “ลดการใช้แรงงานผู้ต้องขังในการผลิต” ที่เคยเกิดปัญหาร้องเรียนการจ้างงานผู้ต้องขังที่รายได้น้อยส่งผลให้ได้รับเงินปันผลไม่เหมาะสมกับงานที่ทำ เช่น การถักแห อวน ซึ่งการจ้างงานดังกล่าว ยังไม่สามารถเสริมสร้างทักษะในการทำงานได้
• ดำเนินการให้สอดคล้องกับหลักสิทธิมนุษยชน และปฏิบัติให้ถูกต้องตามหลักกฎหมาย
• มุ่งพัฒนาทักษะผู้ต้องขังเพื่อการเข้าสู่ “อาชีพในระบบอุตสาหกรรม” หลังพ้นโทษ ที่มีรายได้ตามมาตรฐานแรงงานขั้นต่ำ
.
นอกจากนี้ ยังได้รับการสนับสนุนจากภาคเอกชนให้ผู้ต้องขังเข้าฝึกทักษะการทำงานในระบบอุตสาหกรรมที่เกี่ยวกับ “การประกอบรถจักรยาน” เพื่อนำออกจำหน่ายสู่ท้องตลาด
.
ผลที่ได้รับคือ ผู้ต้องขังสามารถนำความรู้และทักษะความชำนาญไปประกอบอาชีพเลี้ยงตนเองและครอบครัว เมื่อภายหลังพ้นโทษ
.
ที่สำคัญโครงการดังกล่าว ยังสร้างรายได้ให้แก่ผู้ต้องขังระหว่างต้องโทษ และเก็บไว้เป็นทุนภายหลังพ้นโทษได้ด้วย ทั้งนี้ ในอนาคตจะขยายโครงการฯ ไปยังเรือนจำทั่วประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71493