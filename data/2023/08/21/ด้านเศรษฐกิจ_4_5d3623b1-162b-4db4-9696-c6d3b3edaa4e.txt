รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างงานปรับปรุงเรขาคณิตบนถนนสาย นม.4033 จังหวัดนครราชสีมา เสร็จสมบูรณ์ 


วันจันทร์ที่ 21 สิงหาคม 2566
กรมทางหลวงชนบท ก่อสร้างงานปรับปรุงเรขาคณิตบนถนนสาย นม.4033 จังหวัดนครราชสีมา เสร็จสมบูรณ์
ยกระดับการเดินทางและการขนส่งพืชผลทางการเกษตร ให้ประชาชนสามารถเดินทางเชื่อม 2 อำเภอ ได้อย่างมีประสิทธิภาพมากยิ่งขึ้น
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการก่อสร้างงานปรับปรุงเรขาคณิตบนถนนทางหลวงชนบทสาย นม.4003 แยก ทล.2256 - บ้านช่องสำราญ อำเภอด่านขุนทด และเทพารักษ์ จังหวัดนครราชสีมา เสร็จสมบูรณ์ โดยก่อสร้างผิวจราจรกว้าง 8 - 12 เมตร ไหล่ทางข้างละ 2 เมตร พร้อมติดตั้งเครื่องหมายจราจร ตั้งแต่ช่วง กม. ที่ 3+775 - 5+000 และ 27+070 - 28+325 รวมระยะทาง 2.480 กิโลเมตร ใช้งบประมาณ 19.985 ล้านบาท ทั้งนี้ โครงการดังกล่าวจะช่วยยกระดับคุณภาพชีวิตที่ดีให้ประชาชนสามารถเดินทางและขนส่งพืชผลการเกษตร ระหว่างอำเภอด่านขุนทดไปยังเทพารักษ์ จังหวัดนครราชสีมา ได้อย่างสะดวกรวดเร็วปลอดภัยมากยิ่งขึ้น

ที่มา : https://www.thaigov.go.th/news/contents/details/71507