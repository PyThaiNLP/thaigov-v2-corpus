รัฐบาลไทย-ข่าวทำเนียบรัฐบาล-กระทรวงยุติธรรม ร่วมพิธีทำบุญตักบาตรถวายพระราชกุศล พร้อมทั้งลงนามถวายพระพร เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันเสาร์ที่ 12 สิงหาคม 2566
12/08/2566
พิมพ์
กระทรวงยุติธรรม ร่วมพิธีทำบุญตักบาตรถวายพระราชกุศล พร้อมทั้งลงนามถวายพระพร เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
กระทรวงยุติธรรม ร่วมพิธีทำบุญตักบาตรถวายพระราชกุศล พร้อมทั้งลงนามถวายพระพร เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
ในวันเสาร์ที่ ๑๒ สิงหาคม ๒๕๖๖ เวลา ๐๗.๓๐ น. นางพงษ์สวาท นีละโยธิน ปลัดกระทรวงยุติธรรม ร่วมพิธีทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ๑๒ สิงหาคม ๒๕๖๖ โดยมี พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม พร้อมด้วย นางนราพร จันทร์โอชา ภริยา เป็นประธานในพิธี โดยมี องคมนตรี และภริยา ประธานรัฐสภา ประธานศาลฎีกาและภริยา ประธานวุฒิสภา ประธานองค์กรอิสระและคู่สมรส รองนายกรัฐมนตรีและภริยา ผู้บริหารหน่วยราชการในพระองค์ คณะรัฐมนตรี และคู่สมรส เลขาธิการนายกรัฐมนตรี ผู้ว่าราชการกรุงเทพมหานคร ผู้บัญชาการทหารและตำรวจ พร้อมภริยา ปลัดสำนักนายกรัฐมนตรี หัวหน้าส่วนราชการ ร่วมพิธี ณ มณฑลพิธีท้องสนามหลวง
ต่อจากนั้น ในเวลา ๐๘.๐๐ น. ปลัดกระทรวงยุติธรรม พร้อมด้วย คณะผู้บริหารกระทรวงยุติธรรม ลงนามถวายพระพร สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา ๑๒ สิงหาคม ๒๕๖๖ พร้อมด้วยทูลเกล้า ฯ ถวายแจกันดอกไม้ เบื้องหน้าพระบรมฉายาลักษณ์ ณ ศาลาสหทัยสมาคม ในพระบรมมหาราชวัง

ที่มา : https://www.thaigov.go.th/news/contents/details/71237