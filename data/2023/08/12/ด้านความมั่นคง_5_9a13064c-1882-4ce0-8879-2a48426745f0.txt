รัฐบาลไทย-ข่าวทำเนียบรัฐบาล-พสกนิกรไทยทั่วประเทศ ร่วมทำบุญตักบาตรถวายพระราชกุศลและถวายพระพรชัยมงคล เฉลิมพระเกียรติสมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566


วันเสาร์ที่ 12 สิงหาคม 2566
12/08/2566
พิมพ์
พสกนิกรไทยทั่วประเทศ ร่วมทำบุญตักบาตรถวายพระราชกุศลและถวายพระพรชัยมงคล เฉลิมพระเกียรติสมเด็จพระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566
พสกนิกรไทยทั่วประเทศ ร่วมทำบุญตักบาตรถวายพระราชกุศลและถวายพระพรชัยมงคล เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566
วันนี้ (12 ส.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในโอกาสอันเป็นมหามงคลในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566 ตลอดช่วงเช้าวันนี้ พสกนิกรไทยทั่วประเทศ ภายใต้การนำของท่านผู้ว่าราชการจังหวัดทุกจังหวัด ได้ร่วมกันจัดพิธีทำบุญตักบาตรถวายพระราชกุศลและถวายพระพรชัยมงคล เพื่อแสดงความจงรักภักดีและสำนึกในพระมหากรุณาธิคุณอันหาที่สุดมิได้ อาทิ
1. จังหวัดนครสวรรค์ ที่อาคารโดม มหาวิทยาลัยราชภัฏนครสวรรค์ อำเภอเมืองนครสวรรค์ นายชยันต์ ศิริมาศ ผู้ว่าราชการจังหวัดนครสวรรค์ พร้อมด้วยนายกเหล่ากาชาดจังหวัดนครสวรรค์ หัวหน้าส่วนราชการ พสกนิกร ตัวแทนศาสนาคริสต์ ศาสนาอิสลาม ร่วมพิธีทำบุญตักบาตร ข้าวสารอาหารแห้ง แด่พระภิกษุสงฆ์และสามเณร 92 รูป เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566
2. จังหวัดสุราษฎร์ธานี ที่บริเวณสนามหน้าศาลากลางจังหวัดสุราษฎร์ธานี อำเภอเมืองสุราษฎร์ธานี นายวิชวุทย์ จินโต ผู้ว่าราชการจังหวัดสุราษฎร์ธานี เป็นประธานพิธีทำบุญตักบาตรพระภิกษุสงฆ์และสามเณร เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566 โดยได้รับเมตตาจาก พระพรหมวชิรเมธาจารย์ เจ้าคณะภาค 16 เจ้าอาวาสวัดไตรธรรมาราม พระอารามหลวง เป็นประธานสงฆ์ นำพระภิกษุ สามเณร รวมจำนวน 192 รูป เดินบิณฑบาต โดยมี นางอุรสา จินโต ประธานแม่บ้านมหาดไทยจังหวัดสุราษฎร์ธานี รองผู้ว่าราชการจังหวัดสุราษฎร์ธานี หัวหน้าส่วนราชการ ข้าราชการ เจ้าหน้าที่ องค์กรอิสระ ภาคเอกชน นักเรียน นักศึกษา และประชาชน ร่วมพิธี
3. จังหวัดตราด ที่บริเวณศาลา 100 ปี ตราดรำลึก และบริเวณหน้าศาลากลางจังหวัดตราด อำเภอเมืองตราด นายชำนาญวิทย์ เตรัตน์ ผู้ว่าราชการจังหวัดตราด นำคณะข้าราชการ พ่อค้า ประชาชน ร่วมประกอบพิธีทำบุญตักบาตรข้าวสารอาหารแห้งพระภิกษุสงฆ์และสามเณรจำนวน 92 รูป เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566
4. จังหวัดนครศรีธรรมราช ที่บริเวณสนามหน้าเมือง อำเภอเมืองนครศรีธรรมราช นายอภินันท์ เผือกผ่อง ผู้ว่าราชการจังหวัดนครศรีธรรมราช พร้อมด้วย นางพิชานันท์ เผือกผ่อง นายกเหล่ากาชาดจังหวัดนครศรีธรรมราช นายสมพงษ์ มากมณี นางเรืองอุไร บุญช่วยชูพันธ์ นายศรัทธา ทองคำ รองผู้ว่าราชการจังหวัดนครศรีธรรมราช นางกนกพร เดขเดโช นายกองค์การบริหารส่วนจังหวัดนครศรีธรรมราช หัวหน้าส่วนราชการ ผู้บริหารองค์กรปกครองส่วนท้องถิ่น และประชาชนทุกหมู่เหล่า ร่วมประกอบพิธีทำบุญตักบาตรข้าวสารอาหารแห้ง แด่พระภิกษุสงฆ์และสามเณร จำนวน 101 รูป เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566
5. จังหวัดจันทบุรี ที่อาคารศาลาปฏิบัติธรรม วัดโค้งสนามเป้า ตำบลท่าช้าง อำเภอเมืองจันทบุรี นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี นำพสกนิกรทุกหมู่เหล่า ร่วมประกอบพิธีทำบุญตักบาตรพระภิกษุสงฆ์และสามเณร จำนวน 92 รูปเพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566
6. จังหวัดนครปฐม บริเวณลานหน้าพระร่วงโรจนฤทธิ์ฯ องค์พระปฐมเจดีย์ อำเภอเมืองนครปฐม นายสุรศักดิ์ เจริญศิริโชติ ผู้ว่าราชการจังหวัดนครปฐม เป็นประธานในพิธีทำบุญตักบาตรพระภิกษุสงฆ์และสามเณร จำนวน 92 รูป เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566 โดยมี นายกเหล่ากาชาดจังหวัดนครปฐม รองผู้ว่าราชการจังหวัดนครปฐม หัวหน้าส่วนราชการ ข้าราชการ นักเรียน นักศึกษา และประชาชนชาวจังหวัดนครปฐม ร่วมพิธี
7. จังหวัดสงขลา ที่บริเวณลานหน้าเสาธง ศาลากลางจังหวัดสงขลา ตำบลบ่อยาง อำเภอเมืองสงขลา นายเจษฎา จิตรัตน์ ผู้ว่าราชการจังหวัดสงขลา พร้อมด้วยนางดาเรศ จิตรัตน์ นายกเหล่ากาชาดจังหวัดสงขลา คณะรองผู้ว่าราชการจังหวัดสงขลา นำส่วนราชการ ศาล ทหาร ตำรวจ และประชาชนชาวสงขลา ร่วมประกอบพิธีทำบุญตักบาตรข้าวสารอาหารแห้งแด่พระภิกษุสงฆ์ จำนวน 92 รูป เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566
8. จังหวัดราชบุรี ที่บริเวณโดม โรงยิมเนเซี่ยมจังหวัดราชบุรี อำเภอเมืองราชบุรี นายรณภพ เหลืองไพโรจน์ ผู้ว่าราชการจังหวัดราชบุรี เป็นประธานพิธีทำบุญตักบาตรข้าวสารอาหารแห้งแด่พระภิกษุสงฆ์และสามเณร จำนวน 92 รูป เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566 โดยมีหัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ และประชาชน ร่วมพิธี
9. จังหวัดปทุมธานี ที่บริเวณหน้าสำนักงานเหล่ากาชาดจังหวัดปทุมธานี สวนเทพปทุม อำเภอเมืองปทุมธานี นายอดิเทพ กมลเวชช์ รองผู้ว่าราชการจังหวัดรักษาราชการแทนผู้ว่าราชการจังหวัดปทุมธานี เป็นประธานในพิธีทำบุญตักบาตรข้าวสารอาหารแห้งแด่พระภิกษุสงฆ์และสามเณร จำนวน 83 รูป เพื่อถวายเป็นพระราชกุศล ถวายพระพรชัยมงคล เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 91 พรรษา 12 สิงหาคม 2566 โดยมี นายพงศธร กาญจนะจิตรา รองผู้ว่าราชการจังหวัดปทุมธานี นางสาวประภัสสร ศรีสมุทร รักษาการนายกเหล่ากาชาดจังหวัดปทุมธานี หัวหน้าส่วนราชการ ฝ่ายตุลาการ ข้าราชการ และประชาชน ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันถวายความจงรักภักดี ด้วยการทำความดี บำเพ็ญสาธารณประโยชน์ร่วมกันในครอบครัว ในชุมชน เพื่อเป็นการปฏิบัติบูชาถวายเป็นพระราชกุศล และในช่วงค่ำวันนี้ ขอเชิญชวนพี่น้องประชาชนทุกหมู่เหล่าได้ร่วมพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในเวลา 19.19 น. ณ ศาลากลางจังหวัด ที่ว่าการอำเภอ หรือสถานที่ที่จังหวัดและอำเภอกำหนด โดยพร้อมเพรียงกันทั่วประเทศ รวมทั้งขอเชิญร่วมลงนามถวายพระพร สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566 ผ่านระบบออนไลน์ ที่เว็บไซต์หน่วยราชการในพระองค์ wellwishes.royaloffice.th ระหว่างวันที่ 11-13 สิงหาคม 2566

ที่มา : https://www.thaigov.go.th/news/contents/details/71244