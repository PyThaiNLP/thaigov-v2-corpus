รัฐบาลไทย-ข่าวทำเนียบรัฐบาล-รมช.สธ. นำถวายพระพรชัยมงคล พร้อมถวายสัตย์ปฏิญาณเป็นข้าราชการที่ดีและพลังของแผ่นดิน เนื่องในโอกาสเฉลิมพระชนมพรรษา


วันอังคารที่ 25 กรกฎาคม 2566
รมช.สธ. นำถวายพระพรชัยมงคล พร้อมถวายสัตย์ปฏิญาณเป็นข้าราชการที่ดีและพลังของแผ่นดิน เนื่องในโอกาสเฉลิมพระชนมพรรษา
รัฐมนตรีช่วยว่าการกระทรวงสาธารณสุข นำคณะผู้บริหาร ข้าราชการ เจ้าหน้าที่กระทรวงสาธารณสุขถวายพระพรชัยมงคล พร้อมถวายสัตย์ปฏิญาณเป็นข้าราชการที่ดีและพลังของแผ่นดิน เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2566
รัฐมนตรีช่วยว่าการกระทรวงสาธารณสุข นำคณะผู้บริหาร ข้าราชการ เจ้าหน้าที่กระทรวงสาธารณสุขถวายพระพรชัยมงคล พร้อมถวายสัตย์ปฏิญาณเป็นข้าราชการที่ดีและพลังของแผ่นดิน เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2566
เช้าวันนี้ (25 กรกฎาคม 2566) ที่ บริเวณโถงชั้น 1 อาคาร 1 ตึกสำนักงานปลัดกระทรวงสาธารณสุข จ.นนทบุรี ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข พร้อมด้วยผู้บริหารระดับสูง ข้าราชการ และเจ้าหน้าที่กระทรวงสาธารณสุข ร่วมทำพิธีถวายพระพรชัยมงคล พร้อมถวายสัตย์ปฏิญาณ เพื่อเป็นข้าราชการที่ดีและพลังของแผ่นดิน เบื้องหน้าพระบรมฉายาลักษณ์พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566
ดร.สาธิต กล่าวว่า พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงบำเพ็ญพระราชกรณียกิจนานัปการด้วยพระราชวิริยอุตสาหะ ทรงดำรงพระองค์เป็นแบบอย่างแก่ข้าราชการทั้งปวงในการปฏิบัติหน้าที่เพื่อประโยชน์สุขแห่งปวงประชา คณะผู้บริหาร ข้าราชการและบุคลากรกระทรวงสาธารณสุข รู้สึกสำนึกในพระมหากรุณาธิคุณอันหาที่สุดมิได้ จึงพร้อมใจถวายสัตย์ปฏิญาณเพื่อเป็นข้าราชการที่ดีและเป็นพลังของแผ่นดิน เจริญรอยตามเบื้องพระยุคลบาท ด้วยความซื่อสัตย์สุจริต มุ่งมั่นแก้ไขปัญหาของประเทศชาติและประชาชน สร้างสรรค์คุณประโยชน์ให้แก่แผ่นดิน และดำเนินชีวิตโดยยึดมั่นในหลักธรรมคำสอนแห่งศาสนา ตามแนวทางพระบรมราโชวาทตลอดไป
*************************************** 25 กรกฎาคม 2566

ที่มา : https://www.thaigov.go.th/news/contents/details/70667