รัฐบาลไทย-ข่าวทำเนียบรัฐบาล-ปลัดฯ ณัฐพล นำทีมชาวอุตสาหกรรม ล้างแอร์ให้กับสถานสงเคราะห์เด็กหญิงบ้านราชวิถี ในกิจกรรม เย็นกาย-เย็นใจ ภายใต้จิตอาสาเราทำความความดีด้วยหัวใจ


วันพฤหัสบดีที่ 3 สิงหาคม 2566
30/07/2566
พิมพ์
ปลัดฯ ณัฐพล นำทีมชาวอุตสาหกรรม ล้างแอร์ให้กับสถานสงเคราะห์เด็กหญิงบ้านราชวิถี ในกิจกรรม เย็นกาย-เย็นใจ ภายใต้จิตอาสาเราทำความความดีด้วยหัวใจ
ปลัดกระทรวงอุตสาหกรรม ณัฐพล นำทีมชาวอุตสาหกรรม ล้างแอร์ให้กับสถานสงเคราะห์เด็กหญิงบ้านราชวิถี ในกิจกรรม เย็นกาย-เย็นใจ ภายใต้จิตอาสาเราทำความความดีด้วยหัวใจ
วันนี้ (30 กรกฎาคม 2566) ดร.ณัฐพล รังสิตพล ปลัดกระทรวงอุตสาหกรรม นำทีมกระทรวงอุตสาหกรรมและสำนักงานมาตรฐานผลิตภัณฑ์อุตสาหกรรม (สมอ.) ร่วมล้างเครื่องปรับอากาศให้สถานสงเคราะห์เด็กหญิงบ้านราชวิถี เพื่อเพิ่มประสิทธิภาพการทำงานของเครื่องปรับอากาศ ลดฝุ่นสะสม ยืดอายุการใช้งาน ทำให้เครื่องฯ ทำงานได้อย่างเต็ม และยังช่วยภาครัฐในการประหยัดพลังงาน ตลอดจนลดการปล่อยก๊าซคอร์บอนไดออกไซด์ ที่เป็นสาเหตุสำคัญของการเกิดภาวะโลกร้อน ภายใต้กิจกรรม “เย็นกาย-เย็นใจ ภายใต้โครงการจิตอาสาเราทำความความดีด้วยหัวใจ” โดยจะดำเนินการล้างแอร์ในวันนี้ จำนวน 71 เครื่อง พร้อมดำเนินการร่วมกันกับในพื้นที่ 10 จังหวัด ที่มีสถานประกอบการผลิตเครื่องปรับอากาศตั้งอยู่ ได้แก่ สมุทรปราการ นนทบุรี ปทุมธานี ชลบุรี ปราจีนบุรี สมุทรสาคร สุพรรณบุรี ระยอง ฉะเชิงเทรา และบุรีรัมย์ เพื่อล้างเครื่องปรับอากาศให้ได้ รวมจำนวน 755 เครื่อง ซึ่งเกินกว่าเป้าหมาย 710 เครื่อง ให้แล้วเสร็จภายในเดือนกรกฎาคมนี้ เพื่อเฉลิมพระเกียรติพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566
โดยมี นายสุรพล ชามาตย์ รองปลัดกระทรวงอุตสาหกรรมและผู้อำนวยการศูนย์อำนวยการจิตอาสากระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม พร้อมด้วยผู้บริหาร ข้าราชการ พนักงาน และเจ้าหน้าที่สำนักงานปลัดกระทรวงอุตสาหกรรม และสำนักงานมาตรฐานผลิตภัณฑ์อุตสาหกรรม เข้าร่วมกิจกรรมกว่า 60 คน และผู้ประกอบการที่เข้าร่วมกิจกรรมการล้างแอร์ จำนวนทั้งสิ้น 6 บริษัท ณ สถานสงเคราะห์เด็กหญิงบ้านราชวิถี เขตราชเทวี กรุงเทพมหานคร

ที่มา : https://www.thaigov.go.th/news/contents/details/70861