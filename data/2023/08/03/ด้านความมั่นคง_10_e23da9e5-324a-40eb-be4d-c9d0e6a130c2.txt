รัฐบาลไทย-ข่าวทำเนียบรัฐบาล-“ปลัดฯ จตุพร” ติดตามผลการดำเนินงานองค์การอุตสาหกรรมป่าไม้ ในการประชุมบอร์ด อ.อ.ป. ครั้งที่ 7


วันพุธที่ 26 กรกฎาคม 2566
“ปลัดฯ จตุพร” ติดตามผลการดำเนินงานองค์การอุตสาหกรรมป่าไม้ ในการประชุมบอร์ด อ.อ.ป. ครั้งที่ 7
“ปลัดฯ จตุพร” ติดตามผลการดำเนินงานองค์การอุตสาหกรรมป่าไม้ ในการประชุมบอร์ด อ.อ.ป. ครั้งที่ 7
“ปลัดฯ จตุพร” ติดตามผลการดำเนินงานองค์การอุตสาหกรรมป่าไม้ ในการประชุมบอร์ด อ.อ.ป. ครั้งที่ 7
วันที่ 25 กรกฎาคม 2566 เวลา 14.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการขององค์การอุตสาหกรรมป่าไม้ ครั้งที่ 7/2566 โดยมี นายพิชิต สมบัติมาก รองปลัดกระทรวงฯ พร้อมด้วยคณะกรรมการ และ นายสุกิจ จันทร์ทอง ผู้อำนวยการองค์การอุตสาหกรรมป่าไม้ ในฐานะฝ่ายเลขานุการ เข้าร่วมประชุม ณ ห้องประชุมชั้น 17 กระทรวงทรัพยากรธรรมชาติและสิ่งแวดล้อม และผ่านระบบการประชุมทางไกล Video Conference
โดยที่ประชุมฯ ได้ติดตามการรายงานผลการดำเนินงานขององค์การอุตสาหกรรมป่าไม้ ประจำปี 2566 (มกราคม - มิถุนายน 2566) การรายงานผลการดำเนินงานประจำปีบัญชี 2565 ผลการดำเนินงานรัฐวิสาหกิจขององค์การอุตสาหกรรมป่าไม้ ประจำปีบัญชี 2566 รายครึ่งปี (ไตรมาส 1 - 2) ผลการประเมินตนเองของคณะกรรมการขององค์การอุตสาหกรรมป่าไม้ ประจำปี 2566 ตลอดจนการกำหนดทักษะ ความรู้ ความเชี่ยวชาญ (Skill Matrix) ของคณะกรรมการขององค์การอุตสาหกรรมป่าไม้ เพื่อใช้ประกอบการพิจารณาสรรหาและการอบรมของคณะกรรมการฯ ประจำปี 2566 รวมถึงได้รับทราบรายงานการประชุมคณะกรรมการตรวจสอบองค์การอุตสาหกรรมป่าไม้ ผลการประชุมคณะอนุกรรมการด้านการกำกับดูแลกิจการที่ดีฯ และผลการประชุมคณะอนุกรรมการด้านการพัฒนาเทคโนโลยีดิจิทัล ขององค์การอุตสาหกรรมป่าไม้

ที่มา : https://www.thaigov.go.th/news/contents/details/70718