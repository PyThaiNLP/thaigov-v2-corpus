รัฐบาลไทย-ข่าวทำเนียบรัฐบาล-อย. แนะผู้บริโภคควรรู้เท่าทันโฆษณา “ผลิตภัณฑ์ทางการแพทย์” ที่อวดอ้างเกินจริง


วันพฤหัสบดีที่ 3 สิงหาคม 2566
อย. แนะผู้บริโภคควรรู้เท่าทันโฆษณา “ผลิตภัณฑ์ทางการแพทย์” ที่อวดอ้างเกินจริง
.....
กรณีมีโฆษณาที่เกี่ยวกับเครื่องมือแพทย์ พร้อมกับอวดอ้างว่าใช้เทคโนโลยี Exosome หรือมีส่วนประกอบของ Stem Cell ที่จะช่วยฟื้นฟูผิวอย่างล้ำลึก รวมทั้งการโฆษณาเพื่อใช้ฉีดบนใบหน้านั้น
.
อย. แจงว่ายังไม่เคยมีการอนุญาตเครื่องมือแพทย์ที่ใช้เทคโนโลยี Exosome หรือส่วนประกอบของ Stem Cell นอกจากนี้ ยังไม่เคยอนุญาตให้มีการโฆษณาสำหรับใช้ฉีดบนใบหน้าเช่นกัน
.
สำหรับผู้บริโภค ควรปฏิบัติตามข้อแนะนำก่อนการเลือกซื้อผลิตภัณฑ์ ดังนี้
1.ตรวจสอบเครื่องมือแพทย์ว่าได้รับอนุญาตจาก อย. โดยพิจารณาเลขทะเบียนการอนุญาต
2.ตรวจสอบการโฆษณาผลิตภัณฑ์เครื่องมือแพทย์ว่ามีหมายเลขใบอนุญาตโฆษณาเครื่องมือแพทย์ (ฆพ.)
3.ตรวจสอบวิธีใช้ที่ระบุบนฉลากและเอกสารกำกับผลิตภัณฑ์ และยืนยันให้ผู้ประกอบการใช้ตามที่ระบุบนฉลาก
4.ถ่ายรูปผลิตภัณฑ์ไว้เป็นหลักฐาน รวมทั้งฉลากและเอกสารกำกับผลิตภัณฑ์
.
ทั้งนี้ สามารถตรวจสอบผลิตภัณฑ์ที่ได้รับอนุญาตได้ที่เว็บไซต์ อย. www.fda.moph.go.th หรือ ผ่าน QR Code
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70931