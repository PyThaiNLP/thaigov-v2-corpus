รัฐบาลไทย-ข่าวทำเนียบรัฐบาล-“ปลัดฯ จตุพร” ชื่นชมทุกความร่วมมือ มุ่งปลูกป่าชายเลนเพื่อประโยชน์จากคาร์บอนเครดิต สร้างประโยชน์แก่ชุมชน ในวันป่าชายเลนโลก 2566


วันพุธที่ 2 สิงหาคม 2566
“ปลัดฯ จตุพร” ชื่นชมทุกความร่วมมือ มุ่งปลูกป่าชายเลนเพื่อประโยชน์จากคาร์บอนเครดิต สร้างประโยชน์แก่ชุมชน ในวันป่าชายเลนโลก 2566
“ปลัดฯ จตุพร” ชื่นชมทุกความร่วมมือ มุ่งปลูกป่าชายเลนเพื่อประโยชน์จากคาร์บอนเครดิต สร้างประโยชน์แก่ชุมชน ในวันป่าชายเลนโลก 2566
“ปลัดฯ จตุพร” ชื่นชมทุกความร่วมมือ มุ่งปลูกป่าชายเลนเพื่อประโยชน์จากคาร์บอนเครดิต สร้างประโยชน์แก่ชุมชน ในวันป่าชายเลนโลก 2566
วันที่ 26 กรกฎาคม 2566 เวลา 10.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานเปิดกิจกรรมวันสากลเพื่อการอนุรักษ์ระบบนิเวศป่าชายเลน หรือ วันป่าชายเลนโลก ประจำปี พ.ศ. 2566 โดยมี นายภาสกร บุญญลักษม์ ผู้ว่าราชการจังหวัดกระบี่ นายอภิชัย เอกวนากุล รองอธิบดีกรมทรัพยากรทางทะเลและชายฝั่ง รักษาราชการแทนอธิบดีกรมทรัพยากรทางทะเลและชายฝั่ง พร้อมด้วยหน่วยงานภาครัฐ ภาคเอกชน ผู้นำองค์กรปกครองส่วนท้องถิ่น ผู้แทนสมาชิกป่าชายเลนสำหรับชุมชน นักเรียน นักศึกษา และประชาชนในพื้นที่ เข้าร่วมงาน ณ พื้นที่แปลงปลูกป่าโครงการปลูกป่าชายเลน เพื่อประโยชน์จากคาร์บอนเครดิต บ้านต้นทัง ตำบลคลองยาง อำเภอเกาะลันตา จังหวัดกระบี่
ปลัดฯ จตุพร กล่าวว่า ประเทศไทยมีพื้นที่ป่าชายเลนมากเป็นอันดับต้น ๆ ของเอเชียตะวันออกเฉียงใต้ ซึ่งเป็นระบบนิเวศที่มีความหลากหลายทางชีวภาพสูง ไม่เพียงเป็นแหล่งอาหาร ยา พลังงาน และสร้างรายได้ให้แก่ชุมชนในพื้นที่ แต่ยังเป็นแหล่งดูดซับก๊าซคาร์บอนไดออกไซด์ต้นเหตุของวิกฤตภาวะโลกร้อน ที่สำคัญด้วย จากเป้าหมายของประเทศไทยที่ต้องการบรรลุเป้าหมายความเป็นกลางทางคาร์บอน ภายในปี ค.ศ. 2050 และบรรลุเป้าหมายการปล่อยก๊าซเรือนกระจกสุทธิเป็นศูนย์ได้ในปี ค.ศ. 2065 กระทรวงฯ จึงได้ส่งเสริมให้มีการปลูกป่าเพื่อพัฒนากลไกตลาดคาร์บอนเครดิตให้เป็นรูปธรรม ผ่านความร่วมมือจากทุกภาคส่วนในการแก้ปัญหาวิกฤตการณ์โลกร้อน การจัดกิจกรรมวันป่าชายเลนโลก ประจำปี 2566 ในวันนี้ ที่ได้รับความร่วมมือในการร่วมกันปลูกป่าชายเลน ในแปลงโครงการปลูกป่าชายเลนเพื่อประโยชน์จากคาร์บอนเครดิต จะเป็นจุดเริ่มต้นของการฟื้นฟูทรัพยากรป่าชายเลนให้กลับมาสมบูรณ์อีกครั้ง  ทั้งยังเป็นการเปิดโอกาสให้ทุกภาคส่วนเข้ามามีส่วนร่วมในโครงการปลูกป่าชายเลนเพื่อประโยชน์จากคาร์บอนเครดิต ตลอดจนเสริมสร้างพลังของพี่น้องประชาชน เพิ่มแรงผลักดันให้ทุกภาคส่วนหันมาใส่ใจในการสนับสนุนโครงการที่เกี่ยวข้องกับการอนุรักษ์และฟื้นฟูระบบนิเวศป่าชายเลนให้เกิดความสมดุลและยั่งยืนต่อไป

ที่มา : https://www.thaigov.go.th/news/contents/details/70911