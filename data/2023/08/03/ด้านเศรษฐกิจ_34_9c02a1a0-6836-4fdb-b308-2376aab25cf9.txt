รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะประชุมคณะกรรมการบริหารกองทุนพัฒนาเอสเอ็มอีตามแนวประชารัฐ เห็นชอบงบประมาณรายจ่าย ปี 67 พร้อมเร่งเสนอ ก.การคลัง


วันพฤหัสบดีที่ 27 กรกฎาคม 2566
27/07/2566
พิมพ์
ปลัดฯ ณัฐพล นั่งหัวโต๊ะประชุมคณะกรรมการบริหารกองทุนพัฒนาเอสเอ็มอีตามแนวประชารัฐ เห็นชอบงบประมาณรายจ่าย ปี 67 พร้อมเร่งเสนอ ก.การคลัง
ปลัดฯ ณัฐพล นั่งหัวโต๊ะประชุมคณะกรรมการบริหารกองทุนพัฒนาเอสเอ็มอีตามแนวประชารัฐ เห็นชอบงบประมาณรายจ่าย ปี 67 พร้อมเร่งเสนอ ก.การคลัง เพื่ออนุมัติให้สินเชื่อแก่เอสเอ็มอีกว่า 3,500 ล้านบาท
วันที่ 25 กรกฎาคม 2566 ดร.ณัฐพล รังสิตพล ปลัดกระทรวงอุตสาหกรรม ในฐานะประธานคณะกรรมการบริหารกองทุนพัฒนาเอสเอ็มอีตามแนวประชารัฐ เป็นประธานฯ การประชุมคณะกรรมการบริหารกองทุนพัฒนาเอสเอ็มอีตามแนวประชารัฐ ครั้งที่ 68/2566 ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม และผ่านระบบ Zoom โดยมีนางสาวณัฏฐิญา เนตยสุภา รองปลัดกระทรวงอุตสาหกรรม กรรมการ นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และ นายจักรพันธุ์ เด่นดวงบริพันธ์ ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรม ผู้ช่วยเลขานุการ เข้าร่วมประชุม และมี นายภาสกร ชัยรัตน์ ผู้ตรวจราชการกระทรวงอุตสาหกรรม ในฐานะผู้อำนวยการสำนักงานกองทุนพัฒนาเอสเอ็มอีตามแนวประชารัฐ นำเสนอที่ประชุมคณะกรรมการบริหารกองทุนพัฒนาเอสเอ็มอีตามแนวประชารัฐ ได้ร่วมกันพิจารณาให้ความเห็นชอบงบประมาณรายจ่าย ประจำปีงบประมาณ พ.ศ. 2567 กองทุนพัฒนาเอสเอ็มอีตามแนวประชารัฐ เพื่อเสนอกระทรวงการคลังอนุมัติ มีเป้าหมายจะสนับสนุนเงินให้สินเชื่อแก่เอสเอ็มอีที่มีศักยภาพกว่า 3,500 ล้านบาท นอกจากนี้ยังมีโครงการสำหรับส่งเสริมและพัฒนาเอสเอ็มอี งบประมาณ 10 ล้านบาท
โดยกองทุนพัฒนาเอสเอ็มอีตามแนวประชารัฐ มีวัตถุประสงค์เพื่อสนับสนุนให้ความช่วยเหลือเงินทุน และเพิ่มช่องทางการเข้าถึงแหล่งเงินทุนให้กับผู้ประกอบการที่มีศักยภาพในการต่อยอดพัฒนาธุรกิจได้อย่างมีประสิทธิภาพและยั่งยืน และเพื่อให้กระบวนการส่งเสริมและพัฒนาของหน่วยงานภาครัฐ เอกชน ที่ได้ดำเนินการพัฒนาธุรกิจ และผู้ประกอบการเกิดผลสัมฤทธิ์ในทางปฏิบัติได้อย่างแท้จริง

ที่มา : https://www.thaigov.go.th/news/contents/details/70774