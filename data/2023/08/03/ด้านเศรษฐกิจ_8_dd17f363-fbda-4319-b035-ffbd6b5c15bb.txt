รัฐบาลไทย-ข่าวทำเนียบรัฐบาล-ปลัดฯ ณัฐพล ระดมสมอง MIND ทีม ปั้นโครงการ Flagship ปี 68 รับยุทธศาสตร์ชาติ 13 แผนแม่บท เน้นส่งเสริมการประกอบการที่ดี พัฒนาระบบการมาตรฐาน ยกระดับอุตสาหกรรม S-Curve 


วันอังคารที่ 25 กรกฎาคม 2566
25/07/2566
พิมพ์
ปลัดฯ ณัฐพล ระดมสมอง MIND ทีม ปั้นโครงการ Flagship ปี 68 รับยุทธศาสตร์ชาติ 13 แผนแม่บท เน้นส่งเสริมการประกอบการที่ดี พัฒนาระบบการมาตรฐาน ยกระดับอุตสาหกรรม S-Curve
ปลัดฯ ณัฐพล ระดมสมอง MIND ทีม ปั้นโครงการ Flagship ปี 68 รับยุทธศาสตร์ชาติ 13 แผนแม่บท เน้นส่งเสริมการประกอบการที่ดี พัฒนาระบบการมาตรฐาน ยกระดับอุตสาหกรรม S-Curve เพื่อขับเคลื่อนภาคอุตสาหกรรมไทยให้มีขีดความสามารถในระดับสากล
วันที่ 24 กรกฎาคม 2566 เวลา 16.00 น. ดร.ณัฐพล รังสิตพล ปลัดกระทรวงอุตสาหกรรม เป็นประธานการนำเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ พ.ศ.2568 ของกระทรวงอุตสาหกรรม (อก.) ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม และผ่านระบบ Zoom Meeting โดยที่ประชุมได้นำเสนอการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ปี 2568 ของกระทรวงอุตสาหกรรม ต่อจากการประชุมครั้งที่แล้วเมื่อวันที่ 12 กรกฎาคม 2566 ในประเด็นแผนแม่บท ภายใต้ยุทธศาสตร์ชาติ แผนแม่บทที่ (09) เขตเศรษฐกิจพิเศษ (16) เศรษฐกิจฐานราก (18) การเติบโตอย่างยั่งยืน (20) การบริการประชาชนและประสิทธิภาพภาครัฐ (21) การต่อต้านการทุจริตและประพฤติมิชอบ
ปลัดกระทรวงอุตสาหกรรม ได้กล่าวชื่นชมทุกหน่วยงานที่นำเสนอ Flagship นำไปสู่การเสนอขอรับการจัดสรรงบประมาณปี 2568 และเน้นย้ำให้หน่วยงานที่นำเสนอโครงการด้านระบบ IT ให้ปรับเนื้อหาให้สามารถเชื่อมโยงกับระบบ i-Industry และระบบรายงานข้อมูลในระบบ iSingleform รวมทั้งให้ข้อเสนอแนะในการเขียนโครงการเพื่อของบประมาณ ควรเขียนให้ครอบคลุม สอดคล้องตามยุทธศาสตร์ชาติ และแผนแม่บทด้านต่าง ๆ ที่เกี่ยวข้อง
โดยมี นายสุรพล ชามาตย์ นายเอกภัทร วังสุวรรณ นายวันชัย พนมชัย นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิจธนวิชญ์ นายทาวัน ทวีถาวรสวัสดิ์ นายภาสกร ชัยรัตน์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ผู้บริหารระดับสูงจากกรมโรงงานอุตสาหกรรม กรมส่งเสริมอุตสาหกรรม กรมอุตสาหกรรมพื้นฐานและการเหมืองแร่ สำนักงานมาตรฐานผลิตภัณฑ์อุตสาหกรรม สำนักงานเศรษฐกิจอุตสาหกรรม  สำนักงานคณะกรรมการอ้อยและน้ำตาลทราย สำนักงานอุตสาหกรรมจังหวัดทั้ง 76 จังหวัด เข้าร่วมประชุม

ที่มา : https://www.thaigov.go.th/news/contents/details/70689