รัฐบาลไทย-ข่าวทำเนียบรัฐบาล-รองปลัดฯ สุรพล เป็นประธานการประชุมคณะกรรมการเทคโนโลยีกระทรวงอุตฯ ครั้งที่ 4/2566  เพื่อหาแนวทางพัฒนาและยกระดับด้านดิจิทัลกับหน่วยงานภายในที่เกี่ยวข้อง


วันพฤหัสบดีที่ 27 กรกฎาคม 2566
27/07/2566
พิมพ์
รองปลัดฯ สุรพล เป็นประธานการประชุมคณะกรรมการเทคโนโลยีกระทรวงอุตฯ ครั้งที่ 4/2566  เพื่อหาแนวทางพัฒนาและยกระดับด้านดิจิทัลกับหน่วยงานภายในที่เกี่ยวข้อง
รองปลัดฯ สุรพล เป็นประธานการประชุมคณะกรรมการเทคโนโลยีกระทรวงอุตฯ ครั้งที่ 4/2566  เพื่อหาแนวทางพัฒนาและยกระดับด้านดิจิทัลกับหน่วยงานภายในที่เกี่ยวข้อง
วันที่ 26 กรกฎาคม 2566 นายสุรพล ชามาตย์ รองปลัดกระทรวงอุตสาหกรรม เป็นประธานการประชุมคณะกรรมการเทคโนโลยีสารสนเทศกระทรวงอุตสาหกรรม ครั้งที่ 4/2566 โดยมี นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร นายเตมีย์ พันธุวงค์ราช ผู้อำนวยการกองตรวจราชการ นายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงาน และคณะทำงานฯ เข้าร่วมด้วย ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบ Zoom Meeting
การประชุมดังกล่าว เพื่อหารือแนวทางการจัดกิจกรรม KM Sharing x CIO Meeting (KMCi) ครั้งที่ 4/2566 ในหัวข้อ โครงสร้างพื้นฐานระบบสารสนเทศสถาบันพัฒนาวิสาหกิจขนาดกลางและขนาดย่อม ความก้าวหน้าการจัดทำแผนปฏิบัติการดิจิทัลกระทรวงอุตสาหกรรม ปี พ.ศ. 2566 – 2570 รายงานชุดข้อมูลของหน่วยงานสังกัด อก. เพื่อใช้ในการแลกเปลี่ยนเชื่อมโยงข้อมูลภายใน อก. (DATA LAKE) และสถานการณ์การให้บริการระบบ i-Industry การแจ้งเตือนกรณีให้หน่วยงานเฝ้าระวังการโจมตีด้วย Distributed Denial of Service (DDos) โดยมีเป้าหมายเพื่อให้หน่วยงานในประเทศไทยสามารถลดความเสี่ยงในการเกิดภัยคุกคามทางไซเบอร์ ซึ่งอาจทำให้เกิดความเสียหายต่อหน่วยงานหรือองค์กรที่ถูกโจมตีในวงกว้าง และอาจมีผลกระทบต่อหน่วยงานที่มีประวัติการใช้ Domin Name System (DNS) ทำให้เว็บไซต์บางส่วนของหน่วยงานไม่สามารถให้บริการได้

ที่มา : https://www.thaigov.go.th/news/contents/details/70789