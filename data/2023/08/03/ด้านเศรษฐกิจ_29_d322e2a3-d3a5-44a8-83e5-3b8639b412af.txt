รัฐบาลไทย-ข่าวทำเนียบรัฐบาล-รฟม. จัดกิจกรรมศึกษาดูงานการพัฒนาและบริหารจัดการด้านนวัตกรรม ภายใต้โครงการพัฒนานวัตกร (MRTA Academy & MRTA Innovator)


วันพฤหัสบดีที่ 27 กรกฎาคม 2566
รฟม. จัดกิจกรรมศึกษาดูงานการพัฒนาและบริหารจัดการด้านนวัตกรรม ภายใต้โครงการพัฒนานวัตกร (MRTA Academy & MRTA Innovator)
....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม จัดกิจกรรมศึกษาดูงานการพัฒนาและบริหารจัดการด้านนวัตกรรม ภายใต้โครงการพัฒนานวัตกร (MRTA Academy & MRTA Innovator) โดยนำคณะทำงานการจัดการนวัตกรรม รฟม. และ ทีมนวัตกร รฟม. เข้าศึกษาดูงานที่ บริษัท ปตท. สำรวจและปิโตรเลียม จำกัด (มหาชน) จ.ระยอง ซึ่งมีศูนย์วิจัยพัฒนาและเทคโนโลยีและนวัตกรรม ที่ได้รับรางวัลสุดยอดองค์กรด้านนวัตกรรม จาก SEA MIKE AWARD 2022 และบริษัท ไออาร์พีซี จำกัด (มหาชน) ซึ่งเป็นบริษัทที่ได้รับรางวัลเกียรติคุณ “ด้านองค์กรนวัตกรรมดีเด่น” โดยทั้ง 2 หน่วยงาน ถือเป็นหน่วยงานที่ประสบความสำเร็จในการนำนวัตกรรมมาใช้พัฒนาหน่วยงาน และสามารถที่จะถ่ายทอดประสบการณ์และองค์ความรู้ที่เกี่ยวข้องกับการจัดการนวัตกรรมให้แก่ รฟม. ได้เป็นอย่างดี
ทั้งนี้ การศึกษาดูงานดังกล่าวจะเป็นประโยชน์ต่อการดำเนินงานของ รฟม. และสร้างแรงบันดาลใจให้กับนวัตกร รฟม. เพื่อพัฒนาการดำเนินงานด้านนวัตกรรมและองค์กรต่อไป ติดตามข้อมูลข่าวสารของ รฟม. ได้ที่ www.mrta.co.th หรือ Call Center รฟม. โทร. 0 2716 4044 “รฟม. ร่วมยกระดับเมืองด้วยโครงข่ายรถไฟฟ้าขนส่งมวลชนและนวัตกรรม เพื่ออนาคตที่ยั่งยืน”

ที่มา : https://www.thaigov.go.th/news/contents/details/70763