รัฐบาลไทย-ข่าวทำเนียบรัฐบาล-เร่งกวาดล้าง “อาวุธปืน” ทั่วประเทศ มีเบาะแส/เรื่องร้องเรียน โทร.สายด่วน 191, 1599 ตลอด 24 ชั่วโมง


วันพฤหัสบดีที่ 3 สิงหาคม 2566
เร่งกวาดล้าง “อาวุธปืน” ทั่วประเทศ มีเบาะแส/เรื่องร้องเรียน โทร.สายด่วน 191, 1599 ตลอด 24 ชั่วโมง
.....
เมื่อวันที่ 21 ก.ค. 66 ที่ผ่านมา หน่วยงานตำรวจทั่วประเทศได้ระดมพลกวาดล้าง “อาวุธปืน” ในพื้นที่ 1,658 จุด สามารถจับกุมผู้ต้องหาได้ 966 ราย พร้อมตรวจยึดของกลาง ประกอบด้วย:
• อาวุธปืนเถื่อน ไม่มีหมายเลขทะเบียน จำนวน 811 กระบอก
• อาวุธปืน มีหมายเลขทะเบียนซึ่งเป็นของบุคคลอื่น (ปืนผิดมือ) จำนวน 99 กระบอก
• เครื่องกระสุนปืน จำนวน 44,540 นัด
• วัตถุระเบิด จำนวน 2 ลูก
• ยาบ้า จำนวน 6,239 เม็ด
.
ผลงานดังกล่าว สืบเนื่องจากหน่วยงานทุกฝ่าย ได้แลกเปลี่ยนข้อมูลเครือข่ายผู้มีพฤติกรรมเกี่ยวข้องกับอาวุธปืนผิดกฎหมายระหว่างกัน ร่วมทั้ง “ส่งเป้าหมาย” ผู้ลักลอบจำหน่ายอาวุธปืนออนไลน์ เพิ่มเติมอีกกว่า 300 จุด
.
ระยะต่อไป เจ้าหน้าที่ตำรวจจะเร่งขยายผลไปยังผู้เกี่ยวข้อง ไม่ว่าจะเป็นผู้ผลิต ดัดแปลง จำหน่าย และซื้ออาวุธปืน เพื่อสืบสวนจับกุมทั้งหมด
.
สำหรับประชาชน หากมีเบาะแส/เรื่องร้องเรียน เกี่ยวกับเรื่องอาชญากรรม หรือเรื่องอื่น ๆ สามารถแจ้งได้ที่สายด่วน 191 หรือ สายด่วน 1599 ได้ตลอด 24 ชั่วโมง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70936