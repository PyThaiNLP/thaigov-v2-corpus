รัฐบาลไทย-ข่าวทำเนียบรัฐบาล-เล็งเพิ่ม “ระบบขนส่งสาธารณะเอกชน” ในสิทธิสวัสดิการแห่งรัฐ ทั้งทางบกและทางน้ำ ขอเชิญชวนผู้ประกอบการขนส่งสาธารณะเอกชน สมัครเป็นผู้ให้บริการแก่ผู้มีสิทธิฯ ตั้งแต่วันที่ 1 ส.ค. 66 เป็น


วันพฤหัสบดีที่ 27 กรกฎาคม 2566
เล็งเพิ่ม “ระบบขนส่งสาธารณะเอกชน” ในสิทธิสวัสดิการแห่งรัฐ ทั้งทางบกและทางน้ำ ขอเชิญชวนผู้ประกอบการขนส่งสาธารณะเอกชน สมัครเป็นผู้ให้บริการแก่ผู้มีสิทธิฯ ตั้งแต่วันที่ 1 ส.ค. 66 เป็น
.....
เป็นอีกหนึ่งข่าวดีของผู้ใช้สิทธิบัตรสวัสดิการแห่งรัฐ กระทรวงการคลังเตรียมขยายการใช้สิทธิ “การเดินทางผ่านระบบขนส่งสาธารณะ” ให้กับผู้สิทธิสวัสดิการแห่งรัฐ
.
จากเดิมใช้สิทธิได้กับระบบขนส่งสาธารณะ 4 ประเภท:
• รถองค์การขนส่งมวลชนกรุงเทพ (ขสมก.)
• รถบริษัท ขนส่ง จำกัด (บขส.)
• รถไฟฟ้า บริษัท ระบบขนส่งมวลชนกรุงเทพจำกัด (มหาชน) (BTS), รถไฟฟ้ามหานคร (MRT) และบริษัทรถไฟความเร็วสูงสายตะวันออกเชื่อมสามสนามบิน จำกัด
• รถไฟ
.
สิทธิใหม่ที่จะเกิดขึ้น คือ ผู้ถือบัตรฯ สามารถเดินทางคมนาคมได้กับระบบขนส่งสาธารณะเอกชน รถร่วม และเรือ เพิ่มเติมอีก 4 ประเภท:
• รถเอกชนร่วม ขสมก. รถเอกชน และส่วนราชการกรุงเทพมหานคร
• รถเอกชนร่วม บขส. และรถเอกชน
• รถสองแถวรับจ้าง
• เรือโดยสารสาธารณะ
.
การดำเนินการขั้นต่อไป ประกาศเชิญชวน “ผู้ประกอบการขนส่งสาธารณะ” ที่ต้องการสมัครเป็นผู้ให้บริการแก่ผู้มีสิทธิสวัสดิการแห่งรัฐ เริ่มสมัครได้ตั้งแต่วันที่ 1 ส.ค. 66 ดังนี้
.
• ผู้ประกอบการรถเอกชนร่วม ขสมก. รถเอกชน และส่วนราชการกรุงเทพมหานคร รถเอกชนร่วม บขส. และรถเอกชน และรถสองแถวรับจ้าง สมัครได้ที่:
> สำนักการขนส่งผู้โดยสาร กรมการขนส่งทางบก โทร. 02 271 8522 ต่อ 3508 หรือสำนักงานขนส่งจังหวัด
• ผู้ประกอบการเรือโดยสารสาธารณะ สมัครได้ที่:
> สำนักมาตรฐานทะเบียนเรือ กรมเจ้าท่า โทร. 02 233 1311 ต่อ 288 หรือสำนักงานเจ้าท่าภูมิภาคสาขา
.
ทั้งนี้ หากผู้ประกอบการขนส่งสาธารณะดังกล่าว ดำเนินการแล้วเสร็จตามขั้นตอน จะสามารถเปิดให้บริการรับชำระเงินจากผู้มีสิทธิสวัสดิการแห่งรัฐได้ตั้งแต่วันที่ 1 ต.ค. 66 เป็นต้นไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70759