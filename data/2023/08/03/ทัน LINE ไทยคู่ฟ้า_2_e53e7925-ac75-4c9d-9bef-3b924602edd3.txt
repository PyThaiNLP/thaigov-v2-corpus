รัฐบาลไทย-ข่าวทำเนียบรัฐบาล-เล็งใช้กฎหมายควบคุม “โรคไข้เลือดออก” หลังพบผู้ป่วยเพิ่มขึ้นสัปดาห์ละ 5,000 ราย


วันอังคารที่ 25 กรกฎาคม 2566
เล็งใช้กฎหมายควบคุม “โรคไข้เลือดออก” หลังพบผู้ป่วยเพิ่มขึ้นสัปดาห์ละ 5,000 ราย
.....
สถานการณ์จำนวนผู้ป่วยโรคไข้เลือดออกทั่วประเทศ พบว่ามีอัตราเพิ่มขึ้นสัปดาห์ละกว่า 5,000 ราย ส่งผลให้มีจำนวนผู้ป่วยสะสมตั้งแต่ต้นปีเกือบ 40,000 ราย
.
กรมควบคุมโรค เผยว่าจำนวนดังกล่าวใกล้เคียงกับจำนวนผู้ป่วยและเสียชีวิตจากการระบาดครั้งล่าสุดในปี 62 ที่พบผู้ป่วยทั้งปีกว่า 70,000 รายและเสียชีวิตกว่า 70 ราย
.
ที่ผ่านมา หน่วยงานที่เกี่ยวข้องได้ทำงานร่วมกับกรมสนับสนุนบริการสุขภาพ และกรมการแพทย์ มาระยะหนึ่งแล้ว เพื่อลดจำนวนผู้ป่วยและผู้เสียชีวิต
.
สำหรับ “ภาวะใกล้วิกฤต” ตอนนี้ได้ประสานขอความร่วมมือเพิ่มจากกรมส่งเสริมการปกครองท้องถิ่น เพื่อระดมกำลังในการต่อสู้กับโรคไข้เลือดออก
.
หากมีจำนวนผู้ป่วยสูงและต่อเนื่อง ก็จำเป็นต้องใช้อำนาจทางกฎหมาย ตามที่ระบุในมาตรา 9 ของพระราชบัญญัติโรคติดต่อ พ.ศ.2558 ในการประกาศสถานที่ที่มีการระบาดของโรคไข้เลือดออก ตามคำแนะนำของคณะกรรมการด้านวิชาการ เพื่อให้ “อำนาจแก่เจ้าพนักงานควบคุมโรคติดต่อ” ในการดำเนินการตามมาตรา 34
.
ทั้งนี้ มาตรา 34 จะทำให้ทีมงานสาธารณสุขในพื้นที่สามารถเข้าไปในบ้าน วัด โรงเรียน โรงแรม สถานที่หรือพาหนะที่มีหรือสงสัยว่ามีโรคระบาดเกิดขึ้น เพื่อเฝ้าระวัง ป้องกันและควบคุมโรคได้ทันที
.
นอกจากนี้ ยังกำหนดให้เจ้าของสถานที่ต้อง “กำจัดลูกน้ำยุงลายและแก้ไขสภาพแวดล้อม” เช่น กำจัดขยะ แหล่งเพาะพันธุ์ยุงลาย เป็นต้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70666