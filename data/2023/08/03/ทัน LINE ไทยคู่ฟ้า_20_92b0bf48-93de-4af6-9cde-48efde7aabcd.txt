รัฐบาลไทย-ข่าวทำเนียบรัฐบาล-ไทย-ออสเตรเลีย MOU ขยายเวลาโครงการ Taskforce Storm อีก 2 ปี เดินหน้าแก้ปัญหาเครือข่ายยาเสพติดข้ามชาติ


วันพฤหัสบดีที่ 3 สิงหาคม 2566
ไทย-ออสเตรเลีย MOU ขยายเวลาโครงการ Taskforce Storm อีก 2 ปี เดินหน้าแก้ปัญหาเครือข่ายยาเสพติดข้ามชาติ
.....
ที่ผ่านมา ประเทศไทยและประเทศออสเตรเลียร่วมมือกันแก้ไขปัญหายาเสพติด ภายใต้โครงการปฏิบัติการเฉพาะกิจร่วม ไทย-ออสเตรเลียว่าด้วยความร่วมมือด้านยาเสพติด การฟอกเงิน และอาชญากรรมข้ามชาติ (Taskforce Storm) ซึ่งมีการลงนามในข้อตกลงครั้งแรกเมื่อวันที่ 30 พ.ค. 59
.
โดยมีจำนวน 20 ปฏิบัติการ เป็นปฏิบัติการที่เสร็จสิ้นแล้ว 6 ปฏิบัติการ อยู่ระหว่างดำเนินการ 14 ปฏิบัติการ ผลปฏิบัติการพบว่า:
.
• สามารถจับกุมผู้ต้องหาได้ทั้งหมด 55 ราย และผู้ต้องหาตามหมายจับจำนวน 13 ราย
• ตรวจยึดยาเสพติดรวมกันได้กว่า 13 ตัน (13,393.44 กก.)
• ยึดทรัพย์ได้กว่า 1,150,068,648.15 ล้านบาท (ประมาณ 51 ล้านเหรียญออสเตรเลีย)
.
ทั้งนี้ เพื่อให้ผลการปราบปรามอาชญากรรมใน 2 ประเทศมีประสิทธิภาพยิ่งขึ้น สำนักงานคณะกรรมการป้องกันและปราบปรามยาเสพติด และภาคีเครือข่ายได้เห็นชอบให้มีการขยายระยะเวลาปฏิบัติการร่วมออกไปอีก 2 ปี ไปจนถึงวันที่ 18 ก.ค. 68
.
คาดว่า จากความร่วมมือดังกล่าว จะจับกุมผู้ต้องหารายสำคัญ ๆ ทั้งในไทย ออสเตรเลีย รวมทั้งผู้ต้องหาที่หลบหนีการจับไปกุมไปยังประเทศต่าง ๆ ได้
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70938