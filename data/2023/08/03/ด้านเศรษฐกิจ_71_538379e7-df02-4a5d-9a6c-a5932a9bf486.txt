รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ จ.ตาก ตรวจราชการกรณีปกติ รอบที่ 2 ประจำปี 66


วันพฤหัสบดีที่ 3 สิงหาคม 2566
30/07/2566
พิมพ์
ผู้ตรวจฯ วีระกิตติ์ ลงพื้นที่ จ.ตาก ตรวจราชการกรณีปกติ รอบที่ 2 ประจำปี 66
ผู้ตรวจราชการกระทรวงอุตสาหกรรม วีระกิตติ์ ลงพื้นที่ จ.ตาก ตรวจราชการกรณีปกติ รอบที่ 2 ประจำปี 66
วันที่ 27 กรกฎาคม 2566 นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่จังหวัดตาก เพื่อตรวจราชการกรณีปกติ รอบที่ 2 ประจำปีงบประมาณ พ.ศ 2566 โดยมีนายนภัทร เตชะสิรภัทร อุตสาหกรรมจังหวัดตาก พร้อมด้วยหัวหน้ากลุ่มงาน และเจ้าหน้าที่สำนักงานอุตสาหกรรมจังหวัดตาก (สอจ.ตาก) เข้าร่วมรับการตรวจราชการฯ ณ ห้องประชุมบริษัท แม่สอดพลังงานสะอาด จำกัด อำเภอแม่สอด จังหวัดตาก
ทั้งนี้ผู้ตรวจฯ วีระกิตติ์ ได้ชี้แจงนโยบายและแผนการตรวจราชการและเน้นย้ำให้เจ้าหน้าที่ทุกคนดำเนินงานตามนโยบาย MIND ของกระทรวงอุตสาหกรรม (อก.) ทั้ง 4 มิติ ตามเป้าหมายที่กำหนด พร้อมตรวจเยี่ยมสถานประกอบการ ที่สอดคล้องกับนโยบายของ อก.ทั้ง 4 มิติ
เวลา 10.00 น. ลงพื้นที่ตรวจเยี่ยม บริษัท แม่สอดพลังงานสะอาด จำกัด ตำบลแม่ตาว อำเภอแม่สอด ประกอบกิจการผลิตเอทานอลเพื่อใช้เป็นเชื้อเพลิง และผลิตพลังงานไฟฟ้า ขนาดกำลังการผลิต 16.0 เมกะวัตต์ โดยให้กลุ่มส่งเสริมเข้าไปร่วมบูรณาการกับกลุ่มโรงงานในการส่งเสริมวิสาหกิจชุมชนรอบๆ พื้นที่ ให้เกิดการอยู่ร่วมกันระหว่างชุมชนกับโรงงาน
ต่อมาเวลา 13.00 น. ลงพื้นที่ตรวจเยี่ยมวิสาหกิจชุมชนธูปหอมอัมพัน ตำบลแม่ตาว อำเภอแม่สอด โดยให้กลุ่มโรงงานเข้าไปร่วมบูรณาการในการลดต้นทุนการผลิต เช่น การพัฒนาเตาเผาเพื่อให้ลดการใช้พลังงาน เพื่อการลดต้นทุนการผลิต
และ เวลา 14.30 น. ลงพื้นที่ตรวจเยี่ยม บริษัท แม่ปิงพนากิจ จำกัด ตำบลท่าสายลวด อำเภอแม่สอด ติดตามการดำเนินงานและผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” ได้เน้นย้ำให้ปฏิบัติตามมาตรการส่งเสริมสิ่งแวดล้อม EIA และสามารถดำเนินธุรกิจมุ่งเน้นรักษาสิ่งแวดล้อมใช้ระบบกำจัดมลพิษอย่างมีประสิทธิภาพตามกฎหมาย เน้นการใช้ทรัพยากรอย่างคุ้มค่าให้เกิดประโยชน์สูงสุด พร้อมดูแลช่วยเหลือสังคมชุมชนโดยรอบ สนับสนุนและมีส่วนร่วมกับชุมชนพื้นที่รอบเหมืองในด้านคุณภาพชีวิตให้สามารถอยู่ร่วมกันได้อย่างเกื้อกูลกันและยั่งยืน พร้อมทั้งให้กลุ่มส่งเสริมร่วมบูรณาการในการส่งเสริมชุมชนโดยรอบเหมืองให้อยู่ร่วมกันได้ต่อไป

ที่มา : https://www.thaigov.go.th/news/contents/details/70855