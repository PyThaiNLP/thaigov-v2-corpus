รัฐบาลไทย-ข่าวทำเนียบรัฐบาล-ย้ำ! แอปฯ ThaID ไม่มีนโยบายส่ง SMS ไปให้ ปชช. ขอให้ ปชช. ระมัดระวังแอปฯ ปลอม


วันพฤหัสบดีที่ 3 สิงหาคม 2566
ย้ำ! แอปฯ ThaID ไม่มีนโยบายส่ง SMS ไปให้ ปชช. ขอให้ ปชช. ระมัดระวังแอปฯ ปลอม
.....
กรมการปกครองเผยกรณีประชาชนได้รับ SMS แจ้งข้อความว่า “ThaiID อัปเดตข้อมูลเรียบร้อยแล้วโปรดยืนยันตัวตนของคุณ” พร้อมแนบลิงก์มากับข้อความ หากผู้ใดกดลิงก์ดังกล่าว ก็จะเป็นการให้เพิ่มเพื่อนทางแอปพลิเคชันไลน์
.
ขอย้ำว่านั่นเป็นแอปพลิเคชันไลน์ปลอมในชื่อ “Thai ID” ทั้งนี้ ขอแจ้งให้ประชาชน “ทราบ/ปฏิบัติ” ดังนี้
.
>> หน่วยงานไม่มีช่องทางไลน์ในการติดต่อกับประชาชน
>> ไม่มีนโยบายส่ง SMS ไปยังประชาชน
>> ไม่กดลิงก์ที่เเนบมากับ SMS หรือกดลิงก์ติดตั้งแอปพลิเคชันต่าง ๆ
>> ให้ดาวน์โหลดแอป “ThaID” (ไทยดี) ผ่านการติดตั้งทาง App Store หรือ Play Store เท่านั้น
.
ดังนั้น ขอให้ประชาชนอย่าหลงเชื่อและขอความร่วมมือ “ไม่ส่งต่อ ไม่แชร์ข้อมูลผิดๆ“ ในช่องทางสื่อสังคมออนไลน์ต่าง ๆ
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70935