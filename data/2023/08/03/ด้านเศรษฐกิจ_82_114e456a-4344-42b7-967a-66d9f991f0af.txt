รัฐบาลไทย-ข่าวทำเนียบรัฐบาล-กรมการขนส่งทางราง เผยประชาชนเดินทางด้วยระบบรางช่วงวันหยุดต่อเนื่อง ระหว่างวันที่ 28 กรกฎาคม 2566 – 2 สิงหาคม 2566 สะสม 5 วัน (28 - 1 สิงหาคม 2566) รวมแล้วประมาณ 5.17 ล้านคน-เที่ยว 


วันพุธที่ 2 สิงหาคม 2566
กรมการขนส่งทางราง เผยประชาชนเดินทางด้วยระบบรางช่วงวันหยุดต่อเนื่อง ระหว่างวันที่ 28 กรกฎาคม 2566 – 2 สิงหาคม 2566 สะสม 5 วัน (28 - 1 สิงหาคม 2566) รวมแล้วประมาณ 5.17 ล้านคน-เที่ยว
....
นายพิเชฐ คุณาธรรมรักษ์ อธิบดีกรมการขนส่งทางราง กระทรวงคมนาคม เปิดเผยว่า ในช่วงวันหยุดต่อเนื่อง ระหว่างวันที่ 28 กรกฎาคม – 2 สิงหาคม 2566 ที่ผ่านมา 5 วันคือ วันที่ 28 - 1 สิงหาคม 2566 มีประชาชนใช้บริการระบบรางรวม  5,170,236 คน-เที่ยว ประกอบด้วย รถไฟระหว่างเมืองของการรถไฟแห่งประเทศไทย (รฟท.) มีผู้ใช้บริการรวม 414,435 คน-เที่ยว แบ่งเป็นผู้โดยสารเชิงพาณิชย์ 167,821 คน-เที่ยว และผู้โดยสารเชิงสังคม 246,614 คน-เที่ยว โดยมีผู้โดยสารขาออกสะสม  207,295 คน-เที่ยว และขาเข้า  207,140 คน-เที่ยว ซึ่งพบว่า สายใต้มีผู้ใช้บริการมากสุดถึง 138,767 คน-เที่ยว (ขาออก  69,819 คน-เที่ยว และขาเข้า 68,948 คน-เที่ยว) รองลงมาคือสายตะวันออกเฉียงเหนือ 106,740 คน-เที่ยว (ขาออก 54,055 คน-เที่ยว และขาเข้า 52,685 คน-เที่ยว) สายเหนือ 85,825 คน-เที่ยว (ขาออก 41,663 คน-เที่ยว ขาเข้า 44,162 คน-เที่ยว)  สายตะวันออก 51,505 คน-เที่ยว (ขาออก 25,745 คน-เที่ยว ขาเข้า 25,760 คน-เที่ยว) และสายมหาชัย/แม่กลอง  31,598 คน-เที่ยว (ขาออก 16,013 คน-เที่ยว ขาเข้า 15,585 คน-เที่ยว) และระบบรถไฟฟ้าในเขตกรุงเทพมหานครและปริมณฑล (รวมรถไฟฟ้าชานเมือง(สายสีแดง)) สะสม 5 วัน มีผู้ใช้บริการแล้ว 4,755,801 คน-เที่ยว ประกอบด้วย Airport Rail Link  247,010 คน-เที่ยว สายสีแดง 75,745 คน-เที่ยว สายฉลองรัชธรรม(สีม่วง) 169,316 คน-เที่ยว สายเฉลิมรัชมงคล (สีน้ำเงิน) 1,279,540 คน-เที่ยว สายสีเหลือง 168,489 คน-เที่ยว และรถไฟฟ้าบีทีเอส (สีเขียวและสีทอง) 2,815,701 คน-เที่ยว
ทั้งนี้ พบว่า เมื่อวาน (วันที่ 1 สิงหาคม 2566) ซึ่งเป็นวันที่ 5 ของวันหยุดต่อเนื่องระหว่างวันที่ 28 กรกฎาคม 2566 – 2 สิงหาคม 2566 มีประชาชนใช้บริการระบบราง รวมทั้งสิ้นจำนวน 1,000,576 คน-เที่ยว (ไม่รวมผู้โดยสารรถไฟทางไกลต่อสายสีแดงฟรี 37 คน) แบ่งเป็น รถไฟระหว่างเมืองของการรถไฟแห่งประเทศไทย (รฟท.) จำนวน 79,105 คน-เที่ยว และรถไฟฟ้าในเขตกรุงเทพมหานครและปริมณฑลและรถไฟชานเมือง (รวมสายสีแดง) จำนวน 921,471 คน-เที่ยว โดยมีรายละเอียด ดังนี้
1. รถไฟระหว่างเมืองของ รฟท. ให้บริการรวม 225 ขบวน มีผู้ใช้บริการจำนวน 79,105 คน-เที่ยว แบ่งเป็นผู้โดยสารเชิงพาณิชย์ 33,870 คน-เที่ยว และเชิงสังคม 45,235 คน-เที่ยว โดยมีผู้โดยสารขาออกจำนวน 36,878 คน-เที่ยว และผู้โดยสารขาเข้า 42,227 คน-เที่ยว โดยพบว่า สายใต้มีผู้ใช้บริการมากสุดถึง 26,213 คน-เที่ยว (ผู้โดยสารขาออก 12,369 คน-เที่ยว ผู้โดยสารขาเข้า 13,844 คน-เที่ยว) รองลงมาคือสายตะวันออกเฉียงเหนือมีผู้ใช้บริการ 21,057 คน-เที่ยว (ผู้โดยสารขาออก 9,629 คน-เที่ยว ผู้โดยสารขาเข้า 11,428 คน-เที่ยว)  สายเหนือ 16,685 คน-เที่ยว (ผู้โดยสารขาออก 7,687 คน-เที่ยว ผู้โดยสารขาเข้า 8,998 คน-เที่ยว) สายตะวันออก 9,213 คน-เที่ยว (ผู้โดยสารขาออก 4,262 คน-เที่ยว ผู้โดยสารขาเข้า 4,951 คน-เที่ยว) และสายแม่กลองและมหาชัย 5,937 คน-เที่ยว (ผู้โดยสารขาออก 2,931 คน-เที่ยว ผู้โดยสารขาเข้า 3,006 คน-เที่ยว)
2. ระบบรถไฟฟ้า ให้บริการเดินรถไฟฟ้ารวม 2,433 เที่ยว มีผู้ใช้บริการรวมจำนวน 921,471 คน-เที่ยว ประกอบด้วย รถไฟฟ้า Airport Rail Link ให้บริการ 174 เที่ยว จำนวน 47,366 คน-เที่ยว  รถไฟฟ้าชานเมือง (สายสีแดง) ให้บริการ 230 เที่ยว จำนวน 14,472 คน-เที่ยว (ไม่รวมผู้โดยสารรถไฟทางไกลต่อสายสีแดงฟรี 37 คน) รถไฟฟ้าสายฉลองรัชธรรม (สีม่วง) 216 เที่ยว จำนวน 32,595 คน-เที่ยว รถไฟฟ้าสายเฉลิมรัชมงคล (สีน้ำเงิน) 278 เที่ยว จำนวน 266,592 คน-เที่ยว รถไฟฟ้าสายสีเหลือง 216 เที่ยว จำนวน 28,213 คน-เที่ยว  และรถไฟฟ้าบีทีเอส (สีเขียวและสีทอง) ให้บริการรวม 1,319 เที่ยว มีผู้ใช้บริการจำนวน 532,233  คน- เที่ยว (สายสีเขียว 523,111 คน-เที่ยว และสายสีทอง 9,122 คน-เที่ยว)
สำหรับด้านความปลอดภัย โดยมีเหตุอันตรายต่อการเดินรถไฟ 4 ครั้ง โดยเมื่อเวลา 1.35 น. ขบวนรถด่วนพิเศษที่ 39 ชนโค 1 ตัว ระหว่างสถานีชะอำ - ห้วยทรายเหนือ ส่งผลทำให้เกิดความล่าช้าจากเหตุการณ์นี้เป็นเวลา 25 นาที เมื่อเวลา 5.45 น ขบวนรถด่วนพิเศษที่ 25 ชนชายไม่ทราบชื่อและที่อยู่เสียชีวิต ระหว่างสถานีหนองขอนกว้าง – อุดรธานี เมื่อเวลา 9.05 น. ขบวนรถเร็วที่ 171 ขณะทำขบวนถึง สทล.1038/1-2 ระหว่างสถานีตาเซะ - ยะลา มีผู้โดยสารชาย อายุ 44 ปี กระโดดลงจากขบวนรถ จนเสียชีวิตในที่เกิดเหตุ และเมื่อเวลา 14.40 น. ขณะทำการสับเปลี่ยนตั้งขบวน 531 (บางละมุง - สำราญ) รถโบกี้บรรทุกตู้สินค้า 31006 (รถเปล่า) ตกราง 2 เพลา 4 ล้อ บริเวณทางแยกสถานีบางละมุง - คลังก๊าซ ปตท. และไม่มีเหตุรถไฟฟ้าขัดข้อง
ทั้งนี้ กรมการขนส่งทางรางประสานผู้ให้บริการระบบราง พิจารณาดำเนินการตามมาตรการอำนวยความสะดวกและความปลอดภัยฯ  มีการตรวจวัดแอลกอฮอล์ผู้ปฏิบัติงานในการให้บริการเดินรถไฟ รวมทั้งประสานฝ่ายความมั่นคงมาช่วยดูแลในพื้นที่ระบบรางมากขึ้น เพื่ออำนวยความสะดวกและความปลอดภัยในช่วงวันหยุดต่อเนื่อง ระหว่างวันที่ 28 กรกฎาคม 2566 – 2 สิงหาคม 2566 นี้

ที่มา : https://www.thaigov.go.th/news/contents/details/70905