รัฐบาลไทย-ข่าวทำเนียบรัฐบาล-ทะลุเป้า ! แผนพัฒนา EEC ระยะที่ 1 สร้างเม็ดเงินลงทุนกว่า 2 ล้านล้านบาท


วันพฤหัสบดีที่ 3 สิงหาคม 2566
ทะลุเป้า ! แผนพัฒนา EEC ระยะที่ 1 สร้างเม็ดเงินลงทุนกว่า 2 ล้านล้านบาท
....
คณะกรรมการเขตพัฒนาพิเศษภาคตะวันออก เผย ผลดำเนินงานแผนภาพรวมเพื่อการพัฒนา EEC ระยะที่ 1 พ.ศ.2561 – 2565 ซึ่งเน้นพัฒนาโครงสร้างพื้นฐานหลัก ทั้งด้านคมนาคม เทคโนโลยี และนวัตกรรม เตรียมความพร้อมด้านพื้นที่และแรงงาน พบว่า ดำเนินงานได้ตามเป้าหมายที่วางไว้ เกิดมูลค่าการลงทุนที่อนุมัติแล้วสูงกว่า 2 ล้านล้านบาท จากที่ตั้งไว้ 1.5 ล้านล้านบาท
.
แบ่งเป็น โครงการร่วมลงทุนรัฐและเอกชน (PPP) 4 โครงสร้างพื้นฐานหลัก มูลค่าลงทุน 661,012 ล้านบาท ส่วนมูลค่าการออกบัตรส่งเสริมการลงทุน โดยสำนักงานคณะกรรมการส่งเสริมการลงทุน (BOI) อยู่ที่ 1,250,305 ล้านบาท และงบบูรณาการ EEC 70,271 ล้านบาท
.
แผนระยะที่ 2 พ.ศ.2566 – 2570 ตั้งเป้าหมาย 2.2 ล้านล้านบาท โดยผลักดันการลงทุนใน 5 คลัสเตอร์ ได้แก่ การแพทย์ขั้นสูง ดิจิทัล ยานยนต์ไฟฟ้า BCG และบริการ โดยมีกรอบแนวทางในการพัฒนา คือ ส่งเสริมการลงทุนในอุตสาหกรรมและบริการแห่งอนาคต เพิ่มประสิทธิภาพและการใช้ประโยชน์โครงสร้างพื้นฐาน ยกระดับทักษะแรงงาน พัฒนาเมืองให้ทันสมัย น่าอยู่ และเหมาะกับการประกอบอาชีพ และเชื่อมโยงประโยชน์จากการลงทุนสู่ความยั่งยืนของชุมชน
.
อ่านเพิ่มเติม คลิก >> https://www.thaigov.go.th/news/contents/details/70722
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70939