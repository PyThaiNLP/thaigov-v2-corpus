รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ จ.สุโขทัย ตรวจเยี่ยมผู้ประกอบการในพื้นที่ พร้อมเน้นย้ำให้เจ้าหน้าที่  สอจ.สุโขทัย ดำเนินงานตามนโยบาย MIND


วันอาทิตย์ที่ 30 กรกฎาคม 2566
30/07/2566
พิมพ์
ผู้ตรวจฯ วีระกิตติ์ ลงพื้นที่ จ.สุโขทัย ตรวจเยี่ยมผู้ประกอบการในพื้นที่ พร้อมเน้นย้ำให้เจ้าหน้าที่  สอจ.สุโขทัย ดำเนินงานตามนโยบาย MIND
ผู้ตรวจฯ วีระกิตติ์ ลงพื้นที่ จ.สุโขทัย ตรวจเยี่ยมผู้ประกอบการในพื้นที่ พร้อมเน้นย้ำให้เจ้าหน้าที่  สอจ.สุโขทัย ดำเนินงานตามนโยบาย MIND ให้มีประสิทธิภาพและเกิดผลสัมฤทธิ์ให้เห็นเป็นรูปธรรม
วันที่ 26 กรกฏาคม 2566 เวลา 09.00 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่ตรวจเยี่ยมการดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ประจำปีงบประมาณ พ.ศ. 2566 ณ วิสาหกิจชุมชนฟาร์มสเตย์ ต.บ้านตึก อ.ศรีสัชนาลัย จ.สุโขทัย โดยมีการพัฒนาผลิตภัณฑ์จำนวน 2 ผลิตภัณฑ์ ได้แก่ 1.น้ำมันหอมระเหย และ 2.สบู่กลีเซอรีนผสมสารสกัดจากดอกทุเรียน
เวลา 11.00 น. คณะฯ ได้ลงพื้นที่บริษัท โรงโม่หินสุวรรณ จำกัด ตำบลนาขุนไกร อำเภอศรีสำโรง จังหวัดสุโขทัย เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมการประกอบกิจการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชมชน"
เวลา 13.30 น. ผู้ตรวจฯ วีระกิตติ์ เป็นประธานในพิธีลงนามบันทึกข้อตกลงความร่วมมือ (MOU) ระหว่างผู้ตรวจราชการกระทรวงอุตสาหกรรม ประธานสภาเกษตรกรจังหวัดสุโขทัย บริษัท บ้านศิลาสุโขทัย จำกัด บริษัท โรงโม่หินสุวรรณ จำกัด และห้างหุ้นส่วน เอส แอล พี  วัสดุก่อสร้าง เรื่อง "การขับเคลื่อนนโยบายของกระทรวงอุตสาหกรรม เดินหน้าใช้ หัวและใจ ปั้นอุตสาหกรรมคู่ชุมชน ให้สมดุลและยั่งยืน"
เวลา 14.00 น. ผู้ตรวจฯ วีระกิตติ์ ได้ตรวจราชการกรณีปกติ ประจำปีงบประมาณ พ.ศ. 2566 รอบที่ 2 ณ ห้องประชุม สอจ.สุโขทัย โดยมี นายสุรพงษ์ พินิตเกียรติสกุล อุตสาหกรรมจังหวัดสุโขทัย หัวหน้ากลุ่มงาน และเจ้าหน้าที่สำนักงานอุตสาหกรรมจังหวัดสุโขทัย (สอจ.สุโขทัย) เข้าร่วมและรายงานผลการดำเนินโครงการฯ ทั้งนี้ ผู้ตรวจฯ วีระกิตติ์ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย ตามแบบ iSingleForm และระบบ i-lndustry ทุกโรงงาน เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม.  เร่งรัดการส่งเสริมโรงงานให้ได้การรับรองอุตสาหกรรมสีเขียวให้เป็นไปตามเป้าหมายที่ 80% การติดตามโรงงานที่มีการร้องเรียนและฟ้องร้อง การดำเนินงานตามนโยบาย MIND ของกระทรวงอุตสาหกรรม ดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมายที่กำหนดไว้
ทั้งนี้ได้เน้นย้ำให้เจ้าหน้าที่ของ สอจ.สุโขทัย ดำเนินงานตามนโยบาย MIND ของ ปกอ. ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด "ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/70849