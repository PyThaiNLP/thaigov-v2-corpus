รัฐบาลไทย-ข่าวทำเนียบรัฐบาล-ทส. รวมพลังปลูกต้นไม้เฉลิมพระเกียรติ พระบาทสมเด็จพระเจ้าอยู่หัว เนื่องในวันเฉลิมพระชนมพรรษาฯ บนพื้นที่โฉนดที่ดินฉบับแรกของไทย


วันพุธที่ 2 สิงหาคม 2566
ทส. รวมพลังปลูกต้นไม้เฉลิมพระเกียรติ พระบาทสมเด็จพระเจ้าอยู่หัว เนื่องในวันเฉลิมพระชนมพรรษาฯ บนพื้นที่โฉนดที่ดินฉบับแรกของไทย
ทส. รวมพลังปลูกต้นไม้เฉลิมพระเกียรติ พระบาทสมเด็จพระเจ้าอยู่หัว เนื่องในวันเฉลิมพระชนมพรรษาฯ บนพื้นที่โฉนดที่ดินฉบับแรกของไทย
ทส. รวมพลังปลูกต้นไม้เฉลิมพระเกียรติ พระบาทสมเด็จพระเจ้าอยู่หัว เนื่องในวันเฉลิมพระชนมพรรษาฯ บนพื้นที่โฉนดที่ดินฉบับแรกของไทย
วันที่ 21 กรกฎาคม 2566 เวลา 16.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดกิจกรรม โครงการปลูกต้นไม้เฉลิมพระเกียรติ เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2566 โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นายสุวพันธุ์ ตันยุวรรธนะ ประธานคณะกรรมาธิการวิสามัญคณะกรรมาธิการวิสามัญการพิทักษ์และเทิดทูนสถาบันพระมหากษัตริย์ วุฒิสภา นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา พร้อมด้วยคณะผู้บริหาร ทส. ส่วนราชการในพื้นที่ และประชาชนจิตอาสา เข้าร่วมพิธี ณ พื้นที่โฉนดที่ดินฉบับแรกของประเทศไทย ตำบลวัดยม อำเภอบางปะอิน จังหวัดพระนครศรีอยุธยา เพื่อน้อมสำนึกในพระมหากรุณาธิคุณ
ที่พระบาทสมเด็จพระเจ้าอยู่หัว ทรงห่วงใยในสถานการณ์ด้านทรัพยากรธรรมชาติและสิ่งแวดล้อม
ในการนี้ รมว.ทส. และคณะ ยังได้ถวายราชสักการะ พระบรมฉายาลักษณ์ พระบาทสมเด็จพระจุลจอมเกล้าเจ้าอยู่หัว ที่ทรงพระราชทานการถือครองกรรมสิทธิ์ที่ดิน ในรูปแบบการออกโฉนดที่ดินเนื้อที่ 91 ไร่ 1 งาน 52 ตารางวา ให้กับประชาชนเป็นครั้งแรก พร้อมชมนิทรรศการเฉลิมพระเกียรติ และร่วมกันปลูกต้นราชพฤกษ์ เพื่อเพิ่มพื้นที่สีเขียวให้กับพื้นที่โฉนดที่ดินฉบับแรกของประเทศไทย และถวายเป็นพระราชกุศล เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2566 นอกจากนี้ ยังมีประชาชนจิตอาสาจากทุกภาคส่วนมาร่วมกันบำเพ็ญสาธารณประโยชน์ สนองพระราชปณิธาน และถวายเป็นพระราชกุศลด้วยการปลูกต้นไม้ประจำจังหวัด พร้อมกับร่วมดูแลบำรุงรักษาต้นไม้และต้นไม้ทรงปลูก โดยชุดปฏิบัติการรุกขกร จากกรมป่าไม้ และชุดปฏิบัติการหมอต้นไม้ เพื่อให้พี่น้องประชาชนในพื้นที่ได้มีส่วนร่วมในการดูแลรักษาพื้นที่ พัฒนาและใช้ประโยชน์ให้เกิดความยั่งยืนต่อไป

ที่มา : https://www.thaigov.go.th/news/contents/details/70913