รัฐบาลไทย-ข่าวทำเนียบรัฐบาล-​กระทรวงคมนาคมจัดพิธีถวายเครื่องราชสักการะ จุดเทียนถวายพระพรชัยมงคล และถวายราชสดุดีเฉลิมพระเกียรติ 


วันเสาร์ที่ 29 กรกฎาคม 2566
​กระทรวงคมนาคมจัดพิธีถวายเครื่องราชสักการะ จุดเทียนถวายพระพรชัยมงคล และถวายราชสดุดีเฉลิมพระเกียรติ
เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2566
นายชยธรรม์ พรหมศร ปลัดกระทรวงคมนาคม เป็นประธานในพิธีถวายเครื่องราชสักการะ จุดเทียนถวายพระพรชัยมงคล และถวายราชสดุดีเฉลิมพระเกียรติ เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2566 โดยมี นายสรพงศ์ ไพฑูรย์พงษ์ รองปลัดกระทรวงคมนาคม คณะผู้บริหาร หัวหน้าหน่วยงานในสังกัด ข้าราชการและเจ้าหน้าที่กระทรวงคมนาคม และหน่วยงานในสังกัดเข้าร่วมพิธีฯ ในวันที่ 28 กรกฎาคม 2566 ณ บริเวณหน้ากระทรวงคมนาคม เพื่อแสดงถึงการรวมพลังใจแห่งความจงรักภักดี น้อมสำนึกในพระมหากรุณาธิคุณของสมเด็จพระเจ้าอยู่หัว ผู้ทรงคุณอันประเสริฐ ทรงพระวิริยอุตสาหะ บำเพ็ญพระราชกรณียกิจนานัปการ เพื่อประโยชน์อันมหาศาลของประเทศชาติ

ที่มา : https://www.thaigov.go.th/news/contents/details/70830