รัฐบาลไทย-ข่าวทำเนียบรัฐบาล-​รองปลัดฯ สุรพล นำทีมผู้ตรวจราชการกระทรวงอุตฯ ตรวจเยี่ยม สำนักงานมาตรฐานผลิตภัณฑ์อุตสาหกรรม (สมอ.) ประจำปีงบประมาน พ.ศ.2566 เพื่อติดตามผลการดำเนินงานและแผนประจำปี


วันพฤหัสบดีที่ 3 สิงหาคม 2566
30/07/2566
พิมพ์
​รองปลัดฯ สุรพล นำทีมผู้ตรวจราชการกระทรวงอุตฯ ตรวจเยี่ยม สำนักงานมาตรฐานผลิตภัณฑ์อุตสาหกรรม (สมอ.) ประจำปีงบประมาน พ.ศ.2566 เพื่อติดตามผลการดำเนินงานและแผนประจำปี
รองปลัดกระทรวงอุตสาหกรรม สุรพล นำทีมผู้ตรวจราชการกระทรวงอุตฯ ตรวจเยี่ยม สำนักงานมาตรฐานผลิตภัณฑ์อุตสาหกรรม (สมอ.) ประจำปีงบประมาน พ.ศ.2566 เพื่อติดตามผลการดำเนินงานและแผนประจำปี
วันที่ 27 กรกฎาคม 2566 นายสุรพล ชามาตย์ รองปลัดกระทรวงอุตสาหกรรม ในฐานะหัวหน้ากลุ่มภารกิจด้านส่งเสริมอุตสาหกรรมและผู้ประกอบการ ตรวจเยี่ยมสำนักงานมาตรฐานผลิตภัณฑ์อุตสาหกรรม เพื่อรับทราบกรอบแนวทางการดำเนินงานของ สมอ. โดยมีนายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายภาสกร ชัยรัตน์ ผู้ตรวจราชการกระทรวงอุตสาหกรรม เข้าร่วมด้วย โดยมี นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม นายวิฤทธิ์ วิเศษสินธุ์ นายเอกนิติ รมยานนท์ รองเลขาธิการสำนักงานมาตรฐานผลิตภัณฑ์อุตสาหกรรม พร้อมเจ้าหน้าที่ สมอ. ให้การต้อนรับ ณ ห้องประชุม 230 ชั้น 2 อาคารสำนักงานมาตรฐานผลิตภัณฑ์อุตสาหกรรม
ทั้งนี้ สมอ. มีภารกิจที่สำคัญที่อยู่ในความรับผิดชอบหลายประการ เช่น การกำหนดมาตรฐานผลิตภัณฑ์อุตสาหกรรม (มอก.) การอนุญาตให้ทำ/นำเข้า ควบคุมการจำหน่ายผลิตภัณฑ์อุตสาหกรรมที่กำหนดให้เป็นไปตามมาตรฐาน รวมถึงการร่วมกิจกรรมด้านการมาตรฐานกับองค์การระหว่างประเทศ เป็นต้น

ที่มา : https://www.thaigov.go.th/news/contents/details/70852