รัฐบาลไทย-ข่าวทำเนียบรัฐบาล-เดินหน้าซ้อมแผนเผชิญเหตุ รับมือสถานการณ์อุทกภัยในช่วงฤดูฝนปีนี้


วันพฤหัสบดีที่ 27 กรกฎาคม 2566
เดินหน้าซ้อมแผนเผชิญเหตุ รับมือสถานการณ์อุทกภัยในช่วงฤดูฝนปีนี้
.....
รัฐบาลตระหนักถึงการเตรียมความพร้อมรับมือฤดูฝน ปี 2566 เนื่องจากในปีที่ผ่านมาเกิดฝนตกหนักสะสมจนทำให้หลายพื้นที่ประสบปัญหาอุทกภัย จึงมอบหมายให้กองอำนวยการน้ำแห่งชาติ (กอนช.) ลงพื้นที่สร้างการรับรู้ให้ประชาชน และซ้อมแผนเผชิญเหตุทั่วทุกภูมิภาค ในการปฏิบัติเพื่อรับมือกับสถานการณ์ ได้อย่างทันท่วงที และมีประสิทธิภาพ ซึ่งที่ผ่านมาได้ซ้อมแผนเผชิญเหตุ เตรียมความพร้อมในพื้นที่เสี่ยงไปแล้วที่ภาคใต้ และภาคตะวันออกเฉียงเหนือ
.
เน้นย้ำให้บูรณาการทำงานร่วมกันของทุกหน่วยงานที่เกี่ยวข้อง เตรียมความพร้อมด้านบุคลากร ทรัพยากร สถานที่ สิ่งอำนวยสะดวกต่าง ๆ สำหรับรับมือสถานการณ์น้ำในช่วงฤดูฝนนี้ และให้ความช่วยเหลือบรรเทาผลกระทบอย่างมีความเป็นเอกภาพ ทันต่อสถานการณ์ เกิดประโยชน์ต่อประชาชน บรรเทาความเสียหายทั้งชีวิตและทรัพย์สิน
.
ช่วงวันที่ 28 ก.ค. - 2 ส.ค. 66 คาดว่าร่องมรสุมกำลังปานกลางพาดผ่านประเทศไทย ทำให้ฝนตกหนักมากบางพื้นที่ในภาคตะวันออก และภาคใต้ฝั่งตะวันตก อาจเกิดพื้นที่เสี่ยงน้ำหลาก และพื้นที่เสี่ยงดินโคลนถล่มบริเวณต้นน้ำ และน้ำท่วมฉับพลัน รวมถึงน้ำป่าไหลหลาก ดินโคลนถล่ม ขอให้ประชาชนระมัดระวัง ติดตามข่าวสารและสถานการณ์น้ำจากหน่วยงานราชการอย่างใกล้ชิด เพื่อเตรียมรับมือกับสถานการณ์ที่อาจเกิดขึ้น สามารถป้องกันและลดผลกระทบได้อย่างทันท่วงที
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70757