รัฐบาลไทย-ข่าวทำเนียบรัฐบาล-หนุนเกษตรกรใช้ “แหนแดง” แทนปุ๋ยเคมี ลดต้นทุนการผลิต ฟื้นฟูคุณภาพดินอย่างยั่งยืน


วันอังคารที่ 25 กรกฎาคม 2566
หนุนเกษตรกรใช้ “แหนแดง” แทนปุ๋ยเคมี ลดต้นทุนการผลิต ฟื้นฟูคุณภาพดินอย่างยั่งยืน
.....
“แหนแดง” เป็นเฟิร์นลอยน้ำชนิดหนึ่ง ที่มีกระบวนการ “ตรึงไนโตรเจน” ของสาหร่ายสีเขียวแกมน้ำเงินที่อาศัยอยู่ในโพรงใบของแหนแดง มีไนโตรเจนสูงถึง 4.6 % ซึ่งมากกว่าพืชตระกูลถั่ว และย่อยสลายเป็นธาตุอาหารให้แก่พืชได้รวดเร็ว
.
จากคุณสมบัติดังกล่าว กระทรวงเกษตรและสหกรณ์ (กษ.) ได้เล็งเห็นว่าจะเป็นประโยชน์ต่อเกษตรกร จึงดำเนินการถ่ายทอดองค์ความรู้และเทคโนโลยี ณ “ศูนย์จัดการดินปุ๋ยชุมชนดีเด่น”
.
โดยนำร่องในพื้นที่ 9 จังหวัด ได้แก่ สระบุรี สมุทรสงคราม ระยอง กาฬสินธุ์ สุรินทร์ พังงา พัทลุง กำแพงเพชร และพะเยา
.
สำหรับประโยชน์ของ “แหนแดง” :
- ทดแทนหรือลดการใช้ปุ๋ยเคมีได้ โดยเฉพาะปุ๋ยไนโตรเจนที่มีราคาแพง
- ย่อยสลายเป็นธาตุอาหารให้แก่พืชได้ได้เร็ว ส่งผลให้ดินมีความอุดมสมบูรณ์
- ปรับปรุงโครงสร้างดินในระยะยาว ช่วยดูแลฟื้นฟูทรัพยากรดินให้ดีขึ้น
.
ทั้งนี้ แหนแดงในนาข้าวพื้นที่ 1 ไร่ ให้น้ำหนักสดประมาณ 3,000 กิโลกรัม คิดเป็นไนโตรเจนประมาณ 6 - 7.5 กิโลกรัมต่อไร่ ช่วยให้เกษตรกรลดค่าใช้จ่ายในการใช้ปุ๋ยยูเรียได้ 13 - 16 กิโลกรัม มูลค่าเฉลี่ย 232 บาท (ไนโตรเจน 1 กิโลกรัม เทียบเท่ากับยูเรีย 2.17 กิโลกรัม)
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70665