รัฐบาลไทย-ข่าวทำเนียบรัฐบาล-ไทยเตรียมรับรอง “ร่างปฏิญญารัฐมนตรีความมั่นคงด้านอาหารเอเปค” 3 ส.ค. นี้


วันพฤหัสบดีที่ 3 สิงหาคม 2566
ไทยเตรียมรับรอง “ร่างปฏิญญารัฐมนตรีความมั่นคงด้านอาหารเอเปค” 3 ส.ค. นี้
.....
ที่ประชุม ครม. (25 ก.ค. 66) เห็นชอบร่างปฏิญญารัฐมนตรีความมั่นคงอาหารเอเปค ประจำปี 2566 ตามที่กระทรวงเกษตรและสหกรณ์เสนอ เพื่อสร้างเสริมความร่วมมือด้านความมั่นคงอาหารระหว่างกันภายในภูมิภาคเอเชีย-แปซิฟิก (รวม 21 เขตเศรษฐกิจ) สอดคล้องแนวคิดเศรษฐกิจ BCG สานต่อผลลัพธ์การเป็นเจ้าภาพเอเปคของไทย โดยจะมีการรับรองร่างปฏิญญาฯ ในช่วงการประชุมรัฐมนตรีความมั่นคงอาหารเอเปค ซึ่งสหรัฐอเมริกาเป็นเจ้าภาพจัดประชุมในวันที่ 3 ส.ค.66
.
สาระสำคัญของร่างปฏิญญาฯ คือ แสดงเจตจำนงในการดำเนินการด้านความมั่นคงอาหารระหว่างสมาชิกเอเปค ได้แก่
1. การดำเนินการตามแผนปฏิบัติการภายใต้แผนงานความมั่นคงอาหารมุ่งสู่ ปี พ.ศ.2573
2. การดำเนินงานตามเป้าหมายกรุงเทพฯ ว่าด้วยเศรษฐกิจ BCG
3. การดำเนินงานที่สอดคล้องกับหัวข้อหลักของการประชุมเอเปค ประจำปี 2566 ของสหรัฐฯ ที่มุ่งเน้นความเชื่อมโยงนวัตกรรม และความยั่งยืนของระบบการเกษตรและอาหาร
4. การสนับสนุนระบบการค้าพหุภาคี
5. ปัจจัยที่ส่งผลกระทบต่อความมั่นคงอาหาร
6. ความร่วมมือกับองค์การระหว่างประเทศและหน่วยงานระดับภูมิภาคที่เกี่ยวข้อง
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70933