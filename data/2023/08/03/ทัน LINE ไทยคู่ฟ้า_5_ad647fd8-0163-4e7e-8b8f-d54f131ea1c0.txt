รัฐบาลไทย-ข่าวทำเนียบรัฐบาล-ครม.ไฟเขียว เพิ่มตำแหน่งงานด้านสาธารณสุข – ดูแลสวัสดิการ แก้ปัญหาขาดแคลนบุคลากรทางการแพทย์


วันพฤหัสบดีที่ 27 กรกฎาคม 2566
ครม.ไฟเขียว เพิ่มตำแหน่งงานด้านสาธารณสุข – ดูแลสวัสดิการ แก้ปัญหาขาดแคลนบุคลากรทางการแพทย์
.....
ที่ประชุมครม. (25 ก.ค. 66) รับทราบผลการหารือร่วมกันระหว่างกระทรวงสาธารณสุขและสำนักงาน ก.พ. เกี่ยวกับการแก้ไขปัญหากรณีการลาออกของบุคลากรทางการแพทย์ ที่จำเป็นต้องแก้ไขปัญหาร่วมกันอย่างเป็นระบบ โดยมีประเด็นสำคัญที่ต้องได้รับการพัฒนา ทั้งด้านการขาดแคลนอัตรากำลัง ความก้าวหน้าในสายงาน การเพิ่มอัตราการผลิตบุคลากรทางการแพทย์ที่ขาดแคลน ปรับปรุงการจ่ายค่าตอบแทน และสวัสดิการให้แก่บุคลากร
.
จึงเห็นควรตั้งคณะทำงานร่วมของทั้ง 2 หน่วยงาน กำหนดกรอบประเด็นปัญหาภาพรวม และประเด็นที่จะต้องแก้ไขเร่งด่วน (Priority Issues) เพื่อแก้ไขปัญหาให้ทันสถานการณ์ เหมาะสม และสร้างขวัญกำลังใจแก่บุคลากร
.
สำหรับแนวทางการแก้ไข กำหนดเป็น 2 ระยะ
1) ระยะเร่งด่วน เช่น การแก้ไขปัญหาขาดแคลนบุคลากรทางการแพทย์ โดยกำหนดตำแหน่งวิชาการ ระดับชำนาญการพิเศษ ในราชการส่วนภูมิภาคเพิ่มมากขึ้น นำร่องกับสายงานพยาบาลวิชาชีพ ในกระทรวงสาธารณสุขก่อน แล้วขยายผลต่อไปยังสายงานอื่น ๆ และส่วนราชการอื่นต่อไป
2) ระยะยาว เช่น การเพิ่มกำลังการผลิตนักศึกษาในสายงานบุคลากรทางการแพทย์ ปรับปรุงพัฒนาระบบสวัสดิการและค่าตอบแทนบุคลากรทางการแพทย์
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70756