รัฐบาลไทย-ข่าวทำเนียบรัฐบาล-“ชัยวุฒิ” ย้ำ พ.ร.ก. ปราบภัยไซเบอร์ ลดปัญหาอาชญากรรม มั่นใจสภาฯ ลงมติเห็นชอบกว่า 431 เสียง


วันพฤหัสบดีที่ 3 สิงหาคม 2566
“ชัยวุฒิ” ย้ำ พ.ร.ก. ปราบภัยไซเบอร์ ลดปัญหาอาชญากรรม มั่นใจสภาฯ ลงมติเห็นชอบกว่า 431 เสียง
“ชัยวุฒิ” ย้ำ พ.ร.ก. ปราบภัยไซเบอร์ ลดปัญหาอาชญากรรม มั่นใจสภาฯ ลงมติเห็นชอบกว่า 431 เสียง
วันนี้ (3 ส.ค.66) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วย ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม และนายเวทางค์พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม พร้อมด้วยผู้แทนจากสำนักงานตำรวจแห่งชาติ สำนักงานกฤษฎีกา สำนักงาน กสทช. สำนักงาน ปปง. กรมสอบสวนคดีพิเศษ ธนาคารแห่งประเทศไทย สมาคมธนาคารไทยเข้าร่วมชี้แจงต่อที่ประชุมสภาผู้แทนราษฎร โดยมีวาระการพิจารณาพระราชกำหนดมาตรการป้องกันและปราบปรามอาชญากรรมทางเทคโนโลยี พ.ศ. 2566 เพื่อใช้มาตรการป้องกันและปราบปรามอาชญากรรมทางเทคโนโลยี แก้ไขปัญหาการเปิดบัญชีม้า ซิมม้า และยับยั้งการทำธุรกรรมการโอนเงินของคนร้ายต่อเป็นทอดๆ เพื่อให้สามารถติดตามทรัพย์สินคืนให้กับผู้เสียหายได้ทัน อีกด้วย
ทั้งนี้ การจัดทำพระราชกำหนดมาตรการป้องกันและปราบปรามอาชญากรรมทางเทคโนโลยี พ.ศ. 2566 จะส่งผลให้การแก้ไขปัญหาอาชญากรรมทางเทคโนโลยีลดลงได้อย่างรวดเร็ว  ตลอดจนยังอำนวยความสะดวกในการร้องทุกข์ให้แก่ประชาชน โดยสามารถนำเทคโนโลยีมาใช้ในการปฏิบัติงานได้อย่างมีประสิทธิภาพ เพื่อรักษาความปลอดภัยและความมั่นคงในทางเศรษฐกิจของประเทศ
__________

ที่มา : https://www.thaigov.go.th/news/contents/details/70960