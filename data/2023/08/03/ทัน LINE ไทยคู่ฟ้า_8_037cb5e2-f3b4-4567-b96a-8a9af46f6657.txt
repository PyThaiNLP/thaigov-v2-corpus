รัฐบาลไทย-ข่าวทำเนียบรัฐบาล-อัปเดต! โครงการรถไฟทางคู่ระยะเร่งด่วน 7 เส้นทาง ใกล้เปิดใช้งานอีก 3 เส้นทาง


วันพฤหัสบดีที่ 3 สิงหาคม 2566
อัปเดต! โครงการรถไฟทางคู่ระยะเร่งด่วน 7 เส้นทาง ใกล้เปิดใช้งานอีก 3 เส้นทาง
.....
ปัจจุบัน การพัฒนาโครงสร้างพื้นฐานด้านคมนาคม โดยเฉพาะ “โครงการรถไฟทางคู่ ระยะเร่งด่วน 7 เส้นทาง” พบว่ามีความคืบหน้า
.
• ก่อสร้างแล้วเสร็จและเปิดให้บริการได้แล้ว 2 โครงการ:
1.ช่วงชุมทางฉะเชิงเทรา - ชุมทางคลองสิบเก้า - ชุมทางแก่งคอย ระยะทาง 106 กิโลเมตร เปิดให้บริการไปแล้วเมื่อปี 62
2.ช่วงชุมทางถนนจิระ - ขอนแก่น ระยะทาง 187 กิโลเมตร เปิดให้บริการแล้ว เมื่อปี 63
.
• อยู่ระหว่างดำเนินการก่อสร้างและใกล้แล้วเสร็จ 3 โครงการ:
1.โครงการช่วงนครปฐม - หัวหิน
2.โครงการช่วงหัวหิน - ประจวบคีรีขันธ์
3.โครงการช่วงประจวบคีรีขันธ์ - ชุมพร
.
โดยภาพรวมของทั้ง 3 โครงการ ในส่วนของงานโยธาได้ดำเนินการ “ใกล้เสร็จครบทั้งหมด” และเริ่มมีการทดลองเปิดใช้ทางคู่ใหม่บางช่วงเพื่อทดสอบระบบทางไปแล้ว โดยมีแผนเปิดใช้งานจริงช่วงเดือน ก.ย. 66 เริ่มจากสถานีนครปฐม ถึงสถานีสะพลี อ.ปะทิว จ.ชุมพร
.
• โครงการที่อยู่ระหว่างก่อสร้างอ 2 โครงการ:
1.ช่วงลพบุรี-ปากน้ำโพ
2.ช่วงมาบกะเบา-ชุมทางถนนจิระ
.
นอกจากนี้ยังมีโครงการก่อสร้าง “ทางรถไฟสายใหม่” 2 โครงการ:
1.ช่วงเด่นชัย - เชียงราย - เชียงของ
2.ช่วงบ้านไผ่ - มุกดาหาร - นครพนม
.
ทั้งนี้ เมื่อการก่อสร้างโครงการรถไฟทางคู่ระยะเร่งด่วน 7 เส้นทาง และเส้นทางสายใหม่ 2 เส้นทางแล้วเสร็จ จะช่วยเพิ่มสัดส่วนทางคู่ทั่วประเทศมากถึง 10 เท่า หรือคิดเป็น 65% ของระยะทางรวมทั้งหมด
.
อ่านเพิ่มเติม คลิก https://www.thaigov.go.th/news/contents/details/70617
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70925