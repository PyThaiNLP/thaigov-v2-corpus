รัฐบาลไทย-ข่าวทำเนียบรัฐบาล-"รมว.วราวุธ" นำคณะผู้บริหาร ทส. ร่วมพิธีทำบุญตักบาตร ถวายสัตย์ปฏิญาณ และลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 71 พรรษา 


วันจันทร์ที่ 31 กรกฎาคม 2566
"รมว.วราวุธ" นำคณะผู้บริหาร ทส. ร่วมพิธีทำบุญตักบาตร ถวายสัตย์ปฏิญาณ และลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 71 พรรษา
"รมว.วราวุธ" นำคณะผู้บริหาร ทส. ร่วมพิธีทำบุญตักบาตร ถวายสัตย์ปฏิญาณ และลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 71 พรรษา
"รมว.วราวุธ" นำคณะผู้บริหาร ทส. ร่วมพิธีทำบุญตักบาตร ถวายสัตย์ปฏิญาณ และลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 71 พรรษา
วันที่ 28 กรกฎาคม 2566 เวลา 07.00 น. ณ มณฑลพิธีท้องสนามหลวง นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) และภริยา พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ร่วมพิธีทำบุญตักบาตรพระสงฆ์ จำนวน 172 รูป ถวายเป็นพระราชกุศลเนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 71 พรรษา วันที่ 28 กรกฎาคม 2566 โดยมี พลเอก ประยุทธ์ จันทร์โอชา นายกรัฐมนตรี พร้อมภริยา เป็นประธานในพิธี
จากนั้นเวลาประมาณ 07.45 น. ได้นำคณะผู้บริหารระดับสูงของ ทส. เข้าร่วมพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน ร่วมกับคณะข้าราชการ พลเรือน ทหาร ตำรวจ รัฐวิสาหกิจ และหน่วยงานต่าง ๆ โดยมี พลเอก ประยุทธ์ จันทร์โอชา นายกรัฐมนตรี เป็นประธานในพิธีฯ นำกราบบังคมทูลถวายพระพรชัยมงคล และกล่าวนำถวายสัตย์ปฏิญาณเบื้องหน้าพระบรมฉายาลักษณ์พระบาทสมเด็จพระเจ้าอยู่หัว
และในเวลา 08.30 น. รมว.ทส. พร้อมด้วยภริยา นำ ปกท.ทส. และคณะผู้บริหาร ทส. เดินทางไปยังพระบรมมหาราชวัง เชิญแจกันดอกไม้ถวายพระพรชัยมงคล เข้าร่วมลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา วันที่ 28 กรกฎาคม 2566 เพื่อร่วมแสดงออกถึงความจงรักภักดี และสำนึกในพระมหากรุณาธิคุณอันหาที่สุดมิได้ ณ ห้องแดง อาคารหน่วยราชการในพระองค์ 904 พระบรมมหาราชวัง

ที่มา : https://www.thaigov.go.th/news/contents/details/70880