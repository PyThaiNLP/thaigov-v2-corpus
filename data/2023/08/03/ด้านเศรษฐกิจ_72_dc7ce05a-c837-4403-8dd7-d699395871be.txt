รัฐบาลไทย-ข่าวทำเนียบรัฐบาล-ผู้ตรวจฯ เดชา นำทีม MIND บึงกาฬ และ หนองคาย ตรวจเยี่ยมและติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบการเหมืองแร่


วันพฤหัสบดีที่ 3 สิงหาคม 2566
30/07/2566
พิมพ์
ผู้ตรวจฯ เดชา นำทีม MIND บึงกาฬ และ หนองคาย ตรวจเยี่ยมและติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบการเหมืองแร่
ผู้ตรวจฯ เดชา นำทีม MIND บึงกาฬ และ หนองคาย ตรวจเยี่ยมและติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบการเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” ณ บริษัท ทรัพย์นาคา 2563 จำกัด จังหวัดบึงกาฬ
วันที่ 25 กรกฎาคม 2566 นายเดชา จาตุธนานันท์ ผู้ตรวจราชการกระทรวงอุตสาหกรรม พร้อมด้วย นายเศรษฐา ขันตี อุตสาหกรรมจังหวัดบึงกาฬ และนายสุรศักดิ์ จันทร์ชุม อุตสาหกรรมจังหวัดหนองคาย ลงพื้นที่ตรวจเยี่ยมและติดตามผลการดำเนินการเพิ่มประสิทธิภาพการกำกับดูและและส่งเสริมการประกอบการเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” ณ บริษัททรัพย์นาคา 2563 จำกัด ตำบล นาตง อำเภอปากคาด จังหวัดบึงกาฬ ซึ่งประกอบกิจการเหมืองแร่หินอุตสาหกรรมชนิดหินทรายเพื่ออุตสาหกรรมก่อสร้าง โดยบริษัทฯ นำนโยบาย MIND ของกระทรวงอุตสาหกรรม มายึดเป็นแนวปฏิบัติในการประกอบธุรกิจ โดยเฉพาะอย่างยิ่งการควบคุมผลกระทบต่อชุมชนจากการประกอบกิจการ เช่น การสร้างทำนบดินอัดแน่นและขุดคูระบายน้ำโดยรอบเพื่อระบายน้ำไหลบ่าที่อยู่หน้าดินลงสู่บ่อกักเก็บน้ำของโครงการ ทั้งนี้ ผู้ตรวจฯ เดชา ได้ให้ข้อแนะนำถึงการบำบัดและนำน้ำกลับเข้ามาใช้ในกระบวนการผลิตอีกครั้ง ตามแนวทาง Circular Economy ซึ่งจะสามารถช่วยลดต้นทุนการผลิต และยังให้บริษัทฯ ได้เป็นส่วนหนึ่งในผลักดัน และ “ ปั้น เหมืองแร่สีเขียว “

ที่มา : https://www.thaigov.go.th/news/contents/details/70856