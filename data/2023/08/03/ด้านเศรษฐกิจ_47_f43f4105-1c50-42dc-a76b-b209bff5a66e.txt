รัฐบาลไทย-ข่าวทำเนียบรัฐบาล-นายมนตรี เดชาสกุลสม ผู้ตรวจราชการกระทรวงคมนาคม เป็นประธานพิธีปิดและมอบประกาศนียบัตรแก่ข้าราชการที่ผ่านการฝึกอบรมหลักสูตร “ฉันคือ...ข้าราชการที่ดี” รุ่นที่ 69


วันพฤหัสบดีที่ 27 กรกฎาคม 2566
นายมนตรี เดชาสกุลสม ผู้ตรวจราชการกระทรวงคมนาคม เป็นประธานพิธีปิดและมอบประกาศนียบัตรแก่ข้าราชการที่ผ่านการฝึกอบรมหลักสูตร “ฉันคือ...ข้าราชการที่ดี” รุ่นที่ 69
....
นายมนตรี เดชาสกุลสม ผู้ตรวจราชการกระทรวงคมนาคม เป็นประธานพิธีปิดและมอบประกาศนียบัตรแก่ข้าราชการที่ผ่านการฝึกอบรมหลักสูตร “ฉันคือ…ข้าราชการที่ดี” รุ่นที่ 69 โดยมีผู้บริหารของสำนักงานปลัดกระทรวงคมนาคม และหน่วยงานในสังกัดกระทรวงคมนาคม เข้าร่วมพิธี ในวันที่ 27 กรกฎาคม 2566 ณ โรงแรมกราฟ เขตห้วยขวาง กรุงเทพฯ
นายมนตรี เดชาสกุลสม กล่าวว่า ขอแสดงความยินดีกับข้าราชการที่เข้าร่วมโครงการฝึกอบรมหลักสูตร “ฉันคือ…ข้าราชการที่ดี” เพื่อปลูกฝังปรัชญาการเป็นข้าราชการที่ดี เสริมสร้างสมรรถนะและทักษะที่จำเป็นสำหรับการปฏิบัติงานราชการ ส่งเสริมคุณธรรมและจริยธรรม สร้างสายสัมพันธ์ที่ดี แลกเปลี่ยนความคิดเห็นซึ่งกันและกัน และพัฒนาเครือข่ายการทำงานระหว่างกัน จึงทำให้ข้าราชการทุกคนที่ผ่านการประเมินมีศักยภาพ มีความพร้อมที่จะเติบโตเป็นข้าราชการที่ดี และเป็นกำลังสำคัญของการพัฒนาประเทศในอนาคต นับแต่นี้ต่อไปทุกคนได้ก้าวสู่โลกของการปฏิบัติราชการจริง ขอให้ตระหนักไว้เสมอว่า การเป็นข้าราชการที่ดีคือศักดิ์ศรีของตัวท่านเอง จะนำมาซึ่งความน่าเชื่อถือและความไว้วางใจจากประชาชน เจตนารมณ์และเป้าหมายที่สำคัญในการปฏิบัติราชการ คือ ข้าราชการต้องปฏิบัติราชการเพื่อประโยชน์สุขของประชาชน มุ่งเน้นการทำงานเชิงรุก คิดเชิงยุทธศาสตร์ นำระบบบริหารจัดการสมัยใหม่มาใช้เพื่อให้การปฏิบัติงานมีประสิทธิภาพ ประสิทธิผล สามารถวัดความสำเร็จได้อย่างเป็นรูปธรรม ทั้งนี้ โครงการฯ ดังกล่าว มีข้าราชการที่บรรจุใหม่ในสังกัดกระทรวงคมนาคม เข้าร่วมจำนวน 100 คน ใช้ระยะเวลาการฝึกอบรมรวม 10 วัน ระหว่างวันที่ 18 - 27 กรกฎาคม 2566 ณ ชลพฤกษ์ รีสอร์ท อำเภอบ้านนา จังหวัดนครนายก และโรงแรมกราฟ เขตห้วยขวาง กรุงเทพฯ เนื้อหาหลักสูตรและกิจกรรมต่าง ๆ เป็นไปตามแนวทางและวัตถุประสงค์ที่สำนักงาน ก.พ. กำหนด โดยข้าราชการที่เข้าร่วมโครงการฯ ผ่านเกณฑ์การประเมินผล ทั้ง 100 คน

ที่มา : https://www.thaigov.go.th/news/contents/details/70795