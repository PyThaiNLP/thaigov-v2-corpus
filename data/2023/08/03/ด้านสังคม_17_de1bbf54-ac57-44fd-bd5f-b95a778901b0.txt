รัฐบาลไทย-ข่าวทำเนียบรัฐบาล-ดีอีเอส จัดกิจกรรมเทิดพระเกียรติ “ดิจิทัลทำความดีด้วยหัวใจ ร่วมอาสาพัฒนาวัด”


วันพฤหัสบดีที่ 27 กรกฎาคม 2566
ดีอีเอส จัดกิจกรรมเทิดพระเกียรติ “ดิจิทัลทำความดีด้วยหัวใจ ร่วมอาสาพัฒนาวัด”
ดีอีเอส จัดกิจกรรมเทิดพระเกียรติ “ดิจิทัลทำความดีด้วยหัวใจ ร่วมอาสาพัฒนาวัด”
วันนี้ (27 กรกฎาคม 2566) นางสาวสุกันยาณี ยะวิญชาญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล เนื่องในโอกาสมหามงคลเฉลิมพระชนมพรรษา พระบาทสมเด็จพระปรเมนทรรามาธิบดีศรีสินทร มหาวชิราลงกรณ พระวชิรเกล้าเจ้าอยู่หัว วันที่ 28 กรกฎาคม 2566 ภายใต้ชื่อ “ดิจิทัลทำความดีด้วยหัวใจ ร่วมอาสาพัฒนาวัด” เพื่อเปิดโอกาสให้จิตอาสาและประชาชนผู้ที่สนใจ ได้ร่วมกันทำกิจกรรมสาธารณประโยชน์ อันเป็นการแสดงออกถึงความจงรักภักดี และสำนึกในพระมหากรุณาธิคุณ ณ วัดคลองบ้านใหม่ (วัดสันติบุญมาราม) แขวงสีกัน ดอนเมือง กรุงเทพมหานคร
____________________

ที่มา : https://www.thaigov.go.th/news/contents/details/70780