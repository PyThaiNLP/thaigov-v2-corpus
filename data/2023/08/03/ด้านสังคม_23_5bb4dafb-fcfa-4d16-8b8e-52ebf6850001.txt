รัฐบาลไทย-ข่าวทำเนียบรัฐบาล-ดีอีเอส ลงพื้นที่ภาคเหนือ ติดตาม ตรวจสอบและประเมินผลงานปี 2566 


วันศุกร์ที่ 28 กรกฎาคม 2566
ดีอีเอส ลงพื้นที่ภาคเหนือ ติดตาม ตรวจสอบและประเมินผลงานปี 2566
ดีอีเอส ลงพื้นที่ภาคเหนือ ติดตาม ตรวจสอบและประเมินผลงานปี 2566
นางจีราวรรณ บุญเพิ่ม ประธานกรรมการตรวจสอบและประเมินผลประจำกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วยคณะทำงาน และผู้ที่เกี่ยวข้อง ลงพื้นที่ติดตาม ตรวจสอบและประเมินผลการดำเนินงานตามประเด็นการตรวจสอบฯ ปี 2566 ณ จังหวัดเชียงใหม่และลำปาง ระหว่างวันทีี 23-26 ก.ค. 2566 โดยได้ประชุมร่วมกับหน่วยงานภายใต้สังกัดกระทรวงฯ ในพื้นที่จังหวัดเชียงใหม่ และติดตามการใช้ประโยชน์ศูนย์ดิจิทัลชุมชนสถาบันพัฒนาเยาวสตรี อำเภอแม่ริม รวมทั้งตรวจเยี่ยมการใช้ประโยชน์จากเทคโนโลยีและนวัตกรรมดิจิทัลของบริษัท ล้านเกษตร (ประเทศไทย) จำกัด (โรงงานเกรียงไกรผลไม้) จังหวัดเชียงใหม่ และโรงอบอัจฉริยะ แปรรูปข้าวแต๋นน้ำแตงโม บ้านเป้า จังหวัดลำปาง ซึ่งทั้ง 2 กิจการได้รับการส่งเสริมและสนับสนุนตามมาตรการ depa Digital Transformation Funds ของสำนักงานส่งเสริมเศรษฐกิจดิจิทัล ตลอดจนติดตามผลการใช้งานระบบคลาวด์กลางภาครัฐ (GDCC) ของระบบฐานข้อมูลคุณภาพสิ่งแวดล้อม สำนักงานสิ่งแวดล้อมและควบคุมมลพิษที่ 2 และตรวจเยี่ยมการดำเนินงานของสถานีอุตุนิยมวิทยาจังหวัดลำปางด้วย
_____________

ที่มา : https://www.thaigov.go.th/news/contents/details/70820