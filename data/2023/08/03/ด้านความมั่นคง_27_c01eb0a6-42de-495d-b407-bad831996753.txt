รัฐบาลไทย-ข่าวทำเนียบรัฐบาล-อธิบดี สถ. เปิดการแข่งขันจักรยานเสือภูเขาทางเรียบใจเกินร้อย ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ประจำปี 2566 


วันเสาร์ที่ 29 กรกฎาคม 2566
29/07/2566
พิมพ์
อธิบดี สถ. เปิดการแข่งขันจักรยานเสือภูเขาทางเรียบใจเกินร้อย ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ประจำปี 2566
อธิบดี สถ. เปิดการแข่งขันจักรยานเสือภูเขาทางเรียบใจเกินร้อย ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ประจำปี 2566 พร้อมขอบคุณผู้มีส่วนเกี่ยวข้องทุกฝ่าย และเน้นย้ำทุกภาคีเครือข่ายได้ร่วมสนับสนุนกิจกรรม
อธิบดี สถ. เปิดการแข่งขันจักรยานเสือภูเขาทางเรียบใจเกินร้อย ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ประจำปี 2566 พร้อมขอบคุณผู้มีส่วนเกี่ยวข้องทุกฝ่าย และเน้นย้ำทุกภาคีเครือข่ายได้ร่วมสนับสนุนกิจกรรมเพื่อเสริมสร้างสิ่งที่ดีให้กับจังหวัดชัยนาทอย่างยั่งยืน
วันนี้ (29 ก.ค. 66) เวลา 08.45 น. ณ ลานกิจกรรมสนามจักรยาน บีเอ็มเอ็กซ์เขาขยาย อำเภอเมืองชัยนาท จังหวัดชัยนาท นายสุทธิพงษ์ จุลเจริญ ปลัดกระทรวงมหาดไทย มอบหมายให้ นายขจร ศรีชวโนทัย อธิบดีกรมส่งเสริมการปกครองท้องถิ่น เป็นประธานเปิดการแข่งขันจักรยานเสือภูเขาทางเรียบใจเกินร้อย ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี สนามที่ 2 ประจำปี 2566 โดยมี นายนที มนตริวัต ผู้ว่าราชการจังหวัดชัยนาท นายเอกวิทย์ มีเพียร นายศิริพันธ์ ศรีกงพลี นายสุรพล เจริญภูมิ รองอธิบดีกรมส่งเสริมการปกครองท้องถิ่น พร้อมด้วย นายศรณ์จักร์ชัย ชูวาพิทักษ์ รองผู้ว่าราชการจังหวัดชัยนาท นางมนัสวี มนตริวัต นายกเหล่ากาชาดจังหวัดชัยนาท นายอนุสรณ์ นาคาศัย นายก อบจ.ชัยนาท พลเอก เดชา เหมกระศรี นายกสมาคมกีฬาจักรยานแห่งประเทศไทย ในพระบรมราชูปถัมภ์ นายวิทยา ชพานนท์ ปลัดจังหวัดชัยนาท นายชัยวัฒน์ วิเศษการ หัวหน้าสำนักงานจังหวัดชัยนาท นายโกมินทร์ อินรัสพงษ์ ท้องถิ่นจังหวัดชัยนาท พ.ต.อ.ปฏิกรณ์ หาญหัตถกิจ ผกก.สภ.เมืองชัยนาท หัวหน้าส่วนราชการ องค์กรปกครองส่วนท้องถิ่นในจังหวัดชัยนาท ให้การต้อนรับและร่วมพิธีเปิด
โอกาสนี้ นายขจร ศรีชวโนทัย อธิบดีกรมส่งเสริมการปกครองท้องถิ่น นำคณะผู้บริหาร ข้าราชการ และผู้เข้าร่วมกิจกรรม ถวายความเคารพเบื้องหน้าพระฉายาลักษณ์สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี และร่วมลงนามถวายพระพร
นายขจร ศรีชวโนทัย อธิบดีกรมส่งเสริมการปกครองท้องถิ่น กล่าวว่า การจัดการแข่งขันจักรยานเสือภูเขาทางเรียบใจเกินร้อย และการแข่งขันจักรยานปั่นเพื่อชีวิต Sport Tourism Bike 4 All ชิงถ้วยพระราชทานฯ นับเป็นนิมิตหมายที่ดีที่เราจะมีกิจกรรมดี ๆ ให้กับพี่น้องประชาชนชาวจังหวัดชัยนาทโดยเฉพาะเรื่องของกีฬา รวมไปถึงเรื่องสุขภาพอนามัยและเป็นการส่งเสริมการท่องเที่ยวของจังหวัดชัยนาทอีกทางหนึ่งด้วย ซึ่งท่านสุทธิพงษ์ จุลเจริญ ปลัดกระทรวงมหาดไทย เมื่อครั้งดำรงตำแหน่งผู้ว่าราชการจังหวัดชัยนาท คนที่ 52 ได้เป็นผู้นำการริเริ่มกิจกรรมที่สร้างสรรค์ร่วมกับภาคีเครือข่ายทุกภาคส่วน เพื่อส่งเสริมให้เด็ก เยาวชน และประชาชนทุกช่วงวัย ได้ทำกิจกรรมที่เป็นประโยชน์ต่อร่างกายควบคู่ไปกับการพัฒนาทักษะชีวิต ทักษะอาชีพ ให้เกิดความต่อเนื่องและยั่งยืน
"ขอขอบคุณนายนที มนตริวัต ผู้ว่าราชการจังหวัดชัยนาท นายอนุสรณ์ นาคาศัย นายก อบจ.ชัยนาท และพลเอกเดชา เหมกระศรี นายกสมาคมกีฬาจักรยานแห่งประเทศไทยฯ ที่ให้เกียรติเชิญผมมาเป็นประธานในพิธีเปิดการแข่งขันจักรยานเสือภูเขาทางเรียบ (ใจเกินร้อย) และ “ปั่นเพื่อชีวิต Sport Tourism Bike 4 All” สนามที่ 2 ซึ่งได้รับความร่วมมือจากพี่น้องชาวจังหวัดชัยนาทเป็นอย่างดี โดยก่อนหน้านี้ ท่านสุทธิพงษ์ จุลเจริญ ปลัดกระทรวงมหาดไทย ได้มาพัฒนาสนามจักรยานบีเอ็มเอ็กซ์เขาขยายแห่งนี้ในสมัยที่ท่านดำรงตำแหน่งผู้ว่าราชการจังหวัดชัยนาท การแข่งขันจักรยานรายการนี้จึงเป็นอีกกิจกรรมหนึ่งที่สนับสนุนให้พี่น้องประชาชนชาวจังหวัดชัยนาท และจังหวัดใกล้เคียงมีสุขภาพที่ดี แข็งแรง รักใคร่กลมเกลียว และมีความสามัคคีกันจากการปั่นจักรยาน" นายขจรฯ กล่าว
นายขจร ศรีชวโนทัย อธิบดีกรมส่งเสริมการปกครองท้องถิ่น กล่าวเพิ่มเติมว่า นอกจากนี้ประโยชน์ที่จังหวัดชัยนาทได้รับก็คือทำให้เศรษฐกิจในจังหวัดดีขึ้นอีกครั้ง โรงแรมที่พักเต็มหมดทุกแห่ง ร้านอาหาร ร้านสินค้า OTOP ร้านขายของที่ระลึก และพ่อค้าแม่ค้ารากหญ้าก็มีรายได้เพิ่มมากขึ้น รวมไปถึงสถานที่ท่องเที่ยวสำคัญ ๆ ของจังหวัดชัยนาทก็มีความคึกคัก ประชาชนแห่ไปเที่ยวมากมาย เช่น สวนนกชัยนาท ซึ่งเป็นสวนนกที่ใหญ่ที่สุดในเอเชีย หรือไปกราบสักการะหลวงปู่ศุข วัดปากคลองมะขามเฒ่า และหลวงพ่อกวย วัดโฆสิตาราม อีกทั้งจังหวัดชัยนาทมีของฝากที่ขึ้นชื่อของจังหวัด คือ ส้มโอขาวแตงกวาชัยนาท ที่อร่อยที่สุดในบรรดาพันธุ์ขาวแตงกวา นักปั่นสามารถซื้อติดมือกลับบ้านได้ ในโอกาสนี้ขอชื่นชมคณะกรรมการจัดการแข่งขันฯ ที่มาสร้างความคึกคัก และสร้างสีสันให้แก่จังหวัดชัยนาทได้เป็นอย่างดี และขอให้ภาคีเครือข่ายทุกภาคส่วนของจังหวัดชัยนาทได้ร่วมกันสร้างสรรค์กิจกรรมดี ๆ เช่นนี้ เพื่อให้จังหวัดชัยนาทมีแต่สิ่งที่ดี เพื่อให้พี่น้องประชาชนได้มีคุณภาพชีวิตที่ดีอย่างยั่งยืน
ด้าน พลเอก เดชา เหมกระศรี นายกสมาคมกีฬาจักรยานแห่งประเทศไทย ในพระบรมราชูปถัมภ์ กล่าวว่า สำหรับจักรยานเสือภูเขาทางเรียบใจเกินร้อย เริ่มปล่อยตัวเวลา 09.00 น. แบ่งเป็น รุ่นประชาชนชาย, รุ่นอายุไม่เกิน 15 ปีชาย, รุ่นอายุไม่เกิน 18 ปีชาย, รุ่นอายุ 30-34 ปีชาย, รุ่นอายุ 35-39 ปีชาย, รุ่นอายุ 40-44 ปีชาย, รุ่นอายุ 45-49 ปีชาย, รุ่นอายุ 50-54 ปีชาย, รุ่นอายุ 55-59 ปีชาย, รุ่นอายุ 60 ปีชายขึ้นไป, รุ่นน้ำหนัก 90 ก.ก.ขึ้นไป อายุไม่เกิน 34 ปีชาย, รุ่นน้ำหนัก 90 กก. ขึ้นไป อายุ 35 ปีขึ้นไปชาย รุ่นประชาชนหญิง, รุ่นอายุไม่เกิน 18 ปีหญิง, รุ่นอายุ 35 ปีขึ้นไปหญิง เส้นทางเริ่มจากบริเวณสนามบีเอ็มเอ็กซ์เขาขยาย ไปอำเภอมโนรมย์ แล้วกลับมาเข้าเส้นชัยที่เดิม ระยะทางรวม 52.00 กิโลเมตร ส่วนรุ่นอายุไม่เกิน 10 ปีชาย, รุ่นอายุไม่เกิน 12 ปีชาย รุ่นอายุไม่เกิน 14 ปีหญิง ปล่อยตัวเวลา 09.15 น. แต่ปั่นคนละเส้นทาง ระยะทางรวม 17.00 กิโลเมตร
นอกจากนี้ สำหรับผลการแข่งขัน อาทิ 1) รุ่นอายุ 11-12 ปีชาย (ระยะทาง 17 กม.) ที่ 1 ด.ช.รัฐพล ดวงวิเชียร ทีม Prime19 เวลา 34.48 นาที, ที่ 2 ด.ช.พชร หอมประไพ ทีม Prime19 เวลา 34.51 นาที, ที่ 3 ด.ช.ณธีพงศ์ ศรีไพบูลย์ ทีม TUB13 Cycling เวลา 34.56 นาที 2) รุ่นอายุไม่เกิน 12 ปีหญิง (ระยะทาง 17 กม.) ที่ 1 ด.ญ.ธัญชนก จินาภิรมย์ ทีมฟิชเชอร์แมนเฟรนด์ สุราษฎร์ธานี โรงเรียนบางสวรรค์วิทยาคม เวลา 35.24 นาที, ที่ 2 ด.ญ.ศิริภัสสร ศรีไสว ทีมฟิชเชอร์แมนเฟรนด์ วัดดงน้อย โรงเรียนถาวรานุกูล สมุทรสงคราม เวลา 35.39 นาที, ที่ 3 ด.ญ.ปพิชญา แก้วหานาม ทีมบ้านนาไบค์ ชุมพร เวลา 39.50 นาที 3) รุ่นอายุ 13-14 ปีชาย (ระยะทาง 52 กม.) ที่ 1 ด.ช.วัชรพงษ์ สังฆะสอน ทีมฟิชเชอร์แมนเฟรนด์ กองบิน 46 พิษณุโลก เวลา 1.35.22 ชั่วโมง, ที่ 2 ด.ช.อธิคุณ แสนตา ทีมแม่สอด ไซคลิง-โรงเรียนกีฬากรุงเทพมหานคร เวลา 1.43.56 ชั่วโมง, ที่ 3 ด.ช.ธกร จินาพงศ์ ทีม ACSP Cycling Club เวลา 1.44.14 ชั่วโมง 4) รุ่นอายุ 15-16 ปีชาย (ระยะทาง 52 กม.) ที่ 1 นายธนวัตร สกุลแตร ทีม Prime19 -โรงเรียนปราจิณราษฎรอำรุง เวลา 1.26.34 ชั่วโมง, ที่ 2 นายวัชรพงศ์ สังคง ทีมโรงเรียนกีฬากรุงเทพมหานคร&Roojai เวลา 1.29.35 ชั่วโมง, ที่ 3 ด.ช.คฑาวุธ ติวัน ทีม Prime19 เวลา 1.29.38 ชั่วโมง 5) รุ่นอายุ 17-18 ปีชาย (ระยะทาง 52 กม.) ที่ 1 นายวิริทธิ์นันท์ กลิ่นบัว ทีมสมาคมกีฬาจักรยานชากังราวจังหวัดกำแพงเพชร เวลา 1.38.26 ชั่วโมง, ที่ 2 นายนิธินันท์ หลวงเมือง ทีม Lomocycle Chonburi เวลา 1.38.35 ชั่วโมง, ที่ 3 นายจิรันตน์ กันทาปวง โรงเรียนกีฬาจังหวัดเชียงใหม่ เวลา 1.39.05 ชั่วโมง 6) รุ่นอายุ 18 ปีหญิง (ระยะทาง 52 กม.) ที่ 1 น.ส.ณัฐชา สงเคน ทีมโรงเรียนกีฬากรุงเทพมหานคร&Roojai เวลา 1.40.50 ชั่วโมง, ที่ 2 น.ส.ฐนิญาพร สิงห์ทอง ทีมฟิชเชอร์แมนเฟรนด์ วัดดงน้อย ราชวินิตบางแก้ว เวลา 1.42.06 ชั่วโมง, ที่ 3 ด.ญ.ภุมรัตน์ เฉลิมกิจ ทีมฟิชเชอร์แมนเฟรนด์ วัดดงน้อย เวลา 1.42.08 ชั่วโมง 7) รุ่นประชาชนชาย (ระยะทาง 52 กม.) ที่ 1 นายภูดล โคตรพรม ทีมราชนาวี Hero Bike & Core Nutrition เวลา 1.19.02 ชั่วโมง, ที่ 2 นายมลตรี ธีระทีป ทีม LCC เวลา 1.19.21 ชั่วโมง, ที่ 3 นายจักรพัชร วรศิริ ทีมเซี่ยวลิ้มยี่ เวลา 1.19.24 ชั่วโมง และ 8 ) รุ่นประชาชนหญิง (ระยะทาง 52 กม.) ที่ 1 น.ส.ธนัญญา ใจช่วง ทีม Core Nutrition Cycling เวลา 1.40.48 ชั่วโมง, ที่ 2 น.ส.กุลนิษฐ์ น้ำใจสุข ทีม Core Nutrition Cycling เวลา 1.42.43 ชั่วโมง, ที่ 3 น.ส.โยบตั๋ว วิไซ ทีม Elves GSB13 FNC Bike Fiction เวลา 1.42.19 ชั่วโมง โดยสามารถติดตามผลการแข่งขันทุกประเภทได้ที่เว็บไซต์ www.thaicycling.or.th

ที่มา : https://www.thaigov.go.th/news/contents/details/70842