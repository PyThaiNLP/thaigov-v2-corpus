รัฐบาลไทย-ข่าวทำเนียบรัฐบาล-ปกท.ทส. ร่วมแสดงความยินดี  “76 ปี องค์การอุตสาหกรรมป่าไม้ สร้างสรรค์สวนป่าเศรษฐกิจเพื่อความยั่งยืน”  


วันพุธที่ 26 กรกฎาคม 2566
ปกท.ทส. ร่วมแสดงความยินดี  “76 ปี องค์การอุตสาหกรรมป่าไม้ สร้างสรรค์สวนป่าเศรษฐกิจเพื่อความยั่งยืน”
ปกท.ทส. ร่วมแสดงความยินดี  “76 ปี องค์การอุตสาหกรรมป่าไม้ สร้างสรรค์สวนป่าเศรษฐกิจเพื่อความยั่งยืน”
ปกท.ทส. ร่วมแสดงความยินดี  “76 ปี องค์การอุตสาหกรรมป่าไม้ สร้างสรรค์สวนป่าเศรษฐกิจเพื่อความยั่งยืน”
วันที่ 25 กรกฎาคม 2566 เวลา 08.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ร่วมแสดงความยินดีเนื่องในโอกาสครบรอบวันสถาปนา 76 ปี องค์การอุตสาหกรรมป่าไม้ (อ.อ.ป.) ภายใต้แนวคิด “76 ปี องค์การอุตสาหกรรมป่าไม้ สร้างสรรค์สวนป่าเศรษฐกิจเพื่อความยั่งยืน”  พร้อมทั้งได้ร่วมสมทบทุนการศึกษาให้แก่นักเรียนในโรงเรียนโดยรอบสวนป่าองค์การอุตสาหกรรมป่าไม้ทั่วประเทศ และบุตรธิดาของผู้ปฏิบัติงาน อ.อ.ป. จำนวน 20,000 บาท (สองหมื่นบาทถ้วน) โดยมี นายสุกิจ จันทร์ทอง ผู้อำนวยการองค์การอุตสาหกรรมป่าไม้ ให้การต้อนรับและเป็นผู้แทนรับมอบทุนการศึกษา ณ องค์การอุตสาหกรรมป่าไม้ กรุงเทพมหานคร
โอกาสนี้ ปกท.ทส. ยังได้มอบเกียรติบัตรให้แก่ผู้ชนะการประกวดออกแบบตราสัญลักษณ์ (Logo) เนื่องในโอกาสวันสถาปนา อ.อ.ป. ครบรอบ 76 ปี จำนวน 3 รางวัล ประกอบด้วย รางวัลชนะเลิศ ได้แก่ นางสาวอนงค์ แก้วบริสุทธิ์ รางวัลรองชนะเลิศ อันดับ 1 ได้แก่ นายธนภูมิ ครบส่วน และ รางวัลชนะเลิศ อันดับ 2 ได้แก่ นายพิษณุ พัฒนสุทธิชลกุล

ที่มา : https://www.thaigov.go.th/news/contents/details/70719