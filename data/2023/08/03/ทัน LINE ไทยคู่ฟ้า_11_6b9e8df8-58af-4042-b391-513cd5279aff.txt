รัฐบาลไทย-ข่าวทำเนียบรัฐบาล-ไทย – มาเลเซีย ร่วมผลักดัน “ธุรกิจแฟรนไชส์” ตั้งเป้าปี 68 มีมูลค่าการค้า 1.02 ล้านล้านบาท


วันพฤหัสบดีที่ 3 สิงหาคม 2566
ไทย – มาเลเซีย ร่วมผลักดัน “ธุรกิจแฟรนไชส์” ตั้งเป้าปี 68 มีมูลค่าการค้า 1.02 ล้านล้านบาท
.....
เมื่อช่วงเดือน ก.ค. 66 ที่ผ่านมา กรมเจรจาการค้าระหว่างประเทศร่วมกับกระทรวงการค้าภายในและค่าครองชีพมาเลเซียและคณะ ได้หารือถึงความร่วมมือด้าน “การส่งเสริมธุรกิจแฟรนไชส์” การกำกับดูแลการค้าภายในประเทศให้มีความเป็นธรรม และการฟื้นฟูการค้าชายแดน
.
เนื่องจากทางมาเลเซียมีความสนใจที่จะร่วมมือเพื่อส่งเสริม “ธุรกิจแฟรนไชส์” กับไทย โดยเฉพาะสาขาอาหารและเครื่องดื่มถือเป็นการบุกเบิกประเด็นธุรกิจใหม่ ๆ ร่วมกัน
.
ระยะต่อไป จะมีการวางแผนส่งเสริมให้ผู้ประกอบการแฟรนไชส์เข้าร่วมงานแสดงสินค้าของแต่ละฝ่าย เพื่อสร้างโอกาสขยายพันธมิตรทางการค้า การจับคู่ทางธุรกิจ และการแลกเปลี่ยนข้อมูลเรื่องขั้นตอนและกฎระเบียบเกี่ยวกับธุรกิจแฟรนไชส์
.
ทั้งนี้ มาเลเซียถือเป็น “คู่ค้าอันดับ 1 ของไทยในอาเซียน” โดยในปี 65 มีตัวเลขการค้าชายแดนระหว่างกันอยู่ที่มูลค่า 336,118.41 ล้านบาท เพิ่มขึ้นจากปีก่อนร้อยละ 0.05
.
คาดว่าการค้าทั้งสองฝ่ายจะบรรลุเป้าหมายที่ 30,000 ล้านดอลลาร์สหรัฐ (ประมาณ 1.02 ล้านล้านบาท) ในปี 68 ตามเป้าหมายที่ตั้งไว้
.
อ่านเพิ่มเติม คลิก https://www.thaigov.go.th/news/contents/details/70629
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70928