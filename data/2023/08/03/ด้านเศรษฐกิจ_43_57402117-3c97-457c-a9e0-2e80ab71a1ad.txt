รัฐบาลไทย-ข่าวทำเนียบรัฐบาล-ปลัดฯ ณัฐพล เตรียมพร้อม Kick off อุตสาหกรรมรวมใจ รักษ์น้ำใส ใส่ใจชุมชน 4 ส.ค. นี้ นำร่อง 4 จังหวัดรอบกรุง ได้แก่ สมุทรปราการ ปทุมธานี นนทบุรี และนครปฐ


วันพฤหัสบดีที่ 27 กรกฎาคม 2566
27/07/2566
พิมพ์
ปลัดฯ ณัฐพล เตรียมพร้อม Kick off อุตสาหกรรมรวมใจ รักษ์น้ำใส ใส่ใจชุมชน 4 ส.ค. นี้ นำร่อง 4 จังหวัดรอบกรุง ได้แก่ สมุทรปราการ ปทุมธานี นนทบุรี และนครปฐ
ปลัดฯ ณัฐพล เตรียมพร้อม Kick off อุตสาหกรรมรวมใจ รักษ์น้ำใส ใส่ใจชุมชน 4 ส.ค. นี้ นำร่อง 4 จังหวัดรอบกรุง ได้แก่ สมุทรปราการ ปทุมธานี นนทบุรี และนครปฐ
วันที่ 25 กรกฎาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานเตรียมความพร้อมเปิดโครงการอุตสาหกรรมรวมใจ รักษ์น้ำใส ใส่ใจชุมชน เน้นย้ำการกำกับดูแลตั้งแต่สถานประกอบการต้นทางให้เป็นไปตามข้อกำหนด/หลักเกณฑ์ของกฎระเบียบที่เกี่ยวข้อง ไม่ส่งผลกระทบต่อสิ่งแวดล้อมและชุมชน ตลอดจนการฟื้นฟูคลองสาธารณะ ร่วมกับภาคอุตสาหกรรมในวงรัศมีโดยรอบ ที่รวมใจช่วยดูแลแหล่งน้ำเพื่อความยั่งยืน ร่วมกับภาคีภาคประชนและชุมชน โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง ผู้ตรวจราชการกระทรวงอุตสาหกรรม นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วยอุตสาหกรรมจังหวัด ทั้ง 4 จังหวัดนำร่อง ในพื้นที่ จังหวัดปทุมธานี นนทบุรี นครปฐม และสมุทรปราการ
สำหรับการลงพื้นที่สำรวจแนวคลองสาธารณะ เพื่อเตรียมความพร้อมเปิดโครงการอุตสาหกรรมรวมใจ รักษ์น้ำใส ใส่ใจชุมชน ในครั้งนี้ สืบเนื่องมาจาก ปลัดกระทรวงอุตสาหกรรม ได้มอบนโยบาย MIND ใช้ “หัว และใจ” ในการทำงาน มุ่งส่งเสริมให้ผู้ประกอบการดำเนินการตามนโยบาย 4 มิติ มุ่งสร้างความสำเร็จให้ภาคธุรกิจ ดูแลสังคมโดยรอบโรงงาน รักษาสิ่งแวดล้อม และกระจายรายได้ให้ประชาชนมีความเป็นอยู่ที่ดีขึ้น โดยกิจกรรมนี้เป็นหนึ่งในกิจกรรมอุตสาหกรรมรวมใจ ดูแลสิ่งแวดล้อมใน 4 ด้าน (ดิน น้ำ ลม ไฟ) ในส่วนของ "น้ำ" โดยกำหนดให้ดำเนินการนำร่องในพื้นที่จังหวัดสมุทรปราการ ปทุมธานี นนทบุรี และนครปฐม ในวันที่ 4 สิงหาคมนี้

ที่มา : https://www.thaigov.go.th/news/contents/details/70791