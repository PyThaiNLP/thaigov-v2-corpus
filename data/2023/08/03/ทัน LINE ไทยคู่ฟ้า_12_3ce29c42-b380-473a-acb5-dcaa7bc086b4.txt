รัฐบาลไทย-ข่าวทำเนียบรัฐบาล-ปลื้ม! WHO ชื่นชมมาตรการ "ผู้ก่อการดี" ช่วยลดอัตราการจมน้ำของเด็กไทยได้ถึง 33.5% 


วันพฤหัสบดีที่ 3 สิงหาคม 2566
ปลื้ม! WHO ชื่นชมมาตรการ "ผู้ก่อการดี" ช่วยลดอัตราการจมน้ำของเด็กไทยได้ถึง 33.5%
.....
องค์การอนามัยโลก (WHO) ชื่นชมมาตรการ “ผู้ก่อการดี” (MERIT MAKER) เพื่อแก้ไขปัญหาเด็กจมน้ำในประเทศไทย ภายใต้แนวคิด “Do one thing - Improve one thing - Add one thing” หรือ “เริ่มทำ - ทำต่อ - ต่อขยาย...คนไทยไม่จมน้ำ” ซึ่งเป็นโครงการที่กระทรวงสาธารณสุขได้ริเริ่มดำเนินการมาตั้งแต่ปี 2558 และปรับปรุงให้เข้ากับบริบทและสถานการณ์ที่เปลี่ยนแปลงไป เน้นการมีส่วนร่วมของชุมชน และใช้ประโยชน์จากทรัพยากรในท้องถิ่น เพื่อให้เกิดประสิทธิภาพสูงสุด ซึ่งระหว่างปี 2557 – 2563 ช่วยลดอัตราการจมน้ำของเด็กไทยได้ถึง 33.5% สะท้อนถึงความสามารถดำเนินการป้องกันการจมน้ำในระดับชาติได้
.
โครงการฯ นี้ ยังได้รับความร่วมมือจากหน่วยงานภาครัฐหลายหน่วยงานในการจัดทำระบบและเครือข่ายการป้องกันการจมน้ำในระดับประเทศอย่างครอบคลุม ทำให้ในช่วงระยะเวลา 6 ปี (ปี 2558 - 2564) เกิดทีมผู้ก่อการดี 4,931 ทีม ครอบคลุม 746 อำเภอใน 76 จังหวัด
.
นอกจากนี้ ประชาชนในพื้นที่ยังได้รับประโยชน์โดยตรง ได้แก่ เด็ก 998,587 คน ได้เรียนว่ายน้ำ ซึ่งเป็นทักษะที่จำเป็นในการเอาชีวิตรอด ประชาชน 74,886 คน ได้รับการฝึกทักษะการช่วยฟื้นคืนชีพ (CPR) ซึ่งมีประโยชน์ต่อการช่วยคนที่หัวใจหยุดเต้น ทั้งจากการจมน้ำและจากสาเหตุอื่น ๆ
.
อ่านเพิ่มเติม คลิก >>https://www.thaigov.go.th/news/contents/details/70761
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70930