รัฐบาลไทย-ข่าวทำเนียบรัฐบาล-พสกนิกรไทยทั่วประเทศ ร่วมทำกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล เพื่อเป็นการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 


วันศุกร์ที่ 28 กรกฎาคม 2566
28/07/2566
พิมพ์
พสกนิกรไทยทั่วประเทศ ร่วมทำกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล เพื่อเป็นการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม
พสกนิกรไทยทั่วประเทศ ร่วมทำกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล เพื่อเป็นการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566
วันนี้ (28 ก.ค. 66) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในโอกาสมหามงคลเฉลิมพระชนมพรรษา 71 พรรษา พระบาทสมเด็จพระปรเมนทรรามาธิบดีศรีสินทรมหาวชิราลงกรณ มหิศรภูมิพลราชวรางกูร กิติสิริสมบูรณอดุลยเดช สยามินทราธิเบศรราชวโรดม บรมนาถบพิตร พระวชิรเกล้าเจ้าอยู่หัว 28 กรกฎาคม 2566 พสกนิกรไทยทั่วประเทศ ได้ร่วมทำกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล เพื่อแสดงความจงรักภักดีและสำนึกในพระมหากรุณาธิคุณ อาทิ
1. กรุงเทพมหานคร ที่บริเวณศาลาว่าการกระทรวงมหาดไทย เขตพระนคร นายวัชรเดช เกียรติชานน ที่ปรึกษาด้านการปกครอง กระทรวงมหาดไทย เป็นประธานกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล ทำความสะอาด ปรับปรุงภูมิทัศน์ พัฒนาสถานที่ราชการ เพื่อเป็นการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 โดยมี ผู้บริหาร ข้าราชการ พนักงาน เจ้าหน้าที่ในสังกัดกระทรวงมหาดไทย และประชาชนจิตอาสา ร่วมกิจกรรม
2. จังหวัดราชบุรี ที่วัดอัมพวนาราม อำเภอบ้านโป่ง นายรณภพ เหลืองไพโรจน์ ผู้ว่าราชการจังหวัดราชบุรี เป็นประธานกิจกรรมจิตอาสาพัฒนาคูคลอง ปลูกต้นไม้ และปล่อยปลาลงสู่แหล่งน้ำธรรมชาติ เพื่อบำเพ็ญสาธารณประโยชน์และบำเพ็ญสาธารณกุศล เฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 โดยมี หัวหน้าส่วนราชการ หัวหน้าหน่วยงานทั้งภาครัฐและเอกชน และประชาชนจิตอาสา ร่วมกิจกรรม
3. จังหวัดอุตรดิตถ์ ที่คลองทหาร ตำบลในเมือง อำเภอพิชัย นายสมหวัง พ่วงบางโพ ผู้ว่าราชการจังหวัดอุตรดิตถ์ เป็นประธานกิจกรรมจิตอาสาพัฒนาคูคลอง ปลูกต้นยางนา และทำกิจกรรมพัฒนาคูคลอง ปรับภูมิทัศน์ กำจัดผักตบชวา เพื่อบำเพ็ญสาธารณประโยชน์และบำเพ็ญสาธารณกุศล เฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 โดยมี รองผู้ว่าราชการจังหวัดอุตรดิตถ์ หัวหน้าส่วนราชการ ข้าราชการ ผู้บริหารองค์กรปกครองส่วนท้องถิ่น ผู้นำท้องที่ และประชาชนจิตอาสา ร่วมกิจกรรม
4. จังหวัดน่าน ที่ลานกีฬาบ้านน้ำครกใหม่เกาะสวรรค์ ตำบลกองควาย อำเภอเมืองน่าน นายวิบูรณ์ แววบัณฑิต ผู้ว่าราชการจังหวัดน่าน เป็นประธานกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล ร่วมกันทำความสะอาด เก็บขยะบริเวณโดยรอบหนองน้ำครกใหม่ ปลูกต้นไม้ ปลูกหญ้าแฝก ปล่อยพันธุ์สัตว์น้ำ และรณรงค์กำจัดลูกน้ำยุงลาย และกำจัดยุงตัวแก่ ป้องกันการระบาดของโรคไข้เลือดออกในพื้นที่ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 โดยมี นายชัยนรงค์ วงศ์ใหญ่ รองผู้ว่าราชการจังหวัดน่าน หัวหน้าส่วนราชการ และจิตอาสา ร่วมกิจกรรม
5. จังหวัดกาฬสินธุ์ ที่หนองไชยวาน ตำบลกาฬสินธุ์ อำเภอเมืองกาฬสินธุ์ นายศุภศิษย์ กอเจริญยศ ผู้ว่าราชการจังหวัดกาฬสินธุ์ เป็นประธานเปิดกิจกรรมจิตอาสาพัฒนาคูคลอง ปล่อยพันธุ์ปลาจำนวน 30,000 ตัว ลงแหล่งน้ำสาธารณะหนองไชยวาน เพื่อเป็นแหล่งอาหารโปรตีนของชาวบ้าน ร่วมกันปลูกต้นไม้บริเวณโดยรอบและทำความสะอาดหนองน้ำสาธารณะหนองไชยวาน เพื่อบำเพ็ญสาธารณประโยชน์และบำเพ็ญสาธารณกุศล เฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 โดยมี นายธวัชชัย รอดงาม นายปราชญา อุ่นเพชรวรากร นายสำเริง ม่วงสังข์ รองผู้ว่าราชการจังหวัดกาฬสินธุ์ นายกองค์การบริหารส่วนจังหวัดกาฬสินธุ์ นายกเทศมนตรีเมืองกาฬสินธุ์ หัวหน้าส่วนราชการ ข้าราชการ ทหาร ตำรวจ นักเรียน และจิตอาสา ร่วมกิจกรรม
6. จังหวัดนนทบุรี ที่วัดราษฎร์ประครองธรรม ตำบลเสาธงหิน อำเภอบางใหญ่ นายสุธี ทองแย้ม ผู้ว่าราชการจังหวัดนนทบุรี เป็นประธานกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล ร่วมปล่อยพันธุ์ปลาจำนวน 200,000  ตัว เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 โดยมี หัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ และประชาชนจิตอาสา ร่วมกิจกรรม
7. จังหวัดเพชรบุรี ที่ป่าชุมชนบ้านหนองประดู่ (บริเวณเชิงเขาอีโก้) ตำบลหนองชุมพล อำเภอเขาย้อย นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี เป็นประธานกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล ปลูกต้นรวงผึ้งและต้นจามจุรี จำนวน 410 ต้น เฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566 โดยมี หัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ และประชาชนจิตอาสา ร่วมกิจกรรม
8. จังหวัดพิจิตร ที่บริเวณคลองบ้านไร่ อำเภอสามง่าม นายสิงหราช วงษ์เสงี่ยม รองผู้ว่าราชการจังหวัดพิจิตร พร้อมด้วย นางกานต์สินี วงษ์เสงี่ยม รองนายกเหล่ากาชาดจังหวัดพิจิตร นำข้าราชการ และประชาชนจิตอาสา ร่วมกิจกรรมจิตอาสาพัฒนาคูคลอง ร่วมกันทำความสะอาดคลองบ้านไร่ ด้วยการนำผักตบชวาขึ้นจากคลอง และนำไปแปรสภาพต่อยอดทำเป็นปุ๋ยหมัก ร่วมกันปลูกต้นไม้ ปล่อยพันธุ์ปลาลงในแหล่งน้ำ และทำความสะอาดบริเวณโดยรอบ เพื่อบำเพ็ญสาธารณประโยชน์และบำเพ็ญสาธารณกุศล เฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2566
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า การทำกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล โดยร่วมแรงร่วมใจกัน “ทำความดีด้วย...หัวใจ” เป็นการแสดงความสำนึกในพระมหากรุณาธิคุณที่ปวงชนชาวไทยมีต่อพระองค์ท่านอย่างหาที่สุดมิได้ และเป็นการขับเคลื่อนโครงการจิตอาสาพระราชทาน ภายใต้พระปรมาภิไธย จึงขอเชิญชวนพี่น้องประชาชนคนไทยทั่วประเทศ ร่วมกิจกรรมอาสาพัฒนา หรือปฏิบัติบูชาด้วยการทำความดี ปฏิบัติศาสนกิจตามศาสนา เพื่อเฉลิมพระเกียรติพระบาทสมเด็จพระเจ้าอยู่หัว ที่ทรงเป็นมิ่งขวัญของปวงชนชาวไทย ทั้งนี้ ขอเชิญชวนประชาชนร่วมลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา วันที่ 28 กรกฎาคม 2566 ผ่านระบบออนไลน์ ที่เว็บไซต์หน่วยราชการในพระองค์ https://wellwishes.royaloffice.th

ที่มา : https://www.thaigov.go.th/news/contents/details/70826