รัฐบาลไทย-ข่าวทำเนียบรัฐบาล-รองปลัดกระทรวงยุติธรรม ประชุมคณะอนุกรรมการตรวจสอบสิทธิในที่ดิน กรณีปัญหาข้อพิพาทในที่ดินที่เกี่ยวข้องกับชุมชนชาวเล เกาะหลีเป๊ะ จังหวัดสตูล


วันอังคารที่ 25 กรกฎาคม 2566
25/07/2566
พิมพ์
รองปลัดกระทรวงยุติธรรม ประชุมคณะอนุกรรมการตรวจสอบสิทธิในที่ดิน กรณีปัญหาข้อพิพาทในที่ดินที่เกี่ยวข้องกับชุมชนชาวเล เกาะหลีเป๊ะ จังหวัดสตูล
รองปลัดกระทรวงยุติธรรม ประชุมคณะอนุกรรมการตรวจสอบสิทธิในที่ดิน กระบวนการครอบครองหรือออกเอกสารสิทธิในที่ดิน กรณีปัญหาข้อพิพาทในที่ดินที่เกี่ยวข้องกับชุมชนชาวเล เกาะหลีเป๊ะ จังหวัดสตูล ครั้งที่ ๑/๒๕๖๖
ในวันอังคารที่ ๒๕ กรกฎาคม ๒๕๖๖ เวลา ๑๓.๓๐ น. พันตำรวจโท ประวุธ วงศ์สีนิล รองปลัดกระทรวงยุติธรรม เป็นประธานการประชุมคณะอนุกรรมการตรวจสอบสิทธิในที่ดิน กระบวนการครอบครองหรือออกเอกสารสิทธิในที่ดิน กรณีปัญหาข้อพิพาทในที่ดินที่เกี่ยวข้องกับชุมชนชาวเล เกาะหลีเป๊ะ จังหวัดสตูล ครั้งที่ ๑/๒๕๖๖ โดยมี ผู้แทนกรมสอบสวนคดีพิเศษ กรมการปกครอง กรมที่ดิน กรมธนารักษ์ กรมทรัพยากรทางทะเลและชายฝั่ง กรมอุทยานแห่งชาติ สัตว์ป่า และพันธุ์พืช สำนักงานพิสูนจ์หลักฐานตำรวจ สำนักงานตำรวจแห่งชาติ กรมแผนที่ทหาร ศูนย์มนุษยวิทยาสิริธร (องค์การมหาชน) และเจ้าหน้าที่ที่เกี่ยวข้อง  เข้าร่วมฯ ในการนี้ที่ประชุมได้รับทราบการกำหนดกรอบการทำงาน และการรายงานผลการรังวัดพื้นที่เกาะหลีเป๊ะตามข้อสั่งการ พร้อมกันนี้ได้ร่วมพิจารณา ผู้ประกอบธุรกิจบนเกาะหลีเป๊ะ จำนวน ๗ ราย ยื่นข้อเสนอในการแก้ไขปัญหาข้อพิพาทในที่ดิน เกี่ยวข้องกับ ชุมชนชาวเล เกาะหลีเป๊ะ จังหวัดสตูล และ การกำหนดทิศทางการดำเนินการของคณะอนุกรรมการตรวจสอบสิทธิในที่ดินกระบวนการครอบครองหรือออกเอกสารสิทธิในที่ดินต่อไป

ที่มา : https://www.thaigov.go.th/news/contents/details/70707