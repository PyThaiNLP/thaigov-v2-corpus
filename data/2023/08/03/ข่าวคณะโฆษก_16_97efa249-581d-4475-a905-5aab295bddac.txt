รัฐบาลไทย-ข่าวทำเนียบรัฐบาล-“ทิพานัน” ย้ำปรับเพิ่มค่าเข้าชมโบราณสถานและพิพิธภัณฑสถานแห่งชาติ 72 แห่งเฉพาะชาวต่างชาติ  หลังใช้มา 15 ปีแล้ว  ส่วนคนไทยราคาเดิม  เพื่อส่งเสริมการเรียนรู้-อนุรักษ์ศิลปวัฒนธรรม


วันอังคารที่ 25 กรกฎาคม 2566
25/07/2566
พิมพ์
“ทิพานัน” ย้ำปรับเพิ่มค่าเข้าชมโบราณสถานและพิพิธภัณฑสถานแห่งชาติ 72 แห่งเฉพาะชาวต่างชาติ  หลังใช้มา 15 ปีแล้ว  ส่วนคนไทยราคาเดิม  เพื่อส่งเสริมการเรียนรู้-อนุรักษ์ศิลปวัฒนธรรม
“ทิพานัน” ย้ำปรับเพิ่มค่าเข้าชมโบราณสถานและพิพิธภัณฑสถานแห่งชาติ 72 แห่งเฉพาะชาวต่างชาติ  หลังใช้มา 15 ปีแล้ว  ส่วนคนไทยราคาเดิม  เพื่อส่งเสริมการเรียนรู้-อนุรักษ์ศิลปวัฒนธรรมและเอกลักษณ์ของชาติ
น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าวถึงกรณี ที่ประชุมคณะรัฐมนตรี(ครม.) วันที่ 25 ก.ค. 66 ได้อนุมัติหลักการร่างกฎกระทรวงกำหนดค่าเข้าชมและค่าบริการอื่นสำหรับโบราณสถานที่ได้ขึ้นทะเบียนแล้วและพิพิธภัณฑ์สถานแห่งชาติ (ฉบับที่....) พ.ศ....  ทำให้มีการเพิ่มอัตราค่าเข้าชมและค่าบริการอื่นสำหรับโบราณสถานและพิพิธภัณฑ์ 72 แห่ง เนื่องจากอัตราเดิมใช้มากว่า 15 ปี ตั้งแต่ปี 2551 ซึ่งมูลค่าเงินและอัตราแลกเปลี่ยนเงินต่างประเทศได้เปลี่ยนแปลงไปมากในช่วงเวลาดังกล่าว อีกทั้งค่าใช้จ่ายในการอนุรักษ์ ฟื้นฟู ดูแลโบราณสถานและโบราณมีมูลค่าเพิ่มขึ้นมาก และลดภาระการจัดสรรงบประมาณจากการเก็บภาษีจากคนไทยมาใช้ในการบูรณะดูแลเพื่อประโยชน์ด้านอื่น จึงได้ปรับเพิ่มอัตราค่าเข้าชมเฉพาะชาวต่างชาติ (บุคคลสัญชาติอื่น)
“สำหรับอัตราค่าเข้าชมของคนไทย ครม. ได้มีมติให้คงอัตราเดิมไว้ ไม่เพิ่มอัตราค่าเข้าชม เพื่อส่งเสริมการเรียนรู้และอนุรักษ์ศิลปวัฒนธรรมและเอกลักษณ์ของชาติของคนไทยทุกรุ่นทุกวัย และไม่เป็นการเพิ่มภาระค่าใช้จ่ายในการท่องเที่ยวของคนไทย” น.ส.ทิพานัน กล่าว

ที่มา : https://www.thaigov.go.th/news/contents/details/70708