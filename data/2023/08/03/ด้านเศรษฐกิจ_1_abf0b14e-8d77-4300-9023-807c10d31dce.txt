รัฐบาลไทย-ข่าวทำเนียบรัฐบาล-ผตร.อก.ภาสกรฯ นำทีม MIND รุดหารือ SME D Bank เดินหน้า “เติมทุนคู่พัฒนา” ติดปีก SMEs สู่การแข่งขันที่ยั่งยืน


วันอังคารที่ 25 กรกฎาคม 2566
25/07/2566
พิมพ์
ผตร.อก.ภาสกรฯ นำทีม MIND รุดหารือ SME D Bank เดินหน้า “เติมทุนคู่พัฒนา” ติดปีก SMEs สู่การแข่งขันที่ยั่งยืน
ผตร.อก.ภาสกรฯ นำทีม MIND รุดหารือ SME D Bank เดินหน้า “เติมทุนคู่พัฒนา” ติดปีก SMEs สู่การแข่งขันที่ยั่งยืน
วันนี้ (24 กรกฎาคม 2566) นายภาสกร ชัยรัตน์ ผู้ตรวจราชการกระทรวงอุตสาหกรรม (ผตร.อก.) พร้อมคณะ เข้าตรวจเยี่ยมการดำเนินงานของธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หน่วยงานรัฐวิสาหกิจในกำกับของกระทรวงการคลัง และกระทรวงอุตสาหกรรม โดยมีนางสาวนารถนารี รัฐปัตย์ กรรมการผู้จัดการ นายโมกุล โปษยะพิสิษฐ์ นายชาตรี เวทสรณสุธี รองกรรมการผู้จัดการ และเจ้าหน้าที่ที่เกี่ยวข้อง ให้การต้อนรับ ณ SME D Bank Tower กรุงเทพมหานคร
โดย กรรมการผู้จัดการ ธพว. ได้กล่าวถึง ภาพรวมการดำเนินงานของ ธพว. จากอดีตจนถึงปัจจุบัน ด้าน รอง ธพว. ได้กล่าวรายงานผลการดำเนินงานที่สำคัญ ๆ โดยปัจจุบัน ธพว. ได้เดินหน้ายกระดับขีดความสามารถของผู้ประกอบการด้วยเทคโนโลยีและนวัตกรรม อาทิ ระบบ POS ซอฟแวร์ E- Commerce ระบบ Logistic/Delivery E-payment Services ต่าง ๆ รวมถึงจับมือกับ DEPA เพื่อบูรณาการเชื่อมโยงเทคโนโลยี และกลุ่มลูกค้าที่มีความเข้มแข็ง สนับสนุนให้ SMEs นำเทคโนโลยีดิจิทัลมาใช้ในธุรกิจ สามารถเปลี่ยนแปลงกระบวนการทางธุรกิจ สร้างโอกาสใหม่ และลดต้นทุน พร้อมกับเติมความรู้ สู่ผู้ประกอบการ เพิ่มมูลค่าเศรษฐกิจอุตสาหกรรมอย่างยั่งยืนด้วย BCG นอกจากนี้ยังร่วมมือกับกระทรวงอุตสาหกรรม ในการพัฒนาผู้ประกอบการ SMEs บน Platform เชื่อมโยงข้อมูล I-Single Form และเชื่อมโยงผู้ประกอบการกลุ่มแฟรนไชส์ซีและซอร์ ร่วมกับกรมส่งเสริมอุตสาหกรรมอีกด้วย
ด้าน ผตร.อก.ภาสกร ได้กล่าวเน้นย้ำการนำนโยบาย MIND ทั้ง 4 มิติไปดำเนินธุรกิจอย่างครบถ้วน เพื่อสร้างอุตสาหกรรมดีอยู่คู่ชุมชนอย่างยั่งยืน นอกจากนี้ยังฝากให้ ธพว. แบ่งกลุ่มลูกค้า เพื่อหารือแนวทางความต้องการในการส่งเสริมผู้ประกอบการและการส่งต่อลูกค้าไปยังสินเชื่อประเภทต่าง ๆ ทั้งของกระทรวงอุตสาหกรรม และ ธพว. ต่อไป

ที่มา : https://www.thaigov.go.th/news/contents/details/70664