รัฐบาลไทย-ข่าวทำเนียบรัฐบาล-พัฒนาข้าวสาลีสู่เศรษฐกิจสร้างสรรค์มูลค่าสูง


วันพฤหัสบดีที่ 3 สิงหาคม 2566
พัฒนาข้าวสาลีสู่เศรษฐกิจสร้างสรรค์มูลค่าสูง
วันอังคารที่ 11 กรกฎาคม 2566
ต่อจากนี้ไป ขอเชิญรับฟังไทยคู่ฟ้า
กรมการข้าว กระทรวงเกษตรและสหกรณ์ พัฒนาศักยภาพการผลิตธัญพืชเมืองหนาวสู่เศรษฐกิจสร้างสรรค์มูลค่าสูง โดยวิจัยข้าวสาลี
ผลิตภัณฑ์ต้นแบบจากข้าวสาลีขนมปังสายพันธุ์ดี มีการเปรียบเทียบผลผลิตและทดสอบพันธุ์ข้าวสาลีขนมปังตั้งแต่ฤดูปลูกปี 2560 – 2563 พบจำนวน 8 สายพันธุ์ที่มีศักยภาพในการให้ผลผลิตสูง จึงผลักดันขยายผลการปลูกในพื้นที่ที่เหมาะสม คือ
ภาคเหนือของไทย โดยเฉพาะ อ.ปาย จ.แม่ฮ่องสอน และ จ.เชียงใหม่ ในช่วงปลายฤดูฝน
พร้อมทั้งขยายผลผลิตแปรรูปเป็น “คราฟต์เบียร์” เพิ่มทางเลือกแก่เกษตรกรในการสร้างมูลค่า
โดยอยู่ระหว่างวิจัยพื้นที่ปลูกที่เหมาะสมกว่า 2,000 ไร่
เพื่อส่งเสริมการพัฒนาสายพันธุ์และผลิตภัณฑ์ข้าวแปรรูปให้ตรงกับความต้องการของตลาด มีคุณภาพสูง
และแข่งขันได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/70924