รัฐบาลไทย-ข่าวทำเนียบรัฐบาล-สำนักงานเจ้าท่าภูมิภาคสาขาสุราษฎร์ธานี ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือ 


วันอาทิตย์ที่ 27 สิงหาคม 2566
สำนักงานเจ้าท่าภูมิภาคสาขาสุราษฎร์ธานี ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือ
...
สำนักงานเจ้าท่าภูมิภาคสาขาสุราษฎร์ธานี ดูแลความปลอดภัยทางน้ำ กำชับสวมชูชีพทุกครั้งขณะโดยสารเรือ
สำนักงานเจ้าท่าภูมิภาค สาขาสุราษฎร์ธานี จัดเจ้าหน้าที่ดูแลความปลอดภัย ประจำท่าเทียบเรือท่องเที่ยวเทศบาลเชี่ยวหลาน ท่าเรือท่องเที่ยวบริเวณเขื่อนรัชชประภา และท่าเรือท่องเที่ยว เรือเร็วลมพระยา เรือนำเที่ยวไปยังเกาะสมุย เกาะพะงัน โดยเจ้าหน้าที่กรมเจ้าท่าได้ช่วยอำนวยความสะดวกแก่ประชาชนและนักท่องเที่ยว พร้อมดูแลความปลอดภัยบริเวณท่าเทียบเรือ กำชับให้เจ้าของเรือ ผู้ควบคุมเรือ ตรวจสภาพอุปกรณ์ประจำเรือ แพชูชีพ พวงชูชีพ เสื้อชูชีพ ให้พร้อมใช้งานอยู่ตลอดเวลา และห้ามบรรทุกผู้โดยสารเกินกว่าที่ได้รับอนุญาต ปฏิบัติตามกฎหมายอย่างเคร่งครัด โดยขอให้ผู้ประกอบการและผู้ควบคุมเรือคอยติดตามข้อมูลข่าวสารสภาพอากาศ ข่าวพยากรณ์อากาศ ก่อนการเดินเรือทุกครั้ง หากพบเห็นความไม่ปลอดภัยทางน้ำ สามารถแจ้งสายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/71716