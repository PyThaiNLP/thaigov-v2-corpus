รัฐบาลไทย-ข่าวทำเนียบรัฐบาล-กรมเจ้าท่า จัดงานสัมมนาเชิงปฏิบัติการเพื่อเสริมสร้างศักยภาพในการปฏิบัติงานด้านพาณิชยนาวี เสริมสร้างองค์ความรู้บุคลากร 


วันอาทิตย์ที่ 27 สิงหาคม 2566
กรมเจ้าท่า จัดงานสัมมนาเชิงปฏิบัติการเพื่อเสริมสร้างศักยภาพในการปฏิบัติงานด้านพาณิชยนาวี เสริมสร้างองค์ความรู้บุคลากร
...
กรมเจ้าท่า โดย กองส่งเสริมการพาณิชยนาวีและกองกำกับการพาณิชยนาวี ได้จัดงานสัมมนาเชิงปฏิบัติการเพื่อเสริมสร้างศักยภาพในการปฏิบัติงานด้านพาณิชยนาวี เสริมสร้างองค์ความรู้บุคลากร ณ โรงแรมดีวารี จอมเทียน บีช พัทยา จังหวัดชลบุรี ระหว่างวันที่ 25 - 27 สิงหาคม 2566
ในวันเสาร์ที่ 26 สิงหาคม 2566 นายวิเชียร เปมานุกรรักษ์ รองอธิบดีกรมเจ้าท่า (ด้านส่งเสริมการขนส่งทางน้ำ) กระทรวงคมนาคม เป็นประธานเปิดการสัมมนาเชิงปฏิบัติการฯ พร้อมให้โอวาสและแนวทางในการปฏิบัติงาน โดยนายสุวิทย์ ดอกคำ ผู้อำนวยการกองส่งเสริมพาณิชยนาวี กล่าวรายงานข้าราชการและเจ้าหน้าที่ร่วมสัมมนา
กองส่งเสริมการพาณิชยนาวีและกองกำกับการพาณิชยนาวี มีภารกิจเสนอนโยบาย ยุทธศาสตร์ แผนงานและมาตรการพัฒนาและส่งเสริมการขนส่งทางน้ำและการพาณิชยนาวี และภารกิจปฎิบัติและบังคับใช้กฎหมายด้านพาณิชยนาวี ตระหนักถึงความสำคัญในการเสริมสร้างองค์ความรู้เกี่ยวกับการส่งเสริมและกำกับกิจการพาณิชยนาวีและกิจการเกี่ยวเนื่องเพื่อให้เจ้าหน้าที่มีศักยภาพในการปฏิบัติงานได้อย่างมีประสิทธิภาพ สำหรับโครงการสัมมนาเชิงปฏิบัติการเพื่อเสริมสร้างศักยภาพในการปฏิบัติงานด้านพาณิชยนาวี  ทั้งนี้ได้มีการศึกษาดูงานกิจการอู่เรือของบริษัท อู่เรือกรุงเทพ จำกัด ณ อู่เรือราชนาวีมหิดล กิจการท่าเรือมาบตาพุด และกิจการกองเรือบริษัท เอส ซี แมนเนจเม้นท์ จำกัด เพื่อรับทราบสภาพปัจจุบัน ข้อเท็จจริง ปัญหาอุปสรรค ข้อเสนอแนะ  เพื่อกำหนดแผนงานในอนาคต เสริมสร้างความรู้ความเข้าใจในกิจการดังกล่าว รวมถึงได้จัดกิจกรรมรับฟังการบรรยายเกี่ยวกับทิศทางการพัฒนาพาณิชยนาวีต่อเป้าหมายการพัฒนาเศรษฐกิจของประเทศ โดยผู้ช่วยศาสตราจารย์ ผสันต์  ธัมปราชญ์ คณะโลจิสติกส์ มหาวิทยาลัยบูรพา วิทยากร บรรยายและแลกเปลี่ยนเรียนรู้ และการจัดกิจกรรม Workshop ระดมความคิดเห็นเพื่อการจัดทำร่างแผนปฏิบัติการด้านการพัฒนาการพาณิชยนาวีอีกด้วย

ที่มา : https://www.thaigov.go.th/news/contents/details/71715