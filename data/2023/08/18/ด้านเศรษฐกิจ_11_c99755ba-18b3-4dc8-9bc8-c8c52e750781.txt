รัฐบาลไทย-ข่าวทำเนียบรัฐบาล-ปลัดฯ ณัฐพล ผลักดัน อก. สู่องค์กรคุณธรรมต้นแบบ เน้นดำเนินการส่งเสริมคุณธรรมให้สอดรับนโยบาย MIND และนโยบายอุตสาหกรรมรวมใจ : ดูแลสิ่งแวดล้อม ดิน น้ำ ลม ไฟ


วันศุกร์ที่ 18 สิงหาคม 2566
18/08/2566
พิมพ์
ปลัดฯ ณัฐพล ผลักดัน อก. สู่องค์กรคุณธรรมต้นแบบ เน้นดำเนินการส่งเสริมคุณธรรมให้สอดรับนโยบาย MIND และนโยบายอุตสาหกรรมรวมใจ : ดูแลสิ่งแวดล้อม ดิน น้ำ ลม ไฟ
ปลัดฯ ณัฐพล ผลักดัน อก. สู่องค์กรคุณธรรมต้นแบบ เน้นดำเนินการส่งเสริมคุณธรรมให้สอดรับนโยบาย MIND และนโยบายอุตสาหกรรมรวมใจ : ดูแลสิ่งแวดล้อม ดิน น้ำ ลม ไฟ
วันที่ 17 สิงหาคม 2566 ดร.ณัฐพล รังสิตพล ปลัดกระทรวงอุตสาหกรรม (ปกอ.)ในฐานะประธานคณะอนุกรรมการส่งเสริมคุณธรรม กระทรวงอุตสาหกรรม (อก.) เป็นประธานการประชุมคณะอนุกรรมการส่งเสริมคุณธรรม อก. ครั้งที่ 1/2566
ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม โดยมีนายอาทิตย์ วุฒิคะโร ที่ปรึกษาและอนุกรรมการฯ นางสาวณัฏฐิญา เนตยสุภา รองปลัดกระทรวงอุตสาหกรรม ในฐานะหัวหน้าศูนย์ปฏิบัติการต่อต้านการทุจริตกระทรวงอุตสาหกรรม (หน.ศปท.อก.) อนุกรรมการและเลขานุการ นายอนุชา หะระหนี ผู้อำนวยการสำนักงานเลขานุการคณะกรรมการส่งเสริมคุณธรรมแห่งชาติ ผู้แทนกรมการศาสนา อนุกรรมการ และคณะอนุกรรมการส่งเสริมคุณธรรม อก. เข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม (สปอ.)
โดยประธานคณะอนุกรรมการฯ ได้แจ้งให้ที่ประชุมทราบว่า ได้แต่งตั้งคณะอนุกรรมการส่งเสริมคุณธรรม อก. โดยมี ปกอ. เป็นประธาน บุคคลที่ประธานแต่งตั้งเป็นที่ปรึกษาและอนุกรรมการ อธิบดีกรมโรงงานอุตสาหกรรม อธิบดีกรมส่งเสริมอุตสาหกรรม อธิบดีกรมอุตสาหกรรมพื้นฐานและการเหมืองแร่ เลขาธิการคณะกรรมการอ้อยและน้ำตาลทราย เลขาธิการสำนักงานมาตรฐานผลิตภัณฑ์อุตสาหกรรม ผู้อำนวยการสำนักงานเศรษฐกิจอุตสาหกรรม ผู้ว่าการการนิคมอุตสาหกรรมแห่งประเทศไทย  และผู้ทรงคุณวุฒิที่ประธานแต่งตั้ง
เป็นอนุกรรมการ หน.ศปท.อก. เป็นอนุกรรมการและเลขานุการ และข้าราชการ สปอ. ที่ได้รับมอบหมายเป็นอนุกรรมการและผู้ช่วยเลขานุการ เพื่อทำหน้าที่จัดทำและอำนวยการขับเคลื่อนแผนปฏิบัติการด้านส่งเสริมคุณธรรมประจำปีงบประมาณของกระทรวงให้สอดคล้องกับแผนปฏิบัติการด้านการส่งเสริมคุณธรรมแห่งชาติระยะที่ 2 (พ.ศ. 2566-2570) รวมทั้งกลั่นกรองผลการประเมินองค์กรคุณธรรมในสังกัดกระทรวงตลอดจนติดตามผลการประเมินผลการดำเนินงาน และดำเนินการอื่นใดที่เกี่ยวข้อง ตามที่คณะกรรมการส่งเสริมคุณธรรมแห่งชาติมอบหมาย และแต่งตั้งบุคคลและผู้ทรงคุณวุฒิ นายอาทิตย์ วุฒิคะโร เป็นที่ปรึกษาและอนุกรรมการ และผู้แทนกรมการศาสนา เป็นอนุกรรมการ
โดยที่ประชุมได้ร่วมกันพิจารณาและรับรองผลการประเมินองค์กรคุณธรรมของส่วนราชการ รัฐวิสาหกิจในสังกัดและในกำกับ อก. ประจำปีงบประมาณ พ.ศ. 2566 และการคัดเลือกองค์กรคุณธรรมต้นแบบโดดเด่นของหน่วยงานระดับกรมหรือเทียบเท่าในสังกัดและในกำกับ อก. ประจำปีงบประมาณ พ.ศ. 2566 นอกจากนี้ที่ประชุมได้เห็นชอบร่างแผนปฏิบัติการด้านส่งเสริมคุณธรรม ประจำปีงบประมาณ พ.ศ. 2567 ของ อก.
ทั้งนี้ ประธานคณะอนุกรรมการฯ ยังได้ให้ อก. ดำเนินงานส่งเสริมคุณธรรมด้านจิตอาสา อนุรักษ์ทรัพยากรธรรมชาติสิ่งแวดล้อม และบำเพ็ญสาธารณประโยชน์ ทำความดีช่วยเหลือผู้อื่น สังคม และส่วนรวม ให้สอดรับกับนโยบาย “MIND ใช้ หัวและใจ ปั้นอุตสาหกรรมคู่ชุมชน” ภายใต้ 4 มิติ มุ่งสร้างความสำเร็จให้ภาคธุรกิจ ดูแลสังคมโดยรอบโรงงาน รักษาสิ่งแวดล้อม และกระจายรายได้ให้ประชาชนมีความเป็นอยู่ที่ดีขึ้น และนโยบาย "อุตสาหกรรมรวมใจ : ดูแลสิ่งแวดล้อม 4 ด้าน (ดิน น้ำ ลม ไฟ) 1) ดิน การกำกับดูแลโรงงานเพื่อควบคุมการดำเนินการเรื่องกากอุตสาหกรรมอย่างเข้มงวด ไม่ให้มีการลักลอบทิ้ง โดยนำหลัก 3R มาช่วยลดปริมาณกาก ให้มีการจัดการอย่างมีประสิทธิภาพ 2)​ น้ำ การดูแลแม่น้ำลำคลอง ดูแลโรงงานในการระบายน้ำออกสู่แม่น้ำลำคลอง 3) ลม กำกับดูแลการเผาอ้อย การปล่อยมลพิษทางอากาศของโรงงาน เพื่อช่วยลดปัญหาฝุ่น PM 2.5 และ 4) ไฟ การดูแลเรื่องความปลอดภัยต่าง ๆ ในโรงงาน ตรวจสอบอุปกรณ์ภายในโรงงานให้เป็นไปตามมาตรฐาน เพื่อป้องกันไม่ให้เกิดเหตุไฟไหม้

ที่มา : https://www.thaigov.go.th/news/contents/details/71437