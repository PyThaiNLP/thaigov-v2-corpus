รัฐบาลไทย-ข่าวทำเนียบรัฐบาล-กรมทางหลวงชนบท จัดเจ้าหน้าที่ลาดตระเวนติดตามสถานการณ์อุทกภัยบนถนนในพื้นที่จังหวัดเลย อย่างใกล้ชิด


วันศุกร์ที่ 18 สิงหาคม 2566
กรมทางหลวงชนบท จัดเจ้าหน้าที่ลาดตระเวนติดตามสถานการณ์อุทกภัยบนถนนในพื้นที่จังหวัดเลย อย่างใกล้ชิด
เพื่ออำนวยความสะดวกปลอดภัยและช่วยเหลือประชาชนได้ทันทีเมื่อเกิดเหตุ
กรมทางหลวงชนบท (ทช.) กระทรวงคมนาคม โดยแขวงทางหลวงชนบทเลย จัดเจ้าหน้าที่ลาดตระเวนเฝ้าติดตามสถานการณ์อุทกภัยอย่างใกล้ชิด บนถนนทางหลวงชนบทที่อยู่ในความรับผิดชอบ อาทิ
1. ถนนสาย ลย.2002 แยก ทล.21 - บ้านนาซำแซง อำเภอภูเรือ และวังสะพุง
2. ถนนสาย ลย.4004 แยก ทล.201 - บ้านหนองผำ อำเภอเมือง
3. ถนนสาย ลย.4009 แยก ทล.2138 - บ้านห้วยพอด อำเภอเมือง และเชียงคาน
4. ถนนสาย ลย.3011 แยก ทล.201 - บ้านสงเปือย อำเภอเชียงคาน
5. ถนนสาย ลย.3019 แยก ทล.201 - บ้านท่าสะอาด อำเภอวังสะพุง เอราวัณ และนาด้วง
6. ถนนสาย ลย.3029 แยก ทล.201 - บ้านผาหวาย อำเภอหนองหิน
7. สะพาน ลย.003 สะพานแม่น้ำเลย ตำบลชัยพฤกษ์ อำเภอเมือง
8. สะพาน ลย.006 สะพานข้ามแม่น้ำเลย ตำบลปากตม อำเภอเชียงคาน
นอกจากนี้ ได้ทำความสะอาดช่องทางระบายน้ำ ตัดหญ้า กำจัดวัชพืชที่ขวางทางระบายน้ำ ท่อลอด สะพาน เพื่ออำนวยความสะดวกปลอดภัยในการเดินทางให้กับประชาชน พร้อมจัดบุคลากร เครื่องมือ เครื่องจักร วัสดุอุปกรณ์ ยานพาหนะ ป้ายเตือน ป้ายแนะนำเส้นทาง เพื่อเข้าดำเนินการทันทีเมื่อเกิดเหตุ ทั้งนี้ ทช. จะเฝ้าระวังติดตามสถานการณ์อย่างต่อเนื่อง และขอให้ประชาชนโปรดระมัดระวังในการใช้รถใช้ถนนเป็นพิเศษหากมีฝนตกในพื้นที่ โดยประชาชนสามารถแจ้งเหตุอุทกภัยได้ที่แขวงทางหลวงชนบทเลย โทร. 0 4281 1571 หรือสายด่วน ทช. โทร. 1146

ที่มา : https://www.thaigov.go.th/news/contents/details/71423