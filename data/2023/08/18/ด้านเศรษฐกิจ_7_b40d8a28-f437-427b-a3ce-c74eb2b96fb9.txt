รัฐบาลไทย-ข่าวทำเนียบรัฐบาล-กรมทางหลวงชนบท ซ่อมฟื้นฟูถนนที่ได้รับผลกระทบจากเหตุภัยพิบัติ สาย นม.2039 อำเภอเฉลิมพระเกียรติ จังหวัดนครราชสีมา เสร็จสมบูรณ์


วันศุกร์ที่ 18 สิงหาคม 2566
กรมทางหลวงชนบท ซ่อมฟื้นฟูถนนที่ได้รับผลกระทบจากเหตุภัยพิบัติ สาย นม.2039 อำเภอเฉลิมพระเกียรติ จังหวัดนครราชสีมา เสร็จสมบูรณ์
ช่วยบรรเทาความเดือดร้อนและอำนวยความสะดวกปลอดภัยให้ประชาชนสามารถเดินทางระหว่างอำเภอได้อย่างมีประสิทธิภาพ
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการงานซ่อมฟื้นฟูถนนทางหลวงชนบทที่ได้รับผลกระทบจากเหตุภัยพิบัติ สาย นม.2039 แยก ทล.24 - บ้านท่าช้าง อำเภอเฉลิมพระเกียรติ จังหวัดนครราชสีมา เสร็จสมบูรณ์ โดยปรับปรุงโครงสร้างทางด้วยวิธี Pavement In-Place Recycling งานปูผิวทางด้วยวิธี Asphalt Hot Mix In-Plant Recycling งานวางท่อระบายน้ำ พร้อมตีเส้นจราจร รวมระยะทาง 7.200 กิโลเมตร ใช้งบประมาณ 29.99 ล้านบาท ทั้งนี้ โครงการดังกล่าวช่วยบรรเทาความเดือดร้อนให้กับประชาชนในพื้นที่ ให้สามารถเดินทางขนส่งสินค้าอุปโภคบริโภค พืชผลทางการเกษตร ระหว่างอำเภอหนองบุญมากกับเฉลิมพระเกียรติได้อย่างสะดวกรวดเร็วปลอดภัย ประหยัดค่าใช้จ่ายและลดเวลาในการเดินทางได้เป็นอย่างดีอีกด้วย

ที่มา : https://www.thaigov.go.th/news/contents/details/71425