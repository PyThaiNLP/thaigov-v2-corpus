รัฐบาลไทย-ข่าวทำเนียบรัฐบาล-กรมทางหลวงชนบท ปรับปรุงบริเวณย่านชุมชน ถนนสาย พบ.4002 อำเภอท่ายาง จังหวัดเพชรบุรี เสร็จสมบูรณ์ 


วันอังคารที่ 8 สิงหาคม 2566
กรมทางหลวงชนบท ปรับปรุงบริเวณย่านชุมชน ถนนสาย พบ.4002 อำเภอท่ายาง จังหวัดเพชรบุรี เสร็จสมบูรณ์
ยกระดับการคมนาคมขนส่งในพื้นที่ให้ประชาชนได้รับความสะดวกปลอดภัยสนับสนุนการท่องเที่ยวในจังหวัด
กรมทางหลวงชนบท (ทช.) กระทรวงคมนาคม โดยสำนักอำนวยความปลอดภัย ดำเนินโครงการปรับปรุงบริเวณย่านชุมชน ถนนทางหลวงชนบทสาย พบ.4002 แยก ทล.3410 - บ้านโป่งเกตุ อำเภอท่ายาง จังหวัดเพชรบุรี เสร็จสมบูรณ์ การดำเนินงานแบ่งออกเป็นช่วง ๆ ประกอบด้วย งานรางระบายน้ำบริเวณย่านชุมชน ขยายความกว้างผิวจราจร ปรับปรุงโครงสร้างทางโดยวิธี Pavement In-Place Recycling ปูผิวทางด้วยวิธี Asphalt Hot Mix In-Plant Recycling พร้อมตีเส้นจราจร ติดตั้งป้าย สัญญาณไฟกระพริบ ราวกันอันตราย ไฟฟ้าแสงสว่าง และวัสดุเคลือบผิวจราจรเพื่อต้านทานการลื่นไถล รวมระยะทาง 4.210 กิโลเมตร ใช้งบประมาณ 38.420 ล้านบาท
ทั้งนี้ โครงการดังกล่าวเป็นการพัฒนาคุณภาพชีวิตของประชาชนในพื้นที่ ช่วยให้ประชาชนสามารถเดินทางขนส่งพืชผลทางการเกษตรได้อย่างสะดวกและปลอดภัยมากยิ่งขึ้น รวมทั้งอำนวยความสะดวกในการเดินทางให้กับนักท่องเที่ยวที่ต้องการเดินทางไปสถานที่ท่องเที่ยวชื่อดังจังหวัดเพชรบุรี อาทิ โครงการชั่งหัวมันตามพระราชดำริ และอุทยานแห่งชาติแก่งกระจาน

ที่มา : https://www.thaigov.go.th/news/contents/details/71061