รัฐบาลไทย-ข่าวทำเนียบรัฐบาล-กระทรวงยุติธรรม โดยกรมพินิจและคุ้มครองเด็กและเยาวชน จัดพิธีลงนามบันทึกข้อตกลงความร่วมมือระหว่าง กรมพินิจและคุ้มครองเด็กและเยาวชน กับ บริษัท ฟู้ดแพชชั่น จำกัด 


วันอังคารที่ 8 สิงหาคม 2566
08/08/2566
พิมพ์
กระทรวงยุติธรรม โดยกรมพินิจและคุ้มครองเด็กและเยาวชน จัดพิธีลงนามบันทึกข้อตกลงความร่วมมือระหว่าง กรมพินิจและคุ้มครองเด็กและเยาวชน กับ บริษัท ฟู้ดแพชชั่น จำกัด
กระทรวงยุติธรรม โดยกรมพินิจและคุ้มครองเด็กและเยาวชน จัดพิธีลงนามบันทึกข้อตกลงความร่วมมือระหว่าง กรมพินิจและคุ้มครองเด็กและเยาวชน กับ บริษัท ฟู้ดแพชชั่น จำกัด และศูนย์การเรียนฟู้ดแพชชั่น
ในวันอังคารที่ ๘ สิงหาคม ๒๕๖๖ เวลา ๑๐.๐๐ น. นายสหการณ์ เพ็ชรนรินทร์ รองปลัดกระทรวงยุติธรรม เป็นประธานสักขีพยาน ในพิธีลงนามบันทึกข้อตกลงความร่วมมือระหว่าง กรมพินิจและคุ้มครองเด็กและเยาวชน กับ บริษัท ฟู้ดแพชชั่น จำกัด และศูนย์การเรียนฟู้ดแพชชั่น โดยมี พันตํารวจโท วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน นางสาวนาฑีรัตน์ บุญรัตน์ ประธานบริหารสายงานทรัพยากรบุคคล และหน่วยธุรกิจพีเพิลคอนเน็ค ร่วมลงนามฯ พร้อมด้วยนางนลินนาถ ไกรนรา รองอธิบดีกรมพินิจและคุ้มครองเด็กและเยาวชน นางสาวนาตยาพร ลองหานาม ผู้จัดการแผนกทวิภาคีและสหกิจศึกษาศูนย์การเรียนฟู้ดแพชชั่น ร่วมลงนามเป็นพยาน พร้อมทั้ง ผู้บริหารกรมพินิจฯ และบริษัท ฟู้ดแพชชั่นฯ ตลอดจนแขกผู้มีเกียรติ เข้าร่วมฯ ณ ห้องประชุมสนฉัตร อาคารกระทรวงยุติธรรม
สำหรับพิธีลงนามในโครงการบันทึกข้อตกลงความร่วมมือ ระหว่าง กรมพินิจและคุ้มครองเด็กและเยาวชน บริษัท ฟู้ดแพชชั่น จำกัด และศูนย์การเรียนฟู้ดแพชชั่น จัดขึ้น เพื่อสนับสนุนการดำเนินงานของกรมพินิจฯ และให้โอกาสในด้านการแก้ไข บำบัดฟื้นฟู การศึกษา การส่งเสริมด้านการฝึกปฏิบัติงาน รวมถึงการจ้างงาน ผ่านกระบวนการพัฒนาทักษะชีวิต การค้นหาศักยภาพและความสามารถในการประกอบอาชีพ เพื่อเพิ่มโอกาสการเข้าถึงการมีงานทำและสามารถกลับคืนสู่สังคมได้อย่างภาคภูมิ ดำรงชีวิตได้อย่างปกติสุข และสร้างความเชื่อมั่นให้กับสังคม

ที่มา : https://www.thaigov.go.th/news/contents/details/71079