รัฐบาลไทย-ข่าวทำเนียบรัฐบาล-สุขใจทั้งผู้ให้และผู้รับ...บริจาคโลหิตส่งต่อชีวิตกับสำนักงานปลัดกระทรวงกลาโหม


วันอังคารที่ 8 สิงหาคม 2566
สุขใจทั้งผู้ให้และผู้รับ...บริจาคโลหิตส่งต่อชีวิตกับสำนักงานปลัดกระทรวงกลาโหม
(7 ส.ค. 2566) สำนักงานปลัดกระทรวงกลาโหม ขอร่วมเป็นส่วนหนึ่งในการบริจาคโลหิตเพื่อช่วยผู้ป่วยวิกฤตในกิจกรรมบริจาคโลหิตถวายเป็นพระราชกุศล
เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว และสมเด็จพระบรมราชชนนีพันปีหลวง ประจำปี ๒๕๖๖ ณ ห้องพินิตประชานาถ ในศาลาว่าการกลาโหม
โดย พลเอก สนิธชนก สังขจันทร์ ปลัดกระทรวงกลาโหม พร้อมด้วย พลตรีหญิง ทักษดา สังขจันทร์ นายกสมาคมภริยาข้าราชการสำนักงานปลัดกระทรวงกลาโหม ได้ร่วมตรวจเยี่ยมการบริจาคโลหิตในครั้งนี้ เพื่อบริจาคให้กับสภากาชาดไทย และสาขาบริจาคโลหิตแห่งชาติ สถาบันพยาธิวิทยา ศูนย์อำนวยการแพทย์พระมงกุฎเกล้า เพื่อนำโลหิตที่รับบริจาคไปช่วยเหลือทหาร ตำรวจ อาสาสมัคร และบุคคลพลเรือน ที่ได้รับบาดเจ็บจากการปฏิบัติหน้าที่ โดยมีกำลังพลเข้าร่วมบริจาคโลหิต 133 นาย รวมแล้วได้โลหิต 59,850 ซี.ซี. เพื่อถวายเป็นพระราชกุศลและน้อมสำนึกในพระมหากรุณาธิคุณอันหาที่สุดมิได้

ที่มา : https://www.thaigov.go.th/news/contents/details/71075