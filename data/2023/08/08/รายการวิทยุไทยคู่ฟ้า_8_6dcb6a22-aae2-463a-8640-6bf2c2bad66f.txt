รัฐบาลไทย-ข่าวทำเนียบรัฐบาล-อนุมัติเพิ่มรางวัลสลากกินแบ่งรัฐบาลแบบตัวเลข 3 หลัก


วันอังคารที่ 8 สิงหาคม 2566
08/08/2566
พิมพ์
อนุมัติเพิ่มรางวัลสลากกินแบ่งรัฐบาลแบบตัวเลข 3 หลัก
วันพุธที่ 19 กรฎาคม 2566
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรีอนุมัติหลักการร่างกฎกระทรวงและร่างประกาศเกี่ยวกับการออกรางวัลสลากกินแบ่งรัฐบาล รวม 3 ฉบับ
ซึ่งมีสาระสำคัญ คือ กำหนดให้มีสลากกินแบ่งรัฐบาลตัวเลขสามหลัก หรือ N3
จำหน่ายผ่านแอปพลิเคชันเป๋าตังเท่านั้น สามารถนำเงินรางวัลไปสมทบในงวดถัดไปได้ แต่ไม่เกิน 1 งวด
โดยเป็นการสมทบกับเงินรางวัลประเภทเดียวกันเท่านั้น หากการออกรางวัลงวดถัดไปยังไม่มีผู้ถูกอีก
ให้นำเงินสมทบงวดก่อนหน้านำส่งเป็นรายได้แผ่นดิน การจ่ายเงินรางวัลมี 4 ประเภท ได้แก่ รางวัลสามตรง
รางวัลสามสลับ รางวัลสองตรง และรางวัลพิเศษ จำนวนรางวัลแปรผันตามจำนวนผู้ซื้อสลาก
เป็นการเพิ่มทางเลือกให้แก่ประชาชนในการซื้อสลากแบบถูกกฎหมาย ส่วนสลากแบบเลข 6 หลัก
ยังคงจำหน่ายแบบเดิม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/71048