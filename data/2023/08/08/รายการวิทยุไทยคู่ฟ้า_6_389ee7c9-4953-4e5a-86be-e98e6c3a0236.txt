รัฐบาลไทย-ข่าวทำเนียบรัฐบาล-ชวนผู้มีสิทธิบัตรทองที่อยู่อาศัยใน กทม. ย้ายสิทธิมาหน่วยบริการใกล้ตัว


วันอังคารที่ 8 สิงหาคม 2566
ชวนผู้มีสิทธิบัตรทองที่อยู่อาศัยใน กทม. ย้ายสิทธิมาหน่วยบริการใกล้ตัว
วันจันทร์ที่ 17 กรกฎาคม 2566
ต่อจากนี้ไป ขอเชิญรับฟังไทยคู่ฟ้า
สำนักงานหลักประกันสุขภาพแห่งชาติ เชิญชวนผู้มีสิทธิบัตรทองที่อยู่อาศัยในกรุงเทพมหานคร
แต่มีทะเบียนบ้านอยู่ต่างจังหวัด ให้ทำการย้ายสิทธิบัตรทองมาใกล้ที่ทำงาน ที่เรียน หรือที่พักอาศัย
ในกรุงเทพฯ โดยไม่ต้องย้ายทะเบียนบ้าน เพื่อความสะดวกในการรับบริการ
โดยนำบัตรประชาชนตัวจริงพร้อมหลักฐานแสดงการอยู่อาศัยในกรุงเทพฯ เช่น ใบเสร็จค่าน้ำค่าไฟ
สัญญาเช่าที่พัก ไปลงทะเบียนกับหน่วยบริการปฐมภูมิหรือหน่วยบริการประจำที่สะดวก ซึ่ง สปสช.
เตรียมเครือข่ายไว้รองรับการลงทะเบียนทั้งคลินิกชุมชนอบอุ่น 300 แห่ง และศูนย์บริการสาธารณสุข 69 แห่ง
ทั้ง 50 เขต นอกจากนี้ ยังสามารถเปลี่ยนหน่วยบริการได้ผ่านแอปพลิเคชัน และไลน์ สปสช. หรือโทรสายด่วน
สปสช. 1330 ให้เจ้าหน้าที่ดำเนินการให้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/71046