รัฐบาลไทย-ข่าวทำเนียบรัฐบาล-“Home Sweet Home: Online” ส่งความเป็นไทยเชื่อมกับเครือข่ายผู้เล่นเกมทั่วโลก


วันอังคารที่ 8 สิงหาคม 2566
“Home Sweet Home: Online” ส่งความเป็นไทยเชื่อมกับเครือข่ายผู้เล่นเกมทั่วโลก
.....
เกม online ถือเป็นอีกหนึ่งกลไกสำคัญต่อการเผยแพร่ “ความเป็นไทย” ไปสู่เครือข่ายผู้เล่นเกมทั่วโลก ดังนั้น
.
การท่องเที่ยวแห่งประเทศไทย (ททท.) ร่วมกับ Yggdrazil Group ผู้พัฒนาเกมซีรีส์ Home Sweet Home และบริษัท โอกิลวี่ (ประเทศไทย) ได้เปิดตัวแคมเปญ “The Hunt for Amazing Cultures” ขึ้นระหว่างวันที่ 1 มิ.ย. ถึงวันที่ 15 ส.ค. 66
.
โดยนำเสนอ Thai Soft Power เพื่อเจาะกลุ่มนักท่องเที่ยว Gen Z, Gen Alpha และ Native Digital ที่เป็นกลุ่มศักยภาพในอนาคต คาดหวังว่าจะสามารถ “เปลี่ยนประสบการณ์จากเกมสู่การเดินทางจริง” ในประเทศไทย
.
ทั้งนี้ เกมซีรีส์ Home Sweet Home เป็นเกมแนว “ผจญภัยระทึกขวัญ” ที่พัฒนาขึ้นโดยคนไทย มีเนื้อหาเกี่ยวกับวัฒนธรรม ความเชื่อ และ Soft Power ของไทย ผ่าน Story telling ปัจจุบันได้รับความนิยมจากเกมเมอร์ผ่านยอดดาวน์โหลดมากกว่า 8 แสนครั้งทั่วโลก
.
ผู้เล่นเกมสามารถออกแบบการแต่งกายของตัวละครผ่านการเลือกไอเทม เครื่องแต่งกาย อาวุธ ความสามารถพิเศษ และสิ่งของที่เกี่ยวข้องกับวัฒนธรรมพื้นบ้านของไทยและความเชื่อเช่น โชคลาง ลูกประคำ ข้าวสารเสก ยาสั่ง เบี้ยแก้ พระขุนแผนมหาเสน่ห์ เพชรตาแมว เขี้ยวเสือ น้ำมันพราย เป็นต้น
.
นอกจากนี้ ฉากในเกมเป็นแหล่งท่องเที่ยวที่น่าสนใจ จาก 5 ภูมิภาคของไทย อาทิ อุทยานประวัติศาสตร์พิมาย จ.นครราชสีมา ภาคอิสาน คุ้มขุนแผน จ.สุพรรณบุรี ภาคกลาง ป่าฮาลาบาล่า จ.ยะลา ภาคใต้ ฯลฯ
.
จากการสำรวจความพึงพอใจของผู้ร่วมเล่นเกมพบว่า ผู้เข้าร่วมกิจกรรมให้ความสนใจแหล่งท่องเที่ยว “อุทยานแห่งชาติ” มากที่สุด และ 1 ใน 3 ของผู้เล่นเกมชื่นชอบอาหารไทยแบบ street food ส่วนเทศกาลของไทยที่ได้รับความสนใจมากที่สุด คือ เทศกาลสงกรานต์ของไทย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71053