รัฐบาลไทย-ข่าวทำเนียบรัฐบาล-วธ.จัดงาน “บุปผาราชินีพระพันปีหลวง” ยิ่งใหญ่ เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566


วันพุธที่ 9 สิงหาคม 2566
วธ.จัดงาน “บุปผาราชินีพระพันปีหลวง” ยิ่งใหญ่ เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566
วธ.จัดงาน “บุปผาราชินีพระพันปีหลวง” ยิ่งใหญ่ เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566 ชมนิทรรศการ “วันผ้าไทยแห่งชาติ” พรรณไม้ในพระนามและพรรณไม้ที่ได้รับพระราชทาน
วธ.จัดงาน “บุปผาราชินีพระพันปีหลวง” ยิ่งใหญ่ เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566 ชมนิทรรศการ “วันผ้าไทยแห่งชาติ” พรรณไม้ในพระนามและพรรณไม้ที่ได้รับพระราชทานนาม 11 - 14 สิงหาคม 2566 ณ ศูนย์การค้าสยามพารากอน
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรมมีนโยบายเทิดทูนสถาบันชาติ ศาสนาและพระมหากษัตริย์และสืบสานสร้างสรรค์วัฒนธรรมอย่างยั่งยืน เพื่อน้อมสำนึกในพระมหากรุณาธิคุณในสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่ทรงมีต่อการอนุรักษ์ทรัพยากรธรรมชาติของประเทศมาอย่างยาวนาน ทรงปฏิบัติพระราชกรณียกิจด้านอนุรักษ์ป่าเพื่อการรักษาต้นน้ำ สนับสนุนการใช้ประโยชน์จากพืชเศรษฐกิจ พืชอาหาร พืชสมุนไพรและไม้ดอกไม้ประดับ การส่งเสริมผลิตภัณฑ์ งานประดิษฐ์ที่เกี่ยวกับดอกไม้ เพื่อช่วยสร้างอาชีพให้แก่ชุมชนและท้องถิ่นให้มีรายได้ มีคุณภาพชีวิตที่ดี และด้วยพระปรีชาสามารถด้านงานประณีตศิลป์ที่เกี่ยวกับดอกไม้ ทรงสนับสนุนผลงานศิลปหัตถกรรมที่แสดงออกถึงความงดงามของดอกไม้ต่อยอดเป็นผลิตภัณฑ์ทางวัฒนธรรมบ่งบอกถึงเอกลักษณ์ที่งดงามของชาวไทย ดังนั้น วธ.จึงร่วมกับหน่วยงานรัฐ เอกชนและภาคีเครือข่ายทางวัฒนธรรม จัดงานเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566 ในชื่องาน “บุปผาราชินีพระพันปีหลวง” ระหว่างวันที่ 11 - 14 สิงหาคม 2566 เวลา 11.00 – 20.30 น. ณ ลานพาร์ค พารากอน ชั้น M ศูนย์การค้าสยามพารากอน กรุงเทพฯ
รัฐมนตรีว่าการกระทรวงวัฒนธรรม กล่าวอีกว่า  ภายในงานมีการจัดนิทรรศการเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง นิทรรศการ “วันผ้าไทยแห่งชาติ” นิทรรศการพรรณไม้ในพระนามและพรรณไม้ที่ได้รับพระราชทานนามและการจัดแสดงสวนดอกไม้นามพระราชทาน การแสดงศิลปวัฒนธรรมและดนตรีสากลและขับร้องเพลงโดยกรมศิลปากร กรมส่งเสริมวัฒนธรรม สำนักงานศิลปวัฒนธรรมร่วมสมัยและศิลปินรับเชิญ ได้แก่ สุดา ชื่นบาน ศิลปินแห่งชาติ เปา เปาวลี อลิส THE GOLDEN SONG  นัน อนันต์ ไมค์ทองคำ อิสร์ อิสรพงศ์ เอฟ รัฐพงษ์ THE GOLDEN SONG การจำหน่ายสินค้าและผลิตภัณฑ์วัฒนธรรมวัฒนธรรมไทย (CPOT) จากชุมชนทั่วประเทศ อาทิ ผ้า เสื้อผ้า เครื่องประดับ ของใช้ ของตกแต่งบ้าน ฯลฯ การสาธิตการทำพวงมาลัยดอกมะลิและดอกไม้ประดิษฐ์ใส่กระถาง สาธิตการจัดดอกไม้ มาลัยเครื่องสด
ทั้งนี้ การจัดงานครั้งนี้ นำไปสู่การรักษาเอกลักษณ์ และรากวัฒนธรรมให้คงอยู่ และพัฒนาสร้างสรรค์ต่อยอดมรดกศิลปวัฒนธรรม ก่อให้เกิดการสร้างอาชีพ สร้างรายได้แก่ประชาชนอย่างยั่งยืนสืบไป สอบถามรายละเอียดเพิ่มเติมได้ที่สายด่วนวัฒนธรรม 1765
////

ที่มา : https://www.thaigov.go.th/news/contents/details/71122