รัฐบาลไทย-ข่าวทำเนียบรัฐบาล-ผู้ตรวจทาวันฯ และคณะลงพื้นที่ตรวจเยี่ยมสถานประกอบการต้นแบบโรงงานสีเขียว “Eco- greenest friendly factory” จังหวัดกำแพงเพชร


วันพุธที่ 9 สิงหาคม 2566
09/08/2566
พิมพ์
ผู้ตรวจทาวันฯ และคณะลงพื้นที่ตรวจเยี่ยมสถานประกอบการต้นแบบโรงงานสีเขียว “Eco- greenest friendly factory” จังหวัดกำแพงเพชร
ผู้ตรวจทาวันฯ และคณะลงพื้นที่ตรวจเยี่ยมสถานประกอบการต้นแบบโรงงานสีเขียว “Eco- greenest friendly factory” จังหวัดกำแพงเพชร
วันอังคารที่ 8 สิงหาคม 2566  เวลา 9.30 น.  นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม
พร้อมคณะเจ้าหน้าที่สำนักงานอุตสาหกรรมจังหวัดกำแพงเพชร เข้าตรวจเยี่ยมบริษัทอายิโนะโมะโต๊ะ (ประเทศไทย) จำกัด (โรงงานกำแพงเพชร ) ซึ่งเป็นโรงงานผลิต ผงชูรส อายิโนะโมะโต๊ะ® และวัตถุปรุงแต่งรสอาหารไรโบนิวคลีโอไทด์ อายิไทด์ ไอพลัสจี® ในการนำร่องต้นแบบโรงงานสีเขียว “Eco- greenest friendly factory” ของกลุ่มบริษัทในประเทศไทย มุ่งมั่นในการทุ่มเทเพื่อลดผลกระทบด้านสิ่งแวดล้อมให้ได้ 50% พร้อมมุ่งสู่ “ความเป็นกลางทางคาร์บอน (Carbon Neutrality)” และ เป้าหมาย Net Zero ภายในปี 2593 ทั้งนี้ ผู้ตรวจราชการฯ ได้ชื่นชมการประกอบกิจการที่คำนึงถึงการประกอบธุรกิจที่มีความรับผิดชอบต่อสังคม  สิ่งแวดล้อม ตั้งแต่การจัดหาวัตถุดิบ การลดของเสีย การผลิตผลิตภัณฑ์และบริการ ตลอดจนการพัฒนาเทคโนโลยีที่เป็นมิตรกับสิ่งแวดล้อม ลดการปลดปล่อยก๊าซเรือนกระจก ใช้พลังงานทดแทนหรือพลังงานหมุนเวียน การจัดการของเสีย และการใช้น้ำให้เกิดประสิทธิภาพสูงสุด ตามเป้าหมายการพัฒนาอุตสาหกรรมสู่ความสมดุลและยั่งยืนในอนาคตต่อไป

ที่มา : https://www.thaigov.go.th/news/contents/details/71143