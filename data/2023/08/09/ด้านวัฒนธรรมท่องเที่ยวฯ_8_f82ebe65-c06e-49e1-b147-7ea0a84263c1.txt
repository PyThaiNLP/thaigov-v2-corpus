รัฐบาลไทย-ข่าวทำเนียบรัฐบาล-ปลัดกระทรวงวัฒนธรรม ลงพื้นที่ตรวจเยี่ยมชุมชนคุณธรรมฯ วัดบางใบไม้ ตำบลบางใบไม้ จังหวัดสุราษฎร์ธานี


วันพุธที่ 9 สิงหาคม 2566
ปลัดกระทรวงวัฒนธรรม ลงพื้นที่ตรวจเยี่ยมชุมชนคุณธรรมฯ วัดบางใบไม้ ตำบลบางใบไม้ จังหวัดสุราษฎร์ธานี
ปลัดกระทรวงวัฒนธรรม ลงพื้นที่ตรวจเยี่ยมชุมชนคุณธรรมฯ วัดบางใบไม้ ตำบลบางใบไม้ จังหวัดสุราษฎร์ธานี
ปลัดกระทรวงวัฒนธรรม ลงพื้นที่ตรวจเยี่ยมชุมชนคุณธรรมฯ วัดบางใบไม้ ตำบลบางใบไม้ จังหวัดสุราษฎร์ธานี
เมื่อเร็วๆ นี้ นางยุพา ทวีวัฒนะกิจบวร ปลัดกระทรวงวัฒนธรรม ลงพื้นที่ตรวจเยี่ยมชุมชนคุณธรรมฯ วัดบางใบไม้ ตำบลบางใบไม้ จังหวัดสุราษฎร์ธานี โดยมี นางโชติกา อัครกิจโสภากุล รองปลัดกระทรวงวัฒนธรรม ผู้บริหารกระทรวงวัฒนธรรม วัฒนธรรมจังหวัดภาคใต้ สื่อมวลชน และเจ้าหน้าที่ที่เกี่ยวข้อง เข้าร่วม ณ ชุมชนคุณธรรมฯ วัดบางใบไม้ ตำบลบางใบไม้ อำเภอเมืองสุราษฎร์ธานี จังหวัดสุราษฎร์ธานี
ในโอกาสนี้ ปลัดกระทรวงวัฒนธรรม พร้อมคณะ ได้รับฟังการบรรยายผลิตภัณฑ์จากน้ำมันมะพร้าวสกัดเย็น  จากนายศุภชาติ ศรีเทพ ผู้ดูแลสวนลุงสงค์ รุ่น 2 และการบรรยายความคืบหน้าของชุมชนบางใบไม้ โดยนางสาวจรัญญา ศรีรักษ์ กำนันตำบลบางใบไม้
ทั้งนี้ ชุมชนคุณธรรมฯ วัดบางใบไม้ ตำบลบางใบไม้ อำเภอเมืองสุราษฎร์ธานี  จังหวัดสุราษฎร์ธานี ได้รับคัดเลือกเป็น 1 ใน 10 สุดยอดชุมชนต้นแบบ “เที่ยวชุมชน ยลวิถี” ประจำปี 2564 ที่มีความโดดเด่นในเรื่องของความอุดมสมบูรณ์ทางธรรมชาติ มีความหลากหลายทางชีวภาพ พืชริมคลองที่มีมากและใช้ประโยชน์ได้หลากหลายคือ “ต้นจาก” ที่มีมากและขยายกอจึงเชื่อมต่อกลายเป็นอุโมงค์จากที่งดงามโดยเฉพาะเวลาน้ำขึ้นในตอนเช้ามีแสงอาทิตย์ส่องบนพื้นผิวน้ำ ชมวิถีชีวิตชุมชนดั้งเดิมคลองร้อยสายและตลาดน้ำที่ส่งเสริมให้คนในชุมชนนำเอาสินค้าทางวัฒนธรรมแต่ละพื้นที่มาขายสร้างรายได้ รวมทั้งมีแหล่งท่องเที่ยวทางศาสนา วัฒนธรรมและประวัติศาสตร์ อาทิ กราบสักการะหลวงพ่อข้าวสุข (สุก) ชมภาพจิตรกรรมฝาผนังในวัด บ้านโบราณอายุกว่า 200 ปี สร้างเมื่อปี พ.ศ. 2312 โดยขุนประจันศึกประชิด เป็นผู้ออกแบบและสร้างเองในสมัยกรุงศรีอยุธยา ความโดดเด่นของบ้านหลังนี้คือฝีมือเชิงช่างด้วยการเข้าสลักไม้ ไม่มีการตอกตะปูและเป็นอนุสรณ์สถานแห่งความสุขทุกข์ของชายชาติทหารและเรียนรู้การทำผลิตภัณฑ์จากน้ำมันมะพร้าวสกัดเย็น สวนลุงสงค์ เป็นต้น

ที่มา : https://www.thaigov.go.th/news/contents/details/71119