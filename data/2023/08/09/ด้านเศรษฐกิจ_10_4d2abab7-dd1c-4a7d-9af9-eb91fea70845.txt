รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่สุรินทร์ ตรวจเยี่ยมโรงงานไฟฟ้าชีวมวลที่รับซื้อวัสดุเหลือใช้จากการเกษตรมาใช้เป็นวัตถุดิบในการผลิตพลังงานไฟฟ้า


วันพุธที่ 9 สิงหาคม 2566
09/08/2566
พิมพ์
ผู้ตรวจวีระกิตติ์ฯ ลงพื้นที่สุรินทร์ ตรวจเยี่ยมโรงงานไฟฟ้าชีวมวลที่รับซื้อวัสดุเหลือใช้จากการเกษตรมาใช้เป็นวัตถุดิบในการผลิตพลังงานไฟฟ้า
ผู้ตรวจวีระกิตติ์ฯ ลงพื้นที่สุรินทร์ ตรวจเยี่ยมโรงงานไฟฟ้าชีวมวลที่รับซื้อวัสดุเหลือใช้จากการเกษตรมาใช้เป็นวัตถุดิบในการผลิตพลังงานไฟฟ้า
วันที่ 7 สิงหาคม 2566  เวลา 13.00 น. นายวีระกิตติ์ รันทกิจธรวิชญ์  ผู้ตรวจราชการกระทรวงอุตสาหกรรม ลงพื้นที่จ.สุรินทร์ ตรวจเยี่ยม การดำเนินงานของบริษัท แอ๊ดวานซ์ อะโกร เพาเวอร์ แพลนท์ จำกัด ต.ตานี อ.ปราสาท จ.ซึ่งเป็นโรงงานไฟฟ้าชีวมวลที่รับซื้อวัสดุเหลือใช้จากการเกษตรมาใช้เป็นวัตถุดิบในการผลิตพลังงานไฟฟ้า อาทิเช่น ฟางข้าว ใบอ้อย เศษไม้ เปลือกไม้ เหง้ามัน กระบวนการผลิตดังกล่าวเป็นการช่วยกำจัดของเสียและเป็นการทดแทนการใช้พลังงานจากถ่านหินหรือน้ำมันซึ่งเป็นทรัพยากรที่ใช้แล้วหมดไป และยังเป็นการลดการเผาในที่โล่งของเกษตรกรที่ก่อให้เกิด PM2.5 ทั้งนี้โรงงานฯได้ออกแบบระบบนำลมร้อนก่อนทิ้งออกทางปล่องวนกลับเข้ามาอบแห้งเชื้อเพลิงก่อนเผาไหม้ ทำให้การเผาไหม้มีประสิทธิภาพมากขึ้น ประหยัดเชื้อเชื้อเพลิง และลดปริมาณลมร้อนที่ปล่อยสู่บรรยากาศด้วย
นอกจากนี้ในเวลา เวลา 15.00 น. ผู้ตรวจวีระกิตติ์ฯ ได้ลงพื้นที่ บริษัท น้ำตาลสุรินทร์ จำกัด ตำบลปรือ อำเภอปราสาท จังหวัดสุรินทร์ บริษัทฯ ดำเนินธุรกิจผลิต และจำหน่ายน้ำตาลทราย ด้วยกำลังการผลิต 16,000 ตันอ้อย/วัน และได้ขยายกำลังการผลิตเป็น 36,000 ตัน/วัน ได้รับรางวัลและมาตรฐานต่างๆ ได้แก่ ISO 9001, GMP, HACCP, HALAL, KOSHER, BONSUCHO, PROTERRA, CSR-DIW และ CSR-DIW Continuous ทั้งนี้ บริษัทฯ มีการส่งเสริมและกระจายรายได้สู่ชุมชนผ่านโครงการต่างๆ อาทิเช่น โครงการส่งเสริมและพัฒนาชุมชน  ไผ่กิมซุง โครงการซื้อข้าวช่วยชุมชนรอบโรงงาน เพื่อเป็นของฝากและเป็นสวัสดิการอาหารกลางวันในโรงงาน โครงการส่งเสริมและพัฒนาอาชีพทำขนมดอกจอก รวมทั้งสนับสนุนให้ชุมชนคนด้อยโอกาส ในการผลิตถุงผ้ารักษ์โลก และรับซื้อไว้ใช้ในโรงงาน
และในเวลา 16.30 น. ผู้ตรวจวีระกิตติ์ฯ  ได้ตรวจราชการกรณีปกติ ประจำปีงบประมาณ พ.ศ. 2566 รอบที่ 2 ณ ห้องประชุมสำนักงานอุตสหกรรมจังหวัดสุรินทร์  โดยมี นางอิฐสราชัย ลำพา อุตสาหกรรมจังหวัดสุรินทร์ และเจ้าหน้าที่ เข้าร่วมและรายงานผลการดำเนินโครงการฯ ทั้งนี้ ผู้ตรวจวีระกิตติ์ฯ  ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย ตามแบบ iSingleForm และระบบ i.industry ทุกโรงงาน  เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. ชื่นชมการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% การติดตามโรงงานที่มีการร้องเรียนและฟ้องร้อง   การดำเนินงานตามนโยบาย MIND ของกระทรวงอุตสาหกรรม การดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนดไว้ และเน้นย้ำให้เจ้าหน้าที่ ดำเนินงานตามนโยบาย MIND ของ ปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด"ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/71141