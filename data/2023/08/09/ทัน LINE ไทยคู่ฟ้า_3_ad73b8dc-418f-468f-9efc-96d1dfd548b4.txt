รัฐบาลไทย-ข่าวทำเนียบรัฐบาล-อนุมัติ! ร่างกฎกระทรวง กำหนดเกณฑ์โฆษณา "สถานบำบัดยาเสพติด” เพื่อป้องกันการโฆษณาที่เป็นเท็จ


วันพุธที่ 9 สิงหาคม 2566
อนุมัติ! ร่างกฎกระทรวง กำหนดเกณฑ์โฆษณา "สถานบำบัดยาเสพติด” เพื่อป้องกันการโฆษณาที่เป็นเท็จ
.....
ที่ประชุมครม. (8 ส.ค. 66) อนุมัติหลักการร่างกฎกระทรวงการอนุญาตโฆษณาเกี่ยวกับการบำบัดรักษา หรือการฟื้นฟูสมรรถภาพของผู้ติดยาเสพติด พ.ศ.....
.
สาระสำคัญ คือ เป็นการกำหนดหลักเกณฑ์ วิธีการ และเงื่อนไขการอนุญาต การออกใบอนุญาตเกี่ยวกับการโฆษณาการบำบัดรักษา หรือการฟื้นฟูผู้ติดยาเสพติด รวมทั้ง “กำหนดค่าธรรมเนียมในการโฆษณา” ซึ่งไม่เกินอัตราค่าธรรมเนียมที่กฎหมายกำหนด
.
เนื่องจากที่ผ่านมา “ยังไม่มีการควบคุมกำกับการโฆษณาของสถานพยาบาลยาเสพติดและสถานฟื้นฟูสมรรถภาพผู้ติดยาเสพติด”
.
คงมีแต่การโฆษณาเกี่ยวกับสถานพยาบาลที่ถูกควบคุมโดย พ.ร.บ.สถานพยาบาล พ.ศ.2541 จึงทำให้ “ไม่สามารถกำกับดูแลให้เป็นไปตามเจตนารมณ์ของกฎหมาย”
.
ประโยชน์ที่จะได้รับจากร่างกฎกระทรวงฉบับนี้:
• มีหลักเกณฑ์และวิธีการที่ชัดเจนในการควบคุมและกำกับดูแลโฆษณาเกี่ยวกับการบำบัดรักษาหรือการฟื้นฟูสมรรถภาพผู้ติดยาเสพติด
• ป้องกันการโฆษณาที่เป็นเท็จ
• สร้างความเชื่อมั่นและความมั่นใจในการเข้ารับการบำบัดรักษาให้แก่ผู้ติดยา
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/Twitter : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)

ที่มา : https://www.thaigov.go.th/news/contents/details/71102