รัฐบาลไทย-ข่าวทำเนียบรัฐบาล-เตรียมรุก ! เจาะตลาดนักท่องเที่ยวระยะไกล สหรัฐฯ – ซาอุดีฯ


วันพุธที่ 9 สิงหาคม 2566
เตรียมรุก ! เจาะตลาดนักท่องเที่ยวระยะไกล สหรัฐฯ – ซาอุดีฯ
.....
การท่องเที่ยวแห่งประเทศไทย (ททท.) วางแผนสนับสนุนตลาดนักท่องเที่ยวระยะไกล (Long haul) โดยเฉพาะจาก ยุโรป อเมริกา และตะวันออกกลาง ให้เข้ามาเที่ยวในไทยมากขึ้น โดยเตรียมเปิดสำนักงานใหม่ที่ เมืองชิคาโก สหรัฐอเมริกา เพื่อทำการตลาดด้านการท่องเที่ยวในพื้นที่ตอนกลางของอเมริกา และแคนาดา ดึงดูดการท่องเที่ยวแบบเช่าเหมาลำมากขึ้น และ ที่ กรุงริยาด ซาอุดีอาระเบีย เพื่อรุกทำตลาดนักท่องเที่ยวซาอุดีฯ และพื้นที่ใกล้เคียง เช่น แอฟริกาตอนเหนือ ซึ่งเป็นตลาดที่มีศักยภาพมาก
.
สถิติ 3 เดือนแรกของปี 2566 พบว่า ตลาดนักท่องเที่ยวระยะไกล มีค่าใช้จ่ายในการท่องเที่ยวและระยะเวลาที่พำนักมากกว่ากลุ่มอื่น โดย นักท่องเที่ยวจากยุโรป พักเฉลี่ย 19.40 วัน ค่าใช้จ่ายเฉลี่ยคนละ 71,718 บาท/ทริป นักท่องเที่ยวจากตะวันออกกลาง พักเฉลี่ย 16.17 วัน ค่าใช้จ่ายเฉลี่ยคนละ 99,172 บาท/ทริป และนักท่องเที่ยวจากอเมริกา พักเฉลี่ย 15.26 วัน ค่าใช้จ่ายเฉลี่ยคนละ 76,297 บาท/ทริป คาดว่าตลอดปี 2566 จะมีกลุ่มนักท่องเที่ยวระยะไกล เข้ามามากกว่า 7 ล้านคน สร้างมูลค่า 6.6 แสนล้านบาท
.
อ่านเพิ่มเติม คลิก >> https://www.thaigov.go.th/news/contents/details/71012
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71096