รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่สุรินทร์ตรวจเยี่ยมแนะนำสถานประกอบการให้ดำเนินกิจการสอดคล้องกับนโยบาย MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้น 


วันพุธที่ 9 สิงหาคม 2566
09/08/2566
พิมพ์
ผู้ตรวจวีระกิตติ์ฯ ลงพื้นที่สุรินทร์ตรวจเยี่ยมแนะนำสถานประกอบการให้ดำเนินกิจการสอดคล้องกับนโยบาย MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้น
ผู้ตรวจวีระกิตติ์ฯ ลงพื้นที่สุรินทร์ตรวจเยี่ยมแนะนำสถานประกอบการให้ดำเนินกิจการสอดคล้องกับนโยบาย MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้น พร้อมรับฟังข้อเสนอและปัญหาอุปสรรคในการประกอบกิจการ
วันที่ 8 สิงหาคม 2566  เวลา 9.00 น. นายวีระกิตติ์ รันทกิจธรวิชญ์  ผู้ตรวจราชการกระทรวงอุตสาหกรรม ลงพื้นที่ตรวจเยี่ยม ณ หจก.โรงงานโม่บดหินมุ่งเจริญ ต.นาบัว อ.เมืองสุรินทร์ จ.สุรินทร์ ตรวจติดตามผลการดำเนินโครงการเพิ่มประสิทธิภาพการกำกับ ดูแล และส่งเสริมกาประกอบกิจการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ ทั้งนี้ ผู้ตรวจราชการฯ ได้แนะนำสถานประกอบให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป
เวลา 10.30 น. ลงพื้นที่ตรวจเยี่ยม บริษัท ย่งล้ง รับเบอร์ จำกัด ต.นาบัว อ.เมืองสุรินทร์ จ.สุรินทร์ ผู้ประกอบกิจการโรงงานทำยางแผ่นรมควัน โดยรับซื้อยางแผ่นดิบจากเกษตรกรโดยรอบในพื้นที่ เพื่อนำยางแผ่นดิบมาผลิตเป็นยางรมควันและแปรรูปเพื่อการส่งออกโดยมีกลุ่มลูกค้าหลักอยู่ในต่างประเทศ อาทิ จีน เวียดนาม มาเลเชีย สิงคโปร์ ไต้หวัน ตุรกี ทั้งนี้ บริษัทฯ ได้เข้าร่วมโครงการบริหารจัดการลุ่มน้ำ และพัฒนาระบบธรรมาภิบาลสิ่งแวดล้อมในปี 2565 โดยนำหลักการระบบธรรมาภิบาลสิ่งแวดล้อมมาประยุกต์ใช้ในการประกอบกิจการโรงงาน เพื่อจัดการด้านสิ่งแวดล้อมให้อยู่ร่วมกันกับชุมชนได้อย่างยั่งยืน และจัดการปัญหาเรื่องร้องเรียน จัดการน้ำทิ้งจากกระบวนการล้างแผ่นยางนำกลับมาใช้ประโยชน์ซ้ำ และใช้ในกิจกรรมอื่นๆ ที่เกี่ยวข้องในกระบวนการผลิต ซึ่งอาจมีผลกระทบต่อชุมชนรอบข้าง มีการบริหารจัดการเพื่ออนุรักษ์พลังงานและจัดสรรการใช้ทรัพยากรร่วมกับชุมชนอย่างเหมาะสม และมีช่องทางรับฟังความคิดเห็นและตอบสนองข้อร้องเรียน รวมถึงการแสดงความรับผิดชอบต่อสังคมอย่างเป็นธรรม

ที่มา : https://www.thaigov.go.th/news/contents/details/71144