รัฐบาลไทย-ข่าวทำเนียบรัฐบาล-หนุนต่อเนื่อง ! สร้าง “ฐานปล่อยยานอวกาศ” ในไทย หากสำเร็จจะเกิดงานใหม่ 300 – 400 อาชีพ


วันพุธที่ 9 สิงหาคม 2566
หนุนต่อเนื่อง ! สร้าง “ฐานปล่อยยานอวกาศ” ในไทย หากสำเร็จจะเกิดงานใหม่ 300 – 400 อาชีพ
.....
สำนักงานพัฒนาเทคโนโลยีอวกาศและภูมิสารสนเทศองค์การมหาชน (GISTDA) เร่งขับเคลื่อนนโยบายอวกาศ 1 ใน 10 อุตสาหกรรมเป้าหมายของประเทศให้เป็นรูปธรรม โดยศึกษาความเป็นไปได้ในการสร้างท่าอวกาศยานในไทย คือ ฐานสำหรับการส่งและรับยานอวกาศ (Spaceport) ตั้งแต่ปลายปี 2565 คาดว่าใช้เวลาอีก 1-2 ปี พบว่า ไทยมีศักยภาพที่เหมาะสม 5 อย่าง ได้แก่
1. อยู่ใกล้เส้นศูนย์สูตร ช่วยลดการสิ้นเปลืองพลังงานในการนำส่งอวกาศยาน
2. มีทะเลขนาบซ้ายขวา ทำให้มีมุมปล่อยอวกาศยานได้หลากหลายแบบ
3. มีแนวชายฝั่งที่เป็นคาบสมุทร สามารถกำหนดจุด Drop Zone ที่ไม่กระทบพื้นที่บนฝั่ง และเก็บกู้วัตถุที่ตกลงมาได้ง่าย
4. มีระบบโลจิสติกส์ที่เข้าถึงง่าย
5. ไม่มีภัยพิบัติรุนแรง
.
หากจัดตั้งได้สำเร็จ จะเป็นการยกระดับวิทยาศาสตร์และเทคโนโลยีอวกาศ เกิดอาชีพใหม่อีก 300 – 400 อาชีพ เช่น ช่างประกอบจรวด ช่างประกอบเพย์โหลด ช่างอิเล็กทรอนิกส์ระบบจรวด ช่างไฟฟ้าระบบจรวด ฯลฯ ซึ่งยังไม่เคยมีในไทย ยกระดับรายได้และคุณภาพชีวิตประชาชน นอกจากนี้ ยังได้ผลักดันร่าง พ.ร.บ.กิจการอวกาศ และ แผนแม่บทอวกาศแห่งชาติ พ.ศ.2566 – 2580 เพื่อวางรากฐานการพัฒนาและใช้ประโยชน์จากกิจการอวกาศ ด้วย
.
อ่านเพิ่มเติม คลิก >> https://www.thaigov.go.th/news/contents/details/71001
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71095