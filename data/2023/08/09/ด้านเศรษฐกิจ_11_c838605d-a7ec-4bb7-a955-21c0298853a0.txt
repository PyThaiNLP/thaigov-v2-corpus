รัฐบาลไทย-ข่าวทำเนียบรัฐบาล-ผู้ตรวจทาวันฯ ลงพื้นที่ตรวจราชการจังหวัดกำแพงเพชร ติดตามการขับเคลื่อนนโยบาย MIND  "ปั้นอุตสาหกรรมดี คู่ชุมชน"


วันพุธที่ 9 สิงหาคม 2566
09/08/2566
พิมพ์
ผู้ตรวจทาวันฯ ลงพื้นที่ตรวจราชการจังหวัดกำแพงเพชร ติดตามการขับเคลื่อนนโยบาย MIND  "ปั้นอุตสาหกรรมดี คู่ชุมชน"
ผู้ตรวจทาวันฯ ลงพื้นที่ตรวจราชการจังหวัดกำแพงเพชร ติดตามการขับเคลื่อนนโยบาย MIND  "ปั้นอุตสาหกรรมดี คู่ชุมชน"
วันที่ 7 สิงหาคม 2566  เวลา 14.30 น.  นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ตรวจราชการกรณีปกติรอบที่ 2 ประจำปีงบประมาณ พ.ศ. 2566 ณ สำนักงานอุตสาหกรรมจังหวัดกำแพงเพชร โดยมีนายอุทัย สอนเทศ อุตสาหกรรมจังหวัดกำแพงเพชร  นายจารุ คงจันทร์ ผู้อำนวยการศูนย์ส่งเสริมอุตสาหกรรมอ้อยและน้ำตาลทรายภาคที่ 2 กำแพงเพชร นางมลทิรา  พงษ์พานิช  แทนผู้อำนวยการศูนย์ส่งเสริมอุตสาหกรรมภาคที่ 3 พิจิตร และเจ้าหน้าที่สำนักงานอุตสาหกรรมจังหวัดกำแพงเพชร ให้การต้อนรับ พร้อมรายงานผลการปฏิบัติงานตามนโยบาย MIND 4 มิติ
ผู้ตรวจราชการฯ ได้เน้นย้ำ ในประเด็นการบูรณาการการทำงานร่วมกันทั้งหน่วยงานภายในและภายนอกเพื่อช่วยกันพัฒนาผู้ประกอบการให้เกิดความสำเร็จทางธุรกิจ ทั้งการส่งเสริมการประกอบการให้เป็นไปตามกฎหมาย เป็นมิตรกับสิ่งแวดล้อม พร้อมดูแลชุมชนโดยรอบโรงงานและเหมืองแร่ และได้ชื่นชมมาตรการป้องกันและแก้ไขปัญหาฝุ่นละอองที่เกิดจากภาคอุตสาหกรรม เหมืองแร่ และอ้อยเผา ในพื้นที่จังหวัดกำแพงเพชร (สระแก้วโมเดล) โดยภาครัฐฯ ภาคอุตสาหกรรม ได้ร่วมกันเสนอมาตรการในการป้องปราม พร้อมส่งเสริมให้ผู้ประกอบการและเกษตรกร บูรณาการการทำงานเชิงรุก ในการแก้ไขปัญหาฯ ดังกล่าว

ที่มา : https://www.thaigov.go.th/news/contents/details/71142