รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่บุรีรัมย์ ตรวจติดตามโครงการ "เหมืองแร่ดี คู่ชุมชน" พร้อมรับฟังข้อเสนอและปัญหาอุปสรรคในการประกอบกิจการ และแนะสถานประกอบการดำเนินกิจการสอดคล้องกับนโยบาย 


วันพุธที่ 9 สิงหาคม 2566
09/08/2566
พิมพ์
ผู้ตรวจฯ วีระกิตติ์ ลงพื้นที่บุรีรัมย์ ตรวจติดตามโครงการ "เหมืองแร่ดี คู่ชุมชน" พร้อมรับฟังข้อเสนอและปัญหาอุปสรรคในการประกอบกิจการ และแนะสถานประกอบการดำเนินกิจการสอดคล้องกับนโยบาย
ผู้ตรวจฯ วีระกิตติ์ ลงพื้นที่บุรีรัมย์ ตรวจติดตามโครงการ "เหมืองแร่ดี คู่ชุมชน" พร้อมรับฟังข้อเสนอและปัญหาอุปสรรคในการประกอบกิจการ และแนะสถานประกอบการดำเนินกิจการสอดคล้องกับนโยบาย MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่
ผู้ตรวจฯ วีระกิตติ์ ลงพื้นที่บุรีรัมย์ ตรวจติดตามโครงการ "เหมืองแร่ดี คู่ชุมชน" พร้อมรับฟังข้อเสนอและปัญหาอุปสรรคในการประกอบกิจการ และแนะสถานประกอบการดำเนินกิจการสอดคล้องกับนโยบาย MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้น
วันที่ 8 สิงหาคม 2566  เวลา 13.00 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ได้ลงพื้นที่ตรวจเยี่ยม บริษัท หินเพชร จำกัด ตำบลสวายจิก อำเภอเมืองบุรีรัมย์ จังหวัดบุรีรัมย์ เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแลและส่งเสริมการประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" พร้อมรับฟังข้อเสนอและปัญหาอุปสรรคในการประกอบกิจการ ทั้งนี้ ผู้ตรวจฯ ได้แนะนำสถานประกอบการให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป
เวลา 15.00 น.  ผู้ตรวจฯ วีระกิตติ์ และคณะลงพื้นที่ตรวจเยี่ยมการดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ณ กลุ่มวิสาหกิจชุมชนบ้านโนนสำราญ ตำบลถลุงเหล็ก อำเภอเมืองบุรีรัมย์ จังหวัดบุรีรัมย์ โดยมีการพัฒนารูปแบบของเสื้อผ้าไหมให้มีรูปแบบที่ทันสมัยมากขึ้น รวมทั้งสร้างช่องทางการตลาดให้ลูกค้าสามารถติดต่อกลับกลุ่มฯ ได้โดยตรง
เวลา 16.30 น. ผู้ตรวจฯวีระกิตติ์  ได้ตรวจราชการกรณีปกติ ประจำปีงบประมาณ พ.ศ. 2566 รอบที่ 2 ณ ห้องประชุมสำนักงานอุตสาหกรรมจังหวัดบุรีรัมย์ โดยมีนายประสงค์ ผลส่ง  อุตสาหกรรมจังหวัดบุรีรัมย์  และเจ้าหน้าที่ เข้าร่วมและรายงานผลการดำเนินโครงการฯ ทั้งนี้ ผู้ตรวจฯ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย ตามแบบ iSingleForm และระบบ i.Industry ทุกโรงงาน เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. เร่งรัดการส่งเสริมโรงงานให้ได้การรับรองอุตสาหกรรมสีเขียวที่ให้ไปตามเป้าหมายที่ 80%  การติดตามโรงงานที่มีการร้องเรียนและฟ้องร้อง  การดำเนินงานตามนโยบาย MIND ของกระทรวงอุตสาหกรรม การดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนดไว้ และเน้นย้ำให้เจ้าหน้าที่ดำเนินงานตามนโยบาย MIND ของกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด"ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/71146