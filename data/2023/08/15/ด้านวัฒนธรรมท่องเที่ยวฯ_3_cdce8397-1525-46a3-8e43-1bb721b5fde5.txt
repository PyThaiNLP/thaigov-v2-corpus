รัฐบาลไทย-ข่าวทำเนียบรัฐบาล-​ปลัดกระทรวงวัฒนธรรม เป็นประธานในการรับชมการแสดง “ศิลปะร่วมสมัย เทิดไท้พระพันปี” ภายใต้งาน “บุปผาราชินีพระพันปีหลวง” 


วันอังคารที่ 15 สิงหาคม 2566
​ปลัดกระทรวงวัฒนธรรม เป็นประธานในการรับชมการแสดง “ศิลปะร่วมสมัย เทิดไท้พระพันปี” ภายใต้งาน “บุปผาราชินีพระพันปีหลวง”
​ปลัดกระทรวงวัฒนธรรม เป็นประธานในการรับชมการแสดง “ศิลปะร่วมสมัย เทิดไท้พระพันปี” ภายใต้งาน “บุปผาราชินีพระพันปีหลวง”
ปลัดกระทรวงวัฒนธรรม เป็นประธานในการรับชมการแสดง “ศิลปะร่วมสมัย เทิดไท้พระพันปี” ภายใต้งาน “บุปผาราชินีพระพันปีหลวง”
เมื่อวันที่ 14 สิงหาคม 2566 นางยุพา ทวีวัฒนะกิจบวร ปลัดกระทรวงวัฒนธรรม เป็นประธานในการรับชมการแสดง “ศิลปะร่วมสมัย เทิดไท้พระพันปี” ภายใต้งาน “บุปผาราชินีพระพันปีหลวง” โดยมีนางยุถิกา อิศรางกูร ณ อยุธยา รองปลัดกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม นายประสพ เรียงเงิน ผู้อำนวยการสำนักงานศิลปวัฒนธรรมร่วมสมัย ผู้บริหาร ศิลปินศิลปาธร ดีไซเนอร์ แขกผู้มีเกียรติ นักท่องเที่ยว และประชาชน เข้าร่วม ณ พาร์ค พารากอน ชั้น M ศูนย์การค้าสยามพารากอน
ทั้งนี้ กิจกรรมดังกล่าว จัดขึ้นภายใต้ชื่องาน “ศิลปะร่วมสมัย เทิดไท้พระพันปี” เพื่อเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566 ภายในงานพบกับการแสดง “คีตศิลป์ร่วมสมัย รวมใจเทิดไท้ สดุดี” โดยวง MU Choir และ Mahidol University Jazz BigBand จากมหาวิทยาลัยมหิดล พร้อมศิลปินรับเชิญระดับแนวหน้าของไทย อาทิ แก้ม The Star, อาร์ม กรกันต์, ภูมิ The Golden Song และข้าวฟ่าง The Voice และการแสดงบทเพลงเทิดพระเกียรติ “คีตามาลัย เทิดไท้พระพันปี” โดย ศิลปินศิลปาธร อ.พงศ์พรหม สนิทวงศ์ ณ อยุธยา ร่วมกับ PEX Blue Sky และนักร้องเยาวชนรับเชิญ ประกอบการวาดทราย โดย อ.ก้องเกียรติ กองจันดี ปิดท้ายด้วยการแสดงแฟชั่นโชว์ผ้าไทยร่วมสมัย “อัตลักษณ์พื้นถิ่น สู่ภาษาศิลป์ร่วมสมัย” โดย ธีระ ฉันทสวัสดิ์, เอก ทองประเสริฐ, สิริอร เฑียรฆประสิทธิ์ และทรงวุฒิ ทองทั่ว พร้อมนายแบบ นางแบบอาชีพกว่า 30 คน
ซึ่งบรรยากาศในวันสุดท้ายของงานบุปผาราชินีพระพันปีหลวง ตั้งแต่ช่วงเช้าจนถึงค่ำมีประชาชนทั้งชาวไทยและชาวต่างชาติให้ความสนใจเข้าชมงานเป็นจำนวนมาก ประกอบด้วย นิทรรศการเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง นิทรรศการวันผ้าไทยแห่งชาติ นิทรรศการพรรณไม้ในพระนามและพรรณไม้ที่ได้รับพระราชทานนามสวนพฤกษานานาพรรณ การออกร้านจำหน่ายผลิตภัณฑ์ชุมชนจากทั่วประเทศ อาทิ ผ้า เสื้อผ้า เครื่องประดับ ของใช้ ของตกแต่งบ้าน ฯลฯ การสาธิตร้อยพวงมาลัยดอกมะลิและดอกไม้ประดิษฐ์ โดย อ.วิไลวรรณ พานิชย์ และการสาธิตการจัดดอกไม้สด โดย มหาวิทยาลัยเทคโนโลยีราชมงคลพระนคร (โชติเวช)

ที่มา : https://www.thaigov.go.th/news/contents/details/71297