รัฐบาลไทย-ข่าวทำเนียบรัฐบาล-ปลัด ทส. ร่วมเฝ้ารับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ในงาน “สีสรรพรรณไม้ เทิดไท้บรมราชินีนาถ”


วันอังคารที่ 15 สิงหาคม 2566
ปลัด ทส. ร่วมเฝ้ารับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ในงาน “สีสรรพรรณไม้ เทิดไท้บรมราชินีนาถ”
ปลัด ทส. ร่วมเฝ้ารับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ในงาน “สีสรรพรรณไม้ เทิดไท้บรมราชินีนาถ”
ปลัด ทส. ร่วมเฝ้ารับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ในงาน “สีสรรพรรณไม้ เทิดไท้บรมราชินีนาถ”
วันที่ 14 สิงหาคม 2566 เวลา 17.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นำคณะผู้บริหารระดับสูงในสังกัดกระทรวงฯ เฝ้ารับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ไปทอดพระเนตรการจัดงาน “สีสรรพรรณไม้ เทิดไท้บรมราชินีนาถ” ครั้งที่ 15 ภายใต้แนวคิด 'สืบสาน รักษา และต่อยอด ป่าเล็กในเมืองใหญ่'  เพื่อเป็นการเทิดพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในด้านการอนุรักษ์ทรัพยากรธรรมชาติและสิ่งแวดล้อมตั้งแต่ผืนฟ้า ผืนดิน จรดใต้ท้องทะเล เนื่องในโอกาสมหามงคลเฉลิมพระชนมพรรษา 12 สิงหาคม 2566 ณ สวนสมเด็จพระนางเจ้าสิริกิติ์ฯ เขตจตุจักร กรุงเทพมหานคร
งาน “สีสรรพรรณไม้ เทิดไท้บรมราชินีนาถ”ครั้งที่ 15  กระทรวงทรัพยากรธรรมชาติและสิ่งแวดล้อม โดยความร่วมมือจาก 4 หน่วยงาน ได้แก่ กรมป่าไม้ กรมอุทยานแห่งชาติ สัตว์ป่า และพันธุ์พืช กรมทรัพยากรทางทะเลและชายฝั่ง และองค์การอุตสาหกรรมป่าไม้ ร่วมจัดนิทรรศการ ภายใต้แนวคิด “พระมหากรุณาธิคุณเปี่ยมล้น : จากผืนป่าสู่มหานที” เพื่อนำเสนอผลสำเร็จในการน้อมนำแนวพระราชดำริของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง มาดำเนินงานเพื่อการสงวน รักษา อนุรักษ์ และฟื้นฟู ทรัพยากรธรรมชาติและสิ่งแวดล้อม ตลอดจนนำไปสู่การใช้ประโยชน์ร่วมกันอย่างเหมาะสมและยั่งยืน

ที่มา : https://www.thaigov.go.th/news/contents/details/71282