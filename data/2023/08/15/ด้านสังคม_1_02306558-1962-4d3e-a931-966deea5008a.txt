รัฐบาลไทย-ข่าวทำเนียบรัฐบาล-ดีอีเอส ถกประชุมสภาบริหารของสหภาพไปรษณีย์แห่งเอเชียและแปซิฟิก ปี 66


วันจันทร์ที่ 14 สิงหาคม 2566
ดีอีเอส ถกประชุมสภาบริหารของสหภาพไปรษณีย์แห่งเอเชียและแปซิฟิก ปี 66
ดีอีเอส ถกประชุมสภาบริหารของสหภาพไปรษณีย์แห่งเอเชียและแปซิฟิก ปี 66
วันนี้ (14 สิงหาคม 2566)  ดร. ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดการประชุมสภาบริหารของสหภาพไปรษณีย์แห่งเอเชียและแปซิฟิก (Asian-Pacific Postal Union Executive Council: APPU EC) ประจำปี 2566 และการประชุมคณะกรรมการบริหารวิทยาลัยการไปรษณีย์แห่งเอเชียและแปซิฟิก (APPC GB) โดยมีผู้แทนหน่วยงานที่รับผิดชอบด้านกิจการไปรษณีย์จากประเทศในเอเชียและแปซิฟิกเข้าร่วมการประชุมทั้งสิ้นกว่า 21 ประเทศ ซึ่งจัดขึ้นระหว่างวันที่ 14 - 18 สิงหาคม 2565 ณ โรงแรมเซ็นทราแกรนด์ แอท เซ็นทรัลเวิลด์ เพื่อพิจารณาแผนดำเนินงานและรายงานงบการเงิน ประจำปี 2566 การอนุมัติงบประมาณประจำปี 2567 และการให้ความช่วยเหลือทางด้านเทคนิคและวิชาการระหว่างประเทศสมาชิกของ APPU รวมทั้งการอนุมัติแผนการดำเนินงานการจัดหลักสูตรการฝึกอบรม การบริหารจัดการกองทุนสำรองส่วนงานฝึกอบรม การแต่งตั้งผู้ตรวจสอบบัญชี
นอกจากนี้ ยังพิจารณาการกำหนดนโยบายของ APPU ในการนำไปสู่การปรับปรุงแก้ไขข้อบังคับที่เป็นประโยชน์ในการบริหารกิจการไปรษณีย์ เพื่อให้ทันในการปรับตัวต่อสถานการณ์กิจการไปรษณีย์ที่เปลี่ยนแปลงในภูมิภาค อีกด้วย
____________

ที่มา : https://www.thaigov.go.th/news/contents/details/71276