รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ตรวจราชการ จ.ชัยภูมิ พร้อมเน้นย้ำให้เจ้าหน้าที่ สอจ.ชัยภูมิ ดำเนินงานตามนโยบาย MIND ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม 


วันอังคารที่ 15 สิงหาคม 2566
15/08/2566
พิมพ์
ผู้ตรวจฯ วีระกิตติ์ ลงพื้นที่ตรวจราชการ จ.ชัยภูมิ พร้อมเน้นย้ำให้เจ้าหน้าที่ สอจ.ชัยภูมิ ดำเนินงานตามนโยบาย MIND ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม
ผู้ตรวจฯ วีระกิตติ์ ลงพื้นที่ตรวจราชการ จ.ชัยภูมิ พร้อมเน้นย้ำให้เจ้าหน้าที่ สอจ.ชัยภูมิ ดำเนินงานตามนโยบาย MIND ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม
ผู้ตรวจฯ วีระกิตติ์ ลงพื้นที่ตรวจราชการ จ.ชัยภูมิ พร้อมเน้นย้ำให้เจ้าหน้าที่ สอจ.ชัยภูมิ ดำเนินงานตามนโยบาย MIND ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม
วันที่ 11 สิงหาคม 2566 เวลา 09.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วย นายวีระวัฒน์ ศรีสม อุตสาหกรรมจังหวัดชัยภูมิ (อสจ.ชัยภูมิ) และเจ้าหน้าสำนักงานอุตสาหกรรมจังหวัดชัยภูมิ (สอจ.ชัยภูมิ) ลงพื้นที่ตรวจเยี่ยมการดำเนินโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ณ กลุ่มวิสาหกิจแปรรูปข้าวบ้านหัวทะเล ตำบลหัวทะเล อำเภอบำเหน็จณรงค์ จังหวัดชัยภูมิ โดยมีการพัฒนาและออกแบบบรรจุภัณฑ์สำหรับกระยาสารท เพื่อให้เป็นผลิตภัณฑ์มีความน่าสนใจสามารถดึงดูดลูกค้า และเพิ่มยอดขายให้กับกลุ่มฯ ต่อไป
เวลา 10.30 น. คณะผู้ตรวจฯ วีระกิตติ์ ได้ลงพื้นที่ตรวจเยี่ยม บริษัทอาเชียนโปแตชชันภูมิ จำกัด (มหาชน) อำเภอบำเหน็จณรงค์ จังหวัดชัยภูมิ เพื่อตรวจติดตามผลการดำเนินโครงการเพิ่มประสิทธิภาพการกำกับดูแล และส่งเสริม การประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ ทั้งนี้ ผตร.อก. ได้แนะนำสถานประกอบการให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป
เวลา 15.30 น. คณะผู้ตรวจฯ วีระกิตติ์  ได้ตรวจราชการกรณีปกติ ประจำปีงบประมาณ พ.ศ. 2566 รอบที่ 2 ณ ห้องประชุมสำนักงานอุตสาหกรรมจังหวัดชัยภูมิ โดยมี อสจ.ชัยภูมิ และเจ้าหน้าที่ สอจ.ชัยภูมิ เข้าร่วมและรายงานผลการดำเนินโครงการฯ ทั้งนี้ ผู้ตรวจฯ วีระกิตติ์ ได้กล่าวขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ ในการแจ้งข้อมูลการประกอบกิจการโรงงานรายเดือน ตามกฎหมาย ตามแบบ iSingleForm และระบบ i-Industry ทุกโรงงาน พร้อมให้เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. ทั้งนี้ได้กล่าวชื่นชมการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% และติดตามโรงงานที่มีการร้องเรียนและฟ้องร้อง การดำเนินงานตามนโยบาย MIND ของกระทรวงอุตสาหกรรม ดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนดไว้ พร้อมเน้นย้ำให้เจ้าหน้าที่ สอจ.ชัยภูมิ ดำเนินงานตามนโยบาย MIND ของปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด"ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/71292