รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ ขึ้นเหนือสุดสยามตรวจเมืองเชียงราย แนะ สอจ.เชียงราย ส่งเสริมโรงงานให้ดำเนินการตามนโยบาย MIND ให้ครบทั้ง 4 มิติ


วันอังคารที่ 15 สิงหาคม 2566
15/08/2566
พิมพ์
หัวหน้าผู้ตรวจฯ วิษณุ ขึ้นเหนือสุดสยามตรวจเมืองเชียงราย แนะ สอจ.เชียงราย ส่งเสริมโรงงานให้ดำเนินการตามนโยบาย MIND ให้ครบทั้ง 4 มิติ
หัวหน้าผู้ตรวจฯ วิษณุ ขึ้นเหนือสุดสยามตรวจเมืองเชียงราย แนะ สอจ.เชียงราย ส่งเสริมโรงงานให้ดำเนินการตามนโยบาย MIND ให้ครบทั้ง 4 มิติ
วันที่ 15 สิงหาคม 2566 เวลา 09.00 น.
นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ลงพื้นที่ตรวจราชการจังหวัดเชียงราย โดยมีนางกฤษนันท์ ทะวิชัย อุตสาหกรรมจังหวัดเชียงราย และเจ้าหน้าที่สำนักงานอุตสาหกรรมจังหวัดเชียงราย (สอจ.เชียงราย) ให้การต้อนรับ พร้อมรายงานผลการดำเนินโครงการเพิ่มประสิทธิภาพการกำกับ ดูแลและส่งเสริมการประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" ของ สอจ.เชียงราย ซึ่งดำเนินกิจกรรมตรวจกำกับกิจการเหมืองแร่ให้ประกอบการให้ถูกต้องตามกฎหมายอย่างเคร่งครัดของจังหวัดเชียงราย (จังหวัดหลัก) และจังหวัดพะเยา (จังหวัดรอง) กิจกรรมสัมมนาเพิ่มประสิทธิภาพการกำกับ ดูแลและส่งเสริมการประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" และรายงานผลการปฏิบัติราชการรอบที่ 2/2566 ตามประเด็นการตรวจราชการ
ทั้งนี้ หัวหน้าผู้ตรวจฯ วิษณุ ให้ข้อเสนอแนะกับ สอจ.เชียงราย มุ่งเน้นการใช้ "หัว และใจ" ในการทำงาน เน้นย้ำการประชาสัมพันธ์ทำความเข้าใจและส่งเสริมให้โรงงานอุตสาหกรรมประกอบการตาม นโยบาย MIND ให้ครบทั้ง 4 มิติ การตรวจ กำกับกิจการโรงงานและกิจการเหมืองแร่ให้ประกอบการให้ถูกต้องตามกฎหมาย และเร่งรัดให้โรงงานเข้าใช้ระบบ i-industry พร้อมทั้งเข้ารายงานผลการประกอบกิจการตามแบบฟอร์มที่กำหนดทุกเดือน
เวลา 11.00 น. คณะหัวหน้าผู้ตรวจฯ วิษณุ ลงพื้นที่ สภาอุตสาหกรรมจังหวัดเชียงราย ซึ่งได้มาขอใช้พื้นที่ของ สอจ.เชียงราย (เดิม) โดยเช่าพื้นที่จากกรมธนารักษ์ โดยมีนายฉัตรชัย พัฒนานุภาพ อดีตประธานสภาอุตสาหกรรมจังหวัดเชียงราย ให้การต้อนรับและรายงานสถานะการของการประกอบกิจการในปัจจุบันของกลุ่มอุตสาหกรรมต่าง ๆ ของจังหวัดเชียงราย
เวลา 11.40 น. คณะหัวหน้าผู้ตรวจฯ วิษณุ ลงพื้นที่ ธนาคารพัฒนาวิสาหกกิจขนาดกลางและขนาดย่อม (SME D BANK) สาขาเชียงราย โดยมีนายบรรเจิด ขาวละออ ผู้จัดการเขต 1 นายจุมพลศรี บุญนาค ผู้จัดการสาขาเชียงราย ให้การต้อนรับ และรายงานผลการดำเนินงานของสาขาเชียงราย ทั้งนี้ หัวหน้าผู้ตรวจฯ วิษณุ ได้เน้นย้ำให้ SME Bank มีการบูรณาการงานร่วมกับ สอจ.เชียงราย ในการติดตามสถานภาพปัจจุบันของลูกค้ากองทุนฯ ประชาสัมพันธ์โครงการสินเชื่อใหม่ ๆ ของกระทรวงและร่วมมือกันในการแก้ปัญหา กรณีลูกค้ากองทุนฯ ติดขัดปัญหาในการดำเนินธุรกิจ

ที่มา : https://www.thaigov.go.th/news/contents/details/71327