รัฐบาลไทย-ข่าวทำเนียบรัฐบาล-“5 เดือน ทะลุ 3 หมื่นล้านเหรียญสหรัฐ” หนุนผู้ประกอบการไทยใช้สิทธิ FTA


วันอังคารที่ 15 สิงหาคม 2566
“5 เดือน ทะลุ 3 หมื่นล้านเหรียญสหรัฐ” หนุนผู้ประกอบการไทยใช้สิทธิ FTA
.....
กรมการค้าต่างประเทศ รายงานภาวะการส่งออกภายใต้สิทธิประโยชน์ทางภาษีจากความตกลงการค้าเสรี (FTA) ช่วง ม.ค. – พ.ค.66 จำนวน 12 จากทั้งหมด 14 ฉบับ มีมูลค่ารวม 33,455.12 ล้านเหรียญสหรัฐ โดยเฉพาะสินค้าผลไม้ไทย ในไตรมาสที่ 2 ของปี 2566 สินค้ามะพร้าวทั้งกะลา ส่งออกไปจีนสูงถึง 187.91 ล้านเหรียญสหรัฐ ขยายตัว 26.96% จากช่วงเดียวกันของปีก่อน โดยใช้สิทธิภายใต้กรอบความตกลงการค้าเสรีอาเซียน-จีน (ACFTA) ทำให้ไทยได้รับการยกเว้นภาษีนำเข้าจีนเหลือ 0% จากเดิม 60%
.
รวมทั้ง วางแนวทางส่งเสริมการค้าที่เป็นธรรม หรือ แฟร์เทรด (Fair Trade) เป็นขบวนการส่งเสริมการพัฒนาระบบการค้าที่เป็นธรรมอย่างยั่งยืน ซึ่งกำลังได้รับความนิยมและมีแนวโน้มเติบโตต่อเนื่องในสวิตเซอร์แลนด์ จึงเดินหน้าผลักดันสินค้าไทยที่มีศักยภาพเพื่อเจาะตลาดสินค้าแฟร์เทรด โดยเฉพาะสินค้าข้าว เนื่องจากมีคุณภาพและรสชาติเป็นที่ยอมรับของผู้บริโภคในสวิตเซอร์แลนด์เป็นอย่างดี นับเป็นโอกาสทางการตลาดสำหรับผู้ประกอบการไทย
.
อ่านเพิ่มเติม คลิก >> https://www.thaigov.go.th/news/contents/details/71201
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71286