รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่ตรวจราชการ จ.นครราชสีมา แนะให้สถานประกอบการดำเนินกิจการสอดคล้องกับนโยบาย MIND 4 มิติ เพื่อให้ชุมชนโดยรอบมีชีวิตความเป็นอยู่ที่ดีขึ้น


วันอังคารที่ 15 สิงหาคม 2566
15/08/2566
พิมพ์
ผู้ตรวจฯ วีระกิตติ์ ลงพื้นที่ตรวจราชการ จ.นครราชสีมา แนะให้สถานประกอบการดำเนินกิจการสอดคล้องกับนโยบาย MIND 4 มิติ เพื่อให้ชุมชนโดยรอบมีชีวิตความเป็นอยู่ที่ดีขึ้น
ผู้ตรวจราชการกระทรวงอุตสาหกรรม วีระกิตติ์ ลงพื้นที่ตรวจราชการ จ.นครราชสีมา แนะให้สถานประกอบการดำเนินกิจการสอดคล้องกับนโยบาย MIND 4 มิติ เพื่อให้ชุมชนโดยรอบมีชีวิตความเป็นอยู่ที่ดีขึ้น
วันที่ 10 สิงหาคม 2566 เวลา 8.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วย นายพุทธิกรณ์ วิชัยดิษฐ อุตสาหกรรมจังหวัดนครราชสีมา นางคนึงนิจ ทยายุทธ ผู้อำนวยการศูนย์ส่งเสริมอุตสาหกรรมภาคที่ 6 และ นายประสิทธิ ศรีพรหม ผู้อำนวยการสำนักงานอุตสาหกรรมพื้นฐานและการเหมืองแร่ เขต 6 ลงพื้นที่ตรวจเยี่ยมศูนย์การเรียนรู้เศรษฐกิจพอเพียงบ้านเตย ตำบลกระเบื้องใหญ่ อำเภอพิมาย จังหวัดนครราชสีมา โดยร่วมรับมอบเครื่องสีข้าวขนาดเล็ก พร้อมเครื่องซีลสุญญากาศ และอุปกรณ์ต่างๆ กับบริษัท เกลือพิมาย จำกัด ซึ่งให้การสนับสนุนเพื่อให้ชุมชนได้นำไปใช้ประโยชน์ในการผลิตข้าวหอมมะลิอินทรีย์บรรจุถุงให้มีคุณภาพและมีมูลค่าที่สูงขึ้น สร้างรายได้ที่มากขึ้นให้กับชุมชน
เวลา 10.00 น. คณะผู้ตรวจฯ วีระกิตติ์ ได้ลงพื้นที่ตรวจเยี่ยม บริษัท เกลือพิมาย จำกัด ตำบลกระเบื้องใหญ่ อำเภอพิมาย จังหวัดนครราชสีมา ซึ่บริษัทฯ ใช้เทคโนโลยีที่ทันสมัยและบุคลากรที่มีประสิทธิภาพ และได้รับการรับรองมาตรฐานต่างๆ ได้แก่ ISO 9001, ISO 14001, OHSAS/TIS 18001, ISO/IEC 17025, GMP, HACCP, Halal ทั้งนี้ บริษัทฯ มีการควบคุมเพื่อลดผลกระทบต่อสิ่งแวดล้อม ได้แก่ การปลูกต้นไม้รอบพื้นที่โรงงาน, การตรวจสอบคุณภาพน้ำผิวดินและดินรอบเขตพื้นที่ทุก 2 เดือน การตรวจสอบโพรงเกลือ โดยวิธี SONAR SURVEY โดยผู้เชี่ยวชาญจากเยอรมันทุก 2 ปี เป็นต้น
เวลา 13.30 น. คณะผู้ตรวจฯ วีระกิตติ์ ได้ลงพื้นที่ตรวจเยี่ยม บริษัท แดรี่โฮม ธุรกิจเพื่อสังคม จำกัด ตำบลพญาเย็น อำเภอปากช่อง จังหวัดนครราชสีมา และให้ข้อเสนอแนะให้มีการเชื่อมโยงด้านการตลาดให้แก่ศูนย์การเรียนรู้เศรษฐกิจพอเพียงบ้านเตยนำข้าวหอมมะลิอินทรีย์ไปวางจำหน่าย เป็นการเพิ่มช่องทางการขายให้กับชุมชนฯ
เวลา  15.00 น. คณะผู้ตรวจฯ วีระกิตติ์ ได้ลงพื้นที่ตรวจเยี่ยม บริษัท ศิลาสากลพัฒนา จำกัด ตำบลหนองน้ำแดง อำเภอปากช่อง จังหวัดนครราชสีมา เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแล และส่งเสริม การประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ และได้ให้ข้อเสนอแนะสถานประกอบการให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/71291