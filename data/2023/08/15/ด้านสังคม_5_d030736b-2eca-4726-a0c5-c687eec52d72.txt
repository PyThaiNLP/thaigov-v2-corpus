รัฐบาลไทย-ข่าวทำเนียบรัฐบาล-หัวใจจิตอาสาสร้างรอยยิ้มให้ชุมชน ปรับภูมิทัศน์ ณ วัดชัยพฤกษมาลาราชวรมหาวิหาร และศูนย์เยาวชนชัยพฤกษมาลา


วันอังคารที่ 15 สิงหาคม 2566
หัวใจจิตอาสาสร้างรอยยิ้มให้ชุมชน ปรับภูมิทัศน์ ณ วัดชัยพฤกษมาลาราชวรมหาวิหาร และศูนย์เยาวชนชัยพฤกษมาลา
...
ในวันศุกร์ที่ ๑๑ สิงหาคม ๒๕๖๖ เวลา ๑๐.๐๐ น. พลเอก สนิธชนก สังขจันทร์ ปลัดกระทรวงกลาโหม เป็นประธานการจัดกิจกรรมจิตอาสาพระราชทานเนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง และวันแม่แห่งชาติ ๑๒ สิงหาคม ๒๕๖๖ ณ วัดชัยพฤกษมาลาราชวรมหาวิหาร และศูนย์เยาวชนชัยพฤกษมาลา เขตตลิ่งชัน กรุงเทพฯ
ภายในกิจกรรมมีการปรับปรุงภูมิทัศน์ ทำความสะอาด เก็บขยะ ตัดแต่งกิ่งไม้ นอกจากนี้ยังมีกิจกรรมจิตอาสาช่วยเหลือประขาชน ณ ศูนย์เยาวชนชัยพฤกษมาลา ประกอบด้วย 1) การจัดนิทรรศการ
เฉลิมพระเกียรติ 2) การตรวจสุขภาพเบื้องตัน 3) การมอบยาสามัญประจำบ้าน 4)การบริการตัดผม
5) การฉีดวัคซีนป้องกันโรคพิษสุนัขบ้าให้กับสุนัขและแมว 6) การซ่อมเครื่องใช้ไฟฟ้าและซ่อมบำรุง
รถจักรยานยนต์ 7) การส่งเสริมอาชีพขั้นพื้นฐาน และ 8) การแสดงดนตรี รวมทั้งพิธีรับมอบถุงยังชีพพระราชทานให้กับผู้ป่วยติดเตียงและผู้พิการอีกด้วย
ทั้งนี้ การจัดกิจกรรมโครงการจิตอาสาฯ ดังกล่าว เป็นการแสดงออกถึงความจงรักภักดีและน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ตลอดจนเป็นการแสดงออกถึงพลังความรักความสามัคคีของข้าราชกรสำนักงานปลัดกระทรวงกลาโหมร่วมกับส่วนราชการที่เกี่ยวข้องเพื่อพัฒนาคุณภาพชีวิตความเป็นอยู่ของประชาชนให้มีความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/71318