รัฐบาลไทย-ข่าวทำเนียบรัฐบาล-รองปลัดอภัยฯ หารือร่วมกับองค์การอาหารและเกษตรแห่งสหประชาชาติ (FAO) พร้อมติดตามความก้าวหน้าด้านปศุสัตว์


วันอังคารที่ 15 สิงหาคม 2566
รองปลัดอภัยฯ หารือร่วมกับองค์การอาหารและเกษตรแห่งสหประชาชาติ (FAO) พร้อมติดตามความก้าวหน้าด้านปศุสัตว์
รองปลัดอภัยฯ หารือร่วมกับองค์การอาหารและเกษตรแห่งสหประชาชาติ (FAO) พร้อมติดตามความก้าวหน้าด้านปศุสัตว์
นายอภัย สุทธิสังข์ รองปลัดกระทรวงเกษตรและสหกรณ์ อนุญาตให้นายธนวรรษ เทียนสิน ผู้อำนวยการด้านปศุสัตว์และสุขภาพสัตว์ องค์การอาหารและเกษตรแห่งสหประชาชาติ สำนักงานใหญ่ เข้าเยี่ยมคารวะพร้อมเจ้าหน้าที่ที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์ (135)
สำหรับการหารือในวันนี้มีประเด็นที่สำคัญต่าง ๆ อาทิ 1) การรายงานข้อมูลความร่วมมือระหว่างไทย-FAO 2) การเชิญผู้แทนไทยเข้าร่วมการประชุมระดับโลกว่าด้วยการพลิกโฉมการปศุสัตว์อย่างยั่งยืน ระหว่างวันที่ 25-27 กันยายน 2566 ณ สำนักงานใหญ่ FAO กรุงโรม ประเทศอิตาลี 3) การรายงานการเตรียมความพร้อมการจัดประชุม Global Agenda for Sustainable Livestock (GASL) ซึ่งจะจัดขึ้น
ณ จังหวัดเชียงใหม่ ระหว่างวันที่ 30 ตุลาคม – 3 พฤศจิกายน 25664) การรายงานข้อริเริ่มการดำเนินงานด้านการพลิกโฉมการผลิตปศุสัตว์อย่างยั่งยืน 5) หารือเกี่ยวกับโครงการที่มีศักยภาพสำหรับความร่วมมือใต้-ใต้ การทำปศุสัตว์ตลอดห่วงโซ่และระบบเกษตรและอาหารในอนุภูมิภาคแม่น้ำโขง และ6) รายงานการจัดตั้งสำนักงานกองทุนระหว่างประเทศเพื่อพัฒนาเกษตรกรรม (IFAD) ประจำภูมิภาคเอเชียและแปซิฟิกในอนาคตต่อไป

ที่มา : https://www.thaigov.go.th/news/contents/details/71328