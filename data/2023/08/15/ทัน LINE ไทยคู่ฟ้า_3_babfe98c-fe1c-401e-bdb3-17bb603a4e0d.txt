รัฐบาลไทย-ข่าวทำเนียบรัฐบาล-ไฟเขียว! ร่างกฎกระทรวง “ควบคุมอาคาร” เพิ่มข้อกำหนดความปลอดภัยด้านอัคคีภัยและห้องน้ำ ตามมาตรฐานสากล


วันอังคารที่ 15 สิงหาคม 2566
ไฟเขียว! ร่างกฎกระทรวง “ควบคุมอาคาร” เพิ่มข้อกำหนดความปลอดภัยด้านอัคคีภัยและห้องน้ำ ตามมาตรฐานสากล
.....
ที่ประชุม ครม. (วันที่ 15 ส.ค. 66) เห็นชอบร่างกฎกระทรวง ฉบับที่ .. (พ.ศ. ....) ออกตามความใน พ.ร.บ. ควบคุมอาคาร พ.ศ. 2522 (แก้ไขเพิ่มเติมกฎกระทรวง ฉบับที่ 39 (พ.ศ. 2537) ตามที่กระทรวงมหาดไทยเสนอ
.
โดยปรับปรุงแก้ไขข้อกำหนดด้านระบบความปลอดภัยเกี่ยวกับอัคคีภัย และข้อกำหนดเกี่ยวกับห้องน้ำและห้องส้วม เพื่อให้อาคารที่จะก่อสร้างขึ้นใหม่มีความปลอดภัยเทียบเท่าหรือมากกว่าอาคารเก่า และมีจำนวนห้องน้ำและห้องส้วมตามมาตรฐานสากล
.
ประเด็นสำคัญที่แก้ไขในร่างกฎกระทรวงฯ เช่น
1. ตัดและเพิ่มประเภทอาคาร:
- ตัดอาคารประเภท “โรงมหรสพและสถานบริการ”
- เพิ่มอาคารประเภท “คลังสินค้าและอาคารชุด” เนื่องจากเห็นว่าจำเป็น “ต้องมีการควบคุม”
.
2. แก้ไขข้อความเรื่องระบบสัญญาณเตือนเพลิงไหม้:
- ระบบสัญญาณเตือนฯ อย่างน้อยต้องประกอบด้วยอุปกรณ์ตรวจจับอัตโนมัติ หรืออุปกรณ์แจ้งเหตุที่มีทั้งระบบแจ้งเหตุอัตโนมัติและระบบแจ้งเหตุที่ใช้มือ
.
3. เพิ่มข้อกำหนด “ที่ตั้งของห้องน้ำ”
- จัดอยู่ในตำแหน่งที่เข้าถึงได้สะดวก
- ทางเดินสู่ห้องน้ำต้องไม่ผ่านเข้าไปในพื้นที่ห้องครัว ไม่มีสิ่งกีดขวาง
- มีระยะทางเดินจากจุดใด ๆ ในอาคารตามที่กำหนด เช่น ศูนย์การค้าไม่เกิน 90 เมตร
.
4. เพิ่มข้อกำหนดเรื่องการอุดปิดล้อมช่องท่อและช่องว่างระหว่างท่อที่ผ่านพื้นหรือผนัง รวมทั้งกำหนดให้มีการกั้นแยกบางส่วนของอาคาร เพื่อป้องกันการลุกลามของไฟ
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71333