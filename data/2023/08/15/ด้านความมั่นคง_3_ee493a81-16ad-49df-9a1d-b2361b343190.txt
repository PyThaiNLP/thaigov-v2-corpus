รัฐบาลไทย-ข่าวทำเนียบรัฐบาล-มท.1 เผยถึงการจ่ายเงินเบี้ยยังชีพผู้สูงอายุตามระเบียบ มท. ว่าด้วยหลักเกณฑ์การจ่ายเงินเบี้ยยังชีพผู้สูงอายุขององค์กรปกครองส่วนท้องถิ่น พ.ศ. 2566 ขึ้นอยู่กับ คกก.ผู้สูงอายุแห่งชาติ


วันจันทร์ที่ 14 สิงหาคม 2566
14/08/2566
พิมพ์
มท.1 เผยถึงการจ่ายเงินเบี้ยยังชีพผู้สูงอายุตามระเบียบ มท. ว่าด้วยหลักเกณฑ์การจ่ายเงินเบี้ยยังชีพผู้สูงอายุขององค์กรปกครองส่วนท้องถิ่น พ.ศ. 2566 ขึ้นอยู่กับ คกก.ผู้สูงอายุแห่งชาติ
มท.1 เผยถึงการจ่ายเงินเบี้ยยังชีพผู้สูงอายุตามระเบียบ มท. ว่าด้วยหลักเกณฑ์การจ่ายเงินเบี้ยยังชีพผู้สูงอายุขององค์กรปกครองส่วนท้องถิ่น พ.ศ. 2566 ขึ้นอยู่กับคณะกรรมการผู้สูงอายุแห่งชาติกำหนดหลักเกณฑ์
วันนี้ (14 ส.ค. 66) พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ได้เปิดเผยถึงกรณีมีการเผยแพร่ข่าวเกี่ยวกับการแก้ไขหลักเกณฑ์จ่ายเบี้ยยังชีพผู้สูงอายุในลักษณะที่ทำให้อาจเชื่อได้ว่า ทำให้กระทบกับสิทธิของประชาชน "ซึ่งเป็นการเข้าใจผิด"
"ขอทำความเข้าใจพี่น้องประชาชนผ่านไปยังสื่อมวลชน เพื่อช่วยกันสร้างการรับรู้ข้อมูลที่ถูกต้องกับพี่น้องประชาชนว่า "การที่องค์กรปกครองส่วนท้องถิ่นจะต้องจ่ายเงินเบี้ยยังชีพผู้สูงอายุตามระเบียบกระทรวงมหาดไทย ต้องเป็นไปตามที่คณะกรรมการผู้สูงอายุแห่งชาติ ซึ่งมีกรมกิจการผู้สูงอายุ กระทรวงการพัฒนาสังคมและความมั่นคงของมนุษย์ เป็นฝ่ายเลขานุการ เป็นผู้กำหนด" กระทรวงมหาดไทย มีหน้าที่ต้องออกระเบียบเพื่อให้องค์กรปกครองส่วนท้องถิ่นสามารถเบิกจ่ายเงินให้กับผู้สูงอายุตามหลักเกณฑ์ได้ " มท.1 กล่าวเน้ยย้ำ

ที่มา : https://www.thaigov.go.th/news/contents/details/71274