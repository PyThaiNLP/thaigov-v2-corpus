รัฐบาลไทย-ข่าวทำเนียบรัฐบาล-ทส. จับมือ GC และสมาคมฟิกเกอร์และสปีดสเก็ตติ้งฯ พัฒนาพื้นที่อัพไซเคิลในลานสเก็ตน้ำแข็ง ส่งเสริมการกีฬาที่เป็นมิตรกับสิ่งแวดล้อม


วันอังคารที่ 15 สิงหาคม 2566
ทส. จับมือ GC และสมาคมฟิกเกอร์และสปีดสเก็ตติ้งฯ พัฒนาพื้นที่อัพไซเคิลในลานสเก็ตน้ำแข็ง ส่งเสริมการกีฬาที่เป็นมิตรกับสิ่งแวดล้อม
ทส. จับมือ GC และสมาคมฟิกเกอร์และสปีดสเก็ตติ้งฯ พัฒนาพื้นที่อัพไซเคิลในลานสเก็ตน้ำแข็ง ส่งเสริมการกีฬาที่เป็นมิตรกับสิ่งแวดล้อม
ทส. จับมือ GC และสมาคมฟิกเกอร์และสปีดสเก็ตติ้งฯ พัฒนาพื้นที่อัพไซเคิลในลานสเก็ตน้ำแข็ง ส่งเสริมการกีฬาที่เป็นมิตรกับสิ่งแวดล้อม
วันที่11 สิงหาคม 2566 เวลา 13.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วยผู้บริหารระดับสูงในสังกัดกระทรวงฯ เข้าร่วมในพิธีส่งมอบโครงการพัฒนาพื้นยางและเฟอร์นิเจอร์อัพไซเคิล สนามกีฬาลานสเก็ตน้ำแข็ง ที่ได้รับการสนับสนุนจาก บริษัท พีทีที โกลบอล เคมิคอล จำกัด หรือ GC ในการเริ่มแผนพัฒนากีฬาควบคู่ไปกับการอนุรักษ์สิ่งแวดล้อมให้แก่สมาคมกีฬาฟิกเกอร์และสปีดสเก็ตติ้งแห่งประเทศไทย โดยมี พลเอก ประยุทธ์ จันทร์โอชา นายกรัฐมนตรี เป็นประธานในพิธี ณ ลานสเก็ตน้ำแข็ง ไอวิส อินเตอร์เนชั่นแนล เทรนนิ่ง เซ็นเตอร์ ศูนย์การค้าอิมพีเรียล เวิลด์ สำโรง จังหวัดสมุทรปราการ
โครงการพัฒนาพื้นยางและเฟอร์นิเจอร์อัพไซเคิล สนามกีฬาลานสเก็ตน้ำแข็ง ถือเป็นโครงการต้นแบบในการใช้ทรัพยากรหมุนเวียนควบคู่ไปกับการพัฒนาศักยภาพของสมาคมกีฬาฟิกเกอร์และสปีดสเก็ตติ้งแห่งประเทศไทย ที่ได้มีแผนการดำเนินงานให้มีการเพิ่มศักยภาพด้านการแข่งขันควบคู่กับการอนุรักษ์สิ่งแวดล้อม โดยมีวัตถุประสงค์เพื่อพัฒนาองค์กรกีฬาที่สนับสนุนเป้าหมายการพัฒนาอย่างยั่งยืน หรือ Sustainable Development Goals (SDGs) ขององค์การสหประชาชาติ สอดคล้องกับการดำเนินงานของกระทรวงทรัพยากรธรรมชาติและสิ่งแวดล้อม ที่ได้ให้ความสำคัญกับการแก้ไขปัญหาโลกร้อน และลดการปล่อยก๊าซเรือนกระจกที่กระทบต่อสิ่งแวดล้อม ถือเป็นสนามแข่งขันสเก็ตน้ำแข็งต้นแบบแห่งแรกในประเทศไทยที่นำวัสดุใช้แล้วมาอัพไซเคิลให้เกิดประโยชน์ โดยการเลือกใช้วัสดุที่มีมาตรฐาน ปลอดภัย เป็นมิตรต่อสิ่งแวดล้อม และเหมาะสมต่อสภาพพื้นที่ของลานไอซ์สเก็ตและยังช่วยลดแรงกระแทก รวมถึงลดการบาดเจ็บของนักกีฬาในการฝึกซ้อม Off Ice ได้เป็นอย่างดี พร้อมทั้งการสนับสนุนเฟอร์นิเจอร์ที่ทำจากเศษพลาสติกที่เหลือทิ้งระหว่างการผลิตและไม้ยาง เพิ่มคุณค่าของการคัดแยกและนำพลาสติกกลับมาใช้ประโยชน์ ส่งเสริมการมีส่วนร่วมในการรักษาสิ่งแวดล้อมได้อย่างยั่งยืน

ที่มา : https://www.thaigov.go.th/news/contents/details/71278