รัฐบาลไทย-ข่าวทำเนียบรัฐบาล-นายกรัฐมนตรีขอบคุณครม. และข้าราชการทุกคน ในช่วงท้ายการประชุมครม.


วันอังคารที่ 29 สิงหาคม 2566
29/08/2566
พิมพ์
นายกรัฐมนตรีขอบคุณครม. และข้าราชการทุกคน ในช่วงท้ายการประชุมครม.
นายกรัฐมนตรีขอบคุณครม. และข้าราชการทุกคน ในช่วงท้ายการประชุมครม.
วันนี้ (29 ส.ค. 66) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี ได้กล่าวขอบคุณคณะรัฐมนตรี และข้าราชการทุกคน และแสดงความความประทับใจและซาบซึ้งใจ ต่อการทำงานอย่างทุ่มเทของทุกคน ตลอดระยะ  4 ปี ที่ร่วมกันทำงานเพื่อประชาชนและบ้านเมืองด้วยความตั้งใจอย่างสูง ทุกช่วงเวลาที่ทำงานร่วมกันมา ไม่เคยหนักใจในทีมงาน ทั้ง สส. รัฐมนตรี ทุกท่านคือ พลังที่ทำให้เกิดการเปลี่ยนแปลง จะขอจารึกในความทรงจำ ที่ทำให้ผมรู้จักคนดี มิตรดี ๆ  และหากได้มีโอกาสพบปะ ขอให้มีรอยยิ้ม โลกหมุน เวลาก็เปลี่ยน  และรัฐบาลก็ได้สร้างรากฐานการพัฒนาไว้หลายด้าน เพื่อปูทางประเทศสู่ความมั่นคง มั่งคั่ง และยั่งยืน สิ่งดี ๆ เหล่านี้ หวังว่าจะได้รับการสานต่อจากรัฐบาลใหม่ จากนี้จะขอไปนั่งชมบ้าง และจะเป็นกำลังใจให้กับทุกคนในการทำงานเพื่อบ้านเมือง
ขออำนาจคุณพระศรีรัตนตรัย สิ่งศักดิ์สิทธิ์ และบารมีแห่งองค์พระบาทสมเด็จพระเจ้าอยู่หัว พระมหากษัตริย์ทุกพระองค์ ปกป้องทุกท่าน ให้มีความสุข ขอให้ทุกคนสู้ ทำในสิ่งที่ถูกต้อง นอกจากภาพแล้ว ทุกท่านจะอยู่ในความทรงจำ เพราะความผูกพันไม่สิ้นสุด
โอกาสนี้ ท่านนายกฯ ร่วมถ่ายภาพหมู่กับครม. ผู้บริหาร  รวมทั้งรัฐมนตรี ข้าราชการและเจ้าหน้าที่สำนักเลขาธิการคณะรัฐมนตรีหลายท่าน ก็ขอถ่ายรูปคู่ กับท่านนายกรัฐมนตรีด้วย ทำให้บรรยากาศการประชุม นัดสุดท้ายของ รัฐบาลพลเอก ประยุทธ์  ฯ  เต็มไปด้วยรอยยิ้มและเสียงหัวเราะ

ที่มา : https://www.thaigov.go.th/news/contents/details/71787