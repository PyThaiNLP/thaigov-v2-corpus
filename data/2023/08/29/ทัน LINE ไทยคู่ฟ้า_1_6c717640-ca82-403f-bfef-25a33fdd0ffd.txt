รัฐบาลไทย-ข่าวทำเนียบรัฐบาล-บริจาคเพื่อการศึกษา ผ่านระบบ e-Donation ลดหย่อนภาษีได้ 2 เท่า


วันอังคารที่ 29 สิงหาคม 2566
บริจาคเพื่อการศึกษา ผ่านระบบ e-Donation ลดหย่อนภาษีได้ 2 เท่า
.....
ปัจจุบันมาตรการภาษีเพื่อ “สนับสนุนการศึกษาฉบับใหม่” ได้มีผลบังคับแล้ว เป็นไปตามพระราชกฤษฎีกาออกตามความในประมวลรัษฎากร ว่าด้วยการยกเว้นรัษฎากร (ฉบับที่ 768) พ.ศ. 2566 โดยจะมีผลสำหรับการบริจาคที่เกิดขึ้นระหว่างวันที่ 1 ม.ค. 65 - 31 ธ.ค. 67
.
โดยปรับปรุงเกณฑ์การบริจาคให้เกิดความครอบคลุม และลดความเหลื่อมล้ำในการได้รับบริจาคของสถานศึกษาแต่ละประเภท
.
สิทธิประโยชน์ที่ผู้บริจาคจะได้รับ:
.
• กรณีบุคคลธรรมดาสามารถนำเงินมาหักเป็นค่าลดหย่อนได้ 2 เท่าของจำนวนเงินที่บริจาค แต่จะไม่เกินร้อยละ 10 ของเงินได้พึงประเมินหลังจากหักค่าใช้จ่ายและหักค่าลดหย่อนอื่น ๆ
• กรณีบริษัทหรือห้างหุ้นส่วนนิติบุคคลสามารถนำเงินหรือทรัพย์สินมาหักเป็นรายจ่ายได้ 2 เท่าของรายจ่ายที่บริจาคแต่จะไม่เกินร้อยละ 10 ของกำไรสุทธิก่อนหักรายจ่าย เพื่อการกุศลสาธารณะ หรือเพื่อการสาธารณประโยชน์และรายจ่ายเพื่อการศึกษาหรือเพื่อการกีฬา
.
ย้ำว่า การจะได้รับสิทธิประโยชน์ทางภาษี จะต้องเป็นการบริจาค “ผ่านระบบอิเล็กทรอนิกส์ (e-Donation) ของกรมสรรพากรเท่านั้น” เพื่อเป็นการสนับสนุนให้สถานศึกษาทุกแห่งใช้ระบบ e-Donation และเป็นการอำนวยความสะดวกให้แก่ผู้บริจาค
.
อ่านเพิ่มเติม คลิก https://www.thaigov.go.th/news/contents/details/71718
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71775