รัฐบาลไทย-ข่าวทำเนียบรัฐบาล-ดีอีเอส เปิดกิจกรรมเสริมสร้างการรับรู้เพื่อรู้เท่าทันและรับมือกับข่าวปลอมในสถานศึกษา ครั้งที่ 5


วันอังคารที่ 29 สิงหาคม 2566
ดีอีเอส เปิดกิจกรรมเสริมสร้างการรับรู้เพื่อรู้เท่าทันและรับมือกับข่าวปลอมในสถานศึกษา ครั้งที่ 5
ดีอีเอส เปิดกิจกรรมเสริมสร้างการรับรู้เพื่อรู้เท่าทันและรับมือกับข่าวปลอมในสถานศึกษา ครั้งที่ 5
วันนี้ (29 ส.ค. 66) น.ส.กรรวี สิทธิชีงภาค ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดงานการจัดกิจกรรมเสริมสร้างการรับรู้เพื่อรู้เท่าทันและรับมือกับข่าวปลอมในสถานศึกษา ครั้งที่ 5 ภายใต้โครงการศูนย์ประสานงานและแก้ไขปัญหาข่าวปลอม (Anti Fake News Center: AFNC) เพื่อเป็นการเสริมสร้างทักษะในการใช้งานสื่อสังคมออนไลน์ การเผยแพร่ข้อมูลเนื้อหาและข่าวสารที่อยู่ในอินเทอร์เน็ต สร้างความเข้าใจในการวิเคราะห์ข่าว รู้จักแยกแยะข้อความที่เป็นข่าวจริง ข่าวปลอม และข่าวบิดเบือน ผ่านนิทรรศการให้ความรู้ และเกมเสริมทักษะ เพื่อให้เหมาะสมกับวัยและเตรียมความพร้อมในเบื้องต้น นอกจากนี้ ยังมีการบรรยายพิเศษเกี่ยวกับการสร้างการรับรู้เท่าทันและรับมือกับข่าวปลอม เรื่อง วิธีรับมือข่าวปลอมในยุคดิจิทัล จากวิทยากรที่มีความเชี่ยวชาญ ณ โรงเรียนราชินีบูรณะ ต.พระปฐมเจดีย์ อ.เมืองนครปฐม จ.นครปฐม
___________________

ที่มา : https://www.thaigov.go.th/news/contents/details/71806