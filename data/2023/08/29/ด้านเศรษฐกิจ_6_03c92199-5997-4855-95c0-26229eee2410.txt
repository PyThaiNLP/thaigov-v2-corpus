รัฐบาลไทย-ข่าวทำเนียบรัฐบาล-กรมทางหลวงชนบท บำรุงสะพานโคกตะแบง (มห.005) จังหวัดมุกดาหาร เสร็จสมบูรณ์


วันอังคารที่ 29 สิงหาคม 2566
กรมทางหลวงชนบท บำรุงสะพานโคกตะแบง (มห.005) จังหวัดมุกดาหาร เสร็จสมบูรณ์
ป้องกันน้ำกัดเซาะคอสะพานและถนนเชิงลาด เพิ่มประสิทธิภาพการเดินทางและขนส่งพืชผลทางการเกษตรได้อย่างสะดวกปลอดภัยในทุกฤดู
กรมทางหลวงชนบท กระทรวงคมนาคม โดยสำนักบำรุงทาง ดำเนินโครงการก่อสร้างงานบำรุงสะพานโคกตะแบง (มห.005) อำเภอเมือง จังหวัดมุกดาหาร โดยก่อสร้างกำแพงกันดินเสริมกำลัง (Mechanically Stabilized Earth Wall: MSE Wall) บริเวณเชิงลาดสะพาน สูง 5.2 เมตร ยาว 50 เมตร รื้อและก่อสร้างพื้นคอนกรีตเชิงลาดคอสะพาน (Approach Slab) และก่อสร้างถนนแอสฟัลท์ติกคอนกรีต ผิวจราจรกว้าง 8 - 9 เมตร ช่วง กม. ที่ 2+000 - 2+300 รวมระยะทาง 300 เมตร ใช้งบประมาณ 8.880 ล้านบาท เพื่อซ่อมแซมสะพานที่ได้รับความเสียหายจากอุทกภัย ป้องกันการทรุดตัวบริเวณคอสะพานและถนนเชิงลาดจากน้ำกัดเซาะในอนาคต ช่วยเพิ่มประสิทธิภาพการคมนาคมขนส่งพืชผลทางการเกษตร และประชาชนในพื้นที่สามารถสัญจรได้อย่างสะดวกปลอดภัยในทุกฤดู

ที่มา : https://www.thaigov.go.th/news/contents/details/71782