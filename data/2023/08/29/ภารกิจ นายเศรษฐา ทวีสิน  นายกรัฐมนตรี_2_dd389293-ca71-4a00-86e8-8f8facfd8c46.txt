รัฐบาลไทย-ข่าวทำเนียบรัฐบาล-เอกอัครราชทูตจีนประจำประเทศไทย เข้าพบแสดงความยินดีกับนายเศรษฐา ทวีสิน นายกรัฐมนตรี


วันอังคารที่ 29 สิงหาคม 2566
29/08/2566
พิมพ์
เอกอัครราชทูตจีนประจำประเทศไทย เข้าพบแสดงความยินดีกับนายเศรษฐา ทวีสิน นายกรัฐมนตรี
เอกอัครราชทูตจีนประจำประเทศไทย เข้าพบแสดงความยินดีกับนายเศรษฐา ทวีสิน นายกรัฐมนตรี
วันนี้ (29 สิงหาคม 2566) นาย หาน จื้อเฉียง (H.E. Mr. Han Zhiqiang) เอกอัครราชทูตจีนประจำประเทศไทย พร้อมด้วย อัครราชทูต อู๋ จื้ออู่ (Mr. Wu Zhiwu) และคณะเข้าพบเพื่อแสดงความยินดีกับนายเศรษฐา ทวีสิน ในโอกาสได้รับพระบรมราชโองการโปรดเกล้าฯ แต่งตั้งเป็นนายกรัฐมนตรี ซึ่งมีนายแพทย์พรหมินทร์ เลิศสุริย์เดช นายปานปรีย์ พหิทธานุกร นายจักรพงษ์ แสงมณี และ นางสาวสรัสนันท์ อรรณนพพร ร่วมพบปะด้วย
นายเศรษฐาฯ กล่าวว่า ประเทศไทยให้ความสำคัญต่อนโยบายการยกระดับความสัมพันธ์ระหว่างไทย-จีนให้แน่นแฟ้นยิ่งขึ้นในทุกมิติ ทั้งเศรษฐกิจ สังคมและวัฒนธรรม
และในโอกาสนี้ มีการหารือถึงแนวทางการผ่อนปรนมาตรการและเงื่อนไขการทำวีซ่าเข้าประเทศไทย เพื่อส่งเสริมการท่องเที่ยวและการลงทุนระหว่างสองประเทศก่อนที่จะเข้าสู่ฤดูกาลท่องเที่ยวช่วงปลายปี
โดยทาง ท่านเอกอัครราชทูต หาน จื้อเฉียง  กล่าวว่า ไทยเป็นหุ้นส่วนทางยุทธศาสตร์ (Strategic partner) ที่สำคัญ โดยจีนพร้อมให้ความร่วมมือและสนับสนุนนโยบายของรัฐบาลภายใต้การนำของพรรคเพื่อไทย พร้อมกับกล่าวเชิญนายกรัฐมนตรีเยือนสาธารณรัฐประชาชนจีนอย่างเป็นทางการ เพื่อกระชับความสัมพันธ์และหารือแนวทางในการพัฒนาเศรษฐกิจ ร่วมกับประธานาธิบดี สี จิ้นผิง (H.E. Mr. Xi Jinping)

ที่มา : https://www.thaigov.go.th/news/contents/details/71815