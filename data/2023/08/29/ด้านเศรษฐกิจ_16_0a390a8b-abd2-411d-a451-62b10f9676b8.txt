รัฐบาลไทย-ข่าวทำเนียบรัฐบาล-หัวหน้าผู้ตรวจราชการฯ ก.อุตฯ ตรวจราชการกรณีปกติรอบ 2 สำนักงานอุตสาหกรรมจังหวัดระยอง


วันอังคารที่ 29 สิงหาคม 2566
29/08/2566
พิมพ์
หัวหน้าผู้ตรวจราชการฯ ก.อุตฯ ตรวจราชการกรณีปกติรอบ 2 สำนักงานอุตสาหกรรมจังหวัดระยอง
หัวหน้าผู้ตรวจราชการฯ ก.อุตฯ ตรวจราชการกรณีปกติรอบ 2 สำนักงานอุตสาหกรรมจังหวัดระยอง
วันที่ 28 สิงหาคม 2566 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม  ตรวจราชการกรณีปกติ 2/2566 สำนักงานอุตสาหกรรมจังหวัดระยอง ผ่านระบบ Zoom
โดยมีนายวิเชียร ทองด้วง อุตสาหกรรมจังหวัดระยอง และเจ้าหน้าที่สำนักงานอุตสาหกรรมจังหวัดระยอง ร่วมกันรายงานผลการดำเนินงานของสำนักงานอุตสาหกรรมจังหวัด (ตามแบบรายงานผลการปฏิบัติราชการรอบที่ 2/2566  ตามประเด็นการตรวจราชการ
.
หน.ผู้ตรวจฯ ได้ถ่ายทอดนโยบายของ ท่านปลัดกระทรวงอุตสาหกรรมให้สำนักงานอุตสาหกรรมจังหวัดระยอง มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรมตามแนวอุตสาหกรรมวิถีใหม่ 4 มิติ คือ ความสำเร็จทางธุรกิจ การปรับธุรกิจให้เหมาะสมกับโลกอนาคต การดูแลสังคมโดยรอบโรงงานอุตสาหกรรม ทั้งยามปกติ และเมื่อเกิดวิกฤต การดูแลรักษาสิ่งแวดล้อมที่ตอบโจทย์ไทยและประชาคมโลก  การกระจายรายได้ให้แก่ประชาชน และมีชีวิตความเป็นอยู่ที่ดีขึ้น เน้น “การสร้างงาน สร้างอาชีพ” และกระตุ้นผู้ประกอบการให้ดำเนินธุรกิจเพื่อสังคม (Social Enterprise : SE) ทำงานร่วมกับชุมชน และเครือข่ายเพื่อพัฒนาคุณภาพชีวิตให้ประชาชนในพื้นที่อย่างจริงจัง

ที่มา : https://www.thaigov.go.th/news/contents/details/71809