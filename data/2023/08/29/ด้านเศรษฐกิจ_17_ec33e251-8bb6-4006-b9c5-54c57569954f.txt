รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่นราธิวาส ตรวจเยี่ยมโรงโม่หิน ตามโครงการ "เหมืองแร่ดี คู่ชุมชน" พร้อมแนะสถานประกอบการดำเนินงานตามนโยบาย MIND 4 มิติ เพื่อให้ชุมชนรอบสถานประกอบการมีคุณภาพ


วันอังคารที่ 29 สิงหาคม 2566
29/08/2566
พิมพ์
ผู้ตรวจวีระกิตติ์ฯ ลงพื้นที่นราธิวาส ตรวจเยี่ยมโรงโม่หิน ตามโครงการ "เหมืองแร่ดี คู่ชุมชน" พร้อมแนะสถานประกอบการดำเนินงานตามนโยบาย MIND 4 มิติ เพื่อให้ชุมชนรอบสถานประกอบการมีคุณภาพ
ผู้ตรวจวีระกิตติ์ฯ ลงพื้นที่นราธิวาส ตรวจเยี่ยมโรงโม่หิน ตามโครงการ "เหมืองแร่ดี คู่ชุมชน" พร้อมแนะสถานประกอบการดำเนินงานตามนโยบาย MIND 4 มิติ เพื่อให้ชุมชนรอบสถานประกอบการมีคุณภาพชีวิตที่ดีขึ้น
วันที่ 28 สิงหาคม 2566 นายวีระกิตติ์ รันทกิจธนวิชญ์  ผู้ตรวจราชการกระทรวงอุตสาหกรรม พร้อมด้วย นายโดม ถนอมบูรณ์ อุตสาหกรรมจังหวัดนราธิวาส และเจ้าหน้าที่สำนักงานอุตสาหกรรมจังหวัดนราธิวาส ลงพื้นที่ตรวจเยี่ยม ห้างหุ้นส่วนจำกัด นราธิวาสโรงโม่หิน ณ ม.2 บ้านค่าย ตำบลกะลุวอเหนือ อำเภอเมือง จังหวัดนราธิวาส เพื่อตรวจติดตามผลการดำเนินโครงการเพิ่มประสิทธิภาพการกำกับดูแล และส่งเสริม การประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" รวมทั้งรับฟังข้อเสนอและปัญหาอุปสรรคในการประกอบกิจการ ทั้งนี้ ผตร.อก. ได้แนะนำสถานประกอบการให้ดำเนินกิจการสอดคล้องกับนโยบายกระทรวง
อุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้น
นอกจากนี้ ผู้ตรวจราชการกระทรวงอุตสาหกรรม ได้ลงพื้นที่ตรวจเยี่ยมและมอบใบรับรอง มอก.เอส ประเภทการบริการร้านกาแฟแก่ผู้ประกอบการร้านอาหารแลบิน (Leabin Cafe' & restaurant) ณ ตำบลโคกเคียน อำเภอเมือง จังหวัดนราธิวาส
และในเวลา 16.30 น. นายวีระกิตติ์ รันทกิจธนวิชญ์  ผู้ตรวจราชการกระทรวงอุตสาหกรรม ได้ตรวจราชการกรณีปกติ รอบที่ 2 ณ ห้องประชุมสำนักงานอุตสาหกรรมจังหวัดนราธิวาส โดยมี นายโดม ถนอมบูรณ์ อุตสาหกรรมจังหวัดนราธิวาส  เข้าร่วมและรายงานผลการดำเนินโครงการฯ ทั้งนี้ ผู้ตรวจฯ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย เร่งรัดการเบิกจ่ายงบประมาณ เร่งรัดการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% การติดตามโรงงานที่มีการร้องเรียนและฟ้องร้อง การดำเนินงานตามนโยบาย MIND ของกระทรวงอุตสาหกรรม  และดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนดไว้  พร้อมเน้นย้ำให้เจ้าหน้าที่ดำเนินงานตามนโยบาย MIND ของ ปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด "ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/71810