รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่สมุทรปราการ ตรวจเยี่ยมสถานประกอบการที่ดำเนินกิจการสอดคล้องกับนโยบายอุตสาหกรรมสู่วิถีใหม่ MIND 4 มิติ


วันอังคารที่ 29 สิงหาคม 2566
29/08/2566
พิมพ์
ผู้ตรวจวีระกิตติ์ฯ ลงพื้นที่สมุทรปราการ ตรวจเยี่ยมสถานประกอบการที่ดำเนินกิจการสอดคล้องกับนโยบายอุตสาหกรรมสู่วิถีใหม่ MIND 4 มิติ
ผู้ตรวจวีระกิตติ์ฯ ลงพื้นที่สมุทรปราการ ตรวจเยี่ยมสถานประกอบการที่ดำเนินกิจการสอดคล้องกับนโยบายอุตสาหกรรมสู่วิถีใหม่ MIND 4 มิติ
วันที่ 24 สิงหาคม 2566 เวลา 09.00 น. ผู้ตรวจราชการกระทรวงอุตสาหกรรม (นายวีระกิตติ์ รันทกิจธนวิชญ์) พร้อมด้วยอุตสาหกรรมจังหวัดสมุทรปราการ (นายอำนวย สุวรรณรักษ์) และเจ้าหน้าที่ลงพื้นที่ตรวจเยี่ยม บริษัท ทีโอเอ เพ้นท์ (ประเทศไทย) จำกัด (มหาชน) ณ ตำบลบางเสาธง อำเภอบางเสาธง จังหวัดสมุทรปราการ ประกอบกิจการผลิตและจำหน่ายสีทาภายในบ้านที่ผลิตจากส่วนผสมจากพืชเป็นรายแรกและรายเดียวในประเทศทไทย ซึ่งบริษัทฯ ได้มีการจัดทำกิจกรรม 3R ตามนโยบายอุตสาหกรรมสู่วิถีใหม่ MIND 4 มิติ และได้ดำเนินโครงการอุตสาหกรรมรวมใจ รักษ์น้ำใส ใส่ใจชุมชน (คลองบางเสาธง) จังหวัดสมุทรปราการ
.
เวลา 15.00 น. ผู้ตรวจฯ วีระกิตติ์ฯ  ตรวจราชการกรณีปกติ รอบที่ 2  ณ ห้องประชุมสำนักงานอุตสาหกรรมจังหวัดสมุทรปราการ โดยมี อุตสาหกรรมจังหวัดสมุทรปราการ (นายอำนวย สุวรรณรักษ์) และเจ้าหน้าที่  เข้าร่วมและรายงานผลการดำเนินโครงการฯ โดยผู้ตรวจฯ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย  เร่งรัดการเบิกจ่ายงบประมาณ  การติดตามโรงงานที่มีการร้องเรียนและฟ้องร้อง  ดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนดไว้
ทั้งนี้ ผู้ตรวจฯ วีระกิตติ์ ได้เน้นย้ำให้เจ้าหน้าที่ของสำนักงานอุตสาหกรรมจังหวัดสมุทรปราการ ดำเนินงานตามนโยบาย MIND ของปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด "ใช้ หัว และ ใจ ปั้นอุตสาหกรรมคู่ชุมชน" ต่อไป
และวันที่ 25 สิงหาคม 2566  ผู้ตรวจราชการกระทรวงอุตสาหกรรม (นายวีระกิตติ์ รันทกิจธนวิชญ์) พร้อมด้วยอุตสาหกรรมจังหวัดสมุทรปราการ (นายอำนวย สุวรรณรักษ์) และเจ้าหน้าที่ ได้ลงพื้นที่ตรวจเยี่ยมโรงไฟฟ้าพระนครใต้ ประกอบกิจการผลิตและจำหน่ายกระแสไฟฟ้า ซึ่งโรงไฟฟ้าพระนครใต้ได้มีการสนับสนุนวิสาหกิจชุมชนต่างๆ รอบโรงงาน โดยเป็นสื่อกลางในการประชาสัมพันธ์และสร้างช่องทางการติดต่อให้แก่ผู้ที่สนใจในผลิตภัณฑ์ สามารถติดต่อกับวิสาหกิจชุมชนได้โดยตรง อีกทั้งมีการอุดหนุนผลิตภัณฑ์ของวิสาหกิจชุมชนเพื่อนำมาจัดเป็นของที่ระลึกสำหรับผู้ที่เยี่ยมชมกิจการของโรงไฟฟ้าพระนครใต้ด้วย รวมทั้งมีโครงการในการรักษาสิ่งแวดล้อมโดยรอบโรงไฟฟ้า (คลองบางฝ้าย) เพื่อให้สามารถอยู่ร่วมกับชุมชนได้อย่างยั่งยืน

ที่มา : https://www.thaigov.go.th/news/contents/details/71808