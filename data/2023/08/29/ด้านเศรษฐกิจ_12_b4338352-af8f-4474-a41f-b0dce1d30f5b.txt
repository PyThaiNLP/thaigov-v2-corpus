รัฐบาลไทย-ข่าวทำเนียบรัฐบาล-ธ.ก.ส. ชวนชม ชิม ช้อป ในงานตลาดนัดของดีวิถีชุมชน 30 ส.ค. – 1 ก.ย. นี้


วันอังคารที่ 29 สิงหาคม 2566
29/08/2566
พิมพ์
ธ.ก.ส. ชวนชม ชิม ช้อป ในงานตลาดนัดของดีวิถีชุมชน 30 ส.ค. – 1 ก.ย. นี้
ธ.ก.ส. ชวนชม ชิม ช้อป สินค้าเกษตรและผลิตภัณฑ์คุณภาพจากเกษตรกรลูกค้ากว่า 50 ร้านค้าในงานตลาดนัดของดีวิถีชุมชน ณ บริเวณด้านหน้า ธ.ก.ส. สำนักงานใหญ่ กรุงเทพมหานคร ระหว่างวันที่ 30 สิงหาคม – 1 ก.ย. 66 นี้
ธ.ก.ส. ชวนชม ชิม ช้อป สินค้าเกษตรและผลิตภัณฑ์คุณภาพจากเกษตรกรลูกค้ากว่า 50 ร้านค้าในงานตลาดนัดของดีวิถีชุมชน ทั้งผักผลไม้ตามฤดูกาล อาหารพร้อมทาน เครื่องแต่งกาย และสินค้าแปรรูปที่ส่งตรงจากแหล่งผลิตมาให้เลือกซื้อ ณ บริเวณด้านหน้า ธ.ก.ส. สำนักงานใหญ่ กรุงเทพมหานคร ระหว่างวันที่ 30 สิงหาคม – 1 ก.ย. 66 นี้
นายไพศาล หงษ์ทอง ผู้ช่วยผู้จัดการและโฆษกธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส.จัดงาน “ตลาดนัดของดีวิถีชุมชน ประจำเดือนสิงหาคม 2566” ระหว่างวันที่ 30 สิงหาคม – 1 กันยายน 2566 ณ บริเวณด้านหน้า ธ.ก.ส. สำนักงานใหญ่ กรุงเทพฯ โดยในครั้งนี้ มีบูธจำหน่ายสินค้ากว่า 50 ร้านค้า ทั้งสินค้าอุปโภคและบริโภค อาทิ ผักผลไม้สดปลอดสารพิษตามฤดูกาล ข้าวยำ น้ำพริกมะขาม เนื้อโคขุนย่าง กาแฟสดอ้อยอินทรีย์คั้นสด น้ำตาลสด โยเกิร์ตมัลเบอร์รี รังนก กะหรี่ปั๊ป สินค้าแปรรูป ทั้งอาหารทะเล เนื้อแดดเดียว กล้วยเบรกแตก พืชสมุนไพร ยางพารา เครื่องแกงสำเร็จรูป เครื่องหนัง เครื่องประดับ เวชสำอางค์ ผ้าทอและผ้าไหมพื้นเมือง และอุปกรณ์ทำความสะอาด เป็นต้น เพื่อเปิดประสบการณ์ให้ผู้บริโภคได้เลือกซื้อและชมสินค้าที่มีคุณภาพจากเกษตรกรผู้ผลิตโดยตรง และเป็นการเพิ่มช่องทางในการจัดจำหน่ายสินค้าให้กับเกษตรกรลูกค้า เพื่อสร้างอาชีพและรายได้ให้แก่เกษตรกร วิสาหกิจชุมชน และผู้ประกอบการ SMEs เกษตร อีกด้วย
ในโอกาสนี้ ธ.ก.ส. ขอเชิญชวนพี่น้องประชาชนมาร่วมชิม ชม ช้อป สินค้าคุณภาพในงานตลาดนัดของดีวิถีชุมชน เพื่อร่วมเป็นส่วนหนึ่งในการสนับสนุนเกษตรกร วิสาหกิจชุมชน และผู้ประกอบการ SMEs เกษตร ในการผลิตสินค้าที่มีมาตรฐาน อันนำไปสู่การสร้างงาน สร้างอาชีพ และสร้างรายได้ให้เกษตรกรอย่างยั่งยืน

ที่มา : https://www.thaigov.go.th/news/contents/details/71804