รัฐบาลไทย-ข่าวทำเนียบรัฐบาล-ก.เกษตรฯ ไฟเขียว (ร่าง) แผนปฏิบัติการดิจิทัลของกระทรวงเกษตรฯ พ.ศ. 2566 – 2570


วันอังคารที่ 29 สิงหาคม 2566
ก.เกษตรฯ ไฟเขียว (ร่าง) แผนปฏิบัติการดิจิทัลของกระทรวงเกษตรฯ พ.ศ. 2566 – 2570
ก.เกษตรฯ ไฟเขียว (ร่าง) แผนปฏิบัติการดิจิทัลของกระทรวงเกษตรฯ พ.ศ. 2566 – 2570
เดินหน้าสู่การเป็นองค์กรดิจิทัล Digital Transformation
นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมคณะกรรมการเทคโนโลยีดิจิทัลและกำกับดูแลข้อมูลของกระทรวงเกษตรและสหกรณ์ครั้งที่ 2/2566 ณ ห้องประชุมกระทรวงเกษตรและสหกรณ์ (ห้อง 134 – 135) โดยมีศูนย์เทคโนโลยีสารสนเทศและการสื่อสาร สำนักงานปลัดกระทรวงเกษตรและสหกรณ์ ทำหน้าที่เป็นฝ่ายเลขานุการ และมีหน่วยงานในสังกัดกระทรวงเกษตรและสหกรณ์ เข้าร่วม
ทั้งนี้ ที่ประชุมได้มีมติเห็นชอบ(ร่าง) แผนปฏิบัติการดิจิทัลของกระทรวงเกษตรและสหกรณ์ พ.ศ. 2566 – 2570โดยมีวิสัยทัศน์ ปฏิรูปการเกษตรของประเทศไทยสู่เศรษฐกิจและสังคมดิจิทัลคือ ยุคที่การผลิต การบริโภคสินค้า และผลิตภัณฑ์เกษตรของประเทศไทยสามารถสร้างสรรค์ และใช้ประโยชน์จากเทคโนโลยีดิจิทัลอย่างเต็มศักยภาพ ในการพัฒนาโครงสร้างพื้นฐาน นวัตกรรม ข้อมูล ทุนมนุษย์ และทรัพยากรอื่นใด เพื่อขับเคลื่อนการพัฒนาเศรษฐกิจและสังคมของประเทศไปสู่ความมั่นคง มั่งคั่ง และยั่งยืนซึ่งมีเป้าหมายดังนี้ 1. กระทรวงเกษตรและสหกรณ์สามารถเปลี่ยนผ่านสู่องค์กรดิจิทัลและมีกระบวนการทำงานที่เป็นดิจิทัลอย่างเต็มรูปแบบ (Digital Transformation)2. ข้อมูลด้านการเกษตรมีความพร้อมใช้งาน น่าเชื่อถือ หน่วยงานในสังกัดสามารถเชื่อมโยง และแลกเปลี่ยนข้อมูลผ่านศูนย์แลกเปลี่ยนข้อมูลกลางของกระทรวงเกษตรและสหกรณ์เพื่อใช้ประโยชน์ร่วมกันได้อย่างมีประสิทธิภาพ (สำหรับการบริหารและบริการประชาชน/เกษตรกร/ผู้ประกอบการ) (Data and Data Analytics)3. ผู้รับบริการทุกกลุ่มสามารถเข้าถึงและได้รับบริการแบบดิจิทัลที่ตอบสนองต่อความต้องการเพื่อสร้างมูลค่าเพิ่มและอำนวยความสะดวก (e-Services) และ 4. บุคลากรและเกษตรกรมีทักษะดิจิทัลที่เหมาะสมและเท่าทันสถานการณ์ในยุคดิจิทัล (Digital Cultural and Skill)ประกอบด้วย 4 ยุทธศาสตร์สำคัญ ได้แก่
ยุทธศาสตร์ที่ 1 ปรับเปลี่ยนองค์กรสู่การเป็นองค์กรดิจิทัลโดยมีแนวทางการขับเคลื่อน ดังนี้ปรับปรุงกระบวนการทำงาน ศึกษาวิเคราะห์สถานะปัจจุบัน ขั้นตอนการดำเนินงาน ข้อมูล เทคโนโลยี และปัญหาอุปสรรคที่เกี่ยวข้อง พร้อมทั้งออกแบบกระบวนการทำงานกำหนดมาตรฐานและแนวทางการปฏิบัติงานที่เกี่ยวข้องในการทำงานให้เป็นดิจิทัล การพัฒนาดิจิทัลเพื่อสร้างความสามารถในการทำงานร่วมกันระหว่างระบบงานพัฒนาแพลตฟอร์มการบริหารจัดการภายในองค์กรที่ใช้ประโยชน์ร่วมกัน และพัฒนาโครงสร้างพื้นฐานด้านดิจิทัลที่ครอบคลุมกระบวนการทำงานจัดให้มีมาตรการและเครื่องมือในการป้องกันหรือรับมือกับภัยคุกคาม ความเสี่ยงทางไซเบอร์ เพื่อรักษาความมั่นคงปลอดภัยทางดิจิทัล รวมถึงการปกป้องข้อมูลส่วนบุคคล
ยุทธศาสตร์ที่ 2 พัฒนาข้อมูลด้านการเกษตรให้เป็นเอกภาพและใช้ประโยชน์ร่วมกันโดยมีแนวทางการขับเคลื่อน ดังนี้ พัฒนา/ปรับปรุงกฎหมาย ระเบียบ ข้อบังคับ ให้รองรับการเชื่อมโยง และแลกเปลี่ยนข้อมูล ระหว่างหน่วยงานในสังกัดกระทรวงเกษตรและสหกรณ์และหน่วยงานอื่นๆพัฒนาข้อมูลตามหลักธรรมาภิบาลข้อมูลภาครัฐ การบูรณาการข้อมูล และส่งเสริมการใช้งานข้อมูล Big Data เพื่อสนับสนุนการตัดสินใจเชิงนโยบาย การดำเนินงาน กำกับติดตาม การบริหารจัดการ และการบริการภาครัฐเชื่อมโยงแลกเปลี่ยนข้อมูลระหว่างหน่วยงานหรือผ่านแพลตฟอร์มแลกเปลี่ยนข้อมูลกลางแบบอัตโนมัติตามมาตรฐานการเชื่อมโยงและแลกเปลี่ยนข้อมูลภาครัฐจัดทำข้อมูลเปิดตามมาตรฐานและหลักเกณฑ์การเปิดเผยข้อมูลเปิดภาครัฐ ในรูปแบบข้อมูลดิจิทัลต่อสาธารณะและให้เป็นข้อมูลที่อยู่ในรูปแบบดิจิทัลที่นำไปวิเคราะห์หรือประมวลผลต่อได้ผ่านช่องทางดิจิทัล โดยสำรวจชุดข้อมูลภาครัฐที่ประชาชนต้องการให้มีการเปิดเผย เพื่อวางแผนในการจัดลำดับชุดข้อมูลเพื่อประกาศเผยแพร่ข้อมูลเปิดภาครัฐในชุดข้อมูลที่สำคัญเพื่อขยายผลต่อไป
ยุทธศาสตร์ที่ 3 พัฒนางานบริการด้วยเทคโนโลยีดิจิทัลโดยมีแนวทางการขับเคลื่อน ดังนี้1. กำหนดหลักเกณฑ์ และรูปแบบที่เป็นไปได้ในการร่วมพัฒนาบริการดิจิทัลร่วมกับเอกชนพัฒนาและปรับปรุงบริการให้อยู่ในรูปแบบออนไลน์ที่ผู้รับบริการทุกกลุ่มสามารถเข้าถึงและใช้งานได้ง่าย และให้บริการได้ตลอดทั้งกระบวนการพัฒนาบริการที่เฉพาะเจาะจงรายบุคคล (Personalize Service Delivery) ที่ให้บริการตอบสนอง ต่อผู้ใช้บริการอย่างแม่นยำ สอดคล้องกับสิทธิของผู้ใช้บริการที่มีอยู่ โดยผู้ใช้บริการไม่ต้องร้องขอหรือยื่นเรื่องต่อหน่วยงานที่เกี่ยวข้องเพิ่มเติมเพื่อเพิ่มประสิทธิภาพในการช่วยเหลือและติดตามผลปรับปรุงระบบบริการให้มีคุณสมบัติรองรับการรับความคิดเห็นหรือข้อเสนอแนะจากประชาชนหรือผู้ใช้บริการ รวมทั้งประเมินความพึงพอใจ และนำผลวิเคราะห์ไปพัฒนาการบริการ
และยุทธศาสตร์ที่ 4 เสริมสร้างกำลังคนให้พร้อมเข้าสู่ยุคดิจิทัล โดยมีแนวทางขับเคลื่อน ดังนี้ เสริมสร้างพฤติกรรมของบุคลากรให้มีวัฒนธรรมดิจิทัล ส่งเสริมให้ผู้บริหารเทคโนโลยีสารสนเทศระดับสูงได้รับการพัฒนาทักษะผู้นำด้านดิจิทัลจัดทำแผนพัฒนาศักยภาพด้านดิจิทัลให้บุคลากรมีความเชี่ยวชาญตามระดับที่เหมาะสมพัฒนาบุคลากรให้มีความรู้ทักษะด้านดิจิทัลที่จำเป็นต่อการปฏิบัติงาน และพัฒนาทักษะดิจิทัล ของเกษตรกร
นอกจากนี้ที่ประชุม ได้มอบหมายให้หน่วยงานที่เกี่ยวข้องพิจารณาเสนอโครงการด้านเทคโนโลยีดิจิทัลที่จะดำเนินการในปีงบประมาณ พ.ศ. 2566 – 2570 และมีความสอดคล้องกับยุทธศาสตร์ของ (ร่าง) แผนปฏิบัติการดิจิทัลของกระทรวงเกษตรและสหกรณ์พ.ศ. 2566 – 2570 เพื่อนำบรรจุลงในแผนปฏิบัติการดิจิทัลของกระทรวงเกษตรและสหกรณ์ดังกล่าวต่อไป ตลอดจนร่วมกันพิจารณาทบทวนคำสั่งคณะกรรมการเทคโนโลยีดิจิทัล และกำกับดูแลข้อมูลของกระทรวงเกษตรและสหกรณ์อีกด้วย

ที่มา : https://www.thaigov.go.th/news/contents/details/71786