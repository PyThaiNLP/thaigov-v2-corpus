รัฐบาลไทย-ข่าวทำเนียบรัฐบาล-นายกรัฐมนตรี สปป. ลาว โทรศัพท์แสดงความยินดีกับนายเศรษฐา ทวีสิน ในโอกาสได้รับการโปรดเกล้าฯแต่งตั้งเป็นนายกรัฐมนตรี 


วันอังคารที่ 29 สิงหาคม 2566
28/08/2566
พิมพ์
นายกรัฐมนตรี สปป. ลาว โทรศัพท์แสดงความยินดีกับนายเศรษฐา ทวีสิน ในโอกาสได้รับการโปรดเกล้าฯแต่งตั้งเป็นนายกรัฐมนตรี
นายกรัฐมนตรี สปป. ลาว โทรศัพท์แสดงความยินดีกับนายเศรษฐา ทวีสิน ในโอกาสได้รับการโปรดเกล้าฯแต่งตั้งเป็นนายกรัฐมนตรี
วันนี้ (28 สิงหาคม 2566) เวลา 13.45 น. นายสอนไซ สีพันดอน นายกรัฐมนตรี สปป. ลาว ได้โทรศัพท์ถึงนายเศรษฐา ทวีสิน นายกรัฐมนตรีเพื่อแสดงความยินดีโอกาสเข้ารับตำแหน่งนายกรัฐมนตรี สรุปสาระสำคัญ ดังนี้
นรม. สปป. ลาวได้กล่าวแสดงความยินดีต่อ นรม. ในโอกาสเข้ารับตำแหน่ง พร้อมชื่นชม นรม. ซึ่งเป็นผู้มี ประสบการณ์อย่างมาก โดยเฉพาะด้าน เศรษฐกิจ และเชื่อมั่นว่า ความสัมพันธ์และความร่วมมือทวิภาคีระหว่าง สองประเทศ จะพัฒนายิ่งขึ้นต่อไป พร้อมเชิญ นรม. เยือน สปป. ลาวในโอกาสแรก  ทั้งนี้ ไทยและ สปป. ลาวมีความใกล้ชิดในฐานะ ประเทศบ้านใกล้เรือนเคียง นับตั้งแต่สถาปนาความสัมพันธ์ทางการทูตมากว่า 73 ปี ซึ่ง ประชาชนสองฝ่ายมีความใกล้ชิด และมีการยกระดับ ความสัมพันธ์ระหว่างกันเป็นหุ้นส่วนยุทธศาสตร์เพื่อการเจริญเติบโตและการพัฒนาที่ยั่งยืน พร้อมเชื่อมั่นว่า นรม. จะสานต่อความร่วมมือที่ได้ตกลงกันไว้ โดยเฉพาะโครงการอันเนื่องมาจากพระราชดำริต่าง ๆ ที่พระบรมวงศานุวงศ์ทรงให้ ความช่วยเหลือ สปป. ลาว
นอกจากนี้ ไทยซึ่งมีบทบาทสำคัญในการพัฒนา เศรษฐกิจของ สปป ลาว เห็นว่า (1) ด้านการค้าและการลงทุนระหว่างกันจะเพิ่มพูนขึ้น รวมถึงการร่วมกันแก้ไขปัญหา เศรษฐกิจของภูมิภาค (2) ด้านความเชื่อมโยงโดยเฉพาะ (ก) ทางรถไฟสามฝ่าย ไทย-ลาว-จีน และ (ข) สะพานมิตรภาพแห่งที่ 5 จะแล้วเสร็จในโอกาสแรก และ (3) ความมั่นคงทางพลังงาน ซึ่งโครงการไฟฟ้าใน สปป ลาวหลายแห่งก็ได้เริ่มส่งไฟฟ้าให้ฝ่ายไทยแล้ว ซึ่งเป็นส่วนสนับสนุนการพัฒนา เศรษฐกิจของไทย จึงอยากเห็นโครงการอื่น ๆ มีความคืบหน้า
ในโอกาสนี้ นรม. ได้กล่าวแสดงความขอบคุณ นรม. สปป. ลาว
และขอขอบคุณอีกครั้งสำหรับสารแสดงความยินดี หวังว่า จะมีโอกาสเยือน สปป. ลาว ในโอกาสแรก เพื่อกระชับ ความสัมพันธ์ให้แน่นแฟ้นยิ่งขึ้น
นรม. ให้ความเชื่อมั่นว่ารัฐบาลให้ความสำคัญต่อการส่งเสริม ความสัมพันธ์กับ สปป. ลาว ในฐานะบ้านใกล้เรือนเคียง และประสงค์ให้สอง ประเทศมีความใกล้ชิดกันยิ่งขึ้น พร้อมทำงานกับฝ่าย สปป. ลาว อย่างเต็มที่ให้เกิดความก้าวหน้าในทุกมิติ โดยเฉพาะด้าน เศรษฐกิจ และหวังว่า จะได้พบกับ นรม. สปป. ลาวในโอกาสแรก พร้อมตั้งใจจะเยือน สปป. ลาว อย่างเป็นทางการเป็น ประเทศแรกๆ ด้วย
ในโอกาสนี้ นรม. ฝากความปรารถนาดีไปยังท่านทองลุนฯ ประธานประเทศและท่านคำไตฯ ขอให้ท่านมีสุขภาพสมบูรณ์แข็งแรง
นรม. สปป. ลาว
ได้ขอบคุณสำหรับความปรารถนาดี และจะนำไปเรียนทั้งสองท่าน

ที่มา : https://www.thaigov.go.th/news/contents/details/71772