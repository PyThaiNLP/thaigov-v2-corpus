รัฐบาลไทย-ข่าวทำเนียบรัฐบาล-ขึ้นทะเบียน “ป่าภูเขียว - อช. น้ำหนาว และ อช. ภูกระดึง” เป็นอุทยานมรดกอาเซียนแห่งที่ 56 และ 57


วันศุกร์ที่ 4 สิงหาคม 2566
ขึ้นทะเบียน “ป่าภูเขียว - อช. น้ำหนาว และ อช. ภูกระดึง” เป็นอุทยานมรดกอาเซียนแห่งที่ 56 และ 57
.....
เป็นอีกหนึ่งข่าวดีด้านสิ่งแวดล้อมไทย ในที่ประชุมเจ้าหน้าที่อาวุโสอาเซียนด้านสิ่งแวดล้อม ครั้งที่ 34 ณ สาธารณรัฐอินโดนีเซีย ได้พิจารณารับรองการขึ้นทะเบียนอุทยานมรดกอาเซียน (ASEAN Heritage Park: AHP) ของประเทศไทย จำนวน 2 แห่ง คือ
.
• เขตรักษาพันธุ์สัตว์ป่าภูเขียวและอุทยานแห่งชาติน้ำหนาว เป็นอุทยานมรดกอาเซียนแห่งที่ 56
• อุทยานแห่งชาติภูกระดึง เป็นอุทยานมรดกอาเซียนแห่งที่ 57
.
นอกจากนี้ ยังได้พิจารณารับรองให้ “โรงเรียนสาธิตเทศบาลบ้านหัวหิน” เข้ารับรางวัล ASEAN Eco-Schools ระดับมัธยมศึกษาและระดับประถมศึกษาอีกด้วย
.
การประชุมครั้งนี้ มีผู้แทนจากหน่วยงานของประเทศไทยเข้าร่วมประชุมด้วย เช่น กรมทรัพยากรทางทะเลและชายฝั่ง กรมควบคุมมลพิษ กรมส่งเสริมคุณภาพสิ่งแวดล้อม องค์การบริหารจัดการก๊าซเรือนกระจก (องค์การมหาชน) และสำนักงานพัฒนาเศรษฐกิจจากฐานชีวภาพ (องค์การมหาชน) เป็นต้น
.
โดยประเทศไทยยังได้กล่าวเชิญประเทศสมาชิกอาเซียนเข้าร่วมการประชุมที่จะมีขึ้นในช่วงปลายปี 66 และ ปี 67 คือ
.
• การประชุมหารือ ASEAN Guidelines on Water Resources Conservation เดือน ก.ย. 66
• การประชุม “ASEAN Carbon Pricing Conference” วันที่ 6 - 7 พ.ย. 66
• การประชุม International conference on groundwater management ในปี 67
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70971