รัฐบาลไทย-ข่าวทำเนียบรัฐบาล-“ปลัดฯ ณัฐพล” ระดมทีม MIND เตรียมเนรมิตร้านกระทรวงอุตสาหกรรม เติมความสนุกสนานช่วงปลายปี ทั้งเกมส์ โชว์ และลุ้นของรางวัลเต็มพิกัด ในงานกาชาด ประจำปี 2566


วันศุกร์ที่ 4 สิงหาคม 2566
04/08/2566
พิมพ์
“ปลัดฯ ณัฐพล” ระดมทีม MIND เตรียมเนรมิตร้านกระทรวงอุตสาหกรรม เติมความสนุกสนานช่วงปลายปี ทั้งเกมส์ โชว์ และลุ้นของรางวัลเต็มพิกัด ในงานกาชาด ประจำปี 2566
“ปลัดฯ ณัฐพล” ระดมทีม MIND เตรียมเนรมิตร้านกระทรวงอุตสาหกรรม เติมความสนุกสนานช่วงปลายปี ทั้งเกมส์ โชว์ และลุ้นของรางวัลเต็มพิกัด ในงานกาชาด ประจำปี 2566
วันนี้ (3 สิงหาคม 2566) ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการจัดงานร้านกระทรวงอุตสาหกรรมในงานกาชาด ประจำปี 2566 ครั้งที่ 1/2566 เพื่อเตรียมการจัดงานกาชาด ร้านกระทรวงอุตสาหกรรม ประจำปี 2566 โดยมี นายเอกภัทร วังสุวรรณ นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม และนายวีริศ อัมระปาล ผู้ว่าการการนิคมอุตสาหกรรมแห่งประเทศไทย และสถาบันต่าง ๆ ภายใต้กระทรวงอุตสาหกรรม เข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และประชุมผ่านสื่ออิเล็กทรอนิกส์ โดยใช้ระบบ Microsoft Team
สำหรับแนวคิดการจัดงานกาชาด ประจำปี 2566 จัดขึ้นภายใต้แนวคิด "งานวันกาชาด 100 ปี รื่นรมย์สุขฤดี ณ ที่แห่งการให้ " #RedCrossFairCenturyOfCharity  มีกำหนดจัดงานระหว่างวันที่ 8 – 18 ธันวาคม 2566 ณ สวนลุมพินี และจัดงานบนแพลตฟอร์มงานกาชาดออนไลน์ที่ www.งานกาชาด.com และ www.redcrossfair.com โดยกระทรวงอุตสาหกรรม เตรียมการจัดกิจกรรมจัดร้านกระทรวงอุตสาหกรรม ภายใต้แนวคิดการฉลองครบรอบ 100 ปี งานกาชาด ซึ่งนับเป็นศตวรรษแห่งการให้ จากมหรสพรื่นเริงการกุศลคู่คนไทยที่จัดต่อเนื่องมาอย่างยาวนาน จากท้องสนามหลวง สู่สวนลุมพินี และพัฒนาต่อยอดถึงแพลตฟอร์มออนไลน์ ไม่ว่าจะจัด ณ สถานที่ไหน เวลาใด หรือรูปแบบใดก็เป็นพื้นที่แห่งการให้ จากรุ่นสู่รุ่นที่ผู้รับและผู้ให้เปี่ยมไปด้วยความสนุกสนานรื่นรมย์และความสุขจากการได้ร่วมงานกาชาด

ที่มา : https://www.thaigov.go.th/news/contents/details/70968