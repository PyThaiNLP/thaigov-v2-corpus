รัฐบาลไทย-ข่าวทำเนียบรัฐบาล-ค้นหาตำแหน่ง “สวนยาง” ทั่วประเทศง่าย ๆ ด้วยแอปฯ "RAOT GIS" เกษตรกรฯ ที่ขึ้นทะเบียนกับ กยท. ใช้งานได้ทันที


วันศุกร์ที่ 4 สิงหาคม 2566
ค้นหาตำแหน่ง “สวนยาง” ทั่วประเทศง่าย ๆ ด้วยแอปฯ "RAOT GIS" เกษตรกรฯ ที่ขึ้นทะเบียนกับ กยท. ใช้งานได้ทันที
.....
“RAOT GIS” เป็นแอปพลิเคชันที่ถูกพัฒนาขึ้นสำหรับรองรับมาตรการ “ตรวจสอบย้อนกลับแหล่งกำเนิดผลิตภัณฑ์ยางพารา (Traceability)” เพื่อรองรับกฎหมาย EUDR ของสหภาพยุโรป
.
โดยมุ่งบริหารจัดการเชื่อมโยงข้อมูลตั้งแต่ข้อมูลเกษตรกรชาวสวนยาง ข้อมูลสถาบันเกษตรกรชาวสวนยาง (การรับซื้อยางสมาชิกเพื่อแปรรูป) และข้อมูลผู้ซื้อขายยางผ่านตลาดกลางยางพาราของ กยท.
.
เกษตรกรชาวสวนยางที่ขึ้นทะเบียนกับ กยท. สามารถดำเนินการ:
.
• ดาวน์โหลดและใช้งานได้บนสมาร์ทโฟนทั้งระบบ Android และ iOS
• ลงชื่อเข้าใช้งานได้ทันที
• อัปเดตข้อมูลสวนยาง ด้วยการวาดพิกัดแปลงสวนยาง
• อัปโหลดรูปถ่ายสวนยางและเอกสารต่าง ๆ
• ดูพิกัดพื้นที่สวนยางของตนเองและพื้นที่ใกล้เคียงได้
.
ประโยชน์ที่เกษตรกรฯ จะได้รับจาก แอปฯ RAOT GIS คือ
.
• วิเคราะห์ข้อมูลการทำสวนยางในมิติต่าง ๆ : การบริหารข้อมูลสวนปลูกแทน สวนประกันรายได้
• วิเคราะห์และบริการข้อมูลรายงานเชิงพื้นที่ :
> รายงานการปลูกแทนตามอายุและประเภทยางพารา
> ความเหมาะสมของดินสำหรับการปลูกยางและพืชชนิดอื่น ๆ
> คาดการณ์การใช้ปุ๋ย
> สนับสนุนการวิเคราะห์ข้อมูลด้านการขนส่ง
• ค้นหาสถานที่ตั้งของ กยท. ทั่วประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70972