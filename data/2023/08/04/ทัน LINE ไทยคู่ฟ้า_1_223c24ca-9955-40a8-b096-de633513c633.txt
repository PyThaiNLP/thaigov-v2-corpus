รัฐบาลไทย-ข่าวทำเนียบรัฐบาล-เร่งตรวจสอบสถานที่เก็บ “พลุดอกไม้เพลิง” ทั่วประเทศ ปชช. พบเบาะแส โทร.สายด่วน 1567 ตลอด 24 ชั่วโมง


วันศุกร์ที่ 4 สิงหาคม 2566
เร่งตรวจสอบสถานที่เก็บ “พลุดอกไม้เพลิง” ทั่วประเทศ ปชช. พบเบาะแส โทร.สายด่วน 1567 ตลอด 24 ชั่วโมง
.....
จากเหตุระเบิดที่โกดังเก็บสินค้าดอกไม้เพลิง ณ บ้านมูโนะ หมู่ที่ 1 ต.มูโนะ อ. สุไหงโก-ลก จ.นราธิวาส สาเหตุมาจากการลักลอบนำดอกไม้เพลิงมาเก็บไว้ ส่งผลให้มีผู้เสียชีวิตและบาดเจ็บเป็นจำนวนมากนั้น
.
เหตุการณ์ดังกล่าว ก.มหาดไทย “ไม่ได้นิ่งนอนใจ” เพื่อเป็นการควบคุม ป้องกัน การลักลอบนำดอกไม้เพลิงมาเก็บในทุกพื้นที่ทั่วประเทศ
.
จึงได้สั่งการให้อำเภอ 878 อำเภอ ในทุกจังหวัดดำเนินการตรวจสอบ “ผู้รับใบอนุญาตให้ทำ สั่ง นำเข้า หรือค้าดอกไม้เพลิง” อย่างเข้มงวดและต่อเนื่อง เพื่อสร้างความมั่นใจให้ ปชช. ว่าจะไม่มีเหตุการณ์ซ้ำรอยขึ้นอีก รวมทั้งเป็นการป้องปรามการกระทำผิดกฎหมายอื่น ๆ
.
หากผู้ใด “พบเบาะแส/สถานที่ต้องสงสัย” ที่เสี่ยงต่อการกระทำความผิดเกี่ยวกับการเก็บพลุ ดอกไม้เพลิง หรือวัตถุอันตราย ที่อาจก่อให้เกิดระเบิด โดยอยู่ในพื้นที่ของชุมชน หรืออาจไม่มีใบอนุญาตประกอบการ
.
ขอให้แจ้งข้อมูลที่:
• ทำการปกครองจังหวัด ที่ทำการปกครองอำเภอ นายอำเภอ ปลัดอำเภอ กำนัน ผู้ใหญ่บ้านในพื้นที่
• โทร.สายด่วนศูนย์ดำรงธรรม 1567 ตลอด 24 ชั่วโมง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/70970