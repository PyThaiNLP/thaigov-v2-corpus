รัฐบาลไทย-ข่าวทำเนียบรัฐบาล-นายกฯ ให้กำลังใจผู้บาดเจ็บขอให้เข้มแข็ง อย่ากังวลเรื่องค่ารักษาพยาบาล รัฐบาลพร้อมดูแลอย่างเต็มที่


วันศุกร์ที่ 4 สิงหาคม 2566
04/08/2566
พิมพ์
นายกฯ ให้กำลังใจผู้บาดเจ็บขอให้เข้มแข็ง อย่ากังวลเรื่องค่ารักษาพยาบาล รัฐบาลพร้อมดูแลอย่างเต็มที่
นายกฯ ให้กำลังใจผู้บาดเจ็บขอให้เข้มแข็ง อย่ากังวลเรื่องค่ารักษาพยาบาล รัฐบาลพร้อมดูแลอย่างเต็มที่
วันนี้ (4 สิงหาคม 2566) เวลา 11.00 น. ณ โรงพยาบาลสุไหงโก-ลก อำเภอสุไหงโก-ลก จังหวัดนราธิวาส พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมคณะ เยี่ยมให้กำลังใจผู้ได้รับบาดเจ็บ ณ โรงพยาบาลสุไหงโก-ลก นายกรัฐมนตรีขอให้ผู้บาดเจ็บเข้มแข็ง อย่ากังวลเรื่องค่าใช้จ่าย รัฐบาลพร้อมดูแลอย่างเต็มที่ ขอให้ผู้บาดเจ็บหายดี มีร่างกายที่แข็งแรง พร้อมกันนี้ นายกรัฐมนตรีได้ขอบคุณบุคลากรทางการแพทย์ และเจ้าหน้าที่สาธารณสุขที่ทุ่มเทรักษาผู้บาดเจ็บอย่างเต็มที่ หากต้องการให้รัฐบาลช่วยเหลือสิ่งไหนขอให้บอก รัฐบาลพร้อมสนับสนุนอย่างเต็มที่
โอกาสนี้ นายกรัฐมนตรีได้ทักทายผู้ป่วยทั่วไปที่รักษาตัวในโรงพยาบาล พร้อมกล่าวว่า รักทุกคนไม่ว่าเชื้อชาติ ศาสนาไหน ล้วนเป็นคนไทยด้วยกัน เสร็จแล้วนายกรัฐมนตรีเดินทางกลับกรุงเทพฯ

ที่มา : https://www.thaigov.go.th/news/contents/details/70980