รัฐบาลไทย-ข่าวทำเนียบรัฐบาล-โอนไว ได้รางวัล กับ ธ.ก.ส. พร้อมเพย์ สำหรับลูกค้าผู้ถือบัตรอิเล็กทรอนิกส์ ธ.ก.ส.


วันพฤหัสบดีที่ 17 สิงหาคม 2566
17/08/2566
พิมพ์
โอนไว ได้รางวัล กับ ธ.ก.ส. พร้อมเพย์ สำหรับลูกค้าผู้ถือบัตรอิเล็กทรอนิกส์ ธ.ก.ส.
ธ.ก.ส.จัดแคมเปญ “ธ.ก.ส. พร้อมเพย์โอนไว ได้รางวัล” สำหรับลูกค้าผู้ถือบัตรอิเล็กทรอนิกส์ ธ.ก.ส. ที่โอนเงินพร้อมเพย์ที่ ATM/CDM ของ ธ.ก.ส. มูลค่าตั้งแต่ 5,001 บาทขึ้นไป/1 สลิป พร้อมลงทะเบียนเข้าร่วมแคมเปญผ่าน QR Code
นายไพศาล หงษ์ทอง ผู้ช่วยผู้จัดการและโฆษกธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. จัดแคมเปญ “ธ.ก.ส. พร้อมเพย์โอนไว ได้รางวัล” สำหรับลูกค้าผู้ถือบัตรอิเล็กทรอนิกส์ ธ.ก.ส. ที่ทำการโอนเงินพร้อมเพย์ที่เครื่อง ATM หรือ CDM ของ ธ.ก.ส. มูลค่าตั้งแต่ 5,001 บาทขึ้นไป ต่อ 1 สลิป พร้อมลงทะเบียนเข้าร่วมแคมเปญผ่าน QR Code ณ เครื่อง ATM หรือ CDM ของ ธ.ก.ส. หรือจุดรับลงทะเบียนที่ ธ.ก.ส. ทุกสาขา มีสิทธิ์รับกระเป๋าใส่บัตรอิเล็กทรอนิกส์ พร้อมแผ่นทองพระแม่โพสพ (สำหรับผู้ลงทะเบียนเข้าร่วมแคมเปญ ลำดับที่ 1 - 1,500 ตลอดแคมเปญ) และบัตรของขวัญโลตัส มูลค่าใบละ 100 บาท (สำหรับผู้ลงทะเบียนเข้าร่วมแคมเปญลำดับที่ 1,501 - 3,000 ตลอดแคมเปญ) ตั้งแต่วันนี้จนถึง 31 มกราคม 2567 โดยธนาคารจะประกาศผลผู้ได้รางวัลในวันที่ 29 กุมภาพันธ์ 2567 ผ่านทางเว็บไซต์ ธ.ก.ส. (www.baac.or.th) และจัดส่งของรางวัลภายใน 30 วันหลังจากประกาศผล (เงื่อนไขอื่น ๆ เป็นไปตามที่ธนาคารกำหนด)

ที่มา : https://www.thaigov.go.th/news/contents/details/71383