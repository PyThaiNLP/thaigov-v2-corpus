รัฐบาลไทย-ข่าวทำเนียบรัฐบาล-กรมทางหลวงชนบท เตรียมความพร้อมเฝ้าระวังรับมืออุทกภัยอย่างต่อเนื่อง 


วันพฤหัสบดีที่ 17 สิงหาคม 2566
กรมทางหลวงชนบท เตรียมความพร้อมเฝ้าระวังรับมืออุทกภัยอย่างต่อเนื่อง
ระดมกำลังเจ้าหน้าที่และเครื่องมือเครื่องจักร เพื่อช่วยเหลือประชาชนทันทีเมื่อเกิดเหตุอุทกภัย
กรมทางหลวงชนบท (ทช.) กระทรวงคมนาคม โดยแขวงทางหลวงชนบทสุโขทัย เตรียมพร้อมเฝ้าระวังรับมือสถานการณ์อุทกภัยในพื้นที่จังหวัดสุโขทัย ทั้งด้านบุคลากร เครื่องมือเครื่องจักร วัสดุอุปกรณ์ ยานพาหนะ ป้ายเตือน ป้ายแนะนำเส้นทาง จัดชุดลาดตระเวนเฝ้าติดตามสถานการณ์อย่างใกล้ชิด และทำความสะอาดช่องทางระบายน้ำ ตัดหญ้า กำจัดวัชพืชที่ขวางทางระบายน้ำ ท่อลอด สะพาน การตัดกิ่งไม้ในเขตทางหลวงชนบท ป้องกันกิ่งไม้ตกหล่น หักโค่น เมื่อเกิดพายุลมแรง เพื่ออำนวยความสะดวกปลอดภัยในการเดินทางให้กับประชาชน ทั้งนี้ ทช. จะเฝ้าระวังและติดตามสถานการณ์อย่างต่อเนื่อง หากเกิดเหตุในสายทางประชาชนสามารถแจ้งเหตุอุทกภัยได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/71400