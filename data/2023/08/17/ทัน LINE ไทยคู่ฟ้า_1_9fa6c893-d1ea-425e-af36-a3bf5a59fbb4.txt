รัฐบาลไทย-ข่าวทำเนียบรัฐบาล-ชวนเกษตรกรปรับปรุง - ขึ้นทะเบียนเกษตรกร ผ่านระบบ e-Form ไม่พลาดสิทธิประโยชน์และการช่วยเหลือจากภาครัฐ


วันพฤหัสบดีที่ 17 สิงหาคม 2566
ชวนเกษตรกรปรับปรุง - ขึ้นทะเบียนเกษตรกร ผ่านระบบ e-Form ไม่พลาดสิทธิประโยชน์และการช่วยเหลือจากภาครัฐ
.....
รัฐบาลเชิญชวนเกษตรกรขึ้นทะเบียนและปรับปรุงทะเบียนเกษตรกรด้วยตนเองผ่านระบบออนไลน์ e-Form ทางเว็บไซต์ efarmer.doae.go.th ซึ่งกรมส่งเสริมการเกษตร จัดทำขึ้นเพื่ออำนวยความสะดวกให้แก่เกษตรกร และตอบโจทย์การใช้เทคโนโลยีดิจิทัลเพื่อสนับสนุนในการปฏิบัติงาน
.
ครอบคลุมการประกอบการเกษตร ปลูกพืช การเลี้ยงปศุสัตว์ การเพาะเลี้ยงสัตว์น้ำ ปลูกพืชแบบสวนผสม ทำนาเกลือสมุทร และเพาะเลี้ยงแมลงเศรษฐกิจ โดยแจ้งขึ้นทะเบียนและปรับปรุงทะเบียนเกษตรกรได้ 2 ทาง คือ แจ้งกับเจ้าหน้าที่ และดำเนินการด้วยตนเองผ่านระบบออนไลน์
.
สามารถแจ้งขึ้นทะเบียนเกษตรกรได้เมื่อทำการเพาะปลูกแล้ว 15 วัน หากเป็นไม้ผลหรือไม้ยืนต้น ให้แจ้งขึ้นทะเบียนเกษตรกรได้เมื่อทำการเพาะปลูกแล้ว 30 วัน และปรับปรุงข้อมูลทุกปีให้เป็นปัจจุบัน
.
ซึ่งทะเบียนเกษตรกรนี้ จะเป็นข้อมูลให้หน่วยงานที่เกี่ยวข้องนำข้อมูลไปวางแผนพัฒนาการเกษตร ทั้งด้านการผลิต การตลาด การส่งเสริม สนับสนุนเกษตรกรได้อย่างมีประสิทธิภาพ โดยผู้ที่ได้ขึ้นทะเบียนเกษตรกรไว้แล้ว จะได้รับความสะดวกในการใช้สิทธิขอรับการสนับสนุน ช่วยเหลือ หรือรับบริการต่าง ๆ จากภาครัฐ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71378