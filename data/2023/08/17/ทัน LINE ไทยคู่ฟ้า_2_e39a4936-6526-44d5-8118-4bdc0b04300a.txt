รัฐบาลไทย-ข่าวทำเนียบรัฐบาล-บีโอไอเผยข่าวดี บริษัทยักษ์ใหญ่จีนลงทุนเฟสแรก 8,800 ลบ. ตั้งฐานผลิต EV ในไทยป้อนตลาดอาเซียน


วันพฤหัสบดีที่ 17 สิงหาคม 2566
บีโอไอเผยข่าวดี บริษัทยักษ์ใหญ่จีนลงทุนเฟสแรก 8,800 ลบ. ตั้งฐานผลิต EV ในไทยป้อนตลาดอาเซียน
.....
คณะกรรมการส่งเสริมการลงทุน (บีโอไอ) เปิดเผย “ผลสำเร็จ” หลังจากเดินทางไปเยือนมหานครฉงชิ่ง สาธารณรัฐประชาชนจีน เมื่อวันที่ 27 – 28 มิ.ย. 66 ที่ผ่านมา
.
เพื่อเข้าพบกับประธานกรรมการ และคณะผู้บริหาร บริษัท ฉางอัน ออโตโมบิล จำกัด (Changan Automobile) ผู้ผลิตรถยนต์ไฟฟ้า ซึ่งเป็น 1 ใน 4 ผู้ผลิตรถยนต์รายใหญ่ของจีน
.
ล่าสุด รัฐบาลจีนเห็นชอบให้บริษัทฯ ยื่นขอรับการส่งเสริมการลงทุนจากบีโอไอแล้ว ซึ่งจะมีการลงทุนในเฟสแรกมูลค่ากว่า 8,800 ล้านบาท เพื่อจัด “ตั้งฐานการผลิตรถยนต์พวงมาลัยขวา” ทั้งประเภท BEV, PHEV, REEV (Range Extended EV) มีกำลังการผลิตในระยะแรก 1 แสนคันต่อปี
.
โดยจะจำหน่ายทั้งในประเทศและส่งออกไปยังกลุ่มอาเซียน รวมถึงออสเตรเลีย นิวซีแลนด์ อังกฤษ แอฟริกาใต้ และตลาดอื่น ๆ
.
การตัดสินใจลงทุนในประเทศไทยของฉางอัน นับเป็นอีกก้าวสำคัญของการส่งเสริมให้ประเทศไทยเป็น “ฐานการผลิตยานยนต์ไฟฟ้าที่สำคัญของโลก”
.
ซึ่งสะท้อนถึงความเชื่อมั่นของบริษัทจีนที่มีต่อประเทศไทย ทั้งด้านโครงสร้างพื้นฐาน ศักยภาพของตลาด นโยบายเชิงรุกในการส่งเสริมยานยนต์ไฟฟ้าแบบครบวงจร
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71403