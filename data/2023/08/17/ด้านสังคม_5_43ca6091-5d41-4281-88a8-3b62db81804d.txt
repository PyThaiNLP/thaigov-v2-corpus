รัฐบาลไทย-ข่าวทำเนียบรัฐบาล-โครงการ “RUN FOR HERO รวมพลังวิ่งเสริมสร้างสุขภาพ”


วันพฤหัสบดีที่ 17 สิงหาคม 2566
โครงการ “RUN FOR HERO รวมพลังวิ่งเสริมสร้างสุขภาพ”
“วิ่ง..เพื่อผู้เสียสละ  วิ่ง..เพื่อสุขภาพ  วิ่ง..ได้บุญ RUN FOR HERO”
องค์การสงเคราะห์ทหารผ่านศึก ในพระบรมราชูปถัมภ์ และโรงพยาบาลทหารผ่านศึก
ขอเชิญชวนประชาชนทั่วไป เข้าร่วมกิจกรรมวิ่งในโครงการ “RUN FOR HERO รวมพลังวิ่งเสริมสร้างสุขภาพ”
โดยเป็นการวิ่งเพื่อทหารผ่านศึก และส่งเสริมให้เห็นความสำคัญของผู้ที่ทำคุณประโยชน์ให้แก่ประเทศชาติ รวมทั้งการส่งเสริมให้บุคคลทั่วไปได้ออกกำลังกาย เป็นการสร้างภูมิคุ้มกันที่ยั่งยืนแก่ตนเอง ครอบครัว และชุมชน รวมถึงเป็นการบูรณาการร่วมกันกับองค์กรและหน่วยงานอื่นในด้านต่าง ๆ เพื่อให้สังคมมีความเข้มแข็ง เยาวชนและประชาชนทั่วไปมีความรัก สามัคคี มีสุขภาพร่างกายและจิตใจที่สมบูรณ์แข็งแรง ถือเป็นส่วนหนึ่งที่ช่วยลดปัญหาต่าง ๆ ที่เกิดขึ้นในปัจจุบัน รวมทั้งได้เห็นศักยภาพและเครือข่ายของโรงพยาบาลทหารผ่านศึก ที่มีบุคคลากรทางการแพทย์ และเครื่องมือทางการแพทย์ที่ได้มาตรฐานและมีคุณภาพ สามารถดูแลรักษาบุคคลทั่วไปได้อย่างดี จึงได้จัดโครงการนี้ขึ้น ร่วมกับทูตการท่องเที่ยวและทูตการกีฬา ได้รับการแต่งตั้งจากกระทรวงการท่องเที่ยวและการกีฬา เพื่อทำหน้าที่ประชาสัมพันธ์การท่องเที่ยวและการกีฬา ไปกับสื่อประชาสัมพันธ์ต่าง ๆ ในพื้นที่ 77 จังหวัดทั่วประเทศ ทั้งในระบบออฟไลน์และระบบออนไลน์
โดยจะจัดกิจกรรม ในวันเสาร์ที่ 2 กันยายน 2566  ตั้งแต่เวลา 05.00 - 09.00 น. ณ สวนหลวง ร.9 แขวงหนองบอน เขตประเวศ กรุงเทพมหานคร โดยจะนำรายได้ไปสงเคราะห์ช่วยเหลือทหารผ่านศึก ครอบครัวทหารผ่านศึก ทหารนอกประจำการ และผู้ที่กำลังปฏิบัติหน้าที่ในการป้องกันประเทศ รวมทั้งจัดซื้อครุภัณฑ์ทางการแพทย์ให้แก่โรงพยาบาลทหารผ่านศึก และเพื่อส่งเสริมให้บุคคลทั่วไปได้ออกกำลังกายอย่างง่าย ด้วยการเดินและวิ่ง
สามารถสมัครและลงทะเบียนได้ตั้งแต่บัดนี้เป็นต้นไป > https://forms.gle/18iPDHUsaTVo4SrV6
“รวมพลังวิ่ง เพื่อผู้เสียสละ RUN FOR HERO”
ติดต่อสอบถามได้ที่
Facebook แฟนเพจ RUN FOR HERO รวมพลังวิ่งเสริมสร้างสุขภาพ
https://www.facebook.com/profile.php?id=100095447766261...
Facebook แฟนเพจ องค์การสงเคราะห์ทหารผ่านศึก
https://www.facebook.com/wvoprd
Facebook แฟนเพจ โรงพยาบาลทหารผ่านศึก https://www.facebook.com/profile.phpid=100026536274458...
ติดต่อสอบถามรายละเอียดเพิ่มเติมได้ที่
องค์การสงเคราะห์ทหารผ่านศึก เลขที่ 420/3 ถนนราชวิถี เขตราชเทวี กรุงเทพมหานคร
โทร. 0 2354 8587 ต่อ 11174 และ 11175
โรงพยาบาลทหารผ่านศึก เลขที่ 123 ถนนวิภาวดีรังสิต เขตพญาไท กรุงเทพมหานคร
โทร. 06 5942 5134
ฝ่ายประชาสัมพันธ์โครงการ
โทร. 09 5071 8222

ที่มา : https://www.thaigov.go.th/news/contents/details/71395