รัฐบาลไทย-ข่าวทำเนียบรัฐบาล-ดีอีเอส จับมือ สตช. รวบ 14 เว็บไซต์ขายลอตเตอรี่ทิพย์


วันพุธที่ 9 สิงหาคม 2566
ดีอีเอส จับมือ สตช. รวบ 14 เว็บไซต์ขายลอตเตอรี่ทิพย์
ดีอีเอส จับมือ สตช. รวบ 14 เว็บไซต์ขายลอตเตอรี่ทิพย์
วันนี้ (9 สิงหาคม 2566) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ได้มอบหมายให้ พันตำรวจโท อนุรักษ์ จิรจิตร ผู้ช่วยรัฐมนตรีประจำกระทรวงดีอีเอส และนายณัฐวุฒิ กลางณรงค์เลขานุการรัฐมนตรีฯ  พร้อมด้วยพล.ต.ท.ประจวบ วงศ์สุข ผู้ช่วย ผบ.ตร.ตำรวจ ปคบ.  และตัวแทนจากสำนักงานสลากกินแบ่งรัฐบาล ร่วมกันแถลงจับกุม นายพลกฤต (สงวนนามสกุล) อายุ 32 ปี, น.ส.พัชรา อายุ 45 ปี, น.ส.นิชานันท์  อายุ 26 ปี, นายพรรษศรุต  อายุ 28 ปี และนายวันชนะ อายุ 29 ปี รวม 5 ราย พร้อมของกลางเงินสดกว่า 5.3 ล้านบาท, รถยนต์หรู 3 คัน เครื่องนับธนบัตร 4 เครื่อง, บัตร ATM 115 ใบ อายัดบัญชีเงินฝากกว่า 225 บัญชี โดยสำนักงานสลากกินแบ่งรัฐบาลได้ร่วมกับสำนักงานตำรวจแห่งชาติ ตรวจสอบสืบสวนพบแฟลตฟอร์มชื่อ กองสลากไทพลัส.com มีพฤติกรรมเสนอขายหรือขายสลากโดยทำรูปภาพขึ้นมาให้มีลักษณะคล้ายกับสลากกินแบ่งรัฐบาล(ลอตเตอรี่) ที่ออกโดยสำนักงานสลากกินแบ่งรัฐบาลและนำภาพดังกล่าวมาแสดงบนแพลตฟอร์ม กองสลากไทพลัส.com และเว็บไซต์ที่เกี่ยวข้องรวม 14 เว็บไซต์ เพื่อขายให้กับประชาชนโดยการนำภาพสลากหมายเลขต่างๆ ที่มีการสแกนบันทึกเก็บไว้ในระบบคอมพิวเตอร์มาขายผ่านตัวแทนนายหน้า เป็นผู้โฆษณาหาลูกค้า ซื้อสลากแล้วทางกองสลากไทพลัส.com ก็ไม่มีการส่งสลากมอบให้กับลูกค้าแต่อย่างใด จากการตรวจสอบเส้นทางการเงินพบว่ามีการโอนเงินรับเงินหรือเปลี่ยนสภาพทรัพย์สินที่เกี่ยวกับความผิดเพื่อซุกซ่อนปกปิดแหล่งที่มาของทรัพย์สิน ในความผิดมูลฐานเกี่ยวกับการพนันตามกฎหมายอันมีความเชื่อมโยงกับผู้กระทำผิด จึงเชื่อได้ว่ามีความเชื่อมโยงกับ 5 ผู้ต้องหา ขณะเดียวกันจากการสืบสวนยังพบว่ากลุ่มผู้ต้องหามีการถอนเงินจากบัญชี 10,700 ครั้ง เป็นเงิน370 ล้านบาท
ทั้งนี้ สำนักงานตำรวจแห่งชาติ จะมีการประสานกับกระทรวงดิจิทัลเพื่อเศรษฐและสังคม เพื่อปิดเว็บไซต์ดังกล่าว โดยคาดว่าจะใช้เวลา 2-3 วัน เนื่องจากมีหลายหน่วยงานทั้งตำรวจ กระทรวงดีอีเอสและศาล พร้อมเร่งขยายผลหาแหล่งที่มาของเซิร์ฟเวอร์และตัวการใหญ่ต่อไป
สำหรับแพลตฟอร์มหรือเว็บไซต์ที่กระทำผิด 14เว็บไซต์ ประกอบด้วย
1)กองสลากไทพลัส
2)สลากไทพลัส
3)heng80
4)กองสลากไท
5)สลากไท
6)กองสลากใหม่
7)บ้านสลากไท
8)สลากไททรัพย์
9)สลากไทบ้าน
10)พร้อมรวย
11)สลากดี
12)สลากรวย
13)สลาก
14)สลากนะ
_______________

ที่มา : https://www.thaigov.go.th/news/contents/details/71149