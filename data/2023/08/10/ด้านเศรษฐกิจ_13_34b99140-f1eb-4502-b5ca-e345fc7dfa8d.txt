รัฐบาลไทย-ข่าวทำเนียบรัฐบาล-กรมทางหลวงชนบท แจ้งปิดการจราจรบนสะพานกรุงเทพชั่วคราว


วันพฤหัสบดีที่ 10 สิงหาคม 2566
กรมทางหลวงชนบท แจ้งปิดการจราจรบนสะพานกรุงเทพชั่วคราว
ช่วงเวลา 22.00 - 04.00 น. ตั้งแต่วันนี้ - 25 สิงหาคม 2566 เพื่อซ่อมแซมอุปกรณ์บนสะพาน
กรมทางหลวงชนบท (ทช.) กระทรวงคมนาคม โดยสำนักบำรุงทาง จะดำเนินการซ่อมแซมอุปกรณ์ Bumper ซึ่งเป็นชิ้นส่วนของโครงสร้างสะพานกรุงเทพ ระหว่างดำเนินการจำเป็นต้องปิดการจราจรบนสะพานกรุงเทพ เพื่อความปลอดภัยของผู้ใช้เส้นทาง โดย ทช. จะทำการปิดการจราจรบนสะพานชั่วคราว ช่วงเวลา 22.00 - 04.00 น. ตั้งแต่วันนี้ - 25 สิงหาคม 2566 จึงประชาสัมพันธ์ให้ผู้สัญจรเลี่ยงไปใช้สะพานพระราม 3 ทดแทน ในวันและเวลาดังกล่าว ทั้งนี้ ประชาชนสามารถสอบถามรายละเอียดเพิ่มเติมได้ที่ นายวินธ์ธร อูปคำ นายช่างเครื่องกลชำนาญงาน สำนักบำรุงทาง ทช. โทร. 08 4448 5458

ที่มา : https://www.thaigov.go.th/news/contents/details/71185