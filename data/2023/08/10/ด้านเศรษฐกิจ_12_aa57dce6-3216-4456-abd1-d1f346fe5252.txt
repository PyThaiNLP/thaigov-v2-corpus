รัฐบาลไทย-ข่าวทำเนียบรัฐบาล-หารือแนวทางการกำกับดูแลสิ่งมีชีวิตดัดแปลงพันธุกรรม


วันพฤหัสบดีที่ 10 สิงหาคม 2566
หารือแนวทางการกำกับดูแลสิ่งมีชีวิตดัดแปลงพันธุกรรม
คณะกรรมการความปลอดภัยทางชีวภาพด้านการเกษตร กระทรวงเกษตรและสหกรณ์ หารือแนวทางการกำกับดูแลสิ่งมีชีวิตดัดแปลงพันธุกรรม
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะกรรมการความปลอดภัยทางชีวภาพด้านการเกษตร กระทรวงเกษตรและสหกรณ์ ครั้งที่ 1/2566 ณ ห้องประชุมกระทรวงเกษตรและสหกรณ์ 123 โดยมีเรื่องที่สำคัญในที่ประชุมคือ
1) การดำเนินงานของคณะกรรมการความปลอดภัยทางชีวภาพด้านการเกษตรกระทรวงเกษตรและสหกรณ์ที่ผ่านมา
2) สถานภาพงานวิจัยพัฒนาและกฎระเบียบการกำกับดูแลการใช้ประโยชน์ จากสิ่งมีชีวิตดัดแปลงพันธุกรรมทั่วโลก และในประเทศไทย
3) (ร่าง) พระราชบัญญัติความหลากหลายทางชีวภาพ พ.ศ....
4) ประกาศกระทรวงสาธารณสุข พ.ศ. 2565 ตามพระราชบัญญัติอาหาร พ.ศ. 2522 เรื่อง อาหารที่ได้จากสิ่งมีชีวิตดัดแปรพันธุกรรม (ฉบับที่ 431) และการแสดงฉลากอาหารที่ได้จากสิ่งมีชีวิตดัดแปรพันธุกรรม (ฉบับที่ 432)
5) การดำเนินงานด้านความปลอดภัยทางชีวภาพของแต่ละหน่วยงานที่เกี่ยวข้องกับ พืช สัตว์ และจุลินทรีย์ทางการเกษตร
6) การเตรียมความพร้อมกฎหมายลำดับรองภายใต้พระราชบัญญัติความหลากหลายทางชีวภาพ
7) คู่มือและแนวทางการกำกับดูแลสิ่งมีชีวิตที่ได้จากเทคโนโลยีการปรับแต่งจีโนม (Genome Editing)
และ 8) แผนการจัดประชุมคณะกรรมการฯ ในปีงบประมาณ 2567

ที่มา : https://www.thaigov.go.th/news/contents/details/71180