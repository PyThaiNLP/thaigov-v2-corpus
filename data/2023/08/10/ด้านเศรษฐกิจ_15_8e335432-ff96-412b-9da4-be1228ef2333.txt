รัฐบาลไทย-ข่าวทำเนียบรัฐบาล-กรมทางหลวงชนบท รับมืออุทกภัยต่อเนื่อง นำกำลังเจ้าหน้าที่พร้อมเครื่องจักรเข้าพื้นที่จัดการบริเวณที่มีดินสไลด์บนถนนสาย มส.4011


วันพฤหัสบดีที่ 10 สิงหาคม 2566
กรมทางหลวงชนบท รับมืออุทกภัยต่อเนื่อง นำกำลังเจ้าหน้าที่พร้อมเครื่องจักรเข้าพื้นที่จัดการบริเวณที่มีดินสไลด์บนถนนสาย มส.4011
แยก ทล.1194 - บ้านป่าเหว อำเภอแม่สะเรียง จังหวัดแม่ฮ่องสอน ปัจจุบันประชาชนสามารถสัญจรผ่านได้เรียบร้อยแล้ว
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน หมวดบำรุงทางหลวงชนบทแม่สะเรียง จัดเจ้าหน้าที่พร้อมเครื่องมือเครื่องจักรเข้าพื้นที่ดำเนินการจัดการดินที่สไลด์กีดขวางทางจราจรบนถนนทางหลวงชนบทสาย มส.4011 แยก ทล. 1194 - บ้านป่าเหว อำเภอแม่สะเรียง จังหวัดแม่ฮ่องสอน 2 จุด ดังนี้ ช่วง กม. ที่ 12+500 และ กม. ที่ 17+000 เนื่องจากมีฝนตกหนักอย่างต่อเนื่องในพื้นที่ ทำให้เกิดดินสไลด์บริเวณสายทางดังกล่าว ปัจจุบันดำเนินการจัดการสิ่งกีดขวาง เพื่อให้ประชาชนสัญจรผ่านได้อย่างสะดวกปลอดภัยเรียบร้อยแล้ว
ทั้งนี้ ทช. จะติดตามสถานการณ์อุทกภัยอย่างใกล้ชิด และให้ความช่วยเหลือประชาชนอย่างเต็มกำลัง โดยประชาชนสามารถแจ้งเหตุอุทกภัยได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/71187