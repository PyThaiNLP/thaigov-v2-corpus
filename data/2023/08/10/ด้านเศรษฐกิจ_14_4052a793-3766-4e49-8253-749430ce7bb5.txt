รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่บุรีรัมย์ ตรวจเยี่ยมสถานประกอบการให้ดำเนินกิจการสอดคล้องกับนโยบาย MIND 4 มิติ


วันพฤหัสบดีที่ 10 สิงหาคม 2566
10/08/2566
พิมพ์
ผู้ตรวจวีระกิตติ์ฯ ลงพื้นที่บุรีรัมย์ ตรวจเยี่ยมสถานประกอบการให้ดำเนินกิจการสอดคล้องกับนโยบาย MIND 4 มิติ
ผู้ตรวจวีระกิตติ์ฯ ลงพื้นที่บุรีรัมย์ ตรวจเยี่ยมสถานประกอบการให้ดำเนินกิจการสอดคล้องกับนโยบาย MIND 4 มิติ
วันที่ 9 สิงหาคม 2566  เวลา 9.30 น. นายวีระกิตติ์ รันทกิจธนวิชญ์  ผู้ตรวจราชการกระทรวงอุตสาหกรรม  พร้อมด้วยนายประสงค์ ผลส่ง อุตสาหกรรมจังหวัดบุรีรัมย์ และเจ้าหน้าที่สำนักงานอุตสาหกรรมบุรีรัมย์ ลงพื้นที่ตรวจเยี่ยม บริษัท สยาม มอดิฟายด์ สตาร์ซ จำกัด ณ ตำบลหนองบัว อำเภอปะคำ จังหวัดบุรีรัมย์ ประกอบกิจการ ผลิตแป้งมันสำปะหลัง ซึ่งเข้าร่วมโครงการถ่ายทอดเทคโนโลยีการผลิตที่สะอาด สำหรับอุตสาหกรรมเทคโนโลยีชีวภาพ เพื่อลดการใช้น้ำและการจัดการมลพิษน้ำของสถานประกอบการ
เวลา 11.00 น. ผู้ตรวจฯ วีระกิตติ์ และคณะ ลงพื้นที่ตรวจเยี่ยมกลุ่มเกษตรเลี้ยงไหมอีรี่ ตำบลไทยเจริญ อำเภอปะคำ จังหวัดบุรีรัมย์ โดยมี บริษัท สยาม มอดิฟายด์ สตาร์ซ จำกัด ร่วมส่งเสริมการเลี้ยงไหมจากใบมันสำปะหลัง และสนับสนุนให้ความรู้เกี่ยวกับการสร้างผลิตภัณฑ์จากไหมอีรี่  ซึ่งเป็นการช่วยเหลือกลุ่มชุมชนรอบโรงงาน เพื่อขับเคลื่อนนโยบายกระทรวงอุตสาหกรรม MIND 4 มิติ

ที่มา : https://www.thaigov.go.th/news/contents/details/71186