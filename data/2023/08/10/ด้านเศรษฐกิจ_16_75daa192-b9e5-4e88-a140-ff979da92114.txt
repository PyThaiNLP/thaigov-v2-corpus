รัฐบาลไทย-ข่าวทำเนียบรัฐบาล-ผู้ตรวจฯ ทาวัน ลงพื้นที่จังหวัดพิจิตร ติดตามการขับเคลื่อนนโยบาย MIND "ปั้นอุตสาหกรรมดี คู่ชุมชน"


วันพฤหัสบดีที่ 10 สิงหาคม 2566
10/08/2566
พิมพ์
ผู้ตรวจฯ ทาวัน ลงพื้นที่จังหวัดพิจิตร ติดตามการขับเคลื่อนนโยบาย MIND "ปั้นอุตสาหกรรมดี คู่ชุมชน"
ผู้ตรวจฯ ทาวัน ลงพื้นที่จังหวัดพิจิตร ติดตามการขับเคลื่อนนโยบาย MIND "ปั้นอุตสาหกรรมดี คู่ชุมชน"
วันที่ 9 สิงหาคม 2566 เวลา 09.00 น.  นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ตรวจราชการกรณีปกติรอบที่ 2 ประจำปีงบประมาณ พ.ศ. 2566 ณ สำนักงานอุตสาหกรรมจังหวัดพิจิตร โดยมีนายชัยทัต สมิตินนท์ อุตสาหกรรมจังหวัดพิจิตร  ผู้อำนวยการศูนย์ส่งเสริมอุตสาหกรรมภาคที่ 3  ผู้ช่วยธนาคารพัฒนาวิสาหกิจขนาดกลางและขนาดย่อมแห่งประเทศไทย (สาขาพิจิตร) และเจ้าหน้าที่สำนักงานอุตสาหกรรมจังหวัดพิจิตร ให้การต้อนรับ พร้อมรายงานผลการปฏิบัติงานตามนโยบาย MIND 4 มิติ โดยผู้ตรวจราชการฯ ได้เน้นย้ำ ประเด็นการบูรณาการการทำงานร่วมกันทั้งหน่วยงานภายในและภายนอกเพื่อช่วยกันพัฒนาผู้ประกอบการให้เกิดความสำเร็จทางธุรกิจ ทั้งการส่งเสริมการประกอบการให้เป็นไปตามกฎหมาย เป็นมิตรกับสิ่งแวดล้อม พร้อมดูแลชุมชนโดยรอบโรงงานและเหมืองแร่ และได้ชื่นชมผลการดำเนินการรายงานข้อมูลกลางของกระทรวงอุตสาหกรรมของจังหวัดพิจิตร ผ่านระบบ i-single form
เวลา 14.00 น. ผู้ตรวจราชการฯ อุตสาหกรรมจังหวัดพิจิตร ผู้อำนวยการศูนย์ส่งเสริมอุตสาหกรรมภาคที่ 3 ผู้แทนธนาคารพัฒนาวิสาหกิจขนาดกลางและขนาดย่อมแห่งประเทศไทย (สาขาพิจิตร) และเจ้าหน้าที่สำนักงานอุตสาหกรรมจังหวัดพิจิตร เข้าตรวจเยี่ยมบริษัท เอวา แกรนด์ เอ็นเนอร์ยี่ จำกัด ตั้งอยู่ในนิคมอุตสาหกรรมภาคเหนือตอนล่าง(พิจิตร) ประกอบกิจการผลิต และจำหน่ายไฟฟ้า เป็นสถานประกอบการที่มีศักยภาพ มีการประกอบที่ดี ปฏิบัติตามกฎหมาย ดูแลรักษาสิ่งแวดล้อมในโรงงานและดูแลชุมชน สังคม โดยรอบสามารถอยู่ร่วมกันได้อย่างเกื้อกูลกัน และยั่งยืน สอดคล้องกับนโยบาย MIND ของกระทรวงอุตสาหกรรม ทั้ง 4 มิติ

ที่มา : https://www.thaigov.go.th/news/contents/details/71188