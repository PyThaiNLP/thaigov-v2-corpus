รัฐบาลไทย-ข่าวทำเนียบรัฐบาล-กรมทางหลวงชนบท ขยายถนนสาย ชพ.4021 จังหวัดชุมพร คืบหน้ากว่า 75% 


วันพฤหัสบดีที่ 10 สิงหาคม 2566
กรมทางหลวงชนบท ขยายถนนสาย ชพ.4021 จังหวัดชุมพร คืบหน้ากว่า 75%
เพิ่มประสิทธิภาพการคมนาคมจากถนนสู่ระบบรางให้สมบูรณ์อย่างยั่งยืน สนับสนุนรถไฟทางคู่ คาดแล้วเสร็จในปี 2566
กรมทางหลวงชนบท (ทช.) กระทรวงคมนาคม โดยสำนักก่อสร้างทาง รายงานความคืบหน้าการดำเนินโครงการก่อสร้างถนนทางหลวงชนบทสาย ชพ.4021 แยก ทล.3253 - บ้านมาบอำมฤต อำเภอปะทิว จังหวัดชุมพร ระยะทาง 12.689 กิโลเมตร มีความคืบหน้ากว่า 75% เร็วกว่าแผนที่กำหนดไว้ คาดแล้วเสร็จช่วงปลายปี 2566 โดยขยายถนนแอสฟัลท์ติกคอนกรีตจากเดิม 9 เมตร เป็น 11 เมตร มีไหล่ทางกว้างข้างละ 2 เมตร และขยายความกว้างสะพาน 1 แห่ง จาก 10 เมตร เป็น 14 เมตร พร้อมปรับปรุงบริเวณทางแยกเพื่อความสะดวกปลอดภัยในการเดินทางของประชาชน ใช้งบประมาณ 83.9 ล้านบาท ทั้งนี้ โครงการดังกล่าวช่วยเพิ่มประสิทธิภาพในการเดินทางเชื่อมต่อถนนไปสู่ระบบรางได้อย่างสมบูรณ์ ยกระดับการคมนาคมขนส่งสินค้าทางการเกษตรและภาคอุตสาหกรรมในพื้นที่ รวมทั้งสนับสนุนรถไฟรางคู่ ช่วงสถานีรถไฟมาบอำมฤต - คลองวังช้าง - ปะทิว

ที่มา : https://www.thaigov.go.th/news/contents/details/71163