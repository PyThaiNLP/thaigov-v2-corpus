รัฐบาลไทย-ข่าวทำเนียบรัฐบาล-ผู้ตรวจวีระกิตติ์ฯ ลงพื้นที่นครราชสีมา เยี่ยมชมการดำเนินของกลุ่มหัตถกรรมผ้าไหมบ้านดู่ ที่ช่วยส่งเสริมอาชีพและการผลิตผ้าไหมให้แก่คนในชุมชน


วันพฤหัสบดีที่ 10 สิงหาคม 2566
10/08/2566
พิมพ์
ผู้ตรวจวีระกิตติ์ฯ ลงพื้นที่นครราชสีมา เยี่ยมชมการดำเนินของกลุ่มหัตถกรรมผ้าไหมบ้านดู่ ที่ช่วยส่งเสริมอาชีพและการผลิตผ้าไหมให้แก่คนในชุมชน
ผู้ตรวจวีระกิตติ์ฯ ลงพื้นที่นครราชสีมา เยี่ยมชมการดำเนินของกลุ่มหัตถกรรมผ้าไหมบ้านดู่ ที่ช่วยส่งเสริมอาชีพและการผลิตผ้าไหมให้แก่คนในชุมชน
วันที่ 9 สิงหาคม 2566 เวลา 14.00 น.  นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม และคณะ ลงพื้นที่ตรวจเยี่ยม กลุ่มหัตถกรรมผ้าไหมบ้านดู่ ต.เมืองปัก อ.ปักธงชัย จ.นครราชสีมา จัดตั้งขึ้นเมื่อปี 2543 เพื่อส่งเสริมอาชีพและการผลิตผ้าไหมให้แก่คนในชุมชน มีผลิตภัณฑ์ผ้าไหมมัดหมี่ลวดลายดั้งเดิม ผ้าไหมหางกระรอก และผ้าไหมสีพื้น รวมทั้งผลิตภัณฑ์แปรรูปจากผ้าไหมอย่างง่าย เช่น เสื้อผ้า ผ้าพันคอ มีร้านค้าจำหน่ายและออกงานแสดงสินค้าทั่วประเทศ
เวลา 16.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ได้ตรวจราชการกรณีปกติ ประจำปีงบประมาณ พ.ศ. 2566 รอบที่ 2 ณ ห้องประชุมหอการค้าจังหวัดนครราชสีมา โดยมีนายพุทธิกรณ์ วิชัยดิษฐ์ อุตสาหกรรมจังหวัดนครราชสีมา  นางคนึงนิจ ทยายุทธ ผู้อำนวยการศูนย์ส่งเสริมอุตสาหกรรมภาคที่ 6 นายประสิทธิ์ ศรีพรหม ผู้อำนวยการสำนักงานอุตสาหกรรมพื้นฐานและการเหมืองแร่ เขต 6 และเจ้าหน้าที่สำนักงานอุตสาหกรรมจังหวัดนครราชสีมา เข้าร่วมและรายงานผลการดำเนินโครงการฯ ทั้งนี้ ผู้ตรวจฯ วีระกิตติ์ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย ตามแบบ iSingleForm และระบบ i.industry ทุกโรงงาน เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. ชื่นชมการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% การติดตามโรงงานที่มีการร้องเรียนและฟ้องร้อง การดำเนินงานตามนโยบาย MIND ของกระทรวงอุตสาหกรรม  ดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมายที่กำหนดไว้และเน้นย้ำให้เจ้าหน้าที่ดำเนินงานตามนโยบาย MIND ของ ปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด"ใช้ หัว และ ใจ ปั้นอุตสาหกรรมคู่ชุมชน" ต่อไป

ที่มา : https://www.thaigov.go.th/news/contents/details/71189