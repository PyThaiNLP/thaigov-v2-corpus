รัฐบาลไทย-ข่าวทำเนียบรัฐบาล-เนื่องในโอกาสมหามงคลเฉลิมพระชนมพรรษา 91 พรรษา 12 สิงหาคม 2566 สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันพฤหัสบดีที่ 10 สิงหาคม 2566
เนื่องในโอกาสมหามงคลเฉลิมพระชนมพรรษา 91 พรรษา 12 สิงหาคม 2566 สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
กรมทางหลวงชนบทร่วมสำนึกในพระมหากรุณาธิคุณและร่วมเฉลิมพระเกียรติ เปิดไฟประดับสะพานภูมิพล 1, 2 และสะพานมหาเจษฎาบดินทรานุสรณ์
เนื่องในโอกาสมหามงคลเฉลิมพระชนมพรรษา 91 พรรษา 12 สิงหาคม 2566 สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง กรมทางหลวงชนบท กระทรวงคมนาคม ได้ทำการเปิดไฟประดับสะพานข้ามแม่น้ำเจ้าพระยาในพื้นที่กรุงเทพฯ และปริมณฑล ได้แก่ สะพานภูมิพล 1 สะพานภูมิพล 2 กรุงเทพฯ และจังหวัดสมุทรปราการ และสะพานมหาเจษฎาบดินทรานุสรณ์ จังหวัดนนทบุรี โดยจะทำการเปิดไฟตั้งแต่ในคืนวันที่ 10 - 16 สิงหาคม 2566 ระหว่างเวลา 19.00 - 22.00 น. และในคืนวันที่ 12 สิงหาคม 2566 เปิดไฟระหว่างเวลา 19.00 - 24.00 น. เพื่อร่วมสำนึกในพระมหากรุณาธิคุณและร่วมเฉลิมพระเกียรติ ตลอดจนเป็นการส่งเสริมการท่องเที่ยวในประเทศ แสดงให้เห็นความงดงามของบรรยากาศบริเวณสะพานข้ามแม่น้ำเจ้าพระยายามค่ำคืน โดยประชาชนสามารถร่วมชมทัศนียภาพความสวยงามของสะพานได้ตามวันและเวลาดังกล่าว

ที่มา : https://www.thaigov.go.th/news/contents/details/71169