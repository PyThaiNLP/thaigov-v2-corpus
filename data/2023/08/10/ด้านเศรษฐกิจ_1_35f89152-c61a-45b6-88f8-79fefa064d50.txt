รัฐบาลไทย-ข่าวทำเนียบรัฐบาล-รองปลัดฯ สุรพล นั่งหัวโต๊ะประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า สู่การขับเคลื่อนแนวทางการพัฒนาผลไม้ไทยด้วยเทคโนโลยีและนวัตกรรม


วันพฤหัสบดีที่ 10 สิงหาคม 2566
10/08/2566
พิมพ์
รองปลัดฯ สุรพล นั่งหัวโต๊ะประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า สู่การขับเคลื่อนแนวทางการพัฒนาผลไม้ไทยด้วยเทคโนโลยีและนวัตกรรม
รองปลัดฯ สุรพล นั่งหัวโต๊ะประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า สู่การขับเคลื่อนแนวทางการพัฒนาผลไม้ไทยด้วยเทคโนโลยีและนวัตกรรม
วันที่ 9 สิงหาคม 2566 นายสุรพล ชามาตย์ รองปลัดกระทรวงอุตสาหกรรม ในฐานะประธานอนุกรรมการพัฒนาและบริหารการแปรรูปเพื่อเพิ่มมูลค่า เป็นประธานการประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า ครั้งที่2/2566 เพื่อขับเคลื่อนแนวทางการพัฒนาผลไม้ไทย พ.ศ. 2565-2570 ในประเด็นยุทธศาสตร์ที่ 2 สร้างมูลค่าเพิ่มของผลไม้สดและผลิตภัณฑ์ โดยมีนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายวัชรุน จุ้ยจำลอง รองอธิบดีกรมส่งเสริมอุตสาหกรรม และคณะอนุกรรมการฯ ร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบการประชุมทางไกล (Video Conference) Application Zoom Cloud Meeting
โดยที่ประชุมได้เสนอแนวทางการส่งเสริมโรงอบไอน้ำให้กับผู้ประกอบการ/เกษตรกรที่ส่งออกมะม่วงน้ำดอกไม้ และผลการขับเคลื่อนโครงการประจำปีงบประมาณ พ.ศ. 2565 ที่ผ่านมา โดยหน่วยงานที่เกี่ยวข้องได้ดำเนินการโครงการไปแล้วทั้งสิ้น 38 โครงการ และแผนงาน/โครงการที่กำลังดำเนินการอยู่และที่จะขับเคลื่อนต่อไป ในปี 2566-2570 จำนวน 47 โครงการ นอกจากนี้ที่ประชุมได้เห็นชอบให้คณะอนุกรรมการฯ ขับเคลื่อนแนวทางการพัฒนาผลไม้ไทย พ.ศ. 2565-2570 ในประเด็นยุทธศาสตร์ที่ 2 สร้างมูลค่าเพิ่มของผลไม้สดและผลิตภัณฑ์แปรรูป เฉพาะใน กลยุทธ์ที่ 3 การสร้างมูลค่าเพิ่มของผลไม้สดและผลิตภัณฑ์แปรรูป พร้อมหารือแนวทางการสนับสนุนและประชาสัมพันธ์ผลการดำเนินการเพื่อขับเคลื่อนแนวทางการพัฒนาผลไม้ไทย โดยใช้สื่อประชาสัมพันธ์ของกรมประชาสัมพันธ์ และหารือแนวทางการแปรรูปผลไม้ด้วยเทคโนโลยีและนวัตกรรม ให้เป็นเวชสำอาง ยา หรืออาหารทางเลือกอื่น ๆ ต่อไป

ที่มา : https://www.thaigov.go.th/news/contents/details/71152