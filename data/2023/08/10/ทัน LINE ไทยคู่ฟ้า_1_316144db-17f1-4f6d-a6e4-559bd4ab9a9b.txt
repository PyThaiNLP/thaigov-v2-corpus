รัฐบาลไทย-ข่าวทำเนียบรัฐบาล-ไฟเขียว! ปรับเพิ่มสิทธิประโยชน์ค่ารักษาพยาบาลลูกจ้าง


วันพฤหัสบดีที่ 10 สิงหาคม 2566
ไฟเขียว! ปรับเพิ่มสิทธิประโยชน์ค่ารักษาพยาบาลลูกจ้าง
.....
ที่ประชุม ครม. (8 ส.ค. 66) เห็นชอบร่างกฎกระทรวงค่ารักษาพยาบาลที่ให้นายจ้างจ่าย (ฉบับที่..) พ.ศ.....
.
โดยปรับ “เพิ่มวงเงินค่ารักษาพยาบาล” ตามกฎกระทรวงค่ารักษาพยาบาลที่ให้นายจ้างจ่าย พ.ศ. 2563 จากเดิม 50,000 บาท เป็น 65,000 บาท
.
นอกจากนี้ ยังแก้เงื่อนไขลักษณะการบาดเจ็บรุนแรงของศีรษะ จากเดิมบาดเจ็บรุนแรงของศีรษะและต้องได้รับการผ่าตัดเปิดกะโหลกศีรษะ เป็น “บาดเจ็บอย่างรุนแรงของศีรษะ”
.
การปรับกฎหมายดังกล่าว เพื่อให้สอดคล้องกับสภาพการณ์ทางเศรษฐกิจและสังคมที่เปลี่ยนแปลง และช่วยให้ลูกจ้างเข้าถึงสิทธิประโยชน์การรักษาพยาบาลที่เพิ่มขึ้น
.
ทั้งนี้ ยังครอบคลุมผู้ป่วยที่มีการบาดเจ็บจนเกิด ภาวะไม่รู้สึกตัว หรืออัมพาตที่มีค่าใช้จ่ายสูงสามารถเข้าหลักเกณฑ์ตามกฎกระทรวงข้อนี้ได้ เช่น อาการบาดเจ็บที่มีลักษณะ หรือการรักษา ดังต่อไปนี้:
.
• การบาดเจ็บอย่างรุนแรงของศีรษะ “ไม่สามารถประกอบกิจวัตรประจำวัน” ตามปกติเกินกว่า 20 วัน
• กรณีศีรษะบาดเจ็บรุนแรง แต่อาจ “ไม่ต้องผ่าตัดหรือไม่อาจผ่าตัดได้” เช่น กะโหลกศีรษะแตกจนมีเลือดออกในช่องสมอง บางรายอาจผ่าตัดไม่ได้ หรือไม่ต้องผ่าตัด
• กรณีตกจากที่สูง “มีเลือดคั่งในสมองแต่ไม่ต้องผ่าตัด” นอนรักษาในห้องดูแล ผู้ป่วยหนัก (ICU) จำนวน 3 คืน มีเลือดออกในช่องท้องและไม่ต้องผ่าตัด ซี่โครงหักหลายซี่ มีเลือดในช่องอกเล็กน้อย หายใจขัดเล็กน้อย ไม่ผ่าตัด
.
อ่านเพิ่มเติม คลิก >> https://www.thaigov.go.th/news/contents/details/71064
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71161