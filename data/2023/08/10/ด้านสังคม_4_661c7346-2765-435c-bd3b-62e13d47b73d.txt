รัฐบาลไทย-ข่าวทำเนียบรัฐบาล-“ชัยวุฒิ” ย้ำกฏหมายใหม่ อายัด บัญชีธนาคารได้Pressเลย ไม่ต้องรอเเจ้งความเตือนประชาชน อย่ากดลิงก์โหลดเเอป เด็ดขาด! 


วันพฤหัสบดีที่ 10 สิงหาคม 2566
“ชัยวุฒิ” ย้ำกฏหมายใหม่ อายัด บัญชีธนาคารได้Pressเลย ไม่ต้องรอเเจ้งความเตือนประชาชน อย่ากดลิงก์โหลดเเอป เด็ดขาด!
“ชัยวุฒิ” ย้ำกฏหมายใหม่ อายัด บัญชีธนาคารได้Pressเลย ไม่ต้องรอเเจ้งความเตือนประชาชน อย่ากดลิงก์โหลดเเอป เด็ดขาด!
นายชัยวุฒิ ธนาคมานุสรณ์  รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า   การอายัดบัญชีหรือระงับบัญชีม้านั้น ได้มีการแก้กฎหมายและออกเป็นพระราชกำหนดปราบปรามอาชญากรรมออนไลน์ ซึ่งให้อํานาจทางธนาคารสามารถระงับบัญชีได้เลย เมื่อมีเหตุอันสงสัยว่าเป็นบัญชีม้า หรือประชาชนที่โดนหลอกลวงก็สามารถแจ้งให้ธนาคารระงับบัญชีได้เลย และเมื่อเป็นบัญชีม้า มีผู้เสียหายมาร้องเรียน ธนาคารต้องระงับบัญชีเลยตามกฎหมายฉบับใหม่ ทั้งนี้สำหรับเหตุการณ์ที่ผู้ไปร้องเรียนกับทางธนาคารแล้วไม่ยอมรับบัญชี   เป็นเรื่องที่ไม่ถูกต้องจะดำเนินการตรวจสอบต่อไป
ทั้งนี้ ทางดีอีเอส ได้ประสานงานกับทางสมาคมธนาคารไทยอย่างต่อเนื่อง และทางธนาคารทุกแห่งรับทราบและได้มีการปรับปรุงระบบการทํางานให้มีการรับแจ้งความหรือรับเรื่องร้องเรียน เพื่อจะได้ระงับบัญชีม้าได้เลย โดยไม่ต้องมาดำเนินคดีหรือแจ้งตํารวจก่อนไประงับบัญชีที่ธนาคารก่อน เพื่อให้สามารถดึงเงินกลับมาได้มากที่สุด และไม่ให้บัญชีเหล่านี้ไปสร้างความเสียหายให้ประชาชนต่อไป รวมถึงการที่ประชาชนที่ได้รับ link ส่ง link ส่งไลน์ โทรมาคุยจาก มิจฉาชีพที่อ้างตัวว่าเป็นเจ้าหน้าที่รัฐ เป็นเจ้าหน้าที่ตํารวจ หรือบางทีก็อ้างว่าเป็นเจ้าหน้าที่ธนาคารหรือส่งอีเมลมาก็ตาม
“ผมฝากเตือนทุกคน ว่าอย่าไปเชื่อ เจ้าหน้าที่และหรือหน่วยงานต่าง ๆ ไม่มีใครโทรหาประชาชนเพื่อไปให้ทําธุรกรรมต่าง ๆ ถ้ามีก็จะติดต่อไปเป็นเอกสารหรือเป็นอะไรต่าง ๆ แล้วให้ท่านพยายามติดต่อธนาคารทําธุรกรรมต่าง ๆ ทุกเรื่อง ให้เข้าไปที่เว็บไซต์หรือแอปพลิเคชันของธนาคารหรือของหน่วยงานนั้นโดยตรง อย่าไปติดต่อผ่านคนที่โทรมาหาท่าน เพราะในความเป็นจริงไม่มีเจ้าหน้าที่คนไหนของหน่วยงานรัฐโทรไปหาประชาชน   เป็นคนร้าย  ไม่ต้องไปคุยไม่ต้องไปฟังเลย เสียเวลา แล้วก็อาจจะโดนหลอกด้วย” นายชัยวุฒิ กล่าว
สำหรับ ข่าวที่มีเรื่องการรั่วไหลของข้อมูลกรมที่ดิน อันนี้เป็นเรื่องสำคัญที่หน่วยงาน สกมช.  สำนักงานคุ้มครองข้อมูลส่วนบุคคล PDPA ของกระทรวงดิจิทัลฯ  จะเข้าตรวจสอบว่ามีการรั่วไหลจริงหรือไม่ หรือเป็นเรื่องของพนักงานเจ้าหน้าที่ของกรมที่ดินนำข้อมูลไปขายอันนี้มีความผิด ฝากเตือนยังเจ้าหน้าที่รัฐทุกคนที่เก็บข้อมูลประชาชนต้องเก็บให้ดี อย่านำข้อมูลไปขายจะมีโทษมีความผิด จะดำเนินการเรื่องนี้ให้ถึงที่สุด
______________________________

ที่มา : https://www.thaigov.go.th/news/contents/details/71176