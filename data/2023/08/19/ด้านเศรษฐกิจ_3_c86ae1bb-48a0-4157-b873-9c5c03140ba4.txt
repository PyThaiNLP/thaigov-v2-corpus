รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ ลงพื้นที่พะเยาเร่งเจ้าหน้าที่ทำความเข้าใจส่งเสริมให้สถานประกอบการในพื้นที่ประกอบการตาม นโยบาย MIND ให้ครบ 4 มิติ 


วันเสาร์ที่ 19 สิงหาคม 2566
19/08/2566
พิมพ์
หัวหน้าผู้ตรวจฯ วิษณุ ลงพื้นที่พะเยาเร่งเจ้าหน้าที่ทำความเข้าใจส่งเสริมให้สถานประกอบการในพื้นที่ประกอบการตาม นโยบาย MIND ให้ครบ 4 มิติ
หัวหน้าผู้ตรวจฯ วิษณุ ลงพื้นที่พะเยาเร่งเจ้าหน้าที่ทำความเข้าใจส่งเสริมให้สถานประกอบการในพื้นที่ประกอบการตาม นโยบาย MIND ให้ครบ 4 มิติ
วันที่ 15 สิงหาคม 2566 เวลา 14.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) ลงพื้นที่ ณ สำนักงานอุตสาหกรรมจังหวัดพะเยา (สอจ.พะเยา) โดยมีนายพงษ์เกษม โพธิ์แก้ว อุตสาหกรรมจังหวัดพะเยา และเจ้าหน้าที่ให้การต้อนรับ พร้อมรายงานผลการดำเนินโครงการเพิ่มประสิทธิภาพการกำกับดูแลและส่งเสริมการประกอบการเหมืองแร่ ตามแนวอุตสาหกรรมวิถีใหม่ "เหมืองแร่ดี คู่ชุมชน" ของ สอจ.พะเยา ซึ่งประกอบด้วยกิจกรรม ตรวจกำกับกิจการเหมืองแร่ให้ประกอบการให้ถูกต้องตามกฎหมายอย่างเคร่งครัดของจังหวัดพะเยา (จังหวัดรอง) และรายงานผลการปฏิบัติราชการรอบที่ 2/2566 ตามประเด็นการตรวจราชการ
โดย หน.ผตร.อก. ได้เน้นย้ำให้ สอจ.พะเยา มุ่งเน้นการใช้ "หัว และใจ" ในการทำงาน เร่งประชาสัมพันธ์ทำความเข้าใจ และส่งเสริมให้โรงงานอุตสาหกรรมประกอบการตาม นโยบาย MIND ให้ครบทั้ง 4 มิติ ใน 1 โรงงาน และสถานประกอบการเหมืองแร่ และเน้นย้ำการตรวจกำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมาย ติดตามให้โรงงานเข้าใช้ระบบ i-Industry เพื่อเข้ารายงานผลการประกอบกิจการตามแบบฟอร์มที่กำหนดทุกเดือน
นอกจากนี้ยังได้คณะฯ ยังได้ลงพื้นที่ บริษัท เอสวาย แอนด์ เฮลท์ แคร์ แอนด์ เทรด จำกัด สวนมัลเบอรี่เลอกองแล ซึ่งผลิตผลิตภัณฑ์จากมัลเบอรี่หลากหลายชนิด อาทิ น้ำสกัดมัลเบอรี่เข้มข้น ผลิตภัณฑ์สกินแคร์ที่มีส่วนผสมของมัลเบอรี่และเส้นขนมจีนมัลเบอรี่อบแห้งอีกด้วย

ที่มา : https://www.thaigov.go.th/news/contents/details/71456