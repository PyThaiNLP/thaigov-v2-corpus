รัฐบาลไทย-ข่าวทำเนียบรัฐบาล-ผู้ตรวจทาวันฯ นำทีม MIND อุทัยธานี ตรวจเยี่ยมและติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่


วันเสาร์ที่ 19 สิงหาคม 2566
19/08/2566
พิมพ์
ผู้ตรวจทาวันฯ นำทีม MIND อุทัยธานี ตรวจเยี่ยมและติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่
ผู้ตรวจทาวันฯ นำทีม MIND อุทัยธานี ตรวจเยี่ยมและติดตามผลการดำเนินการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน”
วันที่ 16 สิงหาคม 2566 เวลา 15.00 น. นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ลงพื้นที่ตรวจเยี่ยมกลุ่มผ้าทอลายโบราณบ้านผาทั่ง อำเภอบ้านไร่ จังหวัดอุทัยธานี ซึ่งจำหน่ายผ้าทอลายโบราณ พร้อมเยี่ยมชมพิพิธภัณฑ์ผ้าเก่าอายุกว่า 200 ปี ชมการสาธิตการทอผ้า การจกผ้าลวดลายโบราณ มีการแปรรูปผลิตภัณฑ์เสื้อผ้าสำเร็จรูป เช่น เสื้อ กระโปรงหมวก งานประดิษฐ์จากผ้า ชุดแฟชั่นจากผ้าทอ ฯลฯ และกลุ่มยังมีการสาธิตการย้อมผ้า สีธรรมชาติ
วันที่ 17 สิงหาคม 2566 เวลา 09.00 น.
ผู้ตรวจราชการฯ ทาวัน เข้ารับฟังสรุปผลการดำเนินงานโครงการเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวทางอุตสาหกรรมวิถีใหม่ “เหมืองแร่ดี คู่ชุมชน” ณ สำนักงานอุตสาหกรรมจังหวัดอุทัยธานี (สอจ.อุทัยธานี) โดยมีนางไพรินทร์ กันทะวงษ์ อุตสาหกรรมจังหวัดอุทัยธานี รายงานผลการปฏิบัติงานโครงการฯ ตรวจกำกับ ดูแลสถานประกอบกิจการเหมืองแร่และอุตสาหกรรมพื้นฐานรวมถึงการเฝ้าระวังเพื่อปราบปรามการกระทำผิดตาม พ.ร.บ.แร่ พ.ศ. 2560 ของ สอจ.อุทัยธานี
ทั้งนี้ ผู้ตรวจฯ ทาวัน ได้ให้ข้อเสนอแนะในการส่งเสริมและพัฒนาอุตสาหกรรม ตามนโยบายท่านปลัดกระทรวงอุตสาหกรรม MIND ใช้ "หัว" และ "ใจ" ปั้นอุตสาหกรรมคู่ชุมชน และเน้นย้ำบูรณาการการทำงานร่วมกันของทุกกลุ่มงานทั้งการทำงานภายในและภายนอกหน่วยงานเพื่อให้ภารกิจงานต่าง ๆ ของกระทรวงบรรลุผลสำเร็จอย่างเป็นรูปธรรม
และเวลา 14.00 น. ผู้ตรวจฯ ทาวัน พร้อมคณะตรวจเยี่ยมบริษัท สหะขนส่งอุทัยธานี จำกัด ประกอบการทำเหมืองแร่หินอุตสาหกรรมชนิดหินปูนเพื่ออุตสาหกรรมก่อสร้าง ตำบลหนองยาง อำเภอหนองฉาง จังหวัดอุทัยธานี เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแลและส่งเสริมการประกอบเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” พร้อมพบปะชุมชนรอบเหมือง เพื่อรับฟังข้อเสนอและปัญหาอุปสรรค ซึ่งเหมืองแร่ฯ และชุมชนโดยรอบ สามารถอยู่ด้วยกันอย่างเกื้อกูลมาโดยตลอด มีการร่วมกันจัดกิจกรรมโดยใช้งบประมาณจากกองทุนฯ เข้ามาดูแลชุมชน สิ่งแวดล้อม อาทิ การตรวจสุขภาพ การดูแลถนนหนทางในพื้นที่ การจ้างงานเป็นต้น
วันที่ 18 สิงหาคม 2566 เวลา 10.00 น. คณะผู้ตรวจฯ ทาวัณ เข้าเยี่ยมชมการบริหารจัดการการพัฒนาผลิตภัณฑ์จากสับปะรด และโกโก้ ภายใต้โครงการแปรรูปสินค้าเกษตรอุตสาหกรรม 1 จังหวัด 1 ชุมชน (One Province One Agro-Industrial Community: OPOAI-C) ณ สหกรณ์การเกษตรห้วยคต จำกัด อำเภอห้วยคต จังหวัดอุทัยธานี พร้อมให้คำแนะนำผู้ประกอบการ ด้านการต่อยอดผลิตภัณฑ์ให้มีมาตรฐานสามารถส่งออกไปจำหน่ายยังต่างประเทศได้ ทั้งนี้ได้เน้นย้ำให้ สอจ.อุทัยธานี ให้การส่งเสริม กำกับดูแลผู้ประกอบการพร้อมให้คำปรึกษาแก่ผู้ประกอบการทั้งในการดูแลและจัดการด้านสิ่งแวดล้อม แนะนำผู้ประกอบการดำเนินการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่มีความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/71459