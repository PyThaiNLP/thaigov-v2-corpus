รัฐบาลไทย-ข่าวทำเนียบรัฐบาล-รมว.ดีอีเอส เชื่อ! มาตรการป้องปราบบัญชีม้าเห็นผล สถิติการก่อคดีออนไลน์ลดลงประชาชน รู้และระวังตัว ไม่ตกเป็นเหยื่อมิจฉาชีพหลอกดูดเงิน


วันเสาร์ที่ 19 สิงหาคม 2566
รมว.ดีอีเอส เชื่อ! มาตรการป้องปราบบัญชีม้าเห็นผล สถิติการก่อคดีออนไลน์ลดลงประชาชน รู้และระวังตัว ไม่ตกเป็นเหยื่อมิจฉาชีพหลอกดูดเงิน
รมว.ดีอีเอส เชื่อ! มาตรการป้องปราบบัญชีม้าเห็นผล สถิติการก่อคดีออนไลน์ลดลงประชาชน รู้และระวังตัว ไม่ตกเป็นเหยื่อมิจฉาชีพหลอกดูดเงิน
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ขอให้ประชาชน สร้างภูมิคุ้มกันป้องกันตัวเองไม่ให้ตกเป็นเหยื่อของกลุ่มมิจฉาชีพก่ออาชญากรรมทางเทคโนโลยี ที่ขณะนี้ยังคงก่อเหตุหลอกลวงประชาชนด้วยกลวิธีต่าง ๆ ให้หลงเชื่อและโอนเงินออกจากบัญชี ด้วยกลวิธีหมุนเวียน  ปรับเพิ่มกลไกลใหม่ๆ อย่างต่อเนื่อง โดยเฉพาะหลอกติดตั้งแอปฯ ส่งเป็นลิ้งค์ ดูดเงิน ให้เหยื่อกด ซึ่งเป็นอันตรายกับประชาชนทั่วไปที่อาจไม่ทันระมัดระวัง หรือเผลอไปกดลิ้งค์ ดังกล่าว
นายชัยวุฒิ ระบุด้วยว่าแม้ปัจจุบันพระราชกำหนดมาตรการป้องกันและปราบปรามอาชญากรรมทางเทคโนโลยี มีผลบังคับใช้ เพื่อช่วยดูแลคุ้มครองผู้ถูกหลอกลวง ช่วยระงับยับยั้งการโอนเงินและติดตามเงินคืนได้ทันมากยิ่งขึ้น แต่สถิติการก่อคดีออนไลน์หลังกฎหมายดังกล่าวบังคับใช้ ก็ยังคงมีอย่างต่อเนื่อง ขณะที่หน่วยงานที่เกี่ยวข้อง ทั้งสำนักงานตำรวจแห่งชาติ ธนาคาร ได้เพิ่มระบบการจัดการให้รัดกุม เข้มข้นมากขึ้น เพื่อต้องการปราบปรามบัญชีม้าให้ลดลงและหมดไปได้
ทั้งนี้ กระทรวงดิจิทัลเพื่อเศรษฐกิจและสังคม ยังได้ร่วมมือกับอาสาสมัครเครือข่าย ภาคสังคม ภาคประชาชนสภาองค์กรของประชาชน ในการเสริมสร้างความตระหนักรู้ ย้ำเตือนประชาชน ให้รู้เท่าทันระมัดระวังตัวเองได้เพื่อเป็นเครื่องมือในการป้องกันตัวเอง ไม่ให้ตกเป็นเหยื่อ เหมือนสวมหน้ากากอนามัย ป้องกันโควิดได้ ซึ่งทั้งความร่วมมือและการป้องกันตัวจะทำให้การก่อคดีในลักษณะนี้ค่อย ๆ ลดลงในที่สุด
_____________

ที่มา : https://www.thaigov.go.th/news/contents/details/71452