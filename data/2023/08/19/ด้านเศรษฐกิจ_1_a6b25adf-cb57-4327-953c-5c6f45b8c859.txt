รัฐบาลไทย-ข่าวทำเนียบรัฐบาล-รองปลัดเกษตรฯ ประธานการประชุมการส่งเสริมการปลูกกาแฟเพื่อทดแทนการนำเข้า


วันศุกร์ที่ 18 สิงหาคม 2566
รองปลัดเกษตรฯ ประธานการประชุมการส่งเสริมการปลูกกาแฟเพื่อทดแทนการนำเข้า
การประชุมการส่งเสริมการปลูกกาแฟเพื่อทดแทนการนำเข้า
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมการส่งเสริมการปลูกกาแฟเพื่อทดแทนการนำเข้า ร่วมกับหน่วยงานในกระทรวงเกษตรและสหกรณ์ที่เกี่ยวข้อง และภาคเอกชน ณ ห้องประชุมกระทรวงเกษตรและสหกรณ์ 123 และผ่านระบบการประชุมออนไลน์ Zoom Meeting โดยที่ประชุมได้มีการพิจารณารูปแบบการปลูกกาแฟในพื้นที่สวนยางพารา โดยมีรูปแบบการปลูก คือ การปลูกยางพารา และการปลูกกาแฟแยกพื้นที่กันอย่างชัดเจนระหว่างต้นยางพารากับต้นกาแฟ นอกจากนี้ ยังมีการพิจารณาการปลูกกาแฟแทนการปลูกข้าวโพดเลี้ยงสัตว์บนดอย เพื่อแก้ไขปัญหาฝุ่น PM 2.5 ในเขตภาคเหนือ และการคัดเลือกพื้นที่เป้าหมาย การส่งเสริมการปลูกกาแฟรูปแบบ CSR ของภาคเอกชนด้วย

ที่มา : https://www.thaigov.go.th/news/contents/details/71442