รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ระดมทีม MIND เปิดแผนโครงสร้าง สปอ. เตรียมปรับลุคให้ทันสมัย คล่องตัว ครอบคลุมภารกิจการดำเนินงานทั่วประเทศ


วันพุธที่ 23 สิงหาคม 2566
23/08/2566
พิมพ์
รองปลัดฯ ณัฏฐิญา ระดมทีม MIND เปิดแผนโครงสร้าง สปอ. เตรียมปรับลุคให้ทันสมัย คล่องตัว ครอบคลุมภารกิจการดำเนินงานทั่วประเทศ
รองปลัดกระทรวงอุตสาหกรรม ณัฏฐิญา ระดมทีม MIND เปิดแผนโครงสร้าง สปอ. เตรียมปรับลุคให้ทันสมัย คล่องตัว ครอบคลุมภารกิจการดำเนินงานทั่วประเทศ
วันที่ 21 สิงหาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการประชุมหารือการจัดทำ (ร่าง) ข้อเสนอ การแบ่งส่วนราชการภายในกรม ของสำนักงานปลัดกระทรวงอุตสาหกรรม (สปอ.) โดยมี นายเดชา จาตุธนานันท์ นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ผู้อำนวยการกองต่าง ๆ และสำนักงานอุตสาหกรรมจังหวัดทั่วประเทศ เข้าร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบ Zoom Meeting
รองปลัดฯ ณัฏฐิญา กล่าวถึงแนวทางการแบ่งส่วนราชการภายในกรม มีอยู่ 2 กรณี คือ 1 การมอบอำนาจการแบ่งส่วนราชการภายในกรม โดยไม่เพิ่มจำนวนกอง ซึ่งประกอบด้วย 1) การจัดโครงสร้างส่วนราชการระดับกองโดยไม่เพิ่มจำนวนกองในภาพรวมของส่วนราชการ ตามกฎกระทรวง 2) การจัดหน่วยงานของราชการบริหารส่วนกลางที่ตั้งในภูมิภาคใหม่ โดยไม่เพิ่มจำนวนหน่วยงาน และ 3) การจัดหน่วยงานในต่างประเทศใหม่ โดยไม่เพิ่มจำนวนหน่วยงาน ส่วนกรณีที่ 2 การเสนอจัดตั้งหน่วยงานเพิ่มใหม่ สำหรับแนวทางการขอเสนอการปรับปรุงบทบาท ภารกิจ และโครงสร้าง ของ สปอ.ในครั้งนี้ ได้เตรียมข้อเสนอการปรับปรุงโครงสร้างของ สปอ. เพื่อให้ครอบคลุมภารกิจและขอบเขตความรับผิดชอบของ สปอ. ที่มีหน่ายงานอยู่ทั่วประเทศ ดังนั้น เพื่อให้โครงสร้างของ สปอ. ครอบคลุมภารกิจและเป็นเหตุเป็นผล จึงได้มอบหมายให้หน่วยงานต่าง ๆ ใน สปอ.ที่เกี่ยวข้อง ดำเนินการจัดทำรายละเอียดภาระหน้าที่ของหน่วยงานและกำหนดอัตรากำลังให้ชัดเจน สำหรับเป็นข้อมูลประกอบการพิจารณาปรับโครงสร้างของ สปอ. ต่อไป

ที่มา : https://www.thaigov.go.th/news/contents/details/71565