รัฐบาลไทย-ข่าวทำเนียบรัฐบาล-ชี้แจงข้อเท็จจริง กรณีสื่อมวลชนเสนอข่าว “สำนักเลขาธิการนายกรัฐมนตรี ได้แจ้งเลื่อนพิธีรับพระบรมราชโองการโปรดเกล้าฯ แต่งตั้งนายกรัฐมนตรี คนที่ 30” 


วันพุธที่ 23 สิงหาคม 2566
23/08/2566
พิมพ์
ชี้แจงข้อเท็จจริง กรณีสื่อมวลชนเสนอข่าว “สำนักเลขาธิการนายกรัฐมนตรี ได้แจ้งเลื่อนพิธีรับพระบรมราชโองการโปรดเกล้าฯ แต่งตั้งนายกรัฐมนตรี คนที่ 30”
สำนักโฆษก สำนักเลขาธิการนายกรัฐมนตรี ชี้แจงข้อเท็จจริง กรณีสื่อมวลชนเสนอข่าว “สำนักเลขาธิการนายกรัฐมนตรี ได้แจ้งเลื่อนพิธีรับพระบรมราชโองการโปรดเกล้าฯ แต่งตั้งนายกรัฐมนตรี คนที่ 30”
ตามที่สื่อมวลชนได้เสนอข่าวว่า “สำนักเลขาธิการนายกรัฐมนตรี ได้แจ้งเลื่อนพิธีรับพระบรมราชโองการโปรดเกล้าฯ แต่งตั้งนายกรัฐมนตรี คนที่ 30” นั้น
สำนักโฆษก สำนักเลขาธิการนายกรัฐมนตรี ขอเรียนชี้แจงข้อเท็จจริงดังนี้
ในเบื้องต้น สำนักเลขาธิการนายกรัฐมนตรี ได้ประสานกับสถานีโทรทัศน์รวมการเฉพาะกิจ เพื่อเตรียมความพร้อมสำหรับการเผยแพร่พิธีรับพระบรมราชโองการโปรดเกล้าฯ โดยในชั้นนี้ ยังอยู่ในขั้นตอนประธานรัฐสภานำความขึ้นกราบบังคมทูลฯ และเมื่อได้ทราบกำหนดการอย่างเป็นทางการ จะแจ้งให้สืื่อมวลชนทราบในโอกาสแรก
ทั้งนี้ ไม่ได้มีการ “เลื่อนพิธี” แต่อย่างใด จึงขอเรียนแจ้งและขอความร่วมมือสื่อมวลชนทุกท่านด้วยความขอบคุณยิ่ง

ที่มา : https://www.thaigov.go.th/news/contents/details/71568