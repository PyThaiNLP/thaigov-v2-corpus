รัฐบาลไทย-ข่าวทำเนียบรัฐบาล-​รองปลัดเศรษฐเกียรติฯ ร่วมถ่ายทอดประสบการณ์ในการทำงาน แก่ผู้เข้ารับการอบรม หลักสูตร ผู้นำในวันพรุ่งนี้ (Leaders for Tomorrow) 


วันพุธที่ 23 สิงหาคม 2566
​รองปลัดเศรษฐเกียรติฯ ร่วมถ่ายทอดประสบการณ์ในการทำงาน แก่ผู้เข้ารับการอบรม หลักสูตร ผู้นำในวันพรุ่งนี้ (Leaders for Tomorrow)
​รองปลัดเศรษฐเกียรติฯ ร่วมถ่ายทอดประสบการณ์ในการทำงาน แก่ผู้เข้ารับการอบรม หลักสูตร ผู้นำในวันพรุ่งนี้ (Leaders for Tomorrow)
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับเชิญเป็นวิทยากรบรรยายพิเศษ ในหัวข้อ ถ่ายทอดประสบการณ์ในการทำงาน ในการอบรม หลักสูตร ผู้นำในวันพรุ่งนี้ (Leaders for Tomorrow) ณ ห้องประชุมกระทรวงเกษตรและสหกรณ์ 134-135
สำหรับหลักสูตร ผู้นำในวันพรุ่งนี้ (Leaders for Tomorrow) เป็นหลักสูตรที่จัดขึ้นเพื่อเป็นการเตรียมความพร้อมกำลังคนในการก้าวขึ้นไปสู่ตำแหน่งนักบริหาร ที่มีสมรรถนะทางการบริหารจัดการที่ดี สามารถวิเคราะห์ข้อมูลที่มีความแตกต่างและซับซ้อน มีมุมมองและวิสัยทัศน์ เชิงยุทธศาสตร์ รวมทั้งมีความพร้อมที่จะใช้กระบวนการทำงานแบบใหม่ สามารถสร้างแรงจูงใจให้ทีมงานและประสานการบริหาร และส่งเสริมความร่วมมือของบุคลากรภายในและเครือข่ายการทำงานภายนอกให้มากยิ่งขึ้น โดยมีผู้เข้าอบรมเป็นบุคลากรในสังกัดกระทรวงเกษตรและสหกรณ์ จำนวน 52 คน
ทั้งนี้ รองปลัดกระทรวงเกษตรและสหกรณ์ ได้เสนอแนวคิดของการเป็นผู้นำยุคใหม่ ภายใต้แนวคิดการเป็นผู้นำที่รับมือได้ดีกับความท้าทายแบบ VUCA ซึ่งเป็นสภาวะความผันผวน ความไม่แน่นอน ความซับซ้อน ยุ่งเหยิง และความคลุมเครือ และเมื่อโลกเข้าสู่โลกยุคใหม่หลังการระบาดของไวรัสใหญ่ไปทั่วโลก จึงได้เกิดแนวทางใหม่ที่เรียกว่า BANI ซึ่งอธิบายถึงแนวทางการเตรียมตัวของผู้เข้าอบรมที่จะต้องเผชิญ คือ การเสริมความแข็งแกร่งให้กับทีม การสร้างวัฒนธรรมการทำงานเป็นทีม สร้างองค์ความรู้ใหม่ ๆ เพื่อค้นหาคำตอบสำหรับปัญหาใหม่ที่เกิดขึ้น เช่น การใช้เทคโนโลยี ปัญญาประดิษฐ์ Big DATA เข้ามาช่วยในการทำงาน และบางครั้งการวางแผนระยะยาวอย่างละเอียดอาจไม่สมเหตุสมผลอีกต่อไป

ที่มา : https://www.thaigov.go.th/news/contents/details/71563