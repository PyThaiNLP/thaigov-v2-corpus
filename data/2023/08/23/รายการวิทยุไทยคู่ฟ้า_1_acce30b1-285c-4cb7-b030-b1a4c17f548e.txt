รัฐบาลไทย-ข่าวทำเนียบรัฐบาล-ไทยได้อันดับความสามารถในการแข่งขัน IMD ดีขึ้นทุกเกณฑ์ตัวชี้วัด 4 กลุ่ม


วันพุธที่ 23 สิงหาคม 2566
23/08/2566
พิมพ์
ไทยได้อันดับความสามารถในการแข่งขัน IMD ดีขึ้นทุกเกณฑ์ตัวชี้วัด 4 กลุ่ม
วันพุธที่ 2 สิงหาคม 2566
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรี รับทราบผลการจัดอันดับความสามารถในการแข่งขันของไทย
โดยสถาบันการจัดการนานาชาติ IMD ปี 2566 ไทยอยู่ในลำดับที่ 30 ของโลก จากทั้งหมด 64 เขตเศรษฐกิจ
ดีขึ้นจากลำดับที่ 33 ในปีที่ผ่านมา และเป็นลำดับที่ 3 ในภูมิภาคอาเซียน
โดยผลการจัดอันดับปัจจัยหลักตามเกณฑ์ตัวชี้วัด 4 กลุ่ม ดีขึ้นทุกด้าน ได้แก่ ด้านสมรรถนะทางเศรษฐกิจ
ได้ลำดับที่ 16 จากเดิม 34 ด้านประสิทธิภาพภาครัฐ ได้ลำดับที่ 24 จากเดิม 31 ด้านประสิทธิภาพภาคธุรกิจ
ได้ลำดับที่ 23 จากเดิม 30 และด้านโครงสร้างพื้นฐาน ได้ลำดับที่ 43 จากเดิม 44
เป็นผลจากการปรับตัวดีขึ้นในหลายด้าน เช่น ค้าการลงทุน การใช้จ่ายภาครัฐ ประสิทธิภาพของผู้ประกอบการ
และโครงสร้างพื้นฐานทางเทคโนโลยีที่สนองต่อความต้องการของภาคธุรกิจ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/71569