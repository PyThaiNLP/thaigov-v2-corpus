รัฐบาลไทย-ข่าวทำเนียบรัฐบาล-ดีอีเอส เปิดผลการสำรวจ Thailand Digital Outlook ปีที่ 5 เน้นย้ำการพัฒนาดิจิทัลของไทย มุ่งเป้าทัดเทียมนานาประเทศ


วันจันทร์ที่ 28 สิงหาคม 2566
ดีอีเอส เปิดผลการสำรวจ Thailand Digital Outlook ปีที่ 5 เน้นย้ำการพัฒนาดิจิทัลของไทย มุ่งเป้าทัดเทียมนานาประเทศ
ดีอีเอส เปิดผลการสำรวจ Thailand Digital Outlook ปีที่ 5 เน้นย้ำการพัฒนาดิจิทัลของไทย มุ่งเป้าทัดเทียมนานาประเทศ
วันนี้ (28 ส.ค. 66) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดงานสัมมนาเพื่อเผยแพร่ผลการศึกษาโครงการศึกษา Thailand Digital Outlook ประจำปี พ.ศ.2566 จัดงานโดยสำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) ทั้งนี้ การสำรวจพบคนไทยมีการทำกิจกรรมดิจิทัลเพิ่มสูงขึ้น โดยเป้าหมายต่อไปในการขับเคลื่อนและพัฒนาดิจิทัลเพื่อเศรษฐกิจและสังคม ต้องเพิ่มความเท่าเทียม(Digital Inclusion) ให้กับประชาชนเพื่อยกระดับคุณภาพชีวิต รวมถึงการปรับเปลี่ยนของภาครัฐสู่รัฐบาลดิจิทัล ซึ่งสามารถนำนโยบายการพัฒนาดิจิทัลของประเทศจาก Thailand Digital Outlook ไปปฏิบัติและร่วมกันขับเคลื่อนเศรษฐกิจและสังคมดิจิทัลของไทย ให้สามารถพัฒนาทัดเทียมได้กับนานาประเทศ โดยมี นายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) เข้าร่วม ณ โรงแรมอัศวิน แกรนด์ คอนเวนชั่น กรุงเทพฯ
__________________________

ที่มา : https://www.thaigov.go.th/news/contents/details/71757