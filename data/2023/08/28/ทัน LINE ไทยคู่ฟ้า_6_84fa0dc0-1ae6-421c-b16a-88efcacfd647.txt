รัฐบาลไทย-ข่าวทำเนียบรัฐบาล-เสริมแกร่งสมุนไพรไทย ใช้การวิจัยปูทาง ตั้งเป้ามูลค่าตลาด ทะลุแสนล้านบาท ภายในปี 70


วันจันทร์ที่ 28 สิงหาคม 2566
เสริมแกร่งสมุนไพรไทย ใช้การวิจัยปูทาง ตั้งเป้ามูลค่าตลาด ทะลุแสนล้านบาท ภายในปี 70
.....
ศูนย์วิจัยกสิกรไทย คาดการณ์ว่าธุรกิจเกี่ยวกับ Health and Wellness ที่นำสมุนไพรไปใช้เป็นวัตถุดิบ จะเติบโตด้วยอัตราเฉลี่ย 6.5% ต่อปี และถึง 16.6 หมื่นล้านเหรียญสหรัฐ ภายในปี 2573 ความได้เปรียบของไทยคือมีวัตถุดิบสมุนไพรกว่า 1,800 ชนิด ที่สามารถนำไปใช้ประโยชน์เชิงอุตสาหกรรมได้ และพร้อมผลักดันให้มีมูลค่าในตลาดโลก สำหรับการบริโภคในประเทศ ปี 2565 มีมูลค่า 5.2 หมื่นล้านบาท ตั้งเป้าหมายปี 2570 ให้ขนาดตลาดวัตถุดิบและผลิตภัณฑ์สมุนไพรไทยเพิ่มขึ้นถึงกว่า 1 แสนล้านบาท
.
เขตนวัตกรรมระเบียงเศรษฐกิจพิเศษภาคตะวันออก (EECi) ร่วมกับสำนักงานพัฒนาวิทยาศาสตร์และเทคโนโลยีแห่งชาติ นำงานวิจัยการพัฒนาการผลิตพืชสมุนไพร 5 ชนิด คือ บัวบก ขมิ้นชัน กระชายดำ ฟ้าทะลายโจร และกะเพรา มาเพิ่มเสถียรภาพและคุณภาพทางการผลิต พร้อมเชื่อมโยงผู้ประกอบการที่เกี่ยวข้อง เพื่อพัฒนาอุตสาหกรรมสมุนไพรด้วยงานวิจัยเกษตรสมัยใหม่ รวมถึงมีการผลักดันนโยบาย เช่น แผนปฏิบัติการด้านสมุนไพรแห่งชาติ เพื่อส่งเสริมความเชื่อมั่นในการใช้สมุนไพร เพิ่มขีดความสามารถในการแข่งขันในตลาดทั้งในและต่างประเทศอย่างต่อเนื่องและเป็นระบบ
.
ผู้ประกอบการสมุนไพร และผู้ประกอบการที่เกี่ยวข้อง สนใจพัฒนาสมุนไพรด้วยงานวิจัยด้านเกษตรสมัยใหม่ สอบถามเพิ่มเติมได้ที่ ฝ่ายพัฒนาธุรกิจเทคโนโลยีชีวภาพ โทร 0-2564-6700 ต่อ 3305
.
อ่านเพิ่มเติม คลิก >> https://www.thaigov.go.th/news/contents/details/71719
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71768