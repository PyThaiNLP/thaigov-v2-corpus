รัฐบาลไทย-ข่าวทำเนียบรัฐบาล-สธ. ขยายแล็บตรวจคัดกรอง 24 โรคหายากในเด็กแรกเกิด ฟรี! ลดความพิการ - เสียชีวิต


วันจันทร์ที่ 28 สิงหาคม 2566
สธ. ขยายแล็บตรวจคัดกรอง 24 โรคหายากในเด็กแรกเกิด ฟรี! ลดความพิการ - เสียชีวิต
.....
กระทรวงสาธารณสุข (สธ.) ขยายสิทธิประโยชน์ตรวจคัดกรองโรคพันธุกรรมเมตาบอลิก ด้วยเครื่อง Tandem Mass spectrometry ในทารกแรกเกิดไทยทุกคนให้ครอบคลุมทั่วทุกภูมิภาค เนื่องจากโรคพันธุกรรมเมตาบอลิก เป็นโรคหายาก เกิดจากยีนที่กำหนดเอนไซม์เพื่อการทำงานของเซลล์มีความบกพร่อง ส่งผลต่อสมองทำให้เด็กทารกแรกเกิดเจ็บป่วยรุนแรง สมองพิการ ปัญญาอ่อนไปจนถึงเสียชีวิต โดยทารกที่ป่วยมักพบประวัติพ่อแม่แต่งงานในเครือญาติ ชาวเขา ชาวเกาะ ดังนั้น การตรวจคัดกรองอย่างรวดเร็วภายใน 24-72 ชั่วโมงหลังคลอด จะทำให้การรักษามีประสิทธิภาพสูงขึ้น
.
ซึ่งเครื่อง Tandem Mass spectrometry เป็นเทคโนโลยีล่าสุดที่มีประสิทธิภาพสูง เนื่องจากในการตรวจ 1 ครั้ง เมื่อเด็กอายุครบ 48 ชั่วโมง จะสามารถตรวจคัดกรองโรคได้ถึง 40 โรค และเป็นโรคหายากถึง 24 โรค
.
เป้าหมายของการคัดกรองทารกแรกเกิดคือ “ตรวจเร็ว รู้เร็ว รักษาง่าย ผลการรักษาดี สติปัญญาดี” หากพบเด็กที่ผลการตรวจคัดกรองผิดปกติได้เร็ว จะสามารถติดตามเด็กให้กลับเข้ามารับการรักษาได้เร็ว ซึ่งจะช่วยลดการสูญเสียชีวิตจากโรคที่มีความรุนแรง เพื่อให้เด็กมีสุขภาพดีมี คุณภาพชีวิตที่ดี สติปัญญาดี อีกทั้งยังช่วยให้ประเทศลดค่าใช้จ่ายในการดูแลรักษาพยาบาลในแต่ละปีด้วย
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
เสริมแกร่งสมุนไพรไทย ใช้การวิจัยปูทาง ตั้งเป้ามูลค่าตลาด ทะลุแสนล้านบาท ภายในปี 70
เตรียมตำแหน่งงานรองรับ “ฤดูท่องเที่ยว High Season” สนใจสมัครงานที่ “ไทยมีงานทำ.doe.go.th”
เร่งเก็บกักน้ำช่วงปลายฤดูฝน รองรับปรากฏการณ์เอลนีโญ
หนุนชายไทยอายุ 45-75 ปี ตรวจคัดกรอง “มะเร็งต่อมลูกหมาก” พบได้เร็ว รักษาได้ทัน โอกาสหายสูง
เปิดรายงานสถานการณ์ส่งออกครึ่งแรก ปี 66

ที่มา : https://www.thaigov.go.th/news/contents/details/71733