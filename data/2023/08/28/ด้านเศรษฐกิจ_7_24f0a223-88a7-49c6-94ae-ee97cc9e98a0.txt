รัฐบาลไทย-ข่าวทำเนียบรัฐบาล-รองปลัด 'พีรพันธ์' ประชุมจัดทำแผนปฏิบัติการโครงการ “รักษ์น้ำเพื่อพระแม่ของแผ่นดิน” ระยะที่ 4 (พ.ศ. 2567 - 2570)


วันจันทร์ที่ 28 สิงหาคม 2566
รองปลัด 'พีรพันธ์' ประชุมจัดทำแผนปฏิบัติการโครงการ “รักษ์น้ำเพื่อพระแม่ของแผ่นดิน” ระยะที่ 4 (พ.ศ. 2567 - 2570)
รองปลัด 'พีรพันธ์' ประชุมจัดทำแผนปฏิบัติการโครงการ “รักษ์น้ำเพื่อพระแม่ของแผ่นดิน” ระยะที่ 4 (พ.ศ. 2567 - 2570)
เมื่อวันที่ 25 สิงหาคม 2566 นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมเพื่อจัดทำแผนปฏิบัติการโครงการ “รักษ์น้ำเพื่อพระแม่ของแผ่นดิน” ระยะที่ 4 (พ.ศ. 2567 - 2570)  ซึ่งจัดขึ้นโดยสถาบันวิจัยและพัฒนาพื้นที่สูง (องค์การมหาชน)(สวพส.) มีผู้แทนหน่วยงานในสังกัดกระทรวงเกษตรและสหกรณ์ (ส่วนกลาง และส่วนภูมิภาค) และสำนักงานเกษตรและสหกรณ์จังหวัดที่เกี่ยวข้อง จำนวน 7 จังหวัด (11 ลุ่มน้ำ) ประกอบด้วย จังหวัด เชียงใหม่ (ลุ่มน้ำแม่หาด และปิงน้อย) เชียงราย (ลุ่มน้ำแม่คำ) พิษณุโลก (ลุ่มน้ำภาค) อุตรดิตถ์ (ลุ่มน้ำลี) เลย (ลุ่มน้ำหมัน) น่าน (ลุ่มน้ำขุนน่าน) และแม่ฮ่องสอน (ลุ่มน้ำของ ปาย แม่สะงา และแม่สะมาด) เข้าร่วม ณ โรงแรมเซ็นทารา ริเวอร์ไซด์ จังหวัดเชียงใหม่ โดยในช่วงเช้า หน่วยงานและเกษตรกรต้นแบบ ได้มีการนำเสนอสรุปภาพรวมผลการดำเนินงานโครงการที่ผ่านมา และการถอดบทเรียนโครงการ และสำหรับในช่วงบ่าย เป็นการระดมความคิดเห็น เพื่อประกอบการทบทวน/จัดทำ ร่างแผนปฏิบัติการโครงการ “รักษ์น้ำเพื่อพระแม่ของแผ่นดิน” ระยะที่ 4 (พ.ศ. 2567 - 2570)
ทั้งนี้ รองปลัดกระทรวงเกษตรและสหกรณ์ ได้ให้ข้อแนะนำแก่หน่วยงาน ในเรื่องวิธีการทำงาน วิธีการออกแบบโครงการ วิธีการเพิ่มประสิทธิภาพการบริหารจัดการ ภายใต้ข้อจำกัด และความท้าทาย พร้อมทั้ง มอบนโยบาย/กรอบทิศทางการขับเคลื่อนโครงการ โดยเน้นย้ำ
1) การใช้ข้อมูลทางวิทยาศาสตร์ สังคม ประกอบการวางแผนจัดทำโครงการ
2)  การเกษตรบนพื้นที่สูงมีข้อจำกัดที่เพิ่มขึ้นในระยะยาว
3) ทีมทำงานในทุกระดับ มีทัศนคติ พฤติกรรม ทักษะ ที่หนุนเสริมหลักความยั่งยืน
4) ทีมทำงานต้องเรียนรู้การเปลี่ยนแปลงของเศรษฐกิจและการตลาดสินค้าเกษตร เพื่ออนาคตที่ดีกว่า
และ 5) โครงการต้องสะท้อนเป้าหมาย ตัวชี้วัด แผนปฏิบัติการ ระยะที่ 4

ที่มา : https://www.thaigov.go.th/news/contents/details/71739