รัฐบาลไทย-ข่าวทำเนียบรัฐบาล-เปิดรายงานสถานการณ์ส่งออกครึ่งแรก ปี 66


วันจันทร์ที่ 28 สิงหาคม 2566
เปิดรายงานสถานการณ์ส่งออกครึ่งแรก ปี 66
.....
กระทรวงพาณิชย์ (พณ.) รายงานสถานการณ์การส่งออกของไทยช่วงครึ่งแรกของปี 66 หดตัวลง 5.4% เนื่องจากภาวะเศรษฐกิจของประเทศคู่ค้าซบเซา การส่งออกเดือน มิ.ย.66 มีมูลค่าราว 848,927 ล้านบาท หดตัว 6.4% แต่ยังคงมีปัจจัยบวกจากค่าเงินบาทที่อ่อนค่าและกระแสความมั่นคงทางอาหารทำให้การส่งออกสินค้าบางรายการขยายตัว ซึ่งช่วยเพิ่มความสามารถในการแข่งขันของผู้ส่งออกได้ในระยะนี้
.
การส่งออกสินค้าที่ขยายตัว 2 ประเภทหลัก :
1. สินค้าภาคอุตสาหกรรม ขยายตัวสูงสุด 68.7% เช่น อุปกรณ์กึ่งตัวนำ ทรานซิสเตอร์ ไดโอด หม้อแปลงไฟฟ้า ส่วนประกอบ เครื่องประดับ (ไม่รวมทองคำ) เครื่องใช้สำหรับเดินทาง แผงวงจรไฟฟ้า รถยนต์ อุปกรณ์ และส่วนประกอบ
2. สินค้าภาคการเกษตร ขยายตัวสูงสุด 31.4% เช่น น้ำตาลทราย ผลไม้สด ไอศกรีม ไก่แช่แข็ง และเครื่องดื่ม
.
คาดว่า การส่งออกในช่วงครึ่งปีหลังมีแนวโน้มฟื้นตัวอย่างค่อยเป็นค่อยไป เนื่องจากปัจจัยสำคัญ ดังนี้
>> การเร่งเปิดตลาดศักยภาพเพื่อกระจายความเสี่ยงและลดผลกระทบจากการชะลอตัวของตลาดส่งออกหลัก
>> เงินบาทที่มีแนวโน้มอ่อนค่าต่อเนื่องซึ่งเป็นผลดีต่อผู้ประกอบการส่งออกสินค้าของไทย
>> ความกังวลต่อการขาดแคลนอาหารของทั่วโลกอาจผลักดันให้มูลค่าการส่งออกสินค้าเกษตรเพิ่มขึ้น
.
ทั้งนี้ เพื่อส่งเสริมการส่งออกของไทย ที่ผ่านมาได้มีการจัดกิจกรรมแสดงสินค้าและเจรจาธุรกิจทั้งในและต่างประเทศ รวมทั้งผลักดันการเปิดจุดผ่านแดนถาวรไทย-ประเทศเพื่อนบ้านให้กลับมาเปิดทำการปกติ เพื่ออำนวยความสะดวกทางด้านการขนส่งสินค้าและสร้างโอกาสให้ผู้ประกอบการไทยขยายตลาดไปยังประเทศเพื่อนบ้าน
.
อ่านเพิ่มเติม คลิก >>https://www.thaigov.go.th/news/contents/details/71598
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71731