รัฐบาลไทย-ข่าวทำเนียบรัฐบาล-เห็นชอบร่างกฎกระทรวงควบคุมอาคารเพิ่มความปลอดภัยแก่ประชาชน


วันจันทร์ที่ 28 สิงหาคม 2566
เห็นชอบร่างกฎกระทรวงควบคุมอาคารเพิ่มความปลอดภัยแก่ประชาชน
วันพุธที่ 16 สิงหาคม 2566
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรี เห็นชอบร่างกฎกระทรวง ซึ่งออกตามความใน พ.ร.บ.ควบคุมอาคาร พ.ศ.2522
เพื่อปรับปรุงข้อกำหนดบางประการด้านระบบความปลอดภัยเกี่ยวกับอัคคีภัย เช่น ระบบสัญญาณตรวจจับ
สัญญาณแจ้งเตือน เพิ่มเติมเรื่องการอุดปิดล้อมช่องท่อและช่องว่างระหว่างท่อที่ผ่านพื้นหรือผนัง
และกำหนดให้มีการกั้นแยกบางส่วนของอาคารโดยมีอัตราการทนไฟไม่น้อยกว่า 1
ชั่วโมงเพื่อป้องกันไม่ให้ควันไฟและไฟลุกลาม
รวมถึงกำหนดเกี่ยวกับแบบและจำนวนของห้องน้ำและห้องส้วมให้สอดคล้องกับลักษณะการใช้งานของอาคาร
แต่ละประเภทโดยการเดินทางสู่ห้องน้ำต้องไม่ผ่านพื้นที่ห้องครัวและไม่มีสิ่งกีดขวาง
เพื่อให้อาคารที่จะก่อสร้างขึ้นใหม่มีความเหมาะสมและปลอดภัยในการใช้งานตามมาตรฐานสากล
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/71751