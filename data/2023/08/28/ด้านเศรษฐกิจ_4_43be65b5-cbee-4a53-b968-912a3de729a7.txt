รัฐบาลไทย-ข่าวทำเนียบรัฐบาล-รองปลัดฯ ณัฏฐิญา Upskill เจ้าหน้าที่ MIND มุ่งวิเคราะห์ต้นทุนการดำเนินงาน ตั้งเป้าบริหารจัดการงบประมาณให้คุ้มค่าเต็มประสิทธิภาพ 


วันจันทร์ที่ 28 สิงหาคม 2566
28/08/2566
พิมพ์
รองปลัดฯ ณัฏฐิญา Upskill เจ้าหน้าที่ MIND มุ่งวิเคราะห์ต้นทุนการดำเนินงาน ตั้งเป้าบริหารจัดการงบประมาณให้คุ้มค่าเต็มประสิทธิภาพ
รองปลัดกระทรวงอุตสาหกรรม ณัฏฐิญา Upskill เจ้าหน้าที่ MIND มุ่งวิเคราะห์ต้นทุนการดำเนินงาน ตั้งเป้าบริหารจัดการงบประมาณให้คุ้มค่าเต็มประสิทธิภาพ
วันที่ 25 สิงหาคม 2566 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานในพิธีเปิดการฝึกอบรมเชิงปฏิบัติการ
หลักสูตรการวิเคราะห์ต้นทุนกิจกรรม (Activities Base Budget: ABB) โดยมีนางสาวสุนีย์ โสภณ ผู้อำนวยการกองบริหารทรัพยากรบุคคล เป็นผู้กล่าวรายงาน และมี รศ.ดร.เกรียงไกร บุญเลิศอุทัย เป็นวิทยากร พร้อมด้วยผู้เข้าร่วมสัมมนาจากส่วนกลางและส่วนภูมิภาค กว่า 50 คน เข้าร่วม ณ โรงแรมสวิสโซเทล กรุงเทพฯ รัชดา
รองปลัดฯ ณัฏฐิญา กล่าวว่าหลักสูตรการฝึกอบรมในครั้งนี้ เป็นหลักสูตรที่มีความจำเป็นและเกี่ยวข้องกับการจัดทำคำของบประมาณ และการบริหารจัดการงบประมาณที่ได้รับ เนื่องจากที่ผ่านมา สปอ. ประสบปัญหาด้านการบริหารจัดการด้านการเงิน การกำหนดต้นทุนกิจกรรมที่เหมาะสม และการประมาณค่าใช้จ่ายที่จำเป็นต้องใช้ในการดำเนินงานจริง เช่น การวิเคราะห์งานและต้นทุนของการตรวจติดตามโรงงานอุตสาหกรรมของ สอจ. ค่าวัสดุและอุปกรณ์ ค่าสาธารณูปโภค เป็นต้น ซึ่งหลักสูตรนี้จะช่วยให้ทุกหน่วยงานมีการวางแผนและควบคุมค่าใช้จ่ายในการดำเนินกิจกรรมต่าง ๆ เริ่มตั้งแต่การวางแผนของบประมาณ การคำนวณต้นทุนกิจกรรม การบริหารจัดการทางการเงิน และการลดต้นทุนให้เหมาะสมกับสภาพแวดล้อมของแต่ละพื้นที่ ซึ่งจะนำไปสู่การบริหารจัดการทรัพยากรที่มีอยู่อย่างมีประสิทธิภาพและเกิดประโยชน์สูงสุดต่อหน่วยงาน

ที่มา : https://www.thaigov.go.th/news/contents/details/71734