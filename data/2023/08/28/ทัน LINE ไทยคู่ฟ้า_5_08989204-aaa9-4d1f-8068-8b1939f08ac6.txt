รัฐบาลไทย-ข่าวทำเนียบรัฐบาล-เตรียมตำแหน่งงานรองรับ “ฤดูท่องเที่ยว High Season” สนใจสมัครงานที่ “ไทยมีงานทำ.doe.go.th”


วันจันทร์ที่ 28 สิงหาคม 2566
เตรียมตำแหน่งงานรองรับ “ฤดูท่องเที่ยว High Season” สนใจสมัครงานที่ “ไทยมีงานทำ.doe.go.th”
.....
กรมการจัดหางานเผยว่า ช่วงใกล้เดือน พ.ย. – เม.ย. ซึ่งเป็นฤดูกาลท่องเที่ยวนั้น สถานประกอบการต่าง ๆ กำลังเตรียมแผนรองรับนักท่องเที่ยวที่มีจำนวนเพิ่มขึ้น
.
ถือว่าเป็น “โอกาสดี” ของแรงงานภาคบริการด้านท่องเที่ยวและโรงแรม หรือผู้มีทักษะ/ประสบการณ์ด้านงานบริการ รวมทั้ง “ผู้จบการศึกษาใหม่” และผู้ที่กำลังมองหางาน เนื่องจากสถานประกอบการกลุ่มนี้ กำลังต้องการรับสมัครแรงงานจำนวนมาก
.
ที่ผ่านมา กรมการจัดหางานได้ “สำรวจความต้องการแรงงานภาคบริการ” จากสถานประกอบการในเมืองท่องเที่ยวต่าง ๆ เช่น ชลบุรี ภูเก็ต เชียงใหม่ เป็นต้น พบว่าได้แจ้งความต้องการผ่านระบบ “ไทยมีงานทำ” แล้ว จำนวน 5,305 อัตรา
.
โดยมีตำแหน่งงานที่ต้องการ คือ บริกร พ่อครัว พนักงานดูแลลูกค้า แม่บ้าน และพนักงานต้อนรับ คาดว่ายิ่งใกล้ช่วง High Season สถานประกอบการจะมีความต้องการแรงงานเพิ่มขึ้นอีกจำนวนมาก
.
ผู้สนใจสามารถ “ค้นหาตำแหน่งงานและสมัครงาน” ได้ด้วยตนเองที่:
• เว็บไซต์ ไทยมีงานทำ.doe.go.th
• แอปพลิเคชัน “ไทยมีงานทำ”
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71753