รัฐบาลไทย-ข่าวทำเนียบรัฐบาล-รองโฆษกฯ “ไตรศุลี” เชิญชวนคนไทยร่วมงาน “Sound of Sisaket 2023” มัดรวมกิจกรรมสร้างสรรค์กระตุกไอเดียผ่านเสียงดนตรี ศิลปะและงานคราฟท์ บอกเล่าศักยภาพพื้นที่จากภูมิปัญญาคนไทย 4 เผ่า


วันพฤหัสบดีที่ 24 สิงหาคม 2566
24/08/2566
พิมพ์
รองโฆษกฯ “ไตรศุลี” เชิญชวนคนไทยร่วมงาน “Sound of Sisaket 2023” มัดรวมกิจกรรมสร้างสรรค์กระตุกไอเดียผ่านเสียงดนตรี ศิลปะและงานคราฟท์ บอกเล่าศักยภาพพื้นที่จากภูมิปัญญาคนไทย 4 เผ่า
รองโฆษกฯ “ไตรศุลี” เชิญชวนคนไทยร่วมงาน “Sound of Sisaket 2023” มัดรวมกิจกรรมสร้างสรรค์กระตุกไอเดียผ่านเสียงดนตรี ศิลปะและงานคราฟท์ บอกเล่าศักยภาพพื้นที่จากภูมิปัญญาคนไทย 4 เผ่า
วันที่ 24 สิงหาคม 2566 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า เศรษฐกิจสร้างสรรค์เป็นนโยบายที่รัฐบาลให้ความสำคัญ มีสำนักงานส่งเสริมเศรษฐกิจสร้างสรรค์ (องค์การมหาชน) (สศส.) หรือ CEA หน่วยงานภายใต้สำนักนายกรัฐมนตรีเป็นหน่วยงานขับเคลื่อนหลัก ซึ่งการทำงานของ สศส. ได้กระตุ้นให้หลายพื้นที่จัดกิจกรรมสร้างสรรค์ผลงานจากทุนทางวัฒนธรรมในพื้นที่แปลงไปสู่การขับเคลื่อนเศรษฐกิจ บริการ การท่องเที่ยวในท้องถิ่นทั่วประเทศ
ทั้งนี้ ระหว่างวันที่ 25-27 ส.ค. 66 นี้จะมีงาน “Sound of Sisaket 2023” จัดโดยความร่วมมือของ หอการค้าจังหวัดศรีสะเกษ เทศบาลเมืองศรีสะเกษ สภาวัฒนธรรมจังหวัดศรีสะเกษและเครือข่ายธุรกิจเอกชน  โดยจัดขึ้น ณ ณ ย่านวงเวียนแม่ศรี ถนนราชการรถไฟ อำเภอเมือง จังหวัดศรีสะเกษ โดยภายในงานจะมีการรวมผลงานสร้างสรรค์ด้านดนตรี ศิลปะ และงานฝีมือ ซึ่งทั้งหมดจะเป็นการบอกเล่าถึงศักยภาพทุนทางวัฒนธรรมที่สั่งสมมายาวนานของคนในพื้นที่ซึ่งประกอบไปด้วยคนไทย 4 ชาติพันธุ์
น.ส.ไตรศุลี กล่าวว่า ขอเชิญชวนคนไทยที่สนไทยงานสร้างสรรค์โดยเฉพาะผลงานดนตรี ศิลปะ เข้าร่วมงานเพื่อพบกับกิจกรรมความรู้จุดประกายไอเดีย กิจกรรมความบันเทิง ตลาดสินค้างานคราฟท์และเวิร์คชอป ใน 4 กิจกรรมหลัก  ได้แก่ การจัดแสดงผลงานและนิทรรศการ (Showcase and Exhibition),  การเสวนา (Talk), ดนตรีและการแสดง (Music and Performing Arts), ตลาดสร้างสรรค์ และเวิร์กช็อป (Creative Market and Workshop)
ภายในงานมีการแนะนำกิจกรรมไฮไลต์ที่ผู้จัดการอยากให้เข้าร่วม  ได้แก่ 1) " Sisaket Music Learning Space" ซึ่งเป็นนิทรรศการศูนย์เรียนรู้เมืองสร้างสรรค์ด้านดนตรี จังหวัดศรีสะเกษ บริเวณโบกี้รถไฟหน้าสถานีรถไฟศรีสะเกษ เพื่อถอดบทเรียนความสำเร็จในการสร้างศิลปินและพาดนตรีแนวทดลองไปสู่กลุ่มผู้ฟังรุ่นใหม่ ของค่ายเพลงในจ.ศรีสะเกษ ที่ปัจจุบันมีกว่า 20 ค่าย สร้างปรากฏการณ์ดนตรีอินดี้ อีสานฟีเวอร์ระดับประเทศ
2) Music Truck XR Project หรือ โครงการรถแห่ XR ซึ่งเป็น 1 ใน 3 ผู้ชนะการการแข่งขัน UNESCO NEWVIEW XR FieldLAB 3)City of Music Talk เสวนา “Sound kug kug - ซาวด์คัก ๆ” ที่ศิลปินรับเชิญจากพื้นที่อื่นเข้าร่วมแลกเปลี่ยนแนวคิดเกี่ยวกับดนตรีแนวทดลอง เพื่อเปิดประสบการณ์ให้ผู้ที่สนใจให้เห็นการสร้างสรรค์ดนตรีรูปแบบใหม่ และเสวนา “ศรีสะเกษเมืองดนตรี: Sisaket City of Music” เพื่อจุดประกายการพัฒนาเมืองสร้างสรรค์ผ่านดนตรีและศิลปะร่วมสมัย และ 4) Music Program มีการแสดงจาก “วงโยธวาทิต” ที่ผ่านการเข้าร่วมประกวดแข่งขันระดับโลก การแสดงจากเยาวชนในพื้นที่จังหวัดศรีสะเกษ การแสดง “สี่เผ่าเล่าใหม่” การเเสดงดนตรีจาก “ชมรมตุ้มโฮม” ที่เกิดจากการรวมตัวของค่ายเพลงอีสานอินดี้กว่า 20 ค่าย ในจังหวัดศรีสะเกษ
สำหรับผู้สนใจเข้าร่วมงานสามารถติดตามข้อมูลกิจกรรม ได้ที่ www.facebook.com/sound.of.sisaket

ที่มา : https://www.thaigov.go.th/news/contents/details/71618