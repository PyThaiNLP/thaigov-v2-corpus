รัฐบาลไทย-ข่าวทำเนียบรัฐบาล-‘ชัยวุฒิ’ แจ้ง google ให้ปิดกั้นแอป Digital Wallet รับเงินดิจิทัล เตือนแอปโจรหลอกให้เงินดิจิทัล อาจดูดเงินหมดบัญชี


วันพฤหัสบดีที่ 24 สิงหาคม 2566
‘ชัยวุฒิ’ แจ้ง google ให้ปิดกั้นแอป Digital Wallet รับเงินดิจิทัล เตือนแอปโจรหลอกให้เงินดิจิทัล อาจดูดเงินหมดบัญชี
‘ชัยวุฒิ’ แจ้ง google ให้ปิดกั้นแอป Digital Wallet รับเงินดิจิทัล เตือนแอปโจรหลอกให้เงินดิจิทัล อาจดูดเงินหมดบัญชี
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า ปัจจุบันมิจฉาชีพได้มีการโฆษณาชวนเชื่อและหลอกลวงให้ประชาชนดาวน์โหลดแอป พลิเคชัน Digital wallet เพื่อรับเงินดิจิทัล จำนวน 10,000 บาท กระทรวงดิจิทัลฯ ได้ทำการตรวจสอบแอปพลิเคชัน ดังกล่าวแล้ว พบว่า เป็นแอปพลิเคชันปลอมที่ มิจฉาชีพหลอกให้ประชาชนเข้าไปโหลดแอปพลิเคชัน จากนั้นจะใช้แอปพลิเคชัน ที่สามารถเข้าถึงมือถือจากภายนอกเข้ามาขโมยถอนเงินจากบัญชีของท่าน ซึ่งขณะนี้กระทรวงดิจิทัลฯ ได้แจ้ง google ให้ปิดกั้นแอป ดังกล่าว โดยจะติดตามตรวจสอบต่อไป
ขอให้ทุกท่านงดเว้น ดาวน์โหลดแอปพลิเคชัน Digital wallet ทุกกรณี หากมีข้อมูลที่ต้องการสอบถามหรือมีเบาะแสเกี่ยวกับพฤติกรรมที่น่าสงสัย หรือได้รับการแจ้งข้อมูลที่ผิดปกติ ผ่านเอสเอ็มเอส หรือทางโทรศัพท์ สามารถแจ้งได้ที่ศูนย์ต่อต้านข่าวปลอม ไลน์ @antifakenewscenter เว็บไซต์ https://www.antifakenewscenter.com ทวิตเตอร์ https://twitter.com/AFNCThailand และโทรสายด่วน GCC 1111 ต่อ 87 ตลอด 24 ชั่วโมง
____________________________

ที่มา : https://www.thaigov.go.th/news/contents/details/71634