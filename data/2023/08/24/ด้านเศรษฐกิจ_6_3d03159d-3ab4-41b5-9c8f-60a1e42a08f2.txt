รัฐบาลไทย-ข่าวทำเนียบรัฐบาล-ธอส. จัดโปรโมชันร่วมงาน Thailand Smart Money สุราษฎร์ธานี ครั้งที่ 9 ลุ้นรับสินเชื่อบ้าน Golden Minute อัตราดอกเบี้ยต่ำ 2 ปีแรกเพียง 2.75% ต่อปี เท่านั้น!!


วันพฤหัสบดีที่ 24 สิงหาคม 2566
24/08/2566
พิมพ์
ธอส. จัดโปรโมชันร่วมงาน Thailand Smart Money สุราษฎร์ธานี ครั้งที่ 9 ลุ้นรับสินเชื่อบ้าน Golden Minute อัตราดอกเบี้ยต่ำ 2 ปีแรกเพียง 2.75% ต่อปี เท่านั้น!!
ธอส. จัดโปรโมชันผลิตภัณฑ์ทางการเงินเอาใจชาวภาคใต้ ในงาน Thailand Smart Money สุราษฎร์ธานี ครั้งที่ 9 จัดขึ้นระหว่างวันที่ 25 - 27 สิงหาคม 2566 ณ เซ็นทรัล สุราษฎร์ธานี
ธนาคารอาคารสงเคราะห์ (ธอส.) จัดโปรโมชันผลิตภัณฑ์ทางการเงินเอาใจชาวภาคใต้ ในงาน Thailand Smart Money สุราษฎร์ธานี ครั้งที่ 9 นำโดย สินเชื่อบ้านอัตราดอกเบี้ยต่ำ ปีที่ 1 เท่ากับ MRR-4.45% ต่อปี (ปัจจุบันเท่ากับ 2.45%) เฉลี่ย 3 ปีแรกเพียง 3.45% (อัตราดอกเบี้ย MRR ของ ธอส.ในปัจจุบันเท่ากับ 6.90% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง และรีไฟแนนซ์ โดยหลักประกันในการยื่นกู้ต้องอยู่ในเขตพื้นที่จังหวัดสุราษฎร์ธานี และพื้นที่ใกล้เคียง จองสิทธิ์ภายในงาน ยื่นกู้ได้ตั้งแต่วันที่ 25 สิงหาคม – 29 กันยายน 2566 และทำนิติกรรมภายในวันที่ 31 ตุลาคม 2566 พิเศษ!! ผู้ที่จองสิทธิ์ยังมีโอกาสได้ลุ้นสินเชื่ออัตราดอกเบี้ยพิเศษช่วง Golden Minute อัตราดอกเบี้ยต่ำ 2 ปีแรกเพียง MRR-4.15% ต่อปี (ปัจจุบันเท่ากับ 2.75% ต่อปี) ในวันอาทิตย์ที่ 27 สิงหาคม 2566 เวลา 15.00 - 15.15 น. (วงเงินมีจำนวนจำกัด) พิเศษ!! ลูกค้าสินเชื่อที่ทำนิติกรรมภายในเวลาที่ธนาคารกำหนดและมีวงเงินทำนิติกรรมสูงสุด 5 อันดับแรก รับของสมนาคุณฟรี ดังนี้ วงเงินสูงสุดอันดับที่ 1-2 รับเครื่องดูดฝุ่น Robot และอันดับที่ 3-5 รับเครื่องชงกาแฟแบบหยดจาก Buono
สลากออมทรัพย์ ธอส. ให้ผลตอบแทนดีโอกาสถูกรางวัลสูง ประกอบด้วย ชุดเกล็ดดาว พลัส หน่วยละ 5,000 บาท ผลตอบแทนหน้าสลาก 0.65% ต่อปี โอกาสลุ้นรางวัลที่ 1 มูลค่า 1 ล้านบาท และรางวัลเลขท้าย 3 ตัว, 2 ตัว และรางวัลเลขสลับเลขท้าย 3 ตัว และ 2 ตัว รวม 24 งวด ชุดพิมานมาศ Plus Phase 2 หน่วยละ 50,000 บาท ผลตอบแทนหน้าสลาก 1.25% ต่อปี พร้อมโอกาสลุ้นรางวัลที่ 1 รางวัลละ 3 ล้านบาท และรางวัลเลขท้าย 4 ตัว, 3 ตัว, 2 ตัว และ 1 ตัวทุกงวด รวม 24 งวด และชุดขาลเพิ่มพูน ปี 2566 หน่วยละ 1,000 บาท ผลตอบแทนหน้าสลาก 1.00% ต่อปี และรับผลตอบแทนผันแปร 0.15% ต่อปี รวมรับผลตอบแทนสูงสุด 1.15% ต่อปี โอกาสลุ้นรางวัลที่ 1 มูลค่า 2 ล้านบาท และรางวัลเลขท้าย 3 ตัว และ 2 ตัวทุกงวด รวม 36 งวด จองสิทธิ์ภายในงานและซื้อสลากได้ระหว่างวันที่ 25 สิงหาคม – 3 กันยายน 2566 ณ สาขา จ.สุราษฎร์ธานี ภูเก็ต พังงา กระบี่ นครศรีธรรมราช ตรัง สตูล พัทลุง ยะลา ปัตตานี นราธิวาส ฉะเชิงเทรา ปราจีนบุรี สระแก้ว ชลบุรี ระยอง จันทบุรี ตราด สมุทรสาคร สมุทรสงคราม นครปฐม ราชบุรี กาญจนบุรี ประจวบคีรีขันธ์ ชุมพร เพชรบุรี ระนอง สระบุรี นครนายก สิงห์บุรี อ่างทอง และสุพรรณบุรี (เงื่อนไขเป็นไปตามที่ธนาคารกำหนด) สำหรับลูกค้าที่จองสิทธิ์และซื้อสลากออมทรัพย์ จำนวนเงินตั้งแต่ 5 แสนบาท แต่ไม่เกิน 2 ล้านบาทต่อรายการ จะได้รับบัตร Starbucks มูลค่า 150 บาท จำนวน 1 ราย ต่อ 1 ใบ ต่อผลิตภัณฑ์ และซื้อจำนวนเงินมากกว่า 2 ล้านบาทขึ้นไปต่อรายการ จะได้รับเซ็ตกล่องสำหรับใส่อาหาร Super Lock มูลค่า 699 บาท จำนวน 1 ราย ต่อ 1 ชุด ต่อผลิตภัณฑ์ หรือจนกว่าของสมนาคุณจะหมด
บ้านมือสอง ธอส. คุณภาพดี ทำเลเด่น คัดพิเศษกว่า 900 รายการ มาจำหน่ายในราคาลดสูงสุด 50% จากราคาประเมิน ราคาต่ำสุดเพียง 98,000 บาท ได้แก่ ทรัพย์ประเภทที่ดินเปล่า ขนาดเนื้อที่ 163 ตารางวา ใน อ.บาเจาะ จ.นราธิวาส พร้อมสิทธิ์รับสินเชื่ออัตราดอกเบี้ยต่ำสุด นานสูงสุดถึง 24 เดือน จองซื้อทรัพย์ภายในงานและวางเงินประกันซื้อทรัพย์รายการละ 5,000 บาท ทั้งนี้ ลูกค้าที่ใช้บริการผลิตภัณฑ์ทางการเงินตามเงื่อนไขและระยะเวลาที่ธนาคารกำหนด จะได้รับของสมนาคุณฟรีอีกมากมาย โดยงาน Thailand Smart Money สุราษฎร์ธานี ครั้งที่ 9 จะจัดขึ้นระหว่างวันที่ 25 - 27 สิงหาคม 2566 ณ เซ็นทรัล สุราษฎร์ธานี สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/71629