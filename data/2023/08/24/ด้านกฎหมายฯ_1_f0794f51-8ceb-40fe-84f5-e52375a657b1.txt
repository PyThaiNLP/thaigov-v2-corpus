รัฐบาลไทย-ข่าวทำเนียบรัฐบาล- กระทรวงยุติธรรม ส่งมอบหนังสือภาษาต่างประเทศ ที่ได้รับการบริจาค ให้กับกรมราชทัณฑ์ และกรมพินิจและคุ้มครองเด็กและเยาวชน


วันพฤหัสบดีที่ 24 สิงหาคม 2566
24/08/2566
พิมพ์
กระทรวงยุติธรรม ส่งมอบหนังสือภาษาต่างประเทศ ที่ได้รับการบริจาค ให้กับกรมราชทัณฑ์ และกรมพินิจและคุ้มครองเด็กและเยาวชน
กระทรวงยุติธรรม ส่งมอบหนังสือภาษาต่างประเทศ ที่ได้รับการบริจาค ให้กับกรมราชทัณฑ์ และกรมพินิจและคุ้มครองเด็กและเยาวชน
ในวันพุธที่ ๒๓ สิงหาคม ๒๕๖๖ เวลา ๐๙.๓๐ น. พันตำรวจโท ประวุธ วงศ์สีนิล รองปลัดกระทรวงยุติธรรม พร้อมด้วย นางอรัญญา
ทองน้ำตะโก รองปลัดกระทรวงยุติธรรม เป็นประธานมอบหนังสือภาษาต่างประเทศที่ได้รับบริจาค ให้กับนายชาญ วชิรเดช รองอธิบดีกรมราชทัณฑ์ เพื่อนำไปใช้ประโยชน์ในการเรียนรู้ พัฒนาทักษะด้านภาษาสำหรับผู้ต้องขังชาวต่างชาติ และผู้ต้องขังที่สนใจ รวมทั้งเพื่อการพัฒนาพฤตินิสัยในการเยียวยา ฟื้นฟู เพื่อคืนคนดีสู่สังคมต่อไป ณ กองการต่างประเทศ สำนักงานปลัดกระทรวงยุติธรรม ชั้น ๘ อาคารกระทรวงยุติธรรม
ทั้งนี้ หนังสือภาษาต่างประเทศที่ได้รับบริจาคดังกล่าว ประกอบด้วยภาษาอังกฤษ เยอรมัน ฝรั่งเศส จีน ญี่ปุ่น รัสเซีย รวมถึงภาษาที่ใช้ในกลุ่มประเทศอาเซียน โดยเป็นหนังสือทุกประเภท ทั้งหนังสือวิชาการ วรรณกรรม นวนิยาย สารานุกรม นิตยสาร และหนังสือความรู้ทั่วไป กว่า ๑๐,๐๐๐ เล่ม ซึ่งหนังสือต่างๆ จะได้ส่งไปยังห้องสมุดของกรมราชทัณฑ์ ที่มีนักโทษต่างชาติคุมขังอยู่ทั่วประเทศ นอกจากนี้ ยังได้แบ่งปันหนังสือประเภทที่เหมาะสมสำหรับเด็ก เพื่อใช้ประโยชน์ในกิจการของกรมพินิจและคุ้มครองเด็กและเยาวชนด้วยจำนวนหนึ่งโดยมีนางสาวพงศชา แสงหิรัญ เลขานุการกรมพินิจและคุ้มครองเด็กและเยาวชนเป็นผู้แทนในการรับมอบหนังสือในวันนี้

ที่มา : https://www.thaigov.go.th/news/contents/details/71616