รัฐบาลไทย-ข่าวทำเนียบรัฐบาล-SME D Bank จัดใหญ่ทุ่ม 11,000 ล้านบาท หนุนสุดตัวพาเอสเอ็มอีถึงแหล่งทุน สร้างโอกาสกู้ได้สูงสุด 120% ของราคาประเมิน แถมรับโปร Cash Back 2 ต่อ


วันพฤหัสบดีที่ 24 สิงหาคม 2566
24/08/2566
พิมพ์
SME D Bank จัดใหญ่ทุ่ม 11,000 ล้านบาท หนุนสุดตัวพาเอสเอ็มอีถึงแหล่งทุน สร้างโอกาสกู้ได้สูงสุด 120% ของราคาประเมิน แถมรับโปร Cash Back 2 ต่อ
SME D Bank หนุนสุดตัวพาผู้ประกอบการเข้าถึงแหล่งทุน วงเงินรวม 11,000 ลบ. ผ่านสินเชื่อ “SME D พร้อม” กู้ได้สูงสุด 120% ของราคาประเมินหลักประกัน วงเงินกู้สูงสุด 50 ล้านบาท ครอบคลุมทุกความต้องการของธุรกิจ และสินเชื่อ “SME Speed Up” ไม่ต้องใช้หลักทรัพย์
SME D Bank ธนาคารเพื่อเอสเอ็มอีไทย หนุนสุดตัวพาผู้ประกอบการเข้าถึงแหล่งทุน วงเงินรวม 11,000 ล้านบาท ผ่านสินเชื่อ “SME D พร้อม” กู้ได้สูงสุด 120% ของราคาประเมินหลักประกัน วงเงินกู้สูงสุด 50 ล้านบาท ครอบคลุมทุกความต้องการของธุรกิจ และสินเชื่อ “SME Speed Up” ไม่ต้องใช้หลักทรัพย์ค้ำประกัน แถมโปรโมชั่นพิเศษ รับ “Cash Back 2 ต่อ” มูลค่าสูงสุด 60,000 บาท
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า ในช่วงสุดท้ายของปี 2566 เมื่อเข้าสู่ฤดูกาลท่องเที่ยว หรือไฮซีซั่น  ภาคธุรกิจท่องเที่ยวจะเพิ่มความคึกคัก ส่งเสริมให้การใช้จ่ายภาคเอกชน ทั้งการบริโภคและลงทุนขยายตัว ผู้ประกอบการเอสเอ็มอีจึงมีความต้องการเงินทุน เพื่อเสริมสภาพคล่อง นำไปใช้ลงทุน ขยาย ปรับปรุงกิจการ หรือปรับเปลี่ยนธุรกิจ ดังนั้น SME D Bank ตอบรับความต้องการของผู้ประกอบการเอสเอ็มอี  จัด 2 สินเชื่อพิเศษ วงเงินรวม 11,000 ล้านบาท ได้แก่ สินเชื่อ “SME D พร้อม” วงเงิน 7,000 ล้านบาท และสินเชื่อ “SME Speed Up” วงเงิน 4,000 ล้านบาท เพื่อสนับสนุนให้ผู้ประกอบการเอสเอ็มอีเข้าถึงแหล่งทุนเงิน  สามารถคว้าโอกาสให้ธุรกิจเติบโตได้เต็มศักยภาพ
สินเชื่อ “SME D พร้อม” จุดเด่นสามารถกู้ได้สูงสุดไม่เกิน 120% ของราคาประเมินหลักประกันตามเกณฑ์ที่ธนาคารกำหนด  ครอบคลุมทุกกลุ่มเอสเอ็มอี และทุกความต้องการทางธุรกิจ ไม่ว่าจะเป็นลงทุน ขยาย ปรับปรุง หมุนเวียน เสริมสภาพคล่อง รวมถึง  รีไฟแนนซ์  กู้ได้ทั้งบุคคลธรรมดาและนิติบุคคล อัตราดอกเบี้ยเริ่มต้น MLR -2.25% (ประมาณ 5.25% ต่อปี) วงเงินกู้สูงสุดถึง 50 ล้านบาทต่อราย ผ่อนนานสูงสุดถึง 15 ปี แถมปลอดชำระเงินต้นสูงสุดถึง 18 เดือน
สินเชื่อ “SME Speed Up” กู้ได้แม้ไม่มีหลักทรัพย์ค้ำประกัน  โดยใช้ บสย. ค้ำประกันเต็มวงเงิน สนับสนุนกลุ่มผู้ประกอบการเอสเอ็มอีภาคผลิต ภาคค้าปลีกค้าส่ง รวมถึง ภาคบริการ โดยเฉพาะธุรกิจการท่องเที่ยวและเกี่ยวเนื่อง ให้มีเงินทุนนำไปใช้ลงทุน ขยาย ปรับเปลี่ยน หมุนเวียน เสริมสภาพคล่องในธุรกิจ อัตราดอกเบี้ยเริ่มต้น MLR -1.50% (ประมาณ 6.0% ต่อปี) วงเงินกู้สูงสุด 5 ล้านบาทต่อราย ผ่อนชำระนานสูงสุด 12 ปี แถมปลอดชำระหนี้เงินต้นสูงสุด 6 เดือน
อีกทั้ง พิเศษสุด สำหรับผู้ประกอบการที่ยังไม่เคยใช้สินเชื่อจาก SME D Bank มาก่อน หากยื่นกู้และเบิกใช้วงเงิน ตั้งแต่ 1-50 ล้านบาท ภายในสิ้นเดือนพฤศจิกายน 2566 จะได้รับโปรโมชั่นพิเศษ “Cash Back 2 ต่อ” มูลค่าสูงสุด 60,000 บาท ได้แก่ ต่อที่1. ค่าประเมินหลักทรัพย์ค้ำประกัน มูลค่าสูงสุด 30,000 บาทต่อราย และ ต่อที่ 2. ค่าจดจำนองหลักประกัน มูลค่าสูงสุด 30,000 บาทต่อราย ด่วน! มาก่อนมีสิทธิ์ก่อน
นอกจากนี้ ผู้ประกอบการทุกท่าน จะได้รับการสนับสนุนด้าน “งานพัฒนา” ฟรี ผ่านโครงการ “SME D Coach” บริการคำปรึกษาและแนะนำธุรกิจจากทีมโค้ชมืออาชีพ ทั้งภาครัฐและเอกชน ควบคู่รับสิทธิ์เข้าร่วมกิจกรรมพัฒนาต่าง ๆ เช่น  อบรม สัมมนา จับคู่ธุรกิจ เป็นต้น ช่วยเพิ่มศักยภาพธุรกิจ ปรับตัวก้าวทันทุกสถานการณ์
สนใจรับบริการสินเชื่อและงานพัฒนา แจ้งความประสงค์ได้ผ่านช่องทาง เช่น เว็บไซต์ www.smebank.co.th, LINE Official Account : SME Development Bank เป็นต้น รวมถึงสาขา SME D Bank ทั่วประเทศ หรือสอบถามข้อมูลเพิ่มเติมได้ที่ Call Center 1357

ที่มา : https://www.thaigov.go.th/news/contents/details/71627