รัฐบาลไทย-ข่าวทำเนียบรัฐบาล-​“แมนสรวง” ถูกพูดถึงและชื่นชมจนติดเทรนด์อันดับ #1 บน X มากกว่าล้านครั้ง เพียงชั่วข้ามคืนเท่านั้น! ในรอบปฐมทัศน์ : Lift The Curtain Gala Premiere


วันพฤหัสบดีที่ 24 สิงหาคม 2566
​“แมนสรวง” ถูกพูดถึงและชื่นชมจนติดเทรนด์อันดับ #1 บน X มากกว่าล้านครั้ง เพียงชั่วข้ามคืนเท่านั้น! ในรอบปฐมทัศน์ : Lift The Curtain Gala Premiere
​“แมนสรวง” ถูกพูดถึงและชื่นชมจนติดเทรนด์อันดับ #1 บน X มากกว่าล้านครั้ง เพียงชั่วข้ามคืนเท่านั้น! ในรอบปฐมทัศน์ : Lift The Curtain Gala Premiere
“แมนสรวง” ถูกพูดถึงและชื่นชมจนติดเทรนด์อันดับ #1 บน X มากกว่าล้านครั้ง เพียงชั่วข้ามคืนเท่านั้น! ในรอบปฐมทัศน์ : Lift The Curtain Gala Premiere
ก้าวสู่เส้นทางการเป็นภาพยนตร์ไทยยอดเยี่ยมแห่งปีไปอีกขั้น เหล่าเซเลปทั่วทุกวงการ ร่วมตบเท้าเดินพรมเข้าสู่โลกของ “แมนสรวง” ยิ่งใหญ่สมกับเป็นว่าที่ภาพยนตร์ไทยแห่งปี สำหรับภาพยนตร์ไทยพีเรียดสืบสวนสอบสวน เรื่อง “แมนสรวง” โดยบริษัท บี ออน คลาวด์ ที่จัดงาน "แมนสรวงปฐมทัศน์ : Lift The Curtain Gala Premiere” ที่จัดขึ้นอย่างวิจิตร อลังการ โดยงานนี้ทาง บี ออน คลาวด์ ได้เนรมิตศูนย์การค้าสยามพารากอน และ โรงภาพยนตร์ พารากอน ซีนีเพล็กซ์ ให้ย้อนกลับไปสู่สมัยรัชกาลที่ 3 แสดงสถาปัตยกรรมการตกแต่งและวัฒนธรรมผสมผสานได้งดงามประณีต
ภายในงานได้รับเกียรติจากนายอิทธิพล คุณปลื้ม รัฐมนตรีว่าการกระทรวงวัฒนธรรม นางยุถิกา อิศรางกูร ณ อยุธยา รองปลัดกระทรวงวัฒนธรรม นางสาววรรณสิริ โมรากุล  ที่ปรึกษากระทรวงวัฒนธรรม โดย ภาพยนตร์เรื่อง “แมนสรวง” เป็นหนึ่งในภาพยนตร์ไทยที่ได้รับการคัดเลือกให้ได้รับการสนับสนุนจากกระทรวงวัฒนธรรม เพื่อส่งเสริมซอฟต์เพาเวอร์ไทย
นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า ประเทศไทยมีศิลปวัฒนธรรมที่หลากหลาย สวยงามและทรงคุณค่า รัฐบาลจึงมอบหมายให้กระทรวงวัฒนธรรม ร่วมมือกับทุกองค์กรทั้งภาครัฐและภาคเอกชนในการขับเคลื่อนและส่งเสริมงาน Soft Power มาอย่างต่อเนื่อง โดยเฉพาะอุตสาหกรรมวัฒนธรรมสร้างสรรค์ที่มีศักยภาพ เช่น ภาพยนตร์และวีดิทัศน์  ภาพยนตร์เรื่อง “แมนสรวง” เป็นภาพยนตร์ซึ่งคณะกรรมการได้พิจารณาแล้วเห็นว่าสามารถสอดแทรก และนำเสนอความงดงาม ความเป็นไทย ไม่ว่าจะเป็น การแต่งกาย นาฏศิลป์ ดนตรีไทย ผ่านการเล่าเรื่องราวได้อย่างน่าสนใจ สอดคล้องกับนโยบายการใช้สื่อบันเทิงขับเคลื่อนและนำเสนอวัฒนธรรมของประเทศ เพื่อช่วยสร้างรายได้และภาพลักษณ์ที่ดีให้แก่ประเทศไทย
บรรยากาศภายในงานเริ่มต้นด้วยทีมผู้กำกับภาพยนตร์ นำโดย ปอนด์ กฤษดา, ชาติชาย เกษนัส และ ผศ.ดร.พันพัสสา ธูปเทียน ร่วมด้วยทีมนักแสดงแห่งยุค อย่าง มาย-ภาคภูมิ ร่มไทรทอง, อาโป-ณัฐวิญญ์ วัฒนกิติพัฒน์, บาส-อัศวภัทร์ ผลพิบูลย์, ต๋อง-ธนายุทธ ฐากูรอรรถยา, น็อต ณัฐสิทธิ์ ปัญญางาม, พง พงศกร พลสันติกุล และ อรอนงค์ ปัญญาวงค์ พร้อมด้วยศิลปิน วง COCKTAIL ที่เดินมาร่วมแสดงความยินดี บริเวณลาน แฟชั่น ฮอลล์ ชั้น 1 โดยบริเวณภายในงาน มีเหล่าแฟนคลับกว่าพันคนมาร่วมให้การต้อนรับนักแสดงกันอย่างคับคั่ง
ก่อนเข้าสู่ช่วงการเดินพรมยาวกว่า 10 เมตร โดยมีทีมนักแสดงจากภาพยนตร์ แมนสรวง ยืนต้อนรับแขกผู้มีเกียรติที่มาร่วมแสดงความยินดีและชื่นชมภาพยนตร์ เริ่มจาก นายอิทธิพล คุณปลื้ม รัฐมนตรีว่ากระทรวงวัฒนธรรม ที่ร่วมให้เกียรติเข้าร่วมงาน ร่วมด้วย พิธา ลิ้มเจริญรัตน์ หัวหน้าพรรคก้าวไกล, สิริลภัส กองตระการ สส พรรคก้าวไกล, ปิยะรัฐ กัลย์จาฤก ประธานกรรมการ บริษัท กันตนา กรุ๊ป จำกัด (มหาชน), สุริยน ศรีอรทัยกุล แห่งบิวตี้เจมส์, อรุโณชา ภาณุพันธุ์ ผู้จัดละครและกรรมการผู้จัดการบริษัท บรอดคาซท์ ไทย เทเลวิชั่น จำกัด, นาฏนภางค์ จงสมจิต กรรมการรองกรรมการผู้จัดการ และ นิศารัตน์ นันทะศิริ ผู้จัดการฝ่ายประชาสัมพันธ์องค์กรและบริหารนักแสดง ช่อง 7 ร่วมด้วยนักแสดงและเซเลบทั่วประเทศ ไม่ว่าจะเป็น นพพล โกมารชุน, ปรียานุช ปานประดับ, ธัญญา โสภณ, ภัทราวดี มีชูธน, ณิชาภัทร สุภาพ, พอฤทัย ณรงค์เดช, ณพสิทธิ์ เที่ยงธรรม, ไปรยา ลุนด์เบิร์ก, ศรัณยู วินัยพานิช, ชลิตา ส่วนเสน่ห์, แอนนา เสืองามเอี่ยม, สโรชา จันทร์กิมฮะ, รีเบคก้า แพทรีเซีย อาร์มสตรอง, เจฟ ซาเตอร์, เปรมอนันต์ ศรีพานิช, คริษฐา สังสะโอภาส, ศุภพงษ์ อุดมแก้วกาญจนา, ชวิศพงศ์ พูสมจิตสกุล และ นางงามทรานเจนเดอร์ผู้พิการ อุ้มบุญ หมายเขา พร้อม ทีมนักแสดงจากค่าย บี ออน คลาวด์ ทั้ง KinnPorsche The Series, THC รวมถึงทีมนักแสดงจากซีรีส์ค่ายต่างๆ อาทิ มี มายด์ วาย, สตูดิโอ วาบิ ซาบิ, ดูมันดิ และอีกคับคั่ง เต็มบริเวณลาน อินฟินิตี้ ฮอลล์ ชั้น 5 จนเกิดเป็นปรากฏการณ์แมนสรวงฟีเวอร์ ถล่มโซเชียลจน #ManSuangGala และ #แมนสรวงปฐมทัศน์ ติดเทรนด์อันดับ 1 ข้ามคืนรวมกว่าหนึ่งล้านข้อความ
ทันทีที่ภาพยนตร์รอบปฐมทัศน์ฉายจบ แขกผู้มีเกียรติ ศิลปินนักแสดง นักวิจารณ์  รวมถึงพี่น้องสื่อมวลชนต่างก็พูดเป็นเสียงกันว่า “นี่น่าจะพูดได้ว่าเป็นผลงานภาพยนตร์ไทยแห่งปี ที่ควรค่าแก่การชมเลยก็ได้” จนได้รับคำวิจารณ์เชิงบวกอย่างล้นหลามทั่วทุกแพลตฟอร์ม “ภาพยนตร์ “แมนสรวง” บอกเล่าถึงเรื่องราวที่เกิดขึ้นในรัชสมัยรัชกาลที่ 3 แห่งกรุงรัตนโกสินทร์ ในปี พ.ศ. 2393 ย้อนไป 173 ปี ที่รุ่งเรืองทั้งในด้านศิลปะวัฒนธรรม เศรษฐกิจ และการเจริญสัมพันธไมตรีกับชาวต่างชาติ โดยเฉพาะการทำการค้ากับชาวจีน ท่ามกลางความเรืองรองทางการค้าอันอุดมสมบูรณ์นั้นกลับซ่อนเร้นความลึกลับ และเงื่อนงำปริศนา ณ สถานที่แห่งหนึ่งที่ฉากหน้าคือสถานบันเทิงที่เปรียบได้ดั่งสรวงสวรรค์ของผู้คนมากมายหลายเชื้อชาติ แต่ฉากหลังกลับเต็มไปด้วยความมืดหม่นอนธกาล จนยากที่ใครจะคาดเดา แม้ว่าผู้คนเปรียบเปรยว่า “แมนสรวง” คือ ดินแดนสวรรค์ แต่เบื้องหลัง ‘แมนสรวง’ แห่งนี้ กลับซ่อนเร้น ปริศนา และเรื่องราวลึกลับที่รอให้ทุกคนมาค้นพบด้วยตัวเองในโรงภาพยนตร์”
ถึงเวลาพิสูจน์ความยอดเยี่ยม และปราณีตในทุกขั้นตอนของภาพยนตร์แนวใหม่ ที่จะสร้างมาตรฐานใหม่ให้วงการภาพยนตร์ไทย และได้รับเลือกให้เป็นตัวแทนซอฟต์พาวเวอร์ของประเทศไทย ร่วมเสาะหาความจริงของหน้าม่านมหรสพแห่งกิเลสและกลลวง ไปพร้อมกันกับผลงานภาพยนตร์ ที่จะเป็นความภาคภูมิใจของคนไทยทุกคน กับ “แมนสรวง” 24 สิงหาคมนี้ พร้อมกัน อย่างเต็มอรรถรสในโรงภาพยนตร์เท่านั้น
////

ที่มา : https://www.thaigov.go.th/news/contents/details/71646