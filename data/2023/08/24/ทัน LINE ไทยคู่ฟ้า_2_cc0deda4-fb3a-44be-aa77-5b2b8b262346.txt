รัฐบาลไทย-ข่าวทำเนียบรัฐบาล-เปิดตัวแพลตฟอร์ม “ไทยดีเวอร์” ตลาดกลางซื้อขายสินค้า OTOP /SME ออนไลน์ ชอปได้ 24 ชม.


วันพฤหัสบดีที่ 24 สิงหาคม 2566
เปิดตัวแพลตฟอร์ม “ไทยดีเวอร์” ตลาดกลางซื้อขายสินค้า OTOP /SME ออนไลน์ ชอปได้ 24 ชม.
.....
กระทรวงมหาดไทย โดย องค์การตลาด ผนึกกำลังร่วมกับภาคเอกชน เปิดตัวแพลตฟอร์ม ไทยดีเวอร์ (Thaideever) เพิ่มศักยภาพการจำหน่ายและกระจายสินค้าเกษตร สินค้า OTOP สินค้า SME และผลิตภัณฑ์ชุมชนผ่านออนไลน์ เพื่อบริหารจัดการด้านการตลาดและเพิ่มช่องทางสร้างรายได้ให้แก่ชุมชน
.
แพลตฟอร์ม “ไทยดีเว่อร์” จะช่วยสนับสนุนการซื้อขายในพื้นที่ต่าง ๆ เพื่อให้เกษตรกรมีโอกาสจำหน่ายผลผลิตในราคายุติธรรม ช่วยแก้ปัญหาราคาสินค้าเกษตรตกต่ำ สินค้าล้นตลาด ให้มีช่องทางจำหน่ายไปยังช่องทางออนไลน์ (E-Commerce) หรือ Digital Platform ซึ่งเป็นแพลตฟอร์มที่สามารถบริหารจัดการด้านการตลาดและการขายแบบครบวงจร ช่วยตอบโจทย์ ขับเคลื่อนการพัฒนาเศรษฐกิจของประเทศด้วยเทคโนโลยีและนวัตกรรม
.
มีสินค้าให้เลือกซื้อหลายหมวดหมู่ อาทิ อาหารและเครื่องดื่ม กระเป๋า สินค้าสุขภาพและความงาม ของเล่น สินค้าแม่และเด็ก รวมถึงสินค้าเกี่ยวกับสัตว์เลี้ยง ผู้สนใจสามารถเลือกซื้อสินค้าได้ที่ http://www.thaideever.com/ ตลอด 24 ชั่วโมง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71640