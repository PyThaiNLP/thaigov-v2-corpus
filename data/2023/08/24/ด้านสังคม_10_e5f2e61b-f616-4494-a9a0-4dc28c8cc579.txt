รัฐบาลไทย-ข่าวทำเนียบรัฐบาล-ดีอีเอส เดินสายโคราช จัด Digital Law สัญจร เพิ่มความรู้กฎหมายดิจิทัล


วันพฤหัสบดีที่ 24 สิงหาคม 2566
ดีอีเอส เดินสายโคราช จัด Digital Law สัญจร เพิ่มความรู้กฎหมายดิจิทัล
ดีอีเอส เดินสายโคราช จัด Digital Law สัญจร เพิ่มความรู้กฎหมายดิจิทัล
วันนี้ (24 ส.ค.66) นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) ได้เป็นประธานกล่าวเปิดโครงการ Digital Law สัญจร ครั้งที่ 2/2566 จังหวัดนครราชสีมา เพื่อให้ความรู้ด้านกฎหมายแก่ข้าราชการ เจ้าหน้าที่ในหน่วยงานของรัฐ หน่วยงานภาคเอกชน นักศึกษา และประชาชนให้มีความตระหนัก รู้เท่าทันกับภัยที่มาจากการใช้เทคโนโลยีดิจิทัลที่มีผลกระทบกับประชาชน ตลอดจนรับฟังปัญหา และข้อเสนอแนะต่อกฎหมาย เพื่อนำไปปรับปรุงแก้ไขให้เป็นประโยชน์และคุ้มครองประชาชนให้มากยิ่งขึ้น
สำหรับการดำเนินการจัดอบรม ในครั้งนี้มีวิทยากรจากกองกฎหมายและวิทยากรจากกองป้องกันและปราบปรามการกระทำความผิดทางเทคโนโลยีสารสนเทศ เป็นผู้บรรยาย และอภิปรายแลกเปลี่ยนความคิดเห็นกับผู้เข้าร่วมอบรม เพื่อเสริมสร้างความรู้ความเข้าใจในหลักการ สาระสำคัญ ขอบเขตการบังคับใช้กฎหมายในความรับผิดชอบของกระทรวงดิจิทัลเพื่อเศรษฐกิจและสังคม โดยมี นายชรินทร์ ทองสุข รองผู้ว่าราชการจังหวัดนครราชสีมา และผู้ที่เกี่ยวข้อง ร่วมงาน ณ โรงแรมเซ็นเตอร์พอยต์ เทอร์มินอล 21 โคราช จังหวัดนครราชสีมา
_______________________

ที่มา : https://www.thaigov.go.th/news/contents/details/71649