รัฐบาลไทย-ข่าวทำเนียบรัฐบาล-กอช. รุกขับเคลื่อนส่งเสริมการออมในสถานศึกษาจังหวัดศรีสะเกษ ให้เยาวชนอายุ 15 ปีขึ้นไป ได้ตระหนักถึงการวางแผนการเงินเพื่ออนาคตกับ กอช.


วันศุกร์ที่ 25 สิงหาคม 2566
25/08/2566
พิมพ์
กอช. รุกขับเคลื่อนส่งเสริมการออมในสถานศึกษาจังหวัดศรีสะเกษ ให้เยาวชนอายุ 15 ปีขึ้นไป ได้ตระหนักถึงการวางแผนการเงินเพื่ออนาคตกับ กอช.
กอช. จัดกิจกรรม “กอช. ร่วมกับ จังหวัดศรีสะเกษ ประชุมมอบนโยบายและแนวทางการขับเคลื่อนส่งเสริมวินัยการออมกับ กอช. ในกลุ่มนักเรียน” ดยมี นายนพ พงศ์ผลาดิสัย รองผู้ว่าราชการจังหวัดศรีสะเกษ กล่าวเปิดงานและมอบนโยบายในครั้งนี้
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ จัดกิจกรรม “กอช. ร่วมกับ จังหวัดศรีสะเกษ ประชุมมอบนโยบายและแนวทางการขับเคลื่อนส่งเสริมวินัยการออมกับ กอช. ในกลุ่มนักเรียน”  โดยมี นายนพ พงศ์ผลาดิสัย รองผู้ว่าราชการจังหวัดศรีสะเกษ กล่าวเปิดงานและมอบนโยบายในครั้งนี้ เพื่อส่งเสริมความมั่นคงทางการเงินให้นักเรียน นักศึกษาในจังหวัดศรีสะเกษ ได้ตระหนักถึงความรู้ทักษะทางการเงิน (Financial Literacy) รวมถึงการออมเงินกับ กอช. สำหรับนักเรียน นักศึกษา รวมถึงประชาชนผู้ประกอบอาชีพอิสระ ที่มีอายุ 15 – 60 ปี ด้วยการออมเริ่มต้นเพียง 50 บาท สูงสุด 30,000 บาท/ปี  ในเดือนถัดไปรับเงินสมทบเพิ่มจากรัฐ สูงสุด 1,800 บาท/ปี และสิทธิประโยชน์ในการเป็นสมาชิก กอช. ต่าง ๆ  ซึ่งตรวจสอบสิทธิ และสมัครสมาชิกได้ที่ ไลน์ กอช. “@nsf.th” หรือ แอปพลิเคชัน กอช.  โดยมี ศึกษาธิการจังหวัด ผู้บริหารสำนักงานเขตพื้นที่การศึกษามัธยมศึกษา ผู้อำนวยการสำนักงานเขตพื้นที่การศึกษาประถมศึกษา ผู้อำนวยการสำนักงาน กศน. จังหวัด  ผู้อำนวยการสำนักงานอาชีวศึกษาจังหวัด ผู้แทนจากโรงเรียนระดับมัธยมศึกษาในจังหวัด รวมถึงครู นักเรียน บุคลากรด้านการศึกษา และนายกสมาคมผู้ปกครองโรงเรียนมัธยมศึกษา เข้าร่วมกิจกรรมในครั้งนี้ เพื่อนำความรู้สิทธิประโยชน์ในการเป็นสมาชิก กอช. ไปขยายผลต่อในหน่วยงานภายใต้การกำกับดูแลของแต่ละหน่วยงาน
นอกจากนี้ กอช. ได้มีการขับเคลื่อนส่งเสริมการออมในกลุ่มเยาวชน โดยร่วมกับสำนักงานคณะกรรมการการศึกษาขั้นพื้นฐาน (สพฐ.) เพื่อมุ่งส่งเสริมสนับสนุนปลูกฝังให้เยาวชนนักเรียนภายใต้สังกัด สพฐ. ได้มีวินัยทางการเงิน ตระหนักถึงการออมเงินตั้งแต่วัยเรียน ในการออมเงินกับ กอช. จำนวน 4 ครั้ง/ปี จะได้รับวุฒิบัตรจาก สพฐ. กับ กอช.  เพื่อมอบให้นักเรียนเยาวชน ที่มีการฝึกฝนสร้างวินัยและเห็นความสำคัญของการออมเงิน และกอช. ได้ร่วมกับกองทุนเงินให้กู้ยืมเพื่อการศึกษา (กยศ.) ส่งเสริมการออมและปลูกฝังวินัยทางการเงิน ให้ผู้กู้ยืมที่อยู่ระหว่างการศึกษาสามารถนำส่งเงินออมเป็นรายเดือนเข้า กอช. ขั้นต่ำครั้งละ 50 บาท ออมได้เดือนละ 1 ครั้ง และสามารถสะสมชั่วโมงจิตสาธารณะได้ 1 ชั่วโมงต่อเดือน เพื่อการเงินที่ดีในอนาคต ณ ห้องประชุมศรีพฤทเธศวร ชั้น 3 โรงแรมเกษสิริ จังหวัดศรีสะเกษ เมื่อวันที่ 25 สิงหาคม 2566

ที่มา : https://www.thaigov.go.th/news/contents/details/71700