รัฐบาลไทย-ข่าวทำเนียบรัฐบาล-ดีอีเอส ลงนามความร่วมมือ 5 หน่วยงานขับเคลื่อนการใช้ระบบ e-Document


วันศุกร์ที่ 25 สิงหาคม 2566
ดีอีเอส ลงนามความร่วมมือ 5 หน่วยงานขับเคลื่อนการใช้ระบบ e-Document
ดีอีเอส ลงนามความร่วมมือ 5 หน่วยงานขับเคลื่อนการใช้ระบบ e-Document
วันนี้ (25 ส.ค.66) ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) ลงนามความร่วมมือ ในการขับเคลื่อนการใช้ระบบ e-Document แก่องค์กรปกครองส่วนท้องถิ่น ร่วมกับ กระทรวงมหาดไทย สำนักงานขับเคลื่อนการปฏิรูปประเทศ ยุทธศาสตร์ชาติ และการสร้างความสามัคคีปรองดอง (สำนักงาน ป.ย.ป.) สมาคมองค์การบริหารส่วนจังหวัดแห่งประเทศไทย สมาคมสันนิบาตเทศบาลแห่งประเทศไทย และสมาคมองค์การบริหารส่วนตำบลแห่งประเทศไทย เพื่อร่วมมือกันส่งเสริมและสนับสนุนให้เกิดการใช้ระบบ e-Document ในหน่วยงานภาครัฐ มุ่งผลักดันให้ภาครัฐของประเทศไทยก้าวสู่การเป็นรัฐบาลดิจิทัลได้อย่างรวดเร็ว ณ ห้อง Conference room ชั้น 2 องค์การสหประชาชาติ เขตพระนคร กรุงเทพฯ
___________________

ที่มา : https://www.thaigov.go.th/news/contents/details/71692