รัฐบาลไทย-ข่าวทำเนียบรัฐบาล-21 เขตเศรษฐกิจเอเปคจับมือร่วมกำหนดเป้าหมายเปลี่ยนผ่านสู่พลังงานสะอาด


วันศุกร์ที่ 25 สิงหาคม 2566
21 เขตเศรษฐกิจเอเปคจับมือร่วมกำหนดเป้าหมายเปลี่ยนผ่านสู่พลังงานสะอาด
วันอังคารที่ 15 สิงหาคม 2566
ต่อจากนี้ไป ขอเชิญรับฟังไทยคู่ฟ้า
วันนี้และวันพรุ่งนี้ (15-16ส.ค.66) มีการรับรองร่างแถลงการณ์ร่วมในการประชุมรัฐมนตรีพลังงานเอเปค ครั้งที่ 13 ณ เมืองซีแอตเทิล
ประเทศสหรัฐอเมริกา ซึ่งเป็นการแสดงเจตนารมณ์ของรัฐมนตรีพลังงานทั้ง 21
เขตเศรษฐกิจเอเปคในการกำหนดทิศทางและกรอบนโยบายร่วมกัน เช่น การรับมือความท้าทายด้านพลังงาน
การเพิ่มสัดส่วนการใช้พลังงานสะอาด การส่งเสริมการอนุรักษ์พลังงาน และการใช้พลังงานอย่างยั่งยืน
เพื่อบรรลุเป้าหมายด้านพลังงานของเอเปค ได้แก่ การเพิ่มสัดส่วนการใช้พลังงานหมุนเวียนเป็น 2 เท่าภายในปี
ค.ศ.2030 การลดค่าความเข้มของการใช้พลังงานลงร้อยละ 45 ภายในปี ค.ศ.2035
เพื่อสนับสนุนการบรรลุเป้าหมายการเป็นกลางทางคาร์บอน และการปล่อยก๊าซเรือนกระจกสุทธิเป็นศูนย์
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/71685