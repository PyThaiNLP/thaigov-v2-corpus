รัฐบาลไทย-ข่าวทำเนียบรัฐบาล-กรมเจ้าท่า เร่งขุดลอก เพื่อดูแลประชาชนตามนโยบายกระทรวงคมนาคม


วันศุกร์ที่ 25 สิงหาคม 2566
กรมเจ้าท่า เร่งขุดลอก เพื่อดูแลประชาชนตามนโยบายกระทรวงคมนาคม
...
กรมเจ้าท่า เร่งขุดลอก เพื่อดูแลประชาชนตามนโยบายกระทรวงคมนาคม
ตามนโยบายรัฐบาล และกระทรวงคมนาคม ให้กรมเจ้าท่า ดำเนินการขุดลอก พัฒนาและบำรุงรักษาร่องน้ำทางเรือเดิน เพื่อความสะดวกและปลอดภัย เพิ่มประสิทธิภาพในการเดินเรือ การระบายน้ำ การอุปโภคบริโภค และเพิ่มพื้นที่รับน้ำเพื่อใช้ ในภาคการเกษตร
กรมเจ้าท่า โดยสำนักพัฒนาและบำรุงรักษาทางน้ำ สำนักงานพัฒนาและบำรุงรักษาทางน้ำที่ 1 หน่วยปฏิบัติงานขุดลอกคลองลำสนธิ ต.หนองรี อ.ลำสนธิ จ.ลพบุรี โดยใช้รถขุด อย.2 เป็นเครื่องจักรในการปฏิบัติงาน ความกว้างก้นร่องตามรูปแบบเท่ากับ 1 - 20 เมตร ระดับความลึกก้นร่องตามแบบเท่ากับ + 66 เมตร (จากระดับน้ำทะเลปานกลาง) ระยะทางที่ทำการขุดลอก 3,950 เมตร (กม. ที่ 31 + 600 - 35 + 550) มีปริมาณวัสดุขุดลอกตามแผน 52,500 ลบ.ม. เปิดหน่วย 20 มิถุนายน 2566 ปัจจุบัน ขุดลอกได้ไปเป็นระยะทาง 1,850 เมตร ซึ่งผลที่ได้จากการขุดลอกในครั้งนี้ จะช่วยบำรุงรักษาร่องน้ำธรรมชาติให้กลับมาคืนสภาพช่วยกักเก็บน้ำไว้ใช้ในฤดูแล้ง ลดความรุนแรงของกระแสน้ำในช่วงฤดูฝน
โดยมีประชาชนในพื้นที่ได้รับประโยชน์จากการขุดลอก ประมาณ 100 ครัวเรือน พื้นที่ทางการเกษตร ประมาณ 200 ไร่

ที่มา : https://www.thaigov.go.th/news/contents/details/71693