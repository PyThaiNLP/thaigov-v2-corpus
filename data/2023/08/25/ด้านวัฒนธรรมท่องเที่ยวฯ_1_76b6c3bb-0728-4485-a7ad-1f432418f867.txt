รัฐบาลไทย-ข่าวทำเนียบรัฐบาล-พิธีพระราชทานปริญญาบัตรแก่ผู้สำเร็จการศึกษา ประจำปีการศึกษา 2564 และปีการศึกษา 2565 สถาบันบัณฑิตพัฒนศิลป์ กระทรวงวัฒนธรรม วันที่ 30 สิงหาคม 2566 ณ หอประชุมใหญ่ ศูนย์วัฒนธรรมแห่งประ


วันศุกร์ที่ 25 สิงหาคม 2566
พิธีพระราชทานปริญญาบัตรแก่ผู้สำเร็จการศึกษา ประจำปีการศึกษา 2564 และปีการศึกษา 2565 สถาบันบัณฑิตพัฒนศิลป์ กระทรวงวัฒนธรรม วันที่ 30 สิงหาคม 2566 ณ หอประชุมใหญ่ ศูนย์วัฒนธรรมแห่งประ
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ในพิธีพระราชทานปริญญาบัตรแก่ผู้สำเร็จการศึกษา ประจำปีการศึกษา 2564 และปีการศึกษา 2565 สถาบันบัณฑิตพัฒนศิลป์ กระทรวงวัฒนธรรม วันที่ 30 สิงหาคม 2566
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ในพิธีพระราชทานปริญญาบัตรแก่ผู้สำเร็จการศึกษา ประจำปีการศึกษา 2564 และปีการศึกษา 2565 สถาบันบัณฑิตพัฒนศิลป์ กระทรวงวัฒนธรรม วันที่ 30 สิงหาคม 2566 ณ หอประชุมใหญ่ ศูนย์วัฒนธรรมแห่งประเทศไทย
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ ในพิธีพระราชทานปริญญาบัตรแก่ผู้สำเร็จการศึกษา ประจำปีการศึกษา 2564 และปีการศึกษา 2565 สถาบันบัณฑิตพัฒนศิลป์ กระทรวงวัฒนธรรม ในวันพุธที่ 30 สิงหาคม 2566 ณ หอประชุมใหญ่ ศูนย์วัฒนธรรมแห่งประเทศไทย กรุงเทพมหานคร โดยในปีนี้มีผู้เข้ารับพระราชทานปริญญาบัตร 1,687 คน ประกอบด้วย ผู้ทรงคุณวุฒิเข้ารับพระราชทานปริญญากิตติมศักดิ์ 10 คน ผู้สำเร็จการศึกษาดุษฎีบัณฑิต 19 คน ผู้สำเร็จการศึกษาจากสถาบันบัณฑิตพัฒนศิลป์ทั้งบัณฑิตและมหาบัณฑิต รวมทั้งสิ้น 1,531 คน ทั้งนี้ ผู้ทรงคุณวุฒิเข้ารับพระราชทานปริญญากิตติมศักดิ์ อาทิ นายชวน หลีกภัย เข้ารับพระราชทานปริญญาศิลปดุษฎีบัณฑิตกิตติมศักดิ์ สาขาวิชาทัศนศิลป์ นายสิริชัยชาญ  ฟักจำรูญ ปริญญาศึกษาศาสตรดุษฎีบัณฑิตกิตติศักดิ์  สาขาวิชาดนตรีคีตศิลป์ไทยศึกษา นางมัณฑนา อยู่ยั่งยืน ปริญญาศิลปดุษฎีบัณฑิตกิตติมศักดิ์ สาขาวิชาดุริยางคศิลป์ และนายสุรเชษฐ์ เฟื่องฟู ปริญญาศิลปดุษฎีบัณฑิตกิตติมศักดิ์ สาขานาฏศิลป์ เป็นต้น
รัฐมนตรีว่าการกระทรวงวัฒนธรรม กล่าวต่อไปว่า ปัจจุบันสถาบันบัณฑิตพัฒนศิลป์เป็นสถานศึกษาในสังกัดกระทรวงวัฒนธรรม มีหน่วยงานที่จัดการเรียนการสอน จำนวน 18 แห่ง ประกอบด้วย คณะ 3 คณะ ได้แก่ คณะศิลปนาฏดุริยางค์  คณะศิลปศึกษา และ คณะศิลปวิจิตร วิทยาลัยนาฏศิลป 12 แห่ง และวิทยาลัยช่างศิลป 3 แห่ง จัดการเรียนการสอนตั้งแต่ระดับพื้นฐานวิชาชีพถึงวิชาชีพชั้นสูง ระดับปริญญาตรี ปริญญาโท และปริญญาเอก ด้านนาฏศิลป์ ดุริยางคศิลป์ คีตศิลป์ ช่างศิลป์ และทัศนศิลป์ ทั้งไทยและสากล รวมทั้งศิลปวัฒนธรรมระดับท้องถิ่นและระดับชาติ ทำการสอนการแสดง ทำการวิจัย และให้บริการทางวิชาการ ตลอดจนอนุรักษ์ ส่งเสริม สืบสาน สร้างสรรค์ ทะนุบำรุง และเผยแพร่ศิลปวัฒนธรรมอันเป็นเอกลักษณ์ของชาติ และศิลปวัฒนธรรมที่หลากหลายชองชุมชนในท้องถิ่น ระดับชาติ และระดับนานาชาติ

ที่มา : https://www.thaigov.go.th/news/contents/details/71687