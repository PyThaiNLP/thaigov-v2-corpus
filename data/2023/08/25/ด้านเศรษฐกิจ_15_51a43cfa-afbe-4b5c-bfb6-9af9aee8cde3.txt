รัฐบาลไทย-ข่าวทำเนียบรัฐบาล-กรมเจ้าท่า จัดกิจกรรมบำเพ็ญสาธารณประโยชน์ เนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันศุกร์ที่ 25 สิงหาคม 2566
กรมเจ้าท่า จัดกิจกรรมบำเพ็ญสาธารณประโยชน์ เนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
...
กรมเจ้าท่า จัดกิจกรรมบำเพ็ญสาธารณประโยชน์ เนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
วันที่ 25 สิงหาคม 2566  นายกริชเพชร ชัยช่วย ผู้ตรวจราชการกระทรวงคมนาคม รักษาราชการแทน อธิบดีกรมเจ้าท่า พร้อมด้วย นายวิเชียร เปมานุกรรักษ์ รองอธิบดีกรมเจ้าท่า (ด้านส่งเสริมการขนส่งทางน้ำ) นำคณะผู้บริหาร เจ้าหน้าที่กรมเจ้าท่า ร่วมทำกิจกรรมบำเพ็ญสาธารณประโยชน์ทำความสะอาดศาสนสถาน/ท่าเรือ เนื่องในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อถวายเป็นพระราชกุศล และน้อมรำลึกในพระมหากรุณาธิคุณ ที่ทรงมีต่อพสกนิกรชาวไทย ณ วัดปทุมคงคาราชวรวิหาร และท่าเรือภาณุรังษี กรุงเทพมหานคร
โดยกิจกรรมบำเพ็ญสาธารณประโยชน์ประกอบด้วย กิจกรรมปรับปรุงภูมิทัศน์ ได้แก่ จุดที่ 1 บริเวณพระอุโบสถ จุดที่ 2 บริเวณศาลาการเปรียญ จุดที่ 3 บริเวณรอบวัด และจุดที่ 4 บริเวณท่าเรือภาณุรังษี กิจกรรมจิตอาสาในครั้งนี้ เป็นการแสดงออกถึงความจงรักภักดี น้อมสำนึกในพระมหากรุณาธิคุณอันหาที่สุดมิได้ ที่ทรงบำเพ็ญพระราชกรณียกิจน้อยใหญ่เพื่อพสกนิกรชาวไทย และถวายเป็นพระราชกุศลแด่ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในโอกาสวันเฉลิมพระชนมพรรษา 91 พรรษา

ที่มา : https://www.thaigov.go.th/news/contents/details/71686