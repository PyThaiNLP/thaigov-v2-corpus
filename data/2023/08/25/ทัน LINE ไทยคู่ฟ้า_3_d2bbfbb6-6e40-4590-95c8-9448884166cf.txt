รัฐบาลไทย-ข่าวทำเนียบรัฐบาล-เดินหน้า! โครงการ “ศูนย์ซ่อมบำรุงอากาศยานอู่ตะเภา”  เร่งยกระดับขีดความสามารถในการซ่อมบำรุงอากาศยานไทย


วันศุกร์ที่ 25 สิงหาคม 2566
เดินหน้า! โครงการ “ศูนย์ซ่อมบำรุงอากาศยานอู่ตะเภา”  เร่งยกระดับขีดความสามารถในการซ่อมบำรุงอากาศยานไทย
.....
สำนักงานคณะกรรมการนโยบายเขตพัฒนาพิเศษภาคตะวันออก (สกพอ.) เผยว่าได้หารือกับบริษัท การบินไทย จำกัด (มหาชน) เพื่อยืนยันความพร้อมในการลงทุน โครงการศูนย์ซ่อมบำรุงอากาศยานอู่ตะเภา (Maintenance Repair and Overhaul : MRO)
.
ขณะนี้ การบินไทยพร้อมลงทุน และอยู่ระหว่างการจ้างที่ปรึกษา เพื่อทบทวนรูปแบบการลงทุนให้สอดคล้องกับสถานการณ์ปัจจุบัน
.
คาดว่าจะแล้วเสร็จในอีก 3 – 4 เดือน รวมทั้งกำลังเจรจาจัดหาพันธมิตรร่วมลงทุน เบื้องต้นมีเอกชนเสนอเข้าร่วมลงทุนจำนวนมาก
.
ทั้งนี้ เมื่อศูนย์ซ่อมบำรุงอากาศยานอู่ตะเภาแล้วเสร็จ จะสามารถรองรับกิจกรรมการซ่อมบำรุงอากาศยานในหลายด้าน เช่น
• การซ่อมใหญ่อากาศยาน (Heavy Maintenance):
- รองรับอากาศยานลำตัวกว้างได้พร้อมกัน 3 ลำ
- รองรับอากาศยานลำตัวกว้างประมาณ 110 ลำ/ปี
- รองรับอากาศยานลำตัวแคบประมาณ 130 ลำ/ปี
• การซ่อมบำรุงอากาศยานระดับลานจอด (Line Maintenance):
- รองรับอากาศยานลำตัวกว้างและอากาศยานลำตัวแคบ ประมาณ 70 เที่ยวบิน/วัน
• การพ่นสีอากาศยาน (Aircraft Painting):
- รองรับอากาศยานลำตัวกว้างและอากาศยานลำตัวแคบ ประมาณ 22 ลำ/ปี
.
นอกจากนี้ ยังมีการพัฒนาโรงซ่อมอากาศยานอัจฉริยะ (Smart-hanger) ด้วยเทคโนโลยีสมัยใหม่ที่สุดของโลก สามารถรองรับการให้บริการซ่อมเครื่องบินทั้งของแอร์บัสและโบอิ้ง
.
เชื่อมั่นว่าโครงการดังกล่าว จะช่วยยกระดับขีดความสามารถในการซ่อมบำรุงอากาศยานของการบินไทย และเพิ่มขีดความสามารถในการแข่งขันของประเทศเรื่องของการซ่อมบำรุงอากาศยาน
.
อ่านเพิ่มเติม คลิก https://www.thaigov.go.th/news/contents/details/71617
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
นักดำน้ำต้องรู้! ข้อห้ามกิจกรรม หลัง ครม. ไฟเขียว “มาตรการคุ้มครองปะการัง”
ครม. รับรอง “วัดคาทอลิก” เพิ่มเติม 49 แห่ง ใน 21 จังหวัด
เปิดตัวแพลตฟอร์ม “ไทยดีเวอร์” ตลาดกลางซื้อขายสินค้า OTOP /SME ออนไลน์ ชอปได้ 24 ชม.
เตรียมรับมือ “ยุคโลกเดือด” หนุน ปชช. ร่วมมือรักษาสิ่งแวดล้อม
ข่าวดี “คนอยากเป็นหมอ” กสพท. เผยหลักสูตรใหม่ ปี 67 เรียนสาขาไหนก็สมัครได้

ที่มา : https://www.thaigov.go.th/news/contents/details/71688