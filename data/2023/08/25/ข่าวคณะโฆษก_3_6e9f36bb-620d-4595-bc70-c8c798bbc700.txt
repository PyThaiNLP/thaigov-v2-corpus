รัฐบาลไทย-ข่าวทำเนียบรัฐบาล-​รองโฆษกรัฐบาลเชิญชวนจองหมายเลขทะเบียนรถยนต์ออนไลน์ สะดวก ประหยัดเวลา ที่เว็บไซต์ https://reserve.dlt.go.th/reserve/  เผยปัจจุบันมียอดจองออนไลน์แล้วกว่า 3.75 หมื่นคัน 


วันศุกร์ที่ 25 สิงหาคม 2566
25/08/2566
พิมพ์
​รองโฆษกรัฐบาลเชิญชวนจองหมายเลขทะเบียนรถยนต์ออนไลน์ สะดวก ประหยัดเวลา ที่เว็บไซต์ https://reserve.dlt.go.th/reserve/  เผยปัจจุบันมียอดจองออนไลน์แล้วกว่า 3.75 หมื่นคัน
​รองโฆษกรัฐบาลเชิญชวนจองหมายเลขทะเบียนรถยนต์ออนไลน์ สะดวก ประหยัดเวลา ที่เว็บไซต์ https://reserve.dlt.go.th/reserve/  เผยปัจจุบันมียอดจองออนไลน์แล้วกว่า 3.75 หมื่นคัน
วันที่ 25 สิงหาคม 2566 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า จากนโยบายของรัฐบาลที่ได้มุ่งเน้นให้หน่วยงานภาครัฐปรับเปลี่ยนองค์กรสู่การเป็นรัฐบาลดิจิทัล ตลอดจนมุ่งส่งเสริมให้หน่วยงานภาครัฐมุ่งมั่นพัฒนาหน่วยงานไปสู่การเป็นรัฐบาลดิจิทัลตามนโยบายของพลเอก ประยุทธ์ จันทร์โอชา นายกรัฐมนตรี ปัจจุบันส่วนราชการหลายหน่วยงาน ได้ปรับเปลี่ยนพัฒนาการให้บริการประชาชนในรูปแบบออนไลน์ นำเทคโนโลยีเข้ามาช่วยในการให้บริการมากยิ่ง ส่งผลต่อความพึงพอใจของประชาชน ทั้งความสะดวกการ และเข้าถึงการบริการภาครัฐได้ง่ายยิ่งขึ้น
นางสาวรัชดา กล่าวว่า กรมการขนส่งทางบกเป็นอีกหน่วยงานที่ปรับเปลี่ยนการให้บริการ ตอบสนองนโยบายดิจิทัลของรัฐบาล  ได้อำนวยความสะดวกประชาชนให้เข้าถึงการบริการได้อย่างรวดเร็ว โดได้พัฒนาระบบการจองหมายเลขทะเบียนรถยนต์ผ่านระบบอินเทอร์เน็ต ที่เว็บไซต์ https://reserve.dlt.go.th/reserve/ พร้อมเปิดระบบให้มีการยืนยันตัวตนผ่านแอปพลิเคชัน ThaID ก่อนจองหมายเลขทะเบียนรถ เพื่อให้เป็นไปตามมาตรฐานของพระราชบัญญัติคุ้มครองข้อมูลส่วนบุคคล พ.ศ. 2562 และป้องกันการแอบอ้างเอาชื่อบุคคลอื่นมาดำเนินการจองทะเบียนรถ ทั้งนี้ ข้อมูลระหว่างวันที่ 1 มิ.ย.  – 17 ส.ค. 2566  มียอดการจองหมายเลขทะเบียนรถยนต์ที่ยืนยันตัวตนผ่านแอปพลิเคชัน ThaID สำเร็จ ทั้งหมด 37,531 หมายเลข เป็นบุคคลทั่วไป จำนวน 34,608 ราย และนิติบุคลหรือชาวต่างชาติ  จำนวน 2,923 ราย
“สำหรับผู้ที่สนใจจองหมายเลขทะเบียนรถ สามารถดำเนินการลงทะเบียนด้วยตนเอง โดยการถ่ายภาพบัตรประจำตัวประชาชนและภาพใบหน้า ผ่านแอปพลิเคชัน ThaID ในโทรศัพท์มือถือของตนเอง หากเป็นนิติบุคคลหรือชาวต่างชาติ สามารถให้ผู้แทนนิติบุคคลหรือผู้แทนชาวต่างชาติลงทะเบียน ผ่านแอปพลิเคชัน ThaID ได้เช่นกัน เมื่อดำเนินการเสร็จแล้ว ให้เข้าเว็บไซต์ https://reserve.dlt.go.th/reserve/   โดยเลือกเมนู “จองหมายเลขทะเบียน” ระบบจะเข้าสู่หน้ายืนยันตัวตน ให้ทำการยืนยันตัวตนโดยสแกน QR code ผ่านแอปพลิเคชัน ThaID  หลังจากยืนยันตัวตนแล้ว สามารถจองทะเบียนรถได้ตามปกติ โดยรถ 1 คัน สามารถจองได้ 1 หมายเลขทะเบียนเท่านั้น”นางสาวรัชดา กล่าว

ที่มา : https://www.thaigov.go.th/news/contents/details/71658