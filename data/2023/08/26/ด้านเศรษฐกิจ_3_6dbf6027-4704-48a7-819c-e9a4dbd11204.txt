รัฐบาลไทย-ข่าวทำเนียบรัฐบาล-กรมรางเผยเมื่อวาน (25 สิงหาคม 2566) ศุกร์สุดท้ายของเดือนสิงหาคม มีผู้ใช้บริการรถไฟฟ้า Airport RailLink รถไฟฟ้าสายเฉลิมรัชมงคลและสายฉลองรัชธรรมสูงสุด


วันเสาร์ที่ 26 สิงหาคม 2566
กรมรางเผยเมื่อวาน (25 สิงหาคม 2566) ศุกร์สุดท้ายของเดือนสิงหาคม มีผู้ใช้บริการรถไฟฟ้า Airport RailLink รถไฟฟ้าสายเฉลิมรัชมงคลและสายฉลองรัชธรรมสูงสุด
....
นายพิเชฐ  คุณาธรรมรักษ์  อธิบดีกรมการขนส่งทางราง กระทรวงคมนาคม เปิดเผยว่า เมื่อวันศุกร์ที่ 25 สิงหาคม 2566 ซึ่งเป็นวันศุกร์ปลายเดือนสิงหาคม 2566 และมีฝนตกช่วงเย็น ส่งผลให้มีผู้ใช้บริการรถไฟฟ้า MRT BTS และ Airport Rail Link มากสุด ทำให้มีผู้ใช้บริการระบบราง รวมเป็น 1,757,790 คน-เที่ยว สูงที่สุดอีกครั้ง (New High) ตั้งแต่มีสถานการณ์การแพร่ระบาดของเชื้อไวรัสโคโรนา 2019 (Covid-19) ประกอบด้วย รถไฟระหว่างเมือง จำนวน 74,452 คน-เที่ยว (ผู้โดยสารเชิงพาณิชย์ 25,507 คน-เที่ยว และผู้โดยสารเชิงสังคม 48,945 คน-เที่ยว) และรถไฟฟ้าในเขตกรุงเทพมมหานครและปริมณฑล จำนวน 1,683,338 คน-เที่ยว ประกอบด้วย
1) รถไฟฟ้า Airport Rail Link จำนวน 77,723 คน-เที่ยว (นิวไฮ)
2) รถไฟฟ้าชานเมืองสายสีแดง จำนวน 27,715 คน-เที่ยว (รวมจำนวนผู้โดยสารรถไฟทางไกลมาต่อสายสีแดงฟรี จำนวน 122 คน-เที่ยว)(นิวไฮ)
3) รถไฟฟ้าสายเฉลิมรัชมงคล (สายสีน้ำเงิน) จำนวน 525,455 คน-เที่ยว (นิวไฮ)
4) รถไฟฟ้าสายฉลองรัชธรรม (สายสีม่วง) จำนวน 75,829 คน-เที่ยว (เมื่อ 11 ส.ค.66 นิวไฮ จำนวน 76,171คน-เที่ยว)
5) รถไฟฟ้าสายสีเขียว จำนวน 924,828 คน-เที่ยว (นิวไฮ ตั้งแต่มี  covid-19)
6) รถไฟฟ้าสายสีทอง จำนวน 8,285 คน-เที่ยว
7) รถไฟฟ้าสายสีเหลือง จำนวน 43,381 คน-เที่ยว
โดยจำนวนผู้ใช้บริการระบบรางสูงสุดก่อนหน้านี้ไม่นาน เกิดขึ้นเมื่อวันที่ 11 สิงหาคม  2566 จำนวน 1,728,295
คน-เที่ยว แต่เมื่อวานนี้ มีผู้ใช้บริการระบบรางเพิ่มขึ้นอีก โดยเฉพาะสาย Airport Rail Link รถไฟฟ้าสายเฉลิมรัชมงคล สายฉลองรัชธรรม รถไฟฟ้าสายสุขุมวิทและสายสีลม มากสุดตั้งแต่มีสถานการณ์โควิด จึงเป็นการทำสถิติใหม่อีกครั้ง
ทั้งนี้ ขร. ขอให้ทุกท่านมีความสุขในการเดินทางช่วงวันหยุด ใช้เวลากับครอบครัวอย่างมีความสุข ร่วมไปกับการใช้บริการระบบขนส่งทางรางไทย

ที่มา : https://www.thaigov.go.th/news/contents/details/71713