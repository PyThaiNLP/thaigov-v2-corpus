รัฐบาลไทย-ข่าวทำเนียบรัฐบาล-สถาบันการเงิน “รัฐ – เอกชน” ผนึกกำลังวางแนวทาง “แก้ไขหนี้ครัวเรือน” ในปี 2567


วันจันทร์ที่ 7 สิงหาคม 2566
สถาบันการเงิน “รัฐ – เอกชน” ผนึกกำลังวางแนวทาง “แก้ไขหนี้ครัวเรือน” ในปี 2567
.....
ปัญหาหนี้ครัวเรือนและหนี้นอกระบบ เป็นปัญหาสะสมที่มีอยู่ในระบบเศรษฐกิจมานาน เพื่อให้ปัญหาดังกล่าว “ลดน้อยลง” และส่งผลให้ประชาชนมีคุณภาพชีวิตดีขึ้นนั้น
.
ธนาคารแห่งประเทศไทย ธนาคารรัฐ เอกชน และสถาบันการเงินที่ไม่ใช่ธนาคาร (นอนแบงก์) ได้ร่วมกันวางแนวทางแก้หนี้ครัวเรือนอย่างยั่งยืน ประกอบด้วย 2 มาตรการ:
.
• มาตรการให้สินเชื่ออย่างรับผิดชอบและเป็นธรรม ที่สถาบันการเงินต้องเริ่มดำเนินการตั้งแต่ 1 ม.ค. 67
• มาตการแก้หนี้เรื้อรัง เริ่มบังคับใช้ตั้งแต่ 1 เม.ย. 67
.
โดย 2 มาตรการแก้หนี้ดังกล่าว “เป็นการยกระดับมาตรฐานการให้สินเชื่อ” ซึ่งจะสามารถดูแล ปชช. ตั้งแต่ก่อนเป็นหนี้ กำลังจะเป็นหนี้ ระหว่างเป็นหนี้ เมื่อหนี้มีปัญหา และเมื่อมีการขาย/ฟ้องหนี้ รวมทั้งหนี้นอกระบบ
.
ส่วนการแก้ไขปัญหาหนี้ครัวเรือนในปัจจุบัน “เป็นแบบคู่ขนาน” ซึ่งรวมการแก้ไขปัญหาระยะเร่งด่วนและระยะยาว
.
สำหรับระยะเร่งด่วนนั้น ได้ขับเคลื่อนผ่าน “คณะกรรมการกำกับการแก้ไขหนี้สินของประชาชนรายย่อย” ดำเนินการ 3 ด้าน คือ
1) ช่วยเหลือลูกหนี้ให้เข้าถึงกลไกการแก้ไขหนี้สิน
2) ปรับปรุงกฎหมาย
3) เพิ่มเติมแหล่งสินเชื่อที่เป็นธรรม
.
โดยคณะกรรมการชุดนี้ มีการรายงานผลดำเนินงานให้ ครม. ทราบเป็นระยะ เพื่อปรับปรุงแนวทางการทำงานที่เหมาะสมสอดคล้องกับสถานการณ์
.
อ่านเพิ่มเติม คลิก >> https://www.thaigov.go.th/news/contents/details/70918
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71017