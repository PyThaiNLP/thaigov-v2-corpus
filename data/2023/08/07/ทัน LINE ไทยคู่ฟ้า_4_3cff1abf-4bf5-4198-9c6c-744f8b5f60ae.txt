รัฐบาลไทย-ข่าวทำเนียบรัฐบาล-ขับเคลื่อน 2 หลักสูตรแซนด์บ็อกซ์ เร่งผลิตกำลังคนสมรรถนะสูง ตรงโจทย์ภาคอุตสาหกรรม


วันจันทร์ที่ 7 สิงหาคม 2566
ขับเคลื่อน 2 หลักสูตรแซนด์บ็อกซ์ เร่งผลิตกำลังคนสมรรถนะสูง ตรงโจทย์ภาคอุตสาหกรรม
.....
กระทรวง อว. ได้ดำเนินการจัดการศึกษารูปแบบ “แซนด์บ็อกซ์” ซึ่งเป็นโมเดลใหม่ที่จะช่วย “ผลิตกำลังคนสมรรถนะสูง” ได้
.
โดยไม่ติดข้อจำกัดเดิมที่มีอยู่ มุ่งเน้นให้ผู้เรียนเรียนในสิ่งที่ตรงความต้องการของภาคอุตสาหกรรมในประเทศ และเมื่อเรียนจบต้องมีงานทำ
.
โดยเพิ่มหลักสูตรใหม่ 2 หลักสูตร ประกอบด้วย:
.
• หลักสูตรแรก คือ หลักสูตรวิศวกรรมศาสตรบัณฑิต สาขาวิชาวิศวกรรมบูรณาการระบบการผลิต (ต่อเนื่อง) โดย มหาวิทยาลัยศิลปากร มหาวิทยาลัยบูรพา และมหาวิทยาลัยเทคโนโลยีพระจอมเกล้าพระนครเหนือ มีเป้าหมาย:
> ผลิตวิศวกรบูรณาการระบบ (system integrator) รวม 60 คน ในระยะเวลา 3 ปี หลักสูตรนี้ มีรูปแบบการเรียนที่ยืดหยุ่น เรียนทฤษฎีเป็นโมดูลผ่านระบบ e-learning และสามารถลงทะเบียนเรียนได้ “โดยไม่ยึดตามภาคการศึกษา” ผู้เรียนออกแบบเส้นทางการเรียนรู้ได้เอง
.
• หลักสูตรที่ 2 หลักสูตรบริหารธุรกิจบัณฑิต สาขาการจัดการการท่องเที่ยวเชิงสุขภาพแบบองค์รวม (หลักสูตรสองภาษา) โดย วิทยาลัยนานาชาติ มหาวิทยาลัยบูรพา มีเป้าหมาย:
> ผลิตผู้บริหารระดับต้นและระดับปฏิบัติการในอุตสาหกรรมการท่องเที่ยวเชิงสุขภาพแบบองค์รวม จำนวน 200 คน ในระยะเวลา 3 ปี
* จุดเด่นของหลักสูตร:
- เป็นหลักสูตรปริญญาตรีที่ใช้ระยะเวลาเรียนเพียง 2 ปี มีการจัดการศึกษาแบบ co-creation ร่วมกับสถานประกอบการ เรียนในมหาวิทยาลัย 1 ภาคเรียนและเรียนในสถานประกอบการ 3 ภาคเรียน
- บูรณาการศาสตร์ด้านการท่องเที่ยวเชิงสุขภาพและธุรกิจจาก 4 คณะในมหาวิทยาลัย ได้แก่ วิทยาลัยนานาชาติ คณะสหเวชศาสตร์ คณะแพทย์ศาสตร์ และคณะวิทยาศาสตร์การกีฬา
- สถานประกอบการยังร่วมสนับสนุนนักศึกษาทั้งในรูปแบบ in-kind และ in-cash และรับนักศึกษาเข้าทำงานหลังเรียนจบ
.
ทั้งนี้ คณะทำงานเพื่อส่งเสริมการจัดการศึกษาที่แตกต่างจากมาตรฐานการอุดมศึกษาเผยถึงภาพรวมความก้าวหน้าการดำเนินการจัดการศึกษาแบบแซนด์บ็อกซ์ว่า
.
ปัจจุบันมีข้อเสนอที่ “ได้รับการยกเว้นเกณฑ์ที่เป็นข้อจำกัด” และอนุมัติให้จัดการศึกษาแบบแซนด์บ็อกซ์ไปแล้ว 11 ข้อเสนอ และเปิดรับสมัครนักศึกษาแล้ว 7 ข้อเสนอ สำหรับเป้าหมายผลิตกำลังคนสมรรถนะสูงนั้น คาดว่าจะมากกว่า 19,000 คน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71016