รัฐบาลไทย-ข่าวทำเนียบรัฐบาล-ฮิตไม่หยุด! 7 เดือนแรกปี 66 ต่างชาติเที่ยวไทยกว่า 15 ล้านคน สร้างรายได้กว่า 1 ล้านล้านบาท


วันจันทร์ที่ 7 สิงหาคม 2566
ฮิตไม่หยุด! 7 เดือนแรกปี 66 ต่างชาติเที่ยวไทยกว่า 15 ล้านคน สร้างรายได้กว่า 1 ล้านล้านบาท
.....
กระทรวงการท่องเที่ยวและกีฬา เผยข้อมูลการท่องเที่ยวไทยที่ขณะนี้เป็นภาคเศรษฐกิจที่ขยายตัวได้ต่อเนื่อง เป็นแรงสนับสนุนสำคัญของเศรษฐกิจ โดยใน 7 เดือนแรกของปี 66 (ม.ค. - ก.ค.) ภาคการท่องเที่ยวสร้างรายได้จากนักท่องเที่ยวชาวไทยและต่างชาติรวมกัน 1,084,575 ล้านบาท ในจำนวนนี้เป็นรายได้ที่มาจากนักท่องเที่ยวต่างชาติ 638,161 ล้านบาท
.
ด้านจำนวนนักท่องเที่ยวต่างชาตินั้น คาดว่าจะเป็นไปตามเป้าหมายที่รัฐบาลได้ตั้งไว้ไม่น้อยกว่า 25 ล้านคน โดยตั้งแต่ต้นปี - 30 ก.ค. 66 มีนักท่องเที่ยวเดินทางเข้าไทยแล้ว 15,322,175 คน เพิ่มขึ้น 384% เมื่อเทียบกับช่วง 7 เดือนแรกของปี 65
5 อันดับแรก ของประเทศต้นทางที่เดินทางมาไทยมากที่สุด
1. มาเลเซีย 2,439,710 คน
2. จีน 1,839,660 คน
3. เกาหลีใต้ 907,463 คน
4. อินเดีย 885,772 คน
5. รัสเซีย 854,946 คน
.
ภาพรวมสถานการณ์การท่องเที่ยวไทยนี้ นอกจากจะเป็นผลจากสถานการณ์โควิด-19 ที่คลี่คลายแล้ว การจัดกิจกรรมกระตุ้นการท่องเที่ยวทั้งตลาดในและต่างประเทศอย่างต่อเนื่องตามนโยบายของรัฐบาล ถือเป็นปัจจัยสำคัญที่ส่งผลต่อการเติบโตที่เกิดขึ้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71015