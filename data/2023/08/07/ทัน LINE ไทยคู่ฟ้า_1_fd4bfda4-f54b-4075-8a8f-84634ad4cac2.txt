รัฐบาลไทย-ข่าวทำเนียบรัฐบาล-คลอดแล้ว! หลักเกณฑ์ส่งเสริมการร่วมลงทุนรัฐ - เอกชน นำผลงานวิจัยและนวัตกรรมต่อยอดในเชิงพาณิชย์


วันจันทร์ที่ 7 สิงหาคม 2566
คลอดแล้ว! หลักเกณฑ์ส่งเสริมการร่วมลงทุนรัฐ - เอกชน นำผลงานวิจัยและนวัตกรรมต่อยอดในเชิงพาณิชย์
.....
เมื่อเร็ว ๆ นี้ เว็บไซต์ราชกิจจานุเบกษา เผยแพร่ ระเบียบสำนักนายกรัฐมนตรี ว่าด้วยการร่วมลงทุนระหว่างรัฐและเอกชนในโครงการซึ่งนำผลงานวิจัยและนวัตกรรมไปใช้ประโยชน์ มีผลบังคับใช้แล้ว เพื่อส่งเสริมให้สถาบันอุดมศึกษาของรัฐ สถาบันวิจัย และหน่วยงานอื่นของรัฐ นำผลงานวิจัยและนวัตกรรมไปใช้ประโยชน์ทางธุรกิจและทางสังคม หรือเชิงสาธารณประโยชน์ สร้างความเป็นหุ้นส่วนระหว่างรัฐและเอกชน หรือสร้างให้เกิดธุรกิจฐานเทคโนโลยีและนวัตกรรมรายใหม่
.
ซึ่งลักษณะโครงการร่วมลงทุน ครอบคลุม โครงการที่นำผลงานวิจัยและนวัตกรรมที่มีความพร้อมไปใช้ดำเนินการ หรือเป็นโครงการที่มีอยู่แล้วและนำไปศึกษาต่อยอด หรือนำไปขยายผลให้เกิดการใช้ประโยชน์ในวงกว้าง
.
โดยรูปแบบการร่วมลงทุน หน่วยงานเจ้าของโครงการร่วมลงทุน สามารถร่วมลงทุนกับเอกชน 1) จัดตั้งบริษัทร่วมทุนที่เป็นบริษัทจำกัดหรือบริษัทมหาชน 2) จัดตั้งนิติบุคคลเพื่อร่วมลงทุน (Holding Company) 3) จัดตั้งนิติบุคคลเพื่อร่วมลงทุนใน ‘วิสาหกิจเริ่มต้น’ หรือ สตาร์ทอัพ (Startup) ซึ่งมีวัตถุประสงค์ในการนำผลงานวิจัยและนวัตกรรมไปใช้ประโยชน์ได้
.
อ่านรายละเอียดฉบับเต็ม คลิก https://ratchakitcha.soc.go.th/.../140D183S0000000000100.pdf
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/Twitter : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)

ที่มา : https://www.thaigov.go.th/news/contents/details/71013