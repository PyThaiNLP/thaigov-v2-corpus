รัฐบาลไทย-ข่าวทำเนียบรัฐบาล-ปลัดกระทรวงมหาดไทย นำประชาชนจิตอาสาจังหวัดพะเยา ร่วมกิจกรรมจิตอาสาปลูกป่า 200,000 ต้น ตามโครงการรวมพลังแผ่นดิน "แม่ใจ รักษ์ดิน" Road to World Soil Day เส้นทางสู่วันดินโลก 


วันจันทร์ที่ 7 สิงหาคม 2566
07/08/2566
พิมพ์
ปลัดกระทรวงมหาดไทย นำประชาชนจิตอาสาจังหวัดพะเยา ร่วมกิจกรรมจิตอาสาปลูกป่า 200,000 ต้น ตามโครงการรวมพลังแผ่นดิน "แม่ใจ รักษ์ดิน" Road to World Soil Day เส้นทางสู่วันดินโลก
ปลัดมหาดไทย นำประชาชนจิตอาสาจังหวัดพะเยา ร่วมกิจกรรมจิตอาสาปลูกป่า 200,000 ต้น ตามโครงการรวมพลังแผ่นดิน "แม่ใจ รักษ์ดิน" Road to World Soil Day เส้นทางสู่วันดินโลก มุ่งมั่นปลุก Passion ให้พี่น้องประชาชนร่วมทำความดีด้วยจิตอาสาในทุกที่ทุกเวลาเพื่อโลก
ปลัดกระทรวงมหาดไทย นำประชาชนจิตอาสาจังหวัดพะเยา ร่วมกิจกรรมจิตอาสาปลูกป่า 200,000 ต้น ตามโครงการรวมพลังแผ่นดิน "แม่ใจ รักษ์ดิน" Road to World Soil Day เส้นทางสู่วันดินโลก มุ่งมั่นปลุก Passion ให้พี่น้องประชาชนร่วมทำความดีด้วยจิตอาสาในทุกที่ทุกเวลาเพื่อโลกที่น่าอยู่ของทุกคน
วันนี้ (7 ส.ค. 2566) นายสุทธิพงษ์ จุลเจริญ ปลัดกระทรวงมหาดไทย เปิดเผยถึงการจัดกิจกรรมจิตอาสาปลูกป่า 200,000 ต้น ตามโครงการรวมพลังแผ่นดิน "แม่ใจ รักษ์ดิน" Road to World Soil Day เส้นทางสู่วันดินโลก ณ ศูนย์พัฒนาราษฎรบนพื้นที่สูงปางปูเลาะ หมู่ 13 ตำบลศรีถ้อย อำเภอแม่ใจ จังหวัดพะเยา โดยได้รับความร่วมมือจากส่วนราชการ หน่วยงานภาครัฐ ภาคเอกชน กำนัน ผู้ใหญ่บ้าน สมาชิกชมรมกำนันผู้ใหญ่บ้าน ผู้นำชุมชนจากพื้นที่ต่าง ๆ ของอำเภอแม่ใจ รวมทั้งภาคีเครือข่ายทั้ง 7 ภาคีเครือข่าย และประชาชนจิตอาสาในพื้นที่ ได้มาร่วมทำกิจกรรมปลูก "ต้นนางพญาเสือโคร่ง" ที่สนามโรงเรียนเก่าบ้านบางปูเลาะ และบริเวณบ้านผาแดง เพื่ออนุรักษ์ทรัพยากรธรรมชาติ ฟื้นคืนผืนป่าและเพิ่มพื้นที่สีเขียวให้กับประเทศไทย
นายสุทธิพงษ์ จุลเจริญ ปลัดกระทรวงมหาดไทย กล่าวว่า กิจกรรมจิตอาสาปลูกป่า 200,000 ต้น ตามโครงการรวมพลังแผ่นดิน "แม่ใจ รักษ์ดิน" Road to World Soil Day เส้นทางสู่วันดินโลกครั้งนี้ จัดขึ้นเพื่อเป็นการแสดงออกถึงการหวงแหนรักษาทรัพยากรธรรมชาติ การอนุรักษ์ป่าต้นน้ำ และเป็นการสร้างความตระหนักรู้ถึงการฟื้นคืนความอุดมสมบูรณ์ให้กับโลกของเรา อีกทั้งยังทำให้ประชาชนทุกคนได้ตระหนักต่อการเปลี่ยนแปลงของสภาพอากาศของโลก (Climate Change) รวมทั้งภาวะโลกร้อน และยังเป็นการปลุก Passion ให้ทุกคนลุกขึ้นมาทำสิ่งที่ดี "แก้ไขในสิ่งที่ผิด" ร่วมกัน Change for Good เปลี่ยนเพื่อสิ่งที่ดียิ่งขึ้นเพื่อให้โลกใบนี้กลับมาน่าอยู่ดังเดิม โดยใช้กระบวนการมีส่วนร่วมของคนในชุมชนมาร่วมกันปลูกต้นไม้ ก่อเกิดความสมัครสมานสามัคคีของคนในชุมชนอำเภอแม่ใจ เกิดจิตสำนึกในการรักษาป่าต้นน้ำด้วยจิตใจของความเป็นจิตอาสาเพื่อประเทศไทยและโลกใบนี้ใบเดียวของเรา
"การจัดกิจกรรมจิตอาสาครั้งนี้ยังเป็นการท่องเที่ยวเชิงอนุรักษ์ โดยจัดควบคู่ไปกับงานเดินวิ่ง "ปางปูเลาะเทรล Phayao Hill Tribe Trail Run 2023" ซึ่งเป็นเส้นทางศึกษาเรียนรู้พันธุ์ไม้ และความอุดมสมบูรณ์ของป่าอุทยานแห่งชาติดอยหลวง และยิ่งไปกว่านั้นพื้นที่แห่งนี้ยังเป็นสถานที่สำคัญของจังหวัดพะเยา เป็น Unseen Thailand ที่ผู้มาร่วมกิจกรรม นักวิ่ง รวมทั้งนักท่องเที่ยวต้องมาเที่ยวชม โดยตลอดเส้นทางที่วิ่งพวกเราทุกคนยังได้ช่วยกันเก็บขยะ พลาสติก รวมทั้งเศษซากกิ่งไม้ที่กีดขวางเส้นทาง ซึ่งทุกคนที่ร่วมทำด้วยใจที่มีความเป็นจิตอาสา "เราทำความดีด้วย...หัวใจ" สมดังพระราชปณิธานของพระบาทสมเด็จพระเจ้าอยู่หัว ที่พระองค์ประสงค์ให้คนไทยทุกคนทำความดีด้วยจิตอาสา" นายสุทธิพงษ์ จุลเจริญ ปลัดกระทรวงมหาดไทย กล่าว
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า นับเป็นสิ่งที่ชาวมหาดไทยได้ขับเคลื่อนมาอย่างต่อเนื่องโดยตลอด คือการทำสิ่งที่ดี Change for Good เพื่อ "บำบัดทุกข์ บำรุงสุข" ให้กับพี่น้องประชาชน และประเทศชาติ ด้วยการเป็น "ผู้นำที่ทำก่อน" ด้วยกลไกผู้นำในพื้นที่ ตั้งแต่ผู้ว่าราชการจังหวัด นายอำเภอ กำนัน ผู้ใหญ่บ้าน ตลอดจนกรรมการหมู่บ้านที่รวมตัวกันในแต่ละคุ้มบ้านเพื่อทำสิ่งที่ดีด้วยจิตอาสา ดังเช่นที่ปางปูเลาะ อำเภอแม่ใจ จังหวัดพะเยา ที่มีผู้นำชุมชนที่เข้มแข็งบูรณาการการทำงานร่วมกับพลังของภาคีเครือข่ายในจังหวัดพะเยา จนได้รับการชื่นชมว่าเป็นชุมชนต้นแบบที่ได้รับการส่งเสริมด้านสวัสดิการสังคมชุมชนบนพื้นที่สูง มีการยกระดับคุณภาพชีวิตด้วยกลไกการขับเคลื่อนในพื้นที่ชุมชนท่องเที่ยววิถีชาและกาแฟ จึงเป็นพื้นที่ที่สามารถนำโมเดลการขับเคลื่อนงานขยายผลไปสู่พื้นที่ชุมชนอื่นได้เรียนรู้ เพื่อพัฒนาต่อยอดให้พี่น้องประชาชนในทุกพื้นที่ได้รับสิ่งดี ๆ เช่นเดียวกัน
"ขอเชิญชวนพี่น้องประชาชนทุกคนร่วมกันทำความดีด้วยจิตอาสาในทุกที่ทุกเวลา เริ่มต้นจากสิ่งเล็ก ๆ หรือสิ่งแวดล้อมรอบตัว ขยายไปสู่ชุมชน และทำความดีด้วยจิตอาสาให้กับสังคม หากทุกคนร่วมกันอย่างมุ่งมั่นจะส่งผลให้โลกใบนี้น่าอยู่มากยิ่งขึ้น ด้วยการทำความดีด้วยจิตอาสานั้น จะช่วยทำให้ทรัพยากรธรรมชาติได้รับการดูแลอย่างอุดมสมบูรณ์ บ้านเรือนน่าอยู่ ชุมชนมีความสมัครสมานสามัคคี สังคมเกิดความสงบ ประชาชนมีความสุขได้อย่างยั่งยืนตลอดไป” ปลัดกระทรวงมหาดไทยกล่าวในช่วงท้าย

ที่มา : https://www.thaigov.go.th/news/contents/details/71030