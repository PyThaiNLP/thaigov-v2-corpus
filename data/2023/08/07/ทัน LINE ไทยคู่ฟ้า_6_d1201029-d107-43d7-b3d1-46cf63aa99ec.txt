รัฐบาลไทย-ข่าวทำเนียบรัฐบาล-อีอีซี เปิดเวที “รับฟังความคิดเห็น” คนพื้นที่ ร่วมขับเคลื่อนแผนภาพรวมฯ อีอีซี ระยะที่ 2


วันจันทร์ที่ 7 สิงหาคม 2566
อีอีซี เปิดเวที “รับฟังความคิดเห็น” คนพื้นที่ ร่วมขับเคลื่อนแผนภาพรวมฯ อีอีซี ระยะที่ 2
.....
หลังจากผลการดำเนินงานแผนภาพรวมฯ อีอีซี ระยะที่ 1 (2561-2565) ที่ผ่านมา ประสบความสำเร็จเกินเป้าหมายที่ตั้งไว้ (1.5 ล้านล้านบาท) เกิดมูลค่าการลงทุนที่อนุมัติแล้วกว่า 2 ล้านล้านบาท เพื่อให้การพัฒนาในพื้นที่อีอีซีเป็นไปอย่างต่อเนื่องนั้น
.
บอร์ด EEC หรือ คณะกรรมการเขตพัฒนาพิเศษภาคตะวันออก ได้จัดประชุมรับฟังความเห็นต่อ (ร่าง) แผนภาพรวมเพื่อการพัฒนาเขตพัฒนาพิเศษภาคตะวันออก พ.ศ. 2566-2570 เมื่อวันที่ 3 สิงหาคม 2566 ที่ผ่านมา
.
การประชุมครั้งนี้ จะดำเนินการรวบรวมความคิดเห็น ข้อเสนอแนะทั้งหมด มาปรับปรุงทบทวน แผนภาพรวมฯ อีอีซี ในระยะที่ 2 ที่จะใช้เป็น “แผนหลักเพื่อการพัฒนาพื้นที่อีอีซีอย่างยั่งยืน” อันส่งผลดีต่อการพัฒนาอุตสาหกรรมเป้าหมายที่ทันสมัย เป็นมิตรต่อสิ่งแวดล้อม และเพิ่มขีดความสามารถในการแข่งขันของประเทศได้
.
โดยกำหนดทิศทางการพัฒนาแผนภาพรวมฯ ระยะที่ 2 ดังนี้:
• เร่งพัฒนาระบบนิเวศรองรับการลงทุนในทุกมิติ
• ผ่อนคลายกฎระเบียบและลดขั้นตอนการขออนุมัติอนุญาต เพื่อให้นักลงทุนเข้ามาลงทุนได้รวดเร็วขึ้น
• กำหนดสิทธิประโยชน์ทั้งด้านภาษีและมาตรการพิเศษ เพื่อดึงการลงทุนสำหรับ 5 คลัสเตอร์อุตสาหกรรมหลัก
• สร้างความร่วมมือทุกภาคส่วน เพื่อทำให้การลงทุนเกิดประโยชน์สูงสุด
• ผลักดันให้คนอีอีซี มีคุณภาพชีวิตที่ดีขึ้นอย่างยั่งยืน
.
ขั้นตอนต่อไป อีอีซี จะเร่งดำเนินการจัดทำ แผนภาพรวม ฯ อีอีซี ระยะที่ 2 ให้แล้วเสร็จฉบับสมบูรณ์ ก่อนที่จะนำเสนอให้แก่ ที่ประชุมคณะกรรมการนโยบายเขตพัฒนาพิเศษภาคตะวันออก (กพอ.) เพื่อพิจารณาเห็นชอบ และจะนำเสนอให้ที่ประชุม ครม. รับทราบต่อไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71018