รัฐบาลไทย-ข่าวทำเนียบรัฐบาล-กรมเจ้าท่า รวมพลังบริจาคโลหิต เนื่องในโอกาสครบรอบวันคล้ายวันสถาปนากรมเจ้าท่าครบรอบ 164 ปี "หนึ่งคนให้หลายคนรับ"


วันจันทร์ที่ 7 สิงหาคม 2566
กรมเจ้าท่า รวมพลังบริจาคโลหิต เนื่องในโอกาสครบรอบวันคล้ายวันสถาปนากรมเจ้าท่าครบรอบ 164 ปี "หนึ่งคนให้หลายคนรับ"
...
กรมเจ้าท่า รวมพลังบริจาคโลหิต เนื่องในโอกาสครบรอบวันคล้ายวันสถาปนากรมเจ้าท่าครบรอบ 164 ปี "หนึ่งคนให้หลายคนรับ"
วันที่ 7 สิงหาคม 2566 นายวรรณชัย บุตรทองดี ผู้อำนวยการ กองวิศวกรรม กรมเจ้าท่า (กระทรวงคมนาคม) พร้อมด้วยนายโอฬาร เต็งรัง รักษาการหัวหน้ากลุ่มตรวจการเดินเรือ สำนักความปลอดภัยและสิ่งแวดล้อมทางน้ำ นำคณะเจ้าหน้าที่กรมเจ้าท่า ที่ร่างกายสุขภาพแข็งแรงและมีความพร้อม โดยเรือตรวจการณ์เจ้าท่า 33 และ 255 เดินทางไปร่วมบริจาคโลหิตให้กับสถานพยาบาล เพื่อใช้ในการรักษาผู้ป่วย เนื่องในวันคล้ายวันสถาปนากรมเจ้าท่าครบรอบ 164 ปี ณ ศูนย์รับบริจาคเลือดศิริราช อาคารนวมินทรบพิตร 84 พรรษา โรงพยาบาลศิริราช
กรมเจ้าท่า กำหนดจัดกิจกรรมดังกล่าวฯ เพื่อร่วมบริจาคโลหิตให้กับผู้ป่วยที่มีความต้องการ โดยมีข้าราชการและเจ้าหน้าที่กรมเจ้าท่าเข้าร่วมฯ ประมาณ 20 คน โดยการบริจาคโลหิตฯ ครั้งนี้ เพื่อช่วยเหลือผู้ป่วยในการรักษา และสำรองไว้ใช้ต่อการรักษาพยาบาลต่างๆ ซึ่งการบริจาคโลหิต จะช่วยให้ระบบการไหลเวียนของเลือดดีขึ้น ส่งผลให้สุขภาพแข็งแรง มีอาการเจ็บป่วยน้อยลง การบริจาคโลหิตของทุกคนจะสามารถช่วยเหลือผู้ป่วยได้นับพัน “ หนึ่งคนให้..หลายคนรับ “ ถือเป็นบุญที่ยิ่งใหญ่ที่สามารถช่วยผู้อื่นให้มีชีวิตปลอดภัย

ที่มา : https://www.thaigov.go.th/news/contents/details/71024