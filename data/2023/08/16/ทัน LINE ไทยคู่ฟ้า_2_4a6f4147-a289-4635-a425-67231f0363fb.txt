รัฐบาลไทย-ข่าวทำเนียบรัฐบาล-ทยอยให้บริการเพิ่มปีนี้! โครงการรถไฟทางคู่ระยะเร่งด่วน เหนือ-อีสาน-ใต้


วันพุธที่ 16 สิงหาคม 2566
ทยอยให้บริการเพิ่มปีนี้! โครงการรถไฟทางคู่ระยะเร่งด่วน เหนือ-อีสาน-ใต้
.....
อัปเดตความคืบหน้าโครงการรถไฟทางคู่ 5 เส้นทาง เตรียมความพร้อมก่อนทยอยเปิดให้บริการแก่ประชาชน คาดว่าสามารถเปิดใช้บริการได้ในปี 66-67 :
.
• เส้นทางสายเหนือ ช่วงลพบุรี-ปากน้ำโพ ระยะทาง 145 กิโลเมตร มีความคืบหน้าประมาณ 80%
• เส้นทางสู่ตะวันออกเฉียงเหนือช่วงมาบกะเบา-ชุมทางถนนจิระ ระยะทาง 132 กิโลเมตร
- เปิดใช้งานสถานีใหม่ 7 แห่งแล้ว
- มีแผนจะเปิดเดินรถทางคู่ ช่วงบันไดม้า-คลองขนานจิตร ประมาณ ก.ย. 66
• เส้นทางสายใต้ ช่วงนครปฐม-ชุมพร ระยะทาง 421 กิโลเมตร (ช่วงนครปฐม-หัวหิน ช่วงหัวหิน-ประจวบคีรีขันธ์ และช่วงประจวบคีรีขันธ์-ชุมพร)
- ช่วงเขาเต่า-ประจวบคีรีขันธ์ “เปิดใช้ทางคู่แล้ว”
- เตรียมเปิดให้บริการช่วง “บางสะพานน้อย (ประจวบฯ)-ชุมพร” ในปลายปี 66
.
นอกจากนี้ ยังมีโครงการก่อสร้างทางรถไฟสายใหม่ 2 โครงการที่อยู่ระหว่างดำเนินการ ขณะนี้มีแผนก่อสร้างอยู่ระหว่างดำเนินการ 4 สัญญา:
• ช่วงเด่นชัย-เชียงราย-เชียงของ
• ช่วงบ้านไผ่-มุกดาหาร-นครพนม
.
หากเส้นทางรถไฟทางคู่ระยะเร่งด่วน 5 เส้นทางเสร็จสมบูรณ์ จะครอบคลุมระยะทาง 700 กม. ประโยชน์ที่จะได้รับ:
• เพิ่มขีดความสามารถในการขนส่งผู้โดยสาร และการขนส่งสินค้าทางรางของประเทศ
• เพิ่มความเร็วในการเดินรถ
• ลดเวลาในการเดินทางลงเฉลี่ยอย่างน้อย 1 ชม.
อ่านเพิ่มเติม คลิก >> https://www.thaigov.go.th/news/contents/details/71268
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71362