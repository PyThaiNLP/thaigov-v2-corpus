รัฐบาลไทย-ข่าวทำเนียบรัฐบาล-รองปลัดกระทรวงดิจิทัลเพื่อเศรษฐกิจและสังคมหารือความร่วมมือด้านไปรษณีย์ระหว่างประเทศ 


วันอังคารที่ 15 สิงหาคม 2566
รองปลัดกระทรวงดิจิทัลเพื่อเศรษฐกิจและสังคมหารือความร่วมมือด้านไปรษณีย์ระหว่างประเทศ
รองปลัดกระทรวงดิจิทัลเพื่อเศรษฐกิจและสังคมหารือความร่วมมือด้านไปรษณีย์ระหว่างประเทศ
วันที่ 15 สิงหาคม 2566 ดร. ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ทำหน้าที่หัวหน้าคณะผู้แทนไทย เข้าร่วมการหารือกับ Mr. Marjan Osvald รองเลขาธิการสหภาพสากลไปรษณีย์ และคณะ ณ โรงแรมเซ็นทรา แกรนด์ แอท เซ็นทรัลเวิล์ด เพื่อแลกเปลี่ยนความรู้ ประสบการณ์ต่าง ๆ และความเห็นเกี่ยวกับแนวโน้มการบริการไปรษณีย์ระหว่างประเทศและแก้ไขอุปสรรคด้านการขนส่งข้ามพรหมแดน รวมทั้งการพิจารณาความเป็นไปได้ในการพัฒนาหลักสูตรการฝึกอบรมสำหรับภูมิภาคเอเชียและแปซิฟิก ภายใต้กรอบของสหภาพไปรษณีย์แห่งเอเชียและแปซิฟิก ที่รองรับการเปลี่ยนแปลงของธุรกิจไปรษณีย์ในปัจจุบัน
ต่อจากนั้น ดร. ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ได้เข้าร่วมการหารือกับคณะผู้แทนจากกระทรวงกิจการภายในและการสื่อสารของประเทศญี่ปุ่น (MIC) พร้อมด้วยผู้แทนจากสถานเอกอัครราชทูตญี่ปุ่นประจำประเทศไทย เพื่อแลกเปลี่ยนความรู้ ประสบการณ์ต่าง ๆ และความเห็นเกี่ยวกับนโยบายด้านการบริการไปรษณีย์ในอนาคต รวมทั้งการกระชับความสัมพันธ์ในระดับทวิภาคีของทั้งสองประเทศ ในการพิจารณาความเป็นไปได้ในการร่วมมือระหว่างกระทรวงดิจิทัลฯ และ MIC ในอนาคต โดยมีผู้แทนจากสำนักปลัดกระทรวงดิจิทัลเพื่อเศรษฐกิจและสังคม และบริษัท ไปรษณีย์ไทย จำกัด เข้าร่วมการเข้าพบหารือดังกล่าว
_____________

ที่มา : https://www.thaigov.go.th/news/contents/details/71341