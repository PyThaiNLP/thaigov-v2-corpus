รัฐบาลไทย-ข่าวทำเนียบรัฐบาล-รองปลัดฯ สุรพล เข้าร่วมพิธีเปิดงาน 


วันพุธที่ 16 สิงหาคม 2566
16/08/2566
พิมพ์
รองปลัดฯ สุรพล เข้าร่วมพิธีเปิดงาน
"กระทรวงอุตสาหกรรม" ขนทัพผู้ประกอบการ ภายใต้การส่งเสริมจากกรมส่งเสริมอุตสาหกรรมเข้าร่วมออกร้านให้ประชาชนได้ เลือกซื้อในราคาพิเศษ ในงาน "ศิลปาชีพประทีปไทย OTOP หลอมดวงใจ ด้วยพระบารมี"
วันที่ 14 สิงหาคม 2566 : นายสุรพล ชามาตย์ รองปลัดกระทรวงอุตสาหกรรม เข้าร่วมพิธีเปิดงาน "ศิลปาชีพประทีปไทย OTOP หลอมดวงใจ ด้วยพระบารมี ประจำปี 2566 เพื่อ เฉลิมพระเกียรติ “สมเด็จพระพันปีหลวง” 91 พรรษา โดยมี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานในพิธีเปิดงาน
สำหรับงานในปีนี้จัดขึ้นภายใต้แนวคิด “ผ้าทอไทย สายใยแห่งพระเมตตา สร้างอาชีพปวงประชาอย่างยั่งยืน” จัดขึ้นระหว่างวันที่ 12 - 20 สิงหาคม 2566 ณ อาคารชาเลนเจอร์ 1-3 อิมแพ็คเมืองทองธานี ภายในงานมีการจัดแสดงนิทรรศการเฉลิมพระเกียรติ พระบาทสมเด็จพระปรเมนทรรามาธิบดี ศรีสินทรมหาวชิราลงกรณ พระวชิรเกล้าเจ้าอยู่หัว รัชกาลที่ 10 และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่ทรงให้ความสำคัญต่อการอนุรักษ์ และส่งเสริมภูมิปัญญาท้องถิ่น โดยมีการจำหน่ายสินค้าคุณภาพหลากหลาย ขณะเดียวกันยังสามารถเลือกช้อปสินค้าผ่านช่องทางออนไลน์อย่าง Shopee ได้ด้วยเช่นกัน ในการนี้ กระทรวงอุตสาหกรรม โดยกรมส่งเสริมอุตสาหกรรม ได้นำผู้ประกอบการภายใต้การส่งเสริมและสนับสนุนเข้าร่วมออกร้านให้ประชาชนได้เลือกซื้อในราคาพิเศษด้วย อาทิ มูลนิธิช่างหัตถศิลป์ไทย / บาติกเฮาส์ สมุทรปราการ และสินค้าหัตถ-อุตสาหกรรม เป็นต้น

ที่มา : https://www.thaigov.go.th/news/contents/details/71349