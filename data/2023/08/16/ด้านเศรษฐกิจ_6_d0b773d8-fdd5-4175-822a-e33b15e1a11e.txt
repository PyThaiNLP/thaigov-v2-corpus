รัฐบาลไทย-ข่าวทำเนียบรัฐบาล-ธ.ก.ส. ท้าวัยรุ่นประลองไอเดียในโครงการกล่องเล็ก คิดใหญ่


วันพุธที่ 16 สิงหาคม 2566
16/08/2566
พิมพ์
ธ.ก.ส. ท้าวัยรุ่นประลองไอเดียในโครงการกล่องเล็ก คิดใหญ่
ธ.ก.ส. ท้าประลองนิสิต นักศึกษาทั่วประเทศมาร่วมสร้างสรรค์ไอเดียธุรกิจสุดปังให้กับผลิตภัณฑ์เกษตรกรในโครงการ BAAC Small Box More Think กล่องเล็ก คิดใหญ่ ชิงเงินรางวัลมูลค่า 100,000 บาท ตั้งแต่วันนี้จนถึง 15 กันยายน 2566
ธ.ก.ส. ท้าประลองนิสิต นักศึกษาทั่วประเทศมาร่วมสร้างสรรค์ไอเดียธุรกิจสุดปังให้กับผลิตภัณฑ์เกษตรกรในโครงการ BAAC Small Box More Think กล่องเล็ก คิดใหญ่ ชิงเงินรางวัลมูลค่า 100,000 บาท เพียงจับกลุ่มเพื่อน 3 คน พร้อมนำเสนอแผนธุรกิจผ่านวีดีโอไม่เกิน 3 นาที จากผลิตภัณฑ์ของเกษตรกรตามที่ธนาคารกำหนด สมัครร่วมกิจกรรมได้แล้วผ่าน http://www.baacactivity.com/smallboxmorethink ตั้งแต่วันนี้จนถึง 15 กันยายน 2566
​
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ขอเชิญชวนน้อง ๆ นิสิต นักศึกษาเข้าร่วมประลองไอเดียแข่งขันนำเสนอแผนธุรกิจในโครงการ BAAC Small Box More Think กล่องเล็ก คิดใหญ่ ชิงเงินมูลค่า 100,000 บาท ประกอบด้วย รางวัลชนะเลิศ 70,000 บาท รางวัลที่ 2 จำนวน 20,000 บาท และรางวัลที่ 3 จำนวน 10,000 บาท โดยเปิดโอกาสให้นักศึกษาที่กำลังศึกษาในระดับปริญญาตรีในสาขาวิชาใดก็ได้ อายุไม่เกิน 25 ปี ชวนเพื่อนรวมกลุ่มกัน จำนวน 3 คนต่อทีม (ไม่จำกัดว่าต้องเป็นมหาวิทยาลัยแห่งเดียวกัน) ส่งแผนธุรกิจเข้าร่วมประกวดในรูปแบบวีดีโอ ความยาวไม่เกิน 3 นาที ในโจทย์ “นำเสนอแนวคิดธุรกิจจากผลิตภัณฑ์การเกษตรไทยให้เป็นธุรกิจสุดปัง” จากผลิตภัณฑ์ของเกษตรกรตามที่ธนาคารกำหนดบนเว็บไซต์ http://www.baacactivity.com/smallboxmorethink จำนวน 1 ผลิตภัณฑ์จากทั้งหมด 21 ผลิตภัณฑ์ และโพสต์  ลงบนช่องทาง Facebook หรือ TikTok (เลือกเพียง 1 ช่องทางเท่านั้น) พร้อมระบุแคปชั่น ‘สมัครเข้าร่วมรายการกล่องเล็กคิดใหญ่ และ 1 ประโยคอธิบายคอนเซปต์แผนธุรกิจจากผลิตภัณฑ์ของเกษตรกร’ พร้อมติดแท็กแอคเคาท์ธนาคารตามช่องทางที่โพสต์และติดแฮชแท็ก #BAAC #กล่องเล็กคิดใหญ่ จากนั้นนำลิงก์มาลงทะเบียนสมัครเข้าร่วมกิจกรรมและกรอกข้อมูลให้ครบถ้วนผ่าน http://www.baacactivity.com/smallboxmorethink
สำหรับ 10 ทีมที่ผ่านการคัดเลือกในรอบ Audition จะได้เปิดประสบการณ์การวางแผนและลงมือทำแผนธุรกิจจริงร่วมกับเกษตรกรเจ้าของผลิตภัณฑ์ พร้อมรับคำแนะนำจาก 4 เมนเทอร์ผู้เชี่ยวชาญระดับประเทศ ได้แก่ คุณธิวาภรณ์ พัฒนะรวีโรจน์ Co-Founder of Gump’s Ari Community Space คุณทรงชัย พุทธิมาโนชญ์ Financial Advisor คุณโสภา พิมพ์สิริพาณิชย์ Digital Shortcut และคุณอัฐวุฒิ จ่างวิทยา Founder of THINKvestment สมัครร่วมกิจกรรมได้แล้วตั้งแต่วันนี้จนถึง 15 กันยายน 2566 เงื่อนไขอื่น ๆ เป็นไปตามที่ธนาคารกำหนด สอบถามรายละเอียดเพิ่มเติมได้ที่ Facebook ธกส BAAC Thailand และ Call Center 02 555 0555

ที่มา : https://www.thaigov.go.th/news/contents/details/71350