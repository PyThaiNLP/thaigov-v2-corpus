รัฐบาลไทย-ข่าวทำเนียบรัฐบาล-ปลัดฯ ณัฐพล มอบหมายผู้ตรวจฯ ภาสกร เข้าร่วมงานเทศกาลงานออกแบบปักษ์ใต้ 2566 ณ จังหวัดสงขลา


วันพุธที่ 16 สิงหาคม 2566
16/08/2566
พิมพ์
ปลัดฯ ณัฐพล มอบหมายผู้ตรวจฯ ภาสกร เข้าร่วมงานเทศกาลงานออกแบบปักษ์ใต้ 2566 ณ จังหวัดสงขลา
ปลัดฯ ณัฐพล มอบหมายผู้ตรวจฯ ภาสกร เข้าร่วมงานเทศกาลงานออกแบบปักษ์ใต้ 2566 ณ จังหวัดสงขลา
วันที่ 12 สิงหาคม 2566 นายภาสกร ชัยรัตน์ ผู้ตรวจราชการกระทรวงอุตสาหกรรม ได้รับมอบหมายจากปลัดกระทรวงอุตสาหกรรมให้เข้าร่วมในพิธีเปิด “เทศกาลงานออกแบบปักษ์ใต้ 2566” หรือ “Pakk Taii Design Week 2023” ณ จังหวัดสงขลา โดยมี ดร.อรรชกา สีบุญเรือง ประธานกรรมการสำนักงานส่งเสริมเศรษฐกิจสร้างสรรค์ พร้อมด้วย ดร. ชาคริต พิชญางกูร ผู้อำนวยการสำนักงานส่งเสริมเศรษฐกิจสร้างสรรค์ (องค์การมหาชน) นายวันชัย ปริญญาศิริ นายกเทศมนตรีนครสงขลา ร่วมเปิดงานเทศกาลฯ ซึ่งการจัดงานดังกล่าวเพื่อมุ่งเน้นการขับเคลื่อนต้นทุนทางวัฒนธรรม ควบคู่กับการใช้ความคิดสร้างสรรค์ เพื่อสร้างมูลค่าทางเศรษฐกิจ ผ่านพื้นที่ สินค้า และบริการ ใน 3 พื้นที่หลักของจังหวัดสงขลา ตรัง และปัตตานี จัดขึ้นระหว่างวันที่ 12 - 20 สิงหาคม 2566 ภายใต้ธีม “The Next Spring  หลบเริน แล้วผลิบาน” ส่งเสริมให้มีการจุดประกายไอเดีย เปิดรับไลฟ์สไตล์สร้างสรรค์ ร่วมสัมผัส "ปักษ์ใต้" ที่กำลังผลิบานต้อนรับสำหรับนักท่องเที่ยวชาวไทยและต่างประเทศ ณ เทศบาลนครสงขลา

ที่มา : https://www.thaigov.go.th/news/contents/details/71368