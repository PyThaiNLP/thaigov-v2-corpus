รัฐบาลไทย-ข่าวทำเนียบรัฐบาล-อนุมัติผ่อนผันใช้ “พื้นที่ลุ่มน้ำชั้นที่ 1 เอ” จ.เชียงราย สร้างอุโมงค์ทางวิ่งรถไฟสายเด่นชัย-เชียงราย-เชียงของ


วันพุธที่ 16 สิงหาคม 2566
อนุมัติผ่อนผันใช้ “พื้นที่ลุ่มน้ำชั้นที่ 1 เอ” จ.เชียงราย สร้างอุโมงค์ทางวิ่งรถไฟสายเด่นชัย-เชียงราย-เชียงของ
.....
ที่ประชุม ครม. (15 ส.ค. 66) อนุมัติผ่อนผันการใช้ “พื้นที่ลุ่มน้ำชั้นที่ 1 เอ” เพื่อดำเนินโครงการก่อสร้างทางรถไฟสายเด่นชัย–เชียงราย-เชียงของ (ทางรถไฟสายใหม่ระยะเร่งด่วน) ของการรถไฟแห่งประเทศไทย เนื่องจากมีงาน “ก่อสร้างอุโมงค์” ทางวิ่งรถไฟที่มีส่วนพาดผ่านลุ่มน้ำชั้นที่ 1
.
สำหรับพื้นที่ที่ได้รับการอนุมัตินั้น เป็น “ลุ่มน้ำชั้นที่ 1 เอ” ในพื้นที่ลุ่มน้ำโขงเหนือ บริเวณ ต.โชคชัย อ.ดอยหลวง และ ต.ห้วยซ้อ อ.เชียงของ จ.เชียงราย รวมระยะทาง 2,376 เมตร (คิดเป็นพื้นที่รวม 52 ไร่ 2 งาน 57 ตารางวา) ซึ่งผ่านการประเมินผลกระทบสิ่งแวดล้อม (รายงาน EIA) แล้ว
.
โดยโครงการรถไฟสายเด่นชัย-เชียงราย-เชียงของ เป็นการก่อสร้างทางรถไฟสายใหม่ในพื้นที่ จ.แพร่ จ.ลำปาง จ.พะเยา และ จ.เชียงราย ระยะทางประมาณ 323.10 กิโลเมตร
.
มีกรอบวงเงินลงทุน 85,345 ล้านบาท มีระยะเวลาการก่อสร้างตั้งแต่ 15 ก.พ. 65 ถึง 14 ม.ค. 71 และคาดว่าจะเปิดให้บริการได้ในปี 71
.
ทั้งนี้ ครม. ได้มอบหมายให้หน่วยงานเจ้าของโครงการ ดำเนินตามมติ ครม. วันที่ 9 ส.ค. 2565 กรณีการดำเนินโครงการใด ๆ ของหน่วยงานของรัฐที่มีความจำเป็นต้องเข้าใช้ประโยชน์ในพื้นที่ป่า ต้องดำเนินการ “ปลูกป่าทดแทน” เพื่อการอนุรักษ์ หรือรักษาสภาพแวดล้อมของพื้นที่ดังกล่าวอย่างเคร่งครัด
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71361