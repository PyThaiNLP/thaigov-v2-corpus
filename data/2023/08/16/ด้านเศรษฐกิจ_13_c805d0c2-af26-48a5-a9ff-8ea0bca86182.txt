รัฐบาลไทย-ข่าวทำเนียบรัฐบาล-ผู้ตรวจฯ ภาสกร ลงพื้นที่การประกอบกิจการเหมืองแร่ จ.สงขลา เน้นย้ำการประกอบกิจการที่เป็นมิตรต่อสิ่งแวดล้อม การเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ 


วันพุธที่ 16 สิงหาคม 2566
16/08/2566
พิมพ์
ผู้ตรวจฯ ภาสกร ลงพื้นที่การประกอบกิจการเหมืองแร่ จ.สงขลา เน้นย้ำการประกอบกิจการที่เป็นมิตรต่อสิ่งแวดล้อม การเพิ่มประสิทธิภาพการกำกับดูแลและส่งเสริมการประกอบกิจการเหมืองแร่
ผู้ตรวจฯ ภาสกร ลงพื้นที่การประกอบกิจการเหมืองแร่ จ.สงขลา เน้นย้ำการประกอบกิจการที่เป็นมิตรต่อสิ่งแวดล้อม การเพิ่มประสิทธิภาพการกำกับดูแลและส่งเสริมการประกอบกิจการเหมืองแร่ ตามแนวอุตสาหกรรมวิถีใหม่
วันที่ 12-13 สิงหาคม 2566 นายภาสกร ชัยรัตน์ ผู้ตรวจราชการกระทรวงอุตสาหกรรม พร้อมด้วย นางจันทร์จิรา บางเสน อุตสาหกรรมจังหวัดสงขลา (อสจ.สงขลา) และเจ้าหน้าที่สำนักงานอุตสาหกรรมจังหวัดสงขลา (สอจ.สงขลา) ลงพื้นที่การประกอบกิจการเหมืองแร่ในอำเภอจะนะ จังหวัดสงขลา เพื่อตรวจติดตามผลการดำเนินโครงการเพิ่มประสิทธิภาพการกำกับ ดูแลและส่งเสริมการประกอบเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” รวมทั้งรับฟังข้อเสนอและปัญหาอุปสรรคในการประกอบกิจการ โดยผู้ประกอบการได้นำเสนอแผนการนำรถไฟฟ้ามาใช้ เพื่อให้การประกอบกิจการเหมืองแร่เป็นมิตรต่อสิ่งแวดล้อมมากยิ่งขึ้น ขณะนี้อยู่ในขั้นตอนหารือกับการไฟฟ้าเพื่อดำเนินการขอติดตั้งแท่นชาร์จ การดำเนินการลดผลกระทบจากการขนส่งแร่ออกจากพื้นที่ และการปรับปรุงซ่อมแซมเส้นทางให้กับชุมชน โดยมีทั้งที่ดำเนินการโดยเหมือง และการสนับสนุนการซ่อมแซมเส้นทางสาธารณะในพื้นที่ ทั้งนี้ ผู้ตรวจฯ ภาสกรได้เน้นย้ำให้ผู้ประกอบการให้ความสำคัญในการดูแลและจัดการด้านสิ่งแวดล้อม แนะนำผู้ประกอบการดำเนินการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่มีความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/71367