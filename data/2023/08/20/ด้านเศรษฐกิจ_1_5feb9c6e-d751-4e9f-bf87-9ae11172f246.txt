รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ ลงพื้นที่นครปฐม ตรวจเยี่ยมสถานประกอบการที่มีกิจกรรม  MIND 4 มิติ


วันอาทิตย์ที่ 20 สิงหาคม 2566
20/08/2566
พิมพ์
ผู้ตรวจฯ วีระกิตติ์ ลงพื้นที่นครปฐม ตรวจเยี่ยมสถานประกอบการที่มีกิจกรรม  MIND 4 มิติ
ผู้ตรวจฯ วีระกิตติ์ ลงพื้นที่นครปฐม ตรวจเยี่ยมสถานประกอบการที่มีกิจกรรม  MIND 4 มิติ
วันที่ 16 สิงหาคม 2566 เวลา 09.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม  พร้อมด้วยนายอรรถสิทธิ์ อึ้งเหมอนันต์  อุตสาหกรรมจังหวัดนครปฐม และเจ้าหน้าที่ลงพื้นที่ตรวจเยี่ยม บริษัท ซาบีน่า ฟาร์อีสท์ จำกัด ตั้งอยู่ ณ ตำบลไร่ขิง อำเภอสามพราน จังหวัดนครปฐม ประกอบกิจการตัดผ้าและตัดเย็บเสื้อผ้าสำเร็จรูป (ตัดเย็บชุดชั้นใน) ซึ่งเป็นโรงงานอุตสาหกรรมที่มีกิจกรรม MIND ครอบคลุม 4 มิติ
เวลา 14.00 น. ผู้ตรวจฯวีระกิตติ์ และคณะ ลงพื้นที่ตรวจเยี่ยมวิสาหกิจชุมชนท่องเที่ยวเกาะลัดอีแท่น ตั้งอยู่ ณ ตำบลไร่ขิง อำเภอสามพราน จังหวัดนครปฐม เพื่อติดตามโครงการแปรรูปสินค้าเกษตรอุตสาหกรรม 1 จังหวัด 1 ชุมชน  (OPOAI-C) โดยมีการพัฒนาผลิตภัณฑ์ใหม่ คือ ชาส้มโอผงชงดื่ม ทั้งนี้สถานที่ดังกล่าวเป็นจุดท่องเที่ยวที่ได้รับการรับรอง มอก.เอส เลขที่ 199-2565 การบริการหมู่บ้านอุตสาหกรรมสร้างสรรค์เพื่อการท่องเที่ยว และมีการส่งเสริมสนับสนุนอุปกรณ์เครื่องบดเปลือกส้มโอจาก บริษัท ที.บี.เอ็ม บอดี้คาร์ จำกัด

ที่มา : https://www.thaigov.go.th/news/contents/details/71475