รัฐบาลไทย-ข่าวทำเนียบรัฐบาล-สธ.เผยความคืบหน้าเหตุเพลิงไหม้ตลาดอินทร์บุรี ล่าสุดพบผู้เสียชีวิต 1 ราย ดูแลผู้ประสบภัย ที่มีความเครียดใกล้ชิด 


วันอาทิตย์ที่ 20 สิงหาคม 2566
สธ.เผยความคืบหน้าเหตุเพลิงไหม้ตลาดอินทร์บุรี ล่าสุดพบผู้เสียชีวิต 1 ราย ดูแลผู้ประสบภัย ที่มีความเครียดใกล้ชิด
ปลัดกระทรวงสาธารณสุข เผยความคืบหน้าเหตุเพลิงไหม้ตลาดอินทร์บุรี ล่าสุดพบมีผู้สูญหายเสียชีวิต 1 ราย เบื้องต้นมีผู้ประสบภัย 12 คน ทีม MCATT พบเครียดปานกลาง 2 คน เครียดสูง 2 คน ให้การดูแล้ว พร้อมติดตามใกล้ชิดต่อไป
ปลัดกระทรวงสาธารณสุข เผยความคืบหน้าเหตุเพลิงไหม้ตลาดอินทร์บุรี ล่าสุดพบมีผู้สูญหายเสียชีวิต 1 ราย เบื้องต้นมีผู้ประสบภัย 12 คน ทีม MCATT พบเครียดปานกลาง 2 คน เครียดสูง 2 คน ให้การดูแล้ว พร้อมติดตามใกล้ชิดต่อไป
บ่ายวันนี้ (20 สิงหาคม 2566) นพ.โอภาส การย์กวินพงศ์ ปลัดกระทรวงสาธารณสุข กล่าวถึงความคืบหน้าเหตุเพลิงไหม้ตลาดอินทร์บุรี อ.อินทร์บุรี จ.สิงห์บุรี ที่เกิดขึ้นเมื่อวันที่ 19 สิงหาคม 2566 เวลา 19.20 น. ว่าได้รับรายงานเพิ่มเติมจากนายแพทย์สาธารณสุขจังหวัดสิงห์บุรี ว่า สรุปความเสียหายเบื้องต้นจำนวน 34 คูหา 21 ครัวเรือน มีผู้ได้รับความเดือดร้อน 64 คน และมีผู้สูญหาย 1 คน เป็นชายอายุ 77 ปี ซึ่งต่อมาทีมค้นหา
พบว่าเสียชีวิตภายในบ้านที่เกิดเหตุ
ทั้งนี้ โรงพยาบาลอินทร์บุรีได้จัดหน่วยปฐมพยาบาล ทีมเยียวยาจิตใจ (MCATT) และทีมจัดการอนามัยสิ่งแวดล้อม ลงพื้นที่ดูแลผู้ประสบภัยที่ได้รับผลกระทบจากเหตุการณ์ดังกล่าว เบื้องต้นพบผู้ประสบภัย 12 คน มีอาการเครียดปานกลาง 2 คน มีความเครียดสูง 2 คน ส่วนใหญ่ผู้ประสบภัยสามารถกลับไปอยู่บ้านตนเองได้ ส่วนบุคคลรอบข้าง 7 ราย ไม่พบความเครียด โดยผู้ที่มีปัญหาความเครียดได้ให้การดูแลเบื้องต้นแล้ว และจะมีการประสานส่งต่อเพื่อติดตามดูแลอย่างใกล้ชิดต่อไป
********************************************** 20 สิงหาคม 2566

ที่มา : https://www.thaigov.go.th/news/contents/details/71479