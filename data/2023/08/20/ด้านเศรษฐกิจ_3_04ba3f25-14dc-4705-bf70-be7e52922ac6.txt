รัฐบาลไทย-ข่าวทำเนียบรัฐบาล-ผู้ตรวจฯวีระกิตติ์ฯ ลงพื้นที่นนทบุรี เยี่ยมชมการดำเนินงานของสถานประกอบการที่มีการดำเนินงานใน 4 มิติ


วันอาทิตย์ที่ 20 สิงหาคม 2566
20/08/2566
พิมพ์
ผู้ตรวจฯวีระกิตติ์ฯ ลงพื้นที่นนทบุรี เยี่ยมชมการดำเนินงานของสถานประกอบการที่มีการดำเนินงานใน 4 มิติ
ผู้ตรวจฯวีระกิตติ์ฯ ลงพื้นที่นนทบุรี เยี่ยมชมการดำเนินงานของสถานประกอบการที่มีการดำเนินงานใน 4 มิติ
วันที่ 18 สิงหาคม 2566  เวลา 09.00 น. ผู้นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วยนายอาทิตย์ อิงคุทานนท์ อุตสาหกรรมจังหวัดนนทบุรี และเจ้าหน้า ลงพื้นที่ตรวจเยี่ยม บริษัท สยามพาวเวอร์ จำกัด ประกอบกิจการผลิตและจำหน่ายกระแสไฟฟ้า (โรงงานไฟฟ้าพลังงานความร้อนจากเชื้อเพลิงขยะ) ทั้งนี้ บริษัทฯ ได้มีการสนับสนุนวิสาหกิจชุมชนต่างๆ รอบโรงงาน โดยเป็นสื่อกลางในการประชาสัมพันธ์และสร้างช่องทางการติดต่อให้แก่ผู้ที่สนใจในผลิตภัณฑ์ สามารถติดต่อกับวิสาหกิจชุมชนได้โดยตรง รวมทั้งได้จัดพื้นที่ให้วิสาหกิจชุมชนได้ร่วมแสดงสินค้าและผลิตภัณฑ์ อีกทั้งมีการอุดหนุนผลิตภัณฑ์ของวิสาหกิจชุมชนเพื่อนำมาจัดเป็นของที่ระลึกสำหรับผู้ที่เยี่ยมชมศูนย์การเรียนรู้อีกด้วย
เวลา 14.00 น. ผู้ตรวจฯ วีระกิตติ์ และคณะ ได้ลงพื้นที่ตรวจเยี่ยม บริษัท วาย.เอ็ม.เอฟ.อินเตอร์เนชั่นแนล ไทย จำกัด ตำบลบ้านใหม่ อำเภอปากเกร็ด จังหวัดนนทบุรี ประกอบกิจการผลิตและจำหน่ายเสื้อผ้าสำเร็จรูปสตรี ซึ่งบริษัทฯ ได้มีการนำเศษผ้าที่เหลือจากการตัดเย็บเสื้อผ้าไปให้กับกลุ่มวิสาหกิจชุมชนสตรีวัดกู้ 2 และศูนย์ส่งเสริมอาชีพคนพิการฯ ไปพัฒนาและต่อยอดเป็นสินค้าใหม่ๆ ก่อให้เกิดการกระจายรายได้ให้กับชุมชนรอบโรงงาน

ที่มา : https://www.thaigov.go.th/news/contents/details/71477