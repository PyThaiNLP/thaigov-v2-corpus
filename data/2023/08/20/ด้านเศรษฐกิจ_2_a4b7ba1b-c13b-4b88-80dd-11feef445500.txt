รัฐบาลไทย-ข่าวทำเนียบรัฐบาล-ผู้ตรวจฯวีระกิตติ์ ลงพื้นที่นนทบุรี ตรวจราชการ รอบ 2 พร้อมเยี่ยมชมวิสาหกิจชุมชนกลุ่มแม่บ้านเกษตรกรตำบลบางขนุน ที่มีการพัฒนาผลิตภัณฑ์ใหม่  "เบค่อนจากเปลือกกล้วย"


วันอาทิตย์ที่ 20 สิงหาคม 2566
20/08/2566
พิมพ์
ผู้ตรวจฯวีระกิตติ์ ลงพื้นที่นนทบุรี ตรวจราชการ รอบ 2 พร้อมเยี่ยมชมวิสาหกิจชุมชนกลุ่มแม่บ้านเกษตรกรตำบลบางขนุน ที่มีการพัฒนาผลิตภัณฑ์ใหม่  "เบค่อนจากเปลือกกล้วย"
ผู้ตรวจฯวีระกิตติ์ ลงพื้นที่นนทบุรี ตรวจราชการ รอบ 2 พร้อมเยี่ยมชมวิสาหกิจชุมชนกลุ่มแม่บ้านเกษตรกรตำบลบางขนุน ที่มีการพัฒนาผลิตภัณฑ์ใหม่  "เบค่อนจากเปลือกกล้วย"
วันที่ 17 สิงหาคม 2566 เวลา 09.00 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ตรวจราชการกรณีปกติ ประจำปีงบประมาณ พ.ศ.2566 รอบที่ 2 ณ สำนักงานอุตสาหกรรมจังหวัดนนทบุรี โดยมี นายอาทิตย์ อิงคุทานนท์ อุตสาหกรรมจังหวัดนนทบุรี และเจ้าหน้าที่ เข้าร่วมและรายงานผลการดำเนินโครงการฯ ทั้งนี้ ผู้ตรวจฯ วีระกิตติ์ ได้ขอบคุณและให้กำลังใจเจ้าหน้าที่ทุกท่านในการปฏิบัติงาน และได้มอบนโยบายและข้อเสนอแนะ อาทิ การแจ้งข้อมูลการประกอบกิจการโรงงานรายเดือน ตามกฎหมาย เร่งรัดการเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. ชื่นชมการส่งเสริมโรงงานให้ได้การรับรองอุตสาหกรรมสีเขียวที่เป็นไปตามเป้าหมายที่ 80% การติดตามโรงงานที่มีการร้องเรียนและฟ้องร้อง การดำเนินงานตามนโยบาย MIND ของกระทรวงอุตสาหกรรม  และการดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมายที่กำหนดไว้ พร้อมได้เน้นย้ำให้เจ้าหน้าที่ ดำเนินงานตามนโยบาย MIND ของปลัดกระทรวงอุตสาหกรรม ทั้ง 4 มิติ ให้มีประสิทธิภาพและเกิดผลสัมฤทธิ์ให้เห็นเป็นรูปธรรม ตามแนวคิด"ใช้ หัว และ ใจ ปั้นอุตสาหกรรมคู่ชุมชน"
เวลา 13.00 น. ผู้ตรวจฯ วีระกิตติ์ และคณะ ได้ลงพื้นที่ตรวจติตามการดำเนินโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPOAI-C) ณ วิสาหกิจชุมชนกลุ่มแม่บ้านเกษตรกรตำบลบางขนุน โดยมีการพัฒนาผลิตภัณฑ์ใหม่ คือ เบค่อนจากเปลือกกล้วย และมีการส่งเสริมสนับสนุนความรู้ในการดูแลเครื่องจักรต่างๆ จาก บริษัท จี.เค.แอสเซ็มบลี้ จำกัด

ที่มา : https://www.thaigov.go.th/news/contents/details/71476