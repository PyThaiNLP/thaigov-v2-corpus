รัฐบาลไทย-ข่าวทำเนียบรัฐบาล-ปลัดฯ ทส. ร่วมคณะราชเลขานุการในพระองค์ฯ ลงพื้นที่ติดตามผลการดำเนินงานในพื้นที่เกาะสีชัง จังหวัดชลบุรี


วันอังคารที่ 22 สิงหาคม 2566
ปลัดฯ ทส. ร่วมคณะราชเลขานุการในพระองค์ฯ ลงพื้นที่ติดตามผลการดำเนินงานในพื้นที่เกาะสีชัง จังหวัดชลบุรี
ปลัดฯ ทส. ร่วมคณะราชเลขานุการในพระองค์ฯ ลงพื้นที่ติดตามผลการดำเนินงานในพื้นที่เกาะสีชัง จังหวัดชลบุรี
ปลัดฯ ทส. ร่วมคณะราชเลขานุการในพระองค์ฯ ลงพื้นที่ติดตามผลการดำเนินงานในพื้นที่เกาะสีชัง จังหวัดชลบุรี
วันที่ 17 สิงหาคม 2566 เวลา 10.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.)​ ร่วมกับคณะของ​ พลอากาศเอก สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ผู้อำนวยการทรัพย์สินพระมหากษัตริย์ ลงพื้นที่​ติดตามผลการดำเนินงานในพื้นที่เกาะสีชัง​ จังหวัดชลบุรี โดยมีหน่วยงาน​ภายใต้สังกัดกระทรวงฯ ในพื้นที่​​ ร่วมให้การต้อนรับและรายงานข้อมูลผลการดำเนินงานด้านการพัฒนาระบบน้ำบาดาล การปรับปรุงเพิ่มประสิทธิภาพอ่างเก็บน้ำเกาะสีชัง และการประกาศมาตรการคุ้มครองทรัพยากรทางทะเลและชายฝั่ง บริเวณพื้นที่เกาะสีชัง
กระทรวงทรัพยากรธรรมชาติและสิ่งแวดล้อม โดยกรมทรัพยากรน้ำบาดาล ได้พัฒนาระบบน้ำบาดาลในพื้นที่เกาะสีชัง จำนวน 3 บ่อ มีปริมาณน้ำ 61,300 ลูกบาศก์เมตรต่อปี ปัจจุบันมีการใช้น้ำบาดาลเฉพาะในช่วงที่ปริมาณน้ำฝนไม่เพียงพอและในช่วงฤดูแล้ง โดยระบบดังกล่าวอยู่ระหว่างการส่งมอบให้กับเทศบาลเกาะสีชัง และวางแนวทางการพัฒนาต่อยอดโครงการโดยการจัดทำระบบส่งน้ำบาดาลต่อไป ในส่วนของกรมทรัพยากรน้ำ ได้เข้าร่วมสำรวจและออกแบบแนวทางการปรับปรุงเพิ่มประสิทธิภาพอ่างเก็บน้ำเกาะสีชัง เพื่อแก้ปัญหาอ่างเก็บน้ำรั่วซึมและเพิ่มปริมาณน้ำที่เก็บกักในพื้นที่อ่างเก็บน้ำ นอกจากนี้ กรมทรัพยากรทางทะเลและชายฝั่ง​ ยังได้มีการประกาศมาตรการคุ้มครองทรัพยากรทางทะเลและชายฝั่ง บริเวณพื้นที่เกาะสีชัง อำเภอเกาะสีชัง และอำเภอศรีราชา จังหวัดชลบุรี​ ไว้​ เพื่อห้ามเททิ้งของเสีย​ ขยะมูลฝอย​ หรือสิ่งปฏิกูลลงในท้องทะเล​ อันจะเกิดมลพิษต่อสิ่งแวดล้อม​ ซึ่งประกาศดังกล่าวจะสิ้นสุดในเดือนกันยายน​ 2566​ นี้​ หากจะมีการประกาศต่อจะต้องมีการพูดคุยหารือและประสานงานร่วมกัน​ระหว่างจังหวัด​ กับกระทรวงฯ​ เพื่อดูแลรักษาสิ่งแวดล้อมร่วมกันต่อไป

ที่มา : https://www.thaigov.go.th/news/contents/details/71533