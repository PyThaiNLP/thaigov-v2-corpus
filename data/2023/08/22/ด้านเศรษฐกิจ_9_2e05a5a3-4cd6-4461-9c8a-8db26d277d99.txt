รัฐบาลไทย-ข่าวทำเนียบรัฐบาล-ดร.เอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม ในฐานะประธานการประชุมกลุ่มงานขับเคลื่อนเศรษฐกิจดิจิทัลของเอเปค (APEC Digital Economy Steering Group: DESG)


วันอังคารที่ 22 สิงหาคม 2566
ดร.เอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม ในฐานะประธานการประชุมกลุ่มงานขับเคลื่อนเศรษฐกิจดิจิทัลของเอเปค (APEC Digital Economy Steering Group: DESG)
ดร.เอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม ในฐานะประธานการประชุมกลุ่มงานขับเคลื่อนเศรษฐกิจดิจิทัลของเอเปค (APEC Digital Economy Steering Group: DESG)
ดร.เอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม ในฐานะประธานการประชุมกลุ่มงานขับเคลื่อนเศรษฐกิจดิจิทัลของเอเปค (APEC Digital Economy Steering Group: DESG) ได้เข้าร่วมการประชุม DESG และการประชุมที่เกี่ยวข้อง ณ นครซีแอตเทิล รัฐวอชิงตัน สหรัฐอเมริกา ดังนี้
ดร. เอกพงษ์ฯ ได้เข้าร่วมการประชุม Telecommunications and Information and Digital Economy Steering Group – Public Private Dialogue (TEL – DESG PPD)  เป็นการประชุมหารือร่วมกันระหว่าง TELWG DESG และภาคเอกชน ในการขับเคลื่อนด้านดิจิทัลร่วมกัน และในช่วงบ่าย เป็นการประชุม Telecommunications and Information and Digital Economy Steering Group Joint Meeting (TEL DESG Joint Meeting) เพื่อ TELWG และ DESG หารือร่วมกันในประเด็นสำคัญ โดยเฉพาะการดำเนินการตามมาตรการสำคัญในส่วนที่เกี่ยวข้องกับ TELWG เพื่อขับเคลื่อนตามแผนแม่บท APEC Internet and Digital Economy Roadmap (AIDER) ในการนี้ ผู้แทนสำนักงานปลัดกระทรวงดิจิทัลเพื่อเศรษฐกิจและสังคม ในฐานะผู้แทน TELWG ของไทย ได้ร่วมนำเสนอผลสำเร็จของการจัดเวทีการสัมมนา APEC Online Scams Exchange Forum เมื่อวันที่ 4 สิงหาคม 2566 โดยมีวัตถุประสงค์เพื่อแลกเปลี่ยนข้อมูล ความรู้ และประสบการณ์ด้านนโยบายและกฎระเบียบข้อบังคับ เกี่ยวกับการป้องกันและการรับมือกับปัญหาการหลอกลวงผ่านสื่อออนไลน์ เพื่อส่งเสริมความร่วมมือและการทำงานร่วมกันระหว่างเขตเศรษฐกิจสมาชิกเอเปค
นอกจากนี้ ดร. เอกพงษ์ฯ ได้เข้าร่วมการประชุมเชิงปฏิบัติการ DESG: Workshop on digital Licensing and Permitting Measures ครั้งที่ 2 ประจำปี 2566 ภายใต้หัวข้อหลัก คือ "Digital Fragmentation" เพื่อลดความเหลื่อมล้ำในด้านดิจิทัล โดย ดร. เอกพงษ์ฯ ทำหน้าที่ประธานการประชุม โดยมีผู้เข้าร่วมการประชุมฯ ประกอบด้วย เขตเศรษฐกิจสมาชิกเอเปค วิทยากรผู้เชี่ยวชาญด้านดิจิทัลจากภาครัฐและภาคเอกชน
____________________

ที่มา : https://www.thaigov.go.th/news/contents/details/71550