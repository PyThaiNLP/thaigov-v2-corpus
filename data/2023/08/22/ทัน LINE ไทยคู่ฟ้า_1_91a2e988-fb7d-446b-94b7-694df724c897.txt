รัฐบาลไทย-ข่าวทำเนียบรัฐบาล-ข่าวดี! เกษตรกรยื่นขอรับเงินอุดหนุนค่าอาหารสัตว์ สูงสุด 10,000 บาท ได้ถึง 31 ส.ค. นี้ 


วันอังคารที่ 22 สิงหาคม 2566
ข่าวดี! เกษตรกรยื่นขอรับเงินอุดหนุนค่าอาหารสัตว์ สูงสุด 10,000 บาท ได้ถึง 31 ส.ค. นี้
.....
กรมการค้าภายใน กระทรวงพาณิชย์ ขยายเวลาโครงการขอรับการสนับสนุนค่าบริหารจัดการอาหารสัตว์ สำหรับเกษตรกรผู้เลี้ยงสัตว์ (สุกร ไก่ไข่ ไก่เนื้อ) ซึ่งเป็นโครงการเพื่อดูแลเกษตรกรผู้เลี้ยงสัตว์ในการบรรเทาผลกระทบจากสถานการณ์ราคาวัตถุดิบอาหารสัตว์ และอาหารสัตว์ผสมสำเร็จรูปที่ปรับตัวสูงขึ้น จากเดิมที่สิ้นสุด 12 ส.ค. 66 ที่ผ่านมา เป็นสิ้นสุดวันที่ 31 ส.ค. 66 นี้
.
ผู้ขอรับการสนับสนุนต้องเป็นเกษตรกรผู้เลี้ยงสัตว์ในสินค้ากลุ่มเป้าหมายรายย่อย รายเล็ก และรายกลาง ที่ขึ้นทะเบียนผู้เลี้ยงสัตว์กับกรมปศุสัตว์ และได้รับมาตรฐานระบบการป้องกันโรคและการเลี้ยงสัตว์ที่เหมาะสม (Good Farming Management : GFM) ซึ่งโครงการจะสนับสนุนให้เกษตรกรสามารถซื้ออาหารสัตว์ได้ในราคากิโลกรัมละ 1 บาท รายละไม่เกิน 10 ตัน หรือไม่เกิน 10,000 บาทต่อ 1 ราย โดยกำหนดจำนวนการเลี้ยงตามเกณฑ์ คือ ผู้เลี้ยงสุกรไม่เกิน 5,000 ตัว ผู้เลี้ยงไก่ไข่หรือไก่เนื้อไม่เกิน 100,000 ตัว
.
สามารถยื่นคำขอผ่านระบบขอรับการสนับสนุนค่าบริหารจัดการอาหารสัตว์ได้ที่ (http://feed.dit.go.th ) หรือติดต่อยื่นเอกสารได้ที่สำนักงานพาณิชย์จังหวัด สำนักงานปศุสัตว์จังหวัด สำนักงานปศุสัตว์อำเภอ หรือสำนักงานสหกรณ์จังหวัด
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
prev
next
ข่าวที่เกี่ยวข้อง
ธนาคารโลกจัดอันดับประสิทธิภาพ “โลจิสติกส์ไทย” ปี 66 อยู่อันดับ 9 ของโลกในหมวดโครงสร้างพื้นฐาน
ประกาศแล้ว 36 เมืองอัจฉริยะ ครอบคลุม 25 จังหวัด ตั้งเป้าเพิ่มอีก 15 เมือง ภายในปี 2566
ปัง! นักลงทุนต่างชาติลงทุนในไทยปี 66 ช่วง 7 เดือนแรก ยอดทะลุเป้า 58,950 ลบ.
วางยุทธศาสตร์ “เจาะตลาดมุสลิม” ตั้งเป้า ปี 70 เป็น 1 ใน 5 จุดหมายปลายทางนักท่องเที่ยวมุสลิมทั่วโลก
เตือน ! “อย่าให้ข้อมูลส่วนตัว” สายด่วน 1330 โทรแจ้งสิทธิบริการเท่านั้น

ที่มา : https://www.thaigov.go.th/news/contents/details/71545