รัฐบาลไทย-ข่าวทำเนียบรัฐบาล-พ่อเมืองรถม้า เปิดกิจกรรมปลูกข้าว "ปลูกเดือนแม่ เกี่ยวเดือนพ่อ” เอามื้อสามัคคี ในพื้นที่ "โคก หนอง นา" เนื่องในโอกาสวันแม่แห่งชาติ 12 สิงหาคม 2566 สืบทอดประเพณีการดำนาปลูกข้าว 


วันเสาร์ที่ 12 สิงหาคม 2566
12/08/2566
พิมพ์
พ่อเมืองรถม้า เปิดกิจกรรมปลูกข้าว "ปลูกเดือนแม่ เกี่ยวเดือนพ่อ” เอามื้อสามัคคี ในพื้นที่ "โคก หนอง นา" เนื่องในโอกาสวันแม่แห่งชาติ 12 สิงหาคม 2566 สืบทอดประเพณีการดำนาปลูกข้าว
พ่อเมืองรถม้า เปิดกิจกรรมปลูกข้าว "ปลูกเดือนแม่ เกี่ยวเดือนพ่อ” เอามื้อสามัคคี ในพื้นที่ "โคก หนอง นา" เนื่องในโอกาสวันแม่แห่งชาติ 12 สิงหาคม 2566 สืบทอดประเพณีการดำนาปลูกข้าว ส่งเสริมชีวิตวิถีไทย เสริมสร้างความรู้รัก สามัคคี สู่หมู่บ้านยั่งยืน
พ่อเมืองรถม้า เปิดกิจกรรมปลูกข้าว "ปลูกเดือนแม่ เกี่ยวเดือนพ่อ” เอามื้อสามัคคี ในพื้นที่ "โคก หนอง นา" เนื่องในโอกาสวันแม่แห่งชาติ 12 สิงหาคม 2566 สืบทอดประเพณีการดำนาปลูกข้าว ส่งเสริมชีวิตวิถีไทย เสริมสร้างความรู้รัก สามัคคี สู่หมู่บ้านยั่งยืน (Sustainable Village)
วันนี้ (12 ส.ค. 66) ที่พื้นที่โคก หนอง นา ของ นายอภิบาล เป็งเรือน หมู่ที่ 1 ตำบลวังเงิน อำเภอแม่ทะ จังหวัดลำปาง นายชัชวาลย์ ฉายะบุตร ผู้ว่าราชการจังหวัดลำปาง เป็นประธานเปิดกิจกรรมปลูกข้าว "ปลูกเดือนแม่ เกี่ยวเดือนพ่อ และ เอามื้อสามัคคีในพื้นที่ "โคก หนอง นา" อำเภอแม่ทะ จังหวัดลำปาง” เพื่อเป็นการเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ด้วยการปฏิบัติบูชา ปลุกพลังความสามัคคี ความเข้มแข็ง แลกเปลี่ยนวิชาความรู้ ประสบการณ์การทำงานร่วมกัน รวมถึงเป็นการอนุรักษ์ สืบทอดประเพณีการดำนาปลูกข้าว การสร้างจิตสำนึกที่ดีในการอนุรักษ์วัฒนธรรม ประเพณี วิถีชุมชนดั้งเดิม เกี่ยวกับภูมิปัญญาการทำนาของบรรพบุรุษให้ดำรงไว้ รวมถึงส่งเสริมการมีส่วนร่วม อันเป็นการสร้างความสามัคคีกับพี่น้องในพื้นที่ โดยมี นายชาตรี ธินนท์ พัฒนาการจังหวัดลำปาง หัวหน้าส่วนราชการ ผู้นำท้องถิ่นท้องที่ เครือข่าย โคก หนอง นา นักเรียนและประชาชน ในพื้นที่เข้าร่วมกิจกรรมฯ
นายชัชวาลย์ ฉายะบุตร ผู้ว่าราชการจังหวัดลำปาง กล่าวว่า สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงตระหนักดีว่า “เมืองไทยนี้มีศิลปวัฒนธรรมอันดีงามมาแต่ครั้งบรรพบุรุษ หากสมัยนี้ลูกหลานไทยสนใจแต่อารยธรรมสมัยใหม่ หรือวัฒนธรรมของชาติอื่น มิช้าอดีตที่ไทยเคยยิ่งใหญ่รุ่งเรืองไม่แพ้ชาติใด ๆ ก็คงจะลบเลือนหายไป” ซึ่งจังหวัดลำปาง ได้น้อมนำข้อเตือนใจดังกล่าวมาเป็นแนวทางการขับเคลื่อนที่เชื่อมโยงสอดคล้องกับนโยบายของกระทรวงมหาดไทย ด้านการพัฒนาคนด้วยรากเหง้าของภูมิปัญญาไทยเพื่อให้คนไปพัฒนาพื้นที่ นำไปสู่การยกระดับคุณภาพชีวิตที่ดีของพี่น้องประชาชน ด้วยการน้อมนำหลักปรัชญาของเศรษฐกิจพอเพียงของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร มาเป็นรากฐานในการขับเคลื่อนงานทุกกิจกรรม โดยมีเป้าหมายสูงสุด คือ “ประชาชนสามารถดำรงชีวิตแบบพึ่งพาตนเองได้” โดยตั้งเป้าหมายให้แต่ละครัวเรือนจะต้องมีพื้นฐานที่แข็งแรง มีความมั่นคงทางอาหาร มีความมั่นคงในชีวิต และมีการดูแลซึ่งกันและกันภายในชุมชน ด้วยหลักการมีส่วนร่วมที่เกิดจากความรักความสามัคคีกันระหว่างคนในชุมชน ทำให้เกิดการพัฒนาคุณภาพชีวิตตามหลักทฤษฎีใหม่ประยุกต์สู่โคก หนอง นา อันจะนำไปสู่การเป็นหมู่บ้านยั่งยืน (Sustainable Village) ตามพระดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ผู้ทรงมุ่งมั่นในการสืบสาน รักษา และต่อยอด พระราชปณิธานของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อแบ่งเบาพระราชภาระของพระบาทสมเด็จพระเจ้าอยู่หัว อันสอดคล้องตามแนวทางการพัฒนาที่ยั่งยืน (SDGs) ที่ผู้ว่าราชการจังหวัดทุกจังหวัด ร่วมประกาศเจตนารมณ์ 76 จังหวัด 76 คำมั่นสัญญา ร่วมกับองค์การสหประชาชาติ (UN) เพื่อประเทศไทยที่ยั่งยืน
“การจัดกิจกรรม ปลูกข้าว "ปลูกเดือนแม่ เกี่ยวเดือนพ่อ” ในครั้งนี้ประกอบไปด้วย การดำนาปลูกข้าว ปลูกต้นไม้ การสาธิต "การเผาถ่านโดยเตาใบโอชา" สาธิตการสปาเท้าด้วยสมุนไพรและให้ความรู้เกี่ยวกับฮิวมัส โดย บริษัท ประชารัฐรักสามัคคีลำปาง จำกัด ซึ่งแสดงให้เห็นถึงความร่วมมือจากทุกภาคส่วน ทั้งภาคราชการ ภาคเอกชน ภาคประชาสังคม สถานศึกษา เครือข่ายการพัฒนาและประชาชน โดยไม่ใช้งบประมาณจากทางราชการ ด้วยมิติยาไทย คือ การทำให้มีคุณภาพชีวิตที่ดีอย่างยั่งยืน "ด้วยน้ำใจคนไทย" ภายใต้การนำของนายอำเภอแม่ทะ และภาคีเครือข่ายในพื้นที่ เช่น พระสงฆ์ นักธุรกิจเอกชน มูลนิธิ สมาคม ภาคประชาสังคมต่าง ๆ มาช่วยสนับสนุนภาคราชการ” นายชัชวาลย์ฯ กล่าว
นายชัชวาลย์ ฉายะบุตร ผู้ว่าราชการจังหวัดลำปาง กล่าวต่ออีกว่า สำหรับเครือข่าย โคก หนอง นา อำเภอแม่ทะ เกิดจากการรวมตัวของพี่น้องเกษตรกร ที่เข้าร่วมโครงการการพัฒนาหมู่บ้านเศรษฐกิจพอเพียง และกิจกรรมการพัฒนาพื้นที่ตามหลักทฤษฎีใหม่ ประยุกต์สู่ โคก หนอง นา ปัจจุบันมีสมาชิกเครือข่าย จำนวน 27 แปลง ดำเนินกิจกรรมด้านการพัฒนาพื้นที่ ได้แก่ การบริหารจัดการน้ำ การอนุรักษ์ดิน การปลูกไม้ยืนต้น พืชผักสวนครัว ตามพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” เป็นต้น โดยยึดหลักปรัชญาของเศรษฐกิจพอเพียง เป็นแนวทางหลักในการดำเนินกิจกรรมสู่การพึ่งตนเองและสร้างรายได้อย่างยั่งยืน
“ขอขอบคุณทุกภาคส่วน และพี่น้องประชาชนทุกคน ที่ได้มามีส่วนร่วมในกิจกรรมวันนี้ นับเป็นจุดเริ่มต้นในการเสริมสร้างการมีส่วนร่วม และสร้างความรักสามัคคีของคนในชุมชน และเป็นต้นแบบของพี่น้องชาวจังหวัดลำปาง ที่มีความเอื้อเฟื้อเผื่อแผ่ช่วยเหลือซึ่งกันและกัน ทุกคนที่มาร่วมกันทำเต็มไปด้วยความสนุกสนาน “ด้วยการเอามื้อสามัคคี” โดยมีจุดมุ่งหมายเดียวกัน คือ การทำให้ประเทศไทยเป็นเเผ่นดินธรรมแผ่นดินทอง สามารถพึ่งพาตนเองได้ตามหลักปรัชญาของเศรษฐกิจพอเพียง ดังปณิธานของกระทรวงมหาดไทย คือ "บำบัดทุกข์ บำรุงสุข" และทำสิ่งที่ดี Change for Good ให้กับพี่น้องประชาชนชาวจังหวัดลำปาง ทุกชุมชนทุกหมู่บ้าน ให้ทุกคนสามารถพึ่งพาตนเองได้ ต่อยอดไปสู่การสร้างรายได้ สร้างอาชีพ ขับเคลื่อนเศรษฐกิจฐานราก ทำให้ชุมชนของเราเต็มไปด้วยความสุข นำไปสู่การเป็นหมู่บ้านยั่งยืน (Sustainable Village) ในทุกหมู่บ้าน ทุกชุมชน ในพื้นที่จังหวัดลำปาง สืบไป” นายชัชวาลย์ฯ กล่าว

ที่มา : https://www.thaigov.go.th/news/contents/details/71251