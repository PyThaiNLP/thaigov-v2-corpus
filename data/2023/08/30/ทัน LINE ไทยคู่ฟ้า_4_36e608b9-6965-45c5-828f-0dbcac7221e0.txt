รัฐบาลไทย-ข่าวทำเนียบรัฐบาล-ดีเอสไอ จับมือ สวทช. ขยายความร่วมมือด้านวิจัยพัฒนา ยกระดับงานสืบสวนสอบสวนคดีพิเศษ


วันพุธที่ 30 สิงหาคม 2566
ดีเอสไอ จับมือ สวทช. ขยายความร่วมมือด้านวิจัยพัฒนา ยกระดับงานสืบสวนสอบสวนคดีพิเศษ
.....
กรมสอบสวนคดีพิเศษ (ดีเอสไอ) และ สำนักงานพัฒนาวิทยาศาสตร์และเทคโนโลยีแห่งชาติ (สวทช.) ขยายความร่วมมือภายใต้บันทึกข้อตกลงความร่วมมือทางวิชาการและการวิจัยพัฒนานวัตกรรมเทคโนโลยี ถึงปี 2571 เพื่อเพิ่มศักยภาพในการปฏิบัติงานสืบสวนสอบสวน ตัวอย่างความร่วมมือที่ผ่านมา เช่น การประกวดผลงานนวัตกรรมเทคโนโลยีสนับสนุนการสืบสวนสอบสวนคดีพิเศษ (Innovation for Crime Combating Conference and Contest) การแลกเปลี่ยนและเป็นที่ปรึกษาด้าน Cybersecurity และ Cryptocurrency เพื่อผลักดันให้เกิดการใช้ประโยชน์จากงานวิจัยที่มุ่งไปในทิศทางเดียวกันอย่างมีเป้าหมายและเป็นรูปธรรม
.
เนื่องจาก คดีพิเศษ เป็นคดีความผิดทางอาญาที่มีความซับซ้อน หรือกระทบอย่างรุนแรงต่อความสงบเรียบร้อยและความมั่นคงของประเทศ ต้องการเครื่องมืออุปกรณ์สนับสนุนการปฏิบัติงานที่มีประสิทธิภาพสูง ทันสมัย เท่าทันต่ออาชญากรทั้งในปัจจุบันและแนวโน้มที่จะเกิดขึ้นในอนาคต จำเป็นต้องได้รับการสนับสนุนบุคลากร สถานที่ เครื่องมืออุปกรณ์ เพื่อประยุกต์ใช้องค์ความรู้ทางวิทยาศาสตร์และเทคโนโลยีในหลากหลายสาขา ยกระดับงานวิจัยไปสู่การใช้งานจริง นำไปสู่การเพิ่มขีดความสามารถด้านการสืบสวนสอบสวนคดีพิเศษและด้านความมั่นคง ให้เกิดประโยชน์สูงสุด
.
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
ส่งออกมะพร้าวไทย ไม่ใช้ “แรงงานลิง” ทุกขั้นตอนการผลิตตรวจสอบย้อนกลับได้
ไฟเขียว! ตั้ง “คณะแพทยศาสตร์” ในสถาบันพระบรมราชชนก รองรับการผลิตบุคลากรทางการแพทย์
ชวนผู้ประกอบการกิจการโรงงานใช้ระบบ “iSingleForm” ติดตามทิศทางภาวะเศรษฐกิจทางอุตสาหกรรมไทย
บริจาคเพื่อการศึกษา ผ่านระบบ e-Donation ลดหย่อนภาษีได้ 2 เท่า
เสริมแกร่งสมุนไพรไทย ใช้การวิจัยปูทาง ตั้งเป้ามูลค่าตลาด ทะลุแสนล้านบาท ภายในปี 70

ที่มา : https://www.thaigov.go.th/news/contents/details/71839