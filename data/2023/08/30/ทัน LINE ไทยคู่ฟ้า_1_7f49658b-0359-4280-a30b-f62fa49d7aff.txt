รัฐบาลไทย-ข่าวทำเนียบรัฐบาล-ชวนผู้ประกอบการกิจการโรงงานใช้ระบบ “iSingleForm” ติดตามทิศทางภาวะเศรษฐกิจทางอุตสาหกรรมไทย


วันพุธที่ 30 สิงหาคม 2566
ชวนผู้ประกอบการกิจการโรงงานใช้ระบบ “iSingleForm” ติดตามทิศทางภาวะเศรษฐกิจทางอุตสาหกรรมไทย
.....
กระทรวงอุตสาหกรรม ได้จัดทำระบบ “iSingleForm” ซึ่งเป็นระบบแจ้งข้อมูลการประกอบการกิจการโรงงานผ่านช่องทางออนไลน์ โดยเป็นการอำนวยความสะดวกให้กับ
ผู้ประกอบการในการแจ้งข้อมูลต่าง ๆ เช่น แบบ ร.ง.8 (รายเดือน) และ ร.ง.9 (รายปี) เป็นต้น และจะเป็นเครื่องมือในการชี้วัดเศรษฐกิจอุตสาหกรรมที่รวดเร็วและเชื่อถือได้
.
ประโยชน์ที่ผู้ประกอบการจะได้รับ:
- ติดตามทิศทางภาวะเศรษฐกิจอุตสาหกรรมในภาพรวม รายสาขา และผลิตภัณฑ์อุตสาหกรรม
- ใช้วางแผนธุรกิจ รู้ผลวิเคราะห์ศักยภาพของสถานประกอบการ
- ได้รับคำปรึกษาจากผู้เชี่ยวชาญในการพัฒนาธุรกิจ
- เพิ่มโอกาสในการเข้าถึงสินเชื่อ
.
นอกจากนี้ กรมโรงงานอุตสาหกรรม จะบูรณาการระบบฐานข้อมูลตรวจวัดคุณภาพน้ำทั่วประเทศกว่า 2,500 จุด โดยเชื่อมโยงข้อมูลของระบบการตรวจวัดและรายงานผลคุณภาพสิ่งแวดล้อมของโรงงานอุตสาหกรรมต่าง ๆ และหน่วยงานที่เกี่ยวข้อง เชื่อมต่อกับ iSingleForm เพื่อเข้าสู่ฐานข้อมูลกลาง สำหรับเก็บรวบรวมข้อมูลพื้นฐานในด้านสถานการณ์สิ่งแวดล้อม และนำข้อมูลดังกล่าวไปใช้บริหารจัดการสิ่งแวดล้อมอุตสาหกรรมได้อย่างมีประสิทธิภาพ
.
ผู้ประกอบการสามารถสมัครเพื่อเข้าระบบ iSingleForm ได้ที่เว็บไซต์ https://isingleform.go.th
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71819