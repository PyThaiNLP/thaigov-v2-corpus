รัฐบาลไทย-ข่าวทำเนียบรัฐบาล-ดีอีเอส เปิดจัดอบรมกิจกรรมเสริมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 5 กลุ่มบุคลากรทางการศึกษา และบุคลากรทางการแพทย์


วันพุธที่ 30 สิงหาคม 2566
ดีอีเอส เปิดจัดอบรมกิจกรรมเสริมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 5 กลุ่มบุคลากรทางการศึกษา และบุคลากรทางการแพทย์
ดีอีเอส เปิดจัดอบรมกิจกรรมเสริมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 5 กลุ่มบุคลากรทางการศึกษา และบุคลากรทางการแพทย์
วันนี้ (30 ส.ค. 66) นางอำไพ จิตรแจ่มใส ผู้ช่วยปลัดกระทรวงดิจิทัลเพื่อเศรษฐกิจและสังคม เป็นประธานเปิดการจัดอบรมจัดกิจกรรมเสริมสร้างการรับรู้ เพื่อรู้เท่าทันและรับมือกับข่าวปลอม ครั้งที่ 5 กลุ่มบุคลากรทางการศึกษา และบุคลากรทางการแพทย์ ภายใต้โครงการศูนย์ประสานงานและแก้ไขปัญหาข่าวปลอม (Anti Fake News Center: AFNC) ณ ห้องทวารวดี 1 โรงแรม ไมด้า แกรนด์ อำเภอเมือง จังหวัดนครปฐม
การจัดกิจกรรมในวันนี้ เป็นการจัดในรูปแบบการบรรยาย และการจัดอภิปราย โดยวิทยากรพิเศษที่มีความเชี่ยวชาญในด้านการรับมือกับข่าวปลอม ในภาคเช้า ทุกท่านจะได้พบกับการบรรยายพิเศษในเรื่อง “การตรวจสอบข่าวปลอมในยุคดิจิทัล” และในภาคบ่ายจะเป็นกิจกรรมเสวนาในหัวข้อ “รู้ให้ไว ก้าวให้ทัน กับข่าวลวงบนโลกออนไลน์” ซึ่งเชื่อว่าทุกท่านที่เข้าร่วมกิจกรรมในวันนี้จะได้รับข้อมูลอันเป็นประโยชน์ในการใช้รับมือและต่อต้านข่าวปลอม และเป็นส่วนหนึ่งในการช่วยเผยแพร่ข้อมูลที่ถูกต้องให้สังคมได้รับทราบต่อไป
____________________

ที่มา : https://www.thaigov.go.th/news/contents/details/71830