รัฐบาลไทย-ข่าวทำเนียบรัฐบาล-ไฟเขียว! ตั้ง “คณะแพทยศาสตร์” ในสถาบันพระบรมราชชนก รองรับการผลิตบุคลากรทางการแพทย์


วันพุธที่ 30 สิงหาคม 2566
ไฟเขียว! ตั้ง “คณะแพทยศาสตร์” ในสถาบันพระบรมราชชนก รองรับการผลิตบุคลากรทางการแพทย์
.....
ที่ประชุม ครม. (29 ส.ค. 66) รับทราบร่างกฎกระทรวงจัดตั้งส่วนราชการในสถาบันพระบรมราชชนก กระทรวงสาธารณสุข พ.ศ....
.
สาระสำคัญ เป็นการจัดตั้ง “คณะแพทยศาสตร์” ให้เป็นส่วนราชการภายในสถาบันพระบรมราชชนก เพื่อรองรับการผลิตบุคลากรทางการแพทย์ซึ่งขาดแคลน
.
นอกจากนี้ ยังเป็นการสนับสนุนโครงการผลิตแพทย์เพิ่มเพื่อชาวชนบท ซึ่ง ครม. มีมติเห็นชอบโครงการนี้ เมื่อวันที่ 5 เม.ย. 2565 เรื่อง โครงการผลิตแพทย์เพิ่มแห่งประเทศไทย ปี พ.ศ. 2561-2570
.
โดยคณะแพทยศาสตร์ดังกล่าว จะช่วยแก้ไขปัญหาให้กับ “ศูนย์การแพทย์ศาสตร์ศึกษาชั้นคลินิก” ของโรงพยาบาลสวรรค์ประชารักษ์ โรงพยาบาลนครศรีธรรมราช และโรงพยาบาลราชบุรี “ซึ่งไม่มีโรงพยาบาลต้นสังกัด”
.
การแบ่งส่วนราชการในคณะ ดังนี้:
• สำนักงานคณบดี
• วิทยาลัยแพทยศาสตร์ โรงพยาบาลสวรรค์ประชารักษ์
• วิทยาลัยแพทย์ศาสตร์ โรงพยาบาลมหาราชนครศรีธรรมราช
• วิทยาลัยแพทย์ศาสตร์ โรงพยาบาลราชบุรี
.
ทั้งนี้ ร่างกฎกระทรวงฯ ที่เสนอต่อ ครม. ในครั้งนี้เป็นการเสนอเพื่อรับทราบ ส่วนขั้นตอนหลังจากนี้สำนักเลขาคณะรัฐมนตรี (สลค.) จะได้ส่งร่างกฎกระทรวงฯ ให้รัฐมนตรีว่าการกระทรวงสาธารณสุขลงนาม และประกาศในราชกิจจานุเบกษาต่อไป
.
อ่านเพิ่มเติม คลิก https://www.thaigov.go.th/news/contents/details/71795
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71820