รัฐบาลไทย-ข่าวทำเนียบรัฐบาล-บสย. ร่วมงาน “Plant Based Festival 2023” พร้อมค้ำ Start up ตั้งต้นธุรกิจ -ต่อยอดลงทุน 1-3 ก.ย. 2566 สามย่านมิตรทาวน์


วันพุธที่ 30 สิงหาคม 2566
30/08/2566
พิมพ์
บสย. ร่วมงาน “Plant Based Festival 2023” พร้อมค้ำ Start up ตั้งต้นธุรกิจ -ต่อยอดลงทุน 1-3 ก.ย. 2566 สามย่านมิตรทาวน์
บรรษัทประกันสินเชื่ออุตสาหกรรมขนาดย่อม (บสย.) งาน “Plant Based Festival 2023” มหกรรมอาหารเพื่ออนาคต ระหว่าง 1-3 กันยายน 2566 ณ สามย่านมิตรทาวน์  ภายใต้แนวคิด  “บสย. พร้อมค้ำฯ นวัตกรรมอาหาร ปั้น Start up Plant Based สร้างนักธุรกิจรุ่นใหม่”
บสย. ผนึก SME Thailand เปิดเวทีสร้างโอกาส SMEs ตั้งต้นคนรุ่นใหม่ กลุ่ม Start up ในงาน “Plant Based Festival 2023” มหกรรมอาหารแห่งอนาคต พร้อมยกทีมหมอหนี้ให้คำปรึกษาทางการเงิน ฟรี ส่งแคมเปญ โดนใจเพื่อการตั้งต้นธุรกิจ  ค้ำประกันสินเชื่อ Start Up – Small Biz ฟรีค่าธรรมเนียม 2 ปีแรก ค้ำฯนาน 10 ปี  พบ 8 ผลงานวิจัยสุดปังพร้อมแปลงร่างเป็นธุรกิจ ระหว่าง 1-3 กันยายน ชั้น 5 สามย่านมิตรทาวน์
นายกิตติพงษ์ บุรณศิริ รองผู้จัดการทั่วไป สายงานกลยุทธ์และผลิตภัณฑ์ บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า ได้ร่วมกับ SMEs Thailand ผู้จัดงาน “Plant Based Festival 2023” มหกรรมอาหารเพื่ออนาคต ระหว่าง 1-3 กันยายน 2566 ณ สามย่านมิตรทาวน์ ภายใต้แนวคิด  “บสย. พร้อมค้ำฯ นวัตกรรมอาหาร ปั้น Start up Plant Based สร้างนักธุรกิจรุ่นใหม่” เพื่อร่วมสร้างเครือข่ายผู้ประกอบการคนรุ่นใหม่ ที่สนใจลงทุนในกลุ่มนวัตกรรมอาหาร Plant Based ทั้งกลุ่มผู้ประกอบการตั้งต้น กลุ่มที่ต้องการขยายธุรกิจ แต่ยังขาดเงินทุน และต้องการที่ปรึกษาทางการเงิน ซึ่งสอดคล้องกับแผนและกลยุทธ์การพัฒนาผลิตภัณฑ์ค้ำประกันสินเชื่อของ บสย. ในโครงการค้ำประกันสินเชื่อ บสย. SMEs เข้มแข็ง
ภายในงาน บสย. ได้เตรียมนำผลิตภัณฑ์ค้ำประกันสินเชื่อ จากโครงการค้ำประกันสินเชื่อ บสย. SMEs เข้มแข็ง (PGS 10) สำหรับกลุ่ม Start up  วงเงินค้ำฯ ตั้งแต่ 1 หมื่นบาท ถึง 1 แสนบาท พร้อมแคมเปญ โดนใจ  ฟรีค่าธรรมเนียมค้ำ 2 ปี ปีถัดไปจ่ายคนละครึ่ง โดยรัฐบาลช่วยออกให้ และ ผลิตภัณฑ์ค้ำประกันกลุ่ม Small Biz สำหรับผู้ประกอบการอาชีพอิสระ ที่ต้องการต่อยอดขายกิจการ ค้ำประกันตั้งแต่ 1 หมื่นบาท ถึง 2 แสนบาท ฟรีค่าธรรมเนียมค้ำ 2 ปี พร้อมเปิดเวทีสร้างการรับรู้การค้ำประกันสินเชื่อเพื่อนักธุรกิจตั้งต้น “บสย. พร้อมค้ำฯ นวัตกรรมอาหาร ปั้น Start Up Plant Based สร้างนักธุรกิจรุ่นใหม่” และกิจกรรมให้คำปรึกษาภายในบูท บสย. TCG Fast & First รวดเร็ว รอบคอบ ที่ 1 ในใจ SMEs โดยทีมหมอหนี้ บสย. แนะนำ การลงทุน เริ่มต้นธุรกิจ บริหารทุน และบทบาทการค้ำประกันสินเชื่อของ บสย.ที่ช่วยให้ผู้ประกอบการ SMEs ประสบความสำเร็จในการเข้าถึงแหล่งทุน ลงทะเบียนปรึกษาหมอหนี้ ในงานที่ Line @tcgfirst
การจัดงานครั้งนี้ มีผู้ประกอบการในอุตสาหกรรมอาหาร Plant Based เข้าร่วมรวมกว่า 80 แบรนด์  มหาวิทยาลัยชั้นนำ รวม 8 ผลงานวิจัยที่พร้อมเปิดให้นักธุรกิจที่สนใจเข้าร่วมลงทุน อาทิ ชีส วีแกน นมโอ๊ต เครื่องดื่มโปรตีนสูงจากถั่วลันเตา นมข้าว Drinking Yogurt แกงเขียวหวานไก่ Plant Based ไข่ต้มพืชสะดวกเก็บสะดวกกิน พลัส เลอชั้น ขนมชั้นเพื่อสุขภาพลดน้ำตาลโดยไม่ใช้สารความหวานและเสริมใยอาหาร และ เครื่องดื่มรสขิงอัดก๊าซ

ที่มา : https://www.thaigov.go.th/news/contents/details/71837