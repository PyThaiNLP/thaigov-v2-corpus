รัฐบาลไทย-ข่าวทำเนียบรัฐบาล-กระทรวงคมนาคม ร่วมพิธีมอบโล่และตราการรับรองมาตรฐานการให้บริการของศูนย์ราชการสะดวก (GECC) ประจำปี 2566


วันพุธที่ 30 สิงหาคม 2566
กระทรวงคมนาคม ร่วมพิธีมอบโล่และตราการรับรองมาตรฐานการให้บริการของศูนย์ราชการสะดวก (GECC) ประจำปี 2566
ณ โรงแรมเซ็นทรา บาย เซ็นทารา ศูนย์ราชการ และคอนเวนชันเซ็นเตอร์ แจ้งวัฒนะ กรุงเทพฯ
นายมนตรี เดชาสกุลสม ผู้ตรวจราชการกระทรวงคมนาคม เป็นผู้แทนกระทรวงคมนาคม เข้าร่วมพิธีมอบโล่และตราการรับรองมาตรฐานการให้บริการของศูนย์ราชการสะดวก (GECC) ประจำปี 2566 ของสำนักงานปลัดสำนักนายกรัฐมนตรี โดยมี นายอนุชา นาคาศัย รัฐมนตรีประจำสำนักนายกรัฐมนตรี เป็นประธานในพิธี ในวันที่ 30 สิงหาคม 2566 ณ โรงแรมเซ็นทรา บาย เซ็นทารา ศูนย์ราชการ และคอนเวนชันเซ็นเตอร์ แจ้งวัฒนะ กรุงเทพฯ
นายมนตรี เดชาสกุลสม กล่าวว่า การมอบโล่และตราการรับรองมาตรฐานการให้บริการของ GECC เป็นสัญลักษณ์แสดงถึงการให้บริการแก่ประชาชนของหน่วยงานรัฐที่บริการด้วยความสะดวก รวดเร็ว เข้าถึงง่าย ตั้งแต่ปี 2559 - 2564 มีหน่วยงานรัฐสมัครขอรับการรับรองมาตรฐานของ GECC 6,787 ศูนย์ และได้รับการรับรองมาตรฐานแล้ว 3,017 ศูนย์ โดยในปี 2566 มีหน่วยงานรัฐสมัครขอรับการรับรองมาตรฐาน 2,081 ศูนย์ คณะกรรมการอำนวยการศูนย์ราชการได้ตรวจประเมินผ่านระบบเทคโนโลยีสารสนเทศด้วยระบบ Video Conference และลงพื้นที่ Site Visit เพื่อพิจารณาหลักฐานเชิงประจักษ์ทั้งด้านกายภาพ คุณภาพ และผลลัพธ์ พร้อมสัมภาษณ์ผู้รับบริการ ณ จุดให้บริการ ซึ่งคณะกรรมการฯ ได้พิจารณาให้การรับรองมาตรฐาน GECC ประจำปี 2566 จำนวน 605 ศูนย์ ถือเป็นการย้ำเตือนผู้บริหารหน่วยงานรัฐให้มุ่งมั่นพัฒนาและรักษามาตรฐานการบริการให้ได้ตามมาตรฐาน GECC เพื่อให้ประชาชนได้รับการบริการอย่างมีมาตราฐาน สะดวก รวดเร็ว เข้าถึงง่าย สำหรับโล่และตราการรับรองมาตรฐานแบ่งเป็น 3 ระดับ ดังนี้ 1) ระดับเป็นเลิศ หรือ สีทอง หมายถึง หน่วยงานมีการเพิ่มนวัตกรรมและเทคโนโลยีสำหรับให้บริการด้วยระบบดิจิทัล สะดวกทุกที่ทุกเวลา 2) ระดับก้าวหน้า หรือ สีเงิน หมายถึง หน่วยงานมีการเพิ่มเติมนวัตกรรม ให้บริการสะดวก รวดเร็ว เข้าถึงง่าย และมีเทคโนโลยีในการให้บริการ และ 3) ระดับพื้นฐาน หรือ สีฟ้า หมายถึง หน่วยงานมีการให้บริการสะดวก รวดเร็ว เข้าถึงง่าย
ทั้งนี้ มีหน่วยงานในสังกัดกระทรวงฯ ได้รับโล่และตราการรับรองมาตรฐานการให้บริการของ GECC ประจำปี 2566 จำนวน 29 รางวัล ดังนี้
1. ระดับก้าวหน้า 2 รางวัล ได้แก่ สำนักงานขนส่งจังหวัดพิษณุโลก แห่งที่ 2 และสำนักงานขนส่งจังหวัดลำพูน
2. ระดับพื้นฐาน 27 รางวัล ได้แก่ สำนักงานขนส่งจังหวัดกระบี่ สำนักงานขนส่งจังหวัดขอนแก่น แห่งที่ 1 สำนักงานขนส่งจังหวัดเชียงราย สำนักงานขนส่งจังหวัดพังงา สำนักงานขนส่งจังหวัดพิษณุโลก แห่งที่ 1 สำนักงานขนส่งจังหวัดสงขลา แห่งที่ 2 สำนักงานขนส่งจังหวัดสระแก้ว สำนักงานขนส่งจังหวัดกาญจนบุรี สาขาอำเภอพนมทวน สำนักงานขนส่งจังหวัดตรัง สาขาอำเภอห้วยยอด สำนักงานขนส่งจังหวัดนครศรธรรมราช สาขาอำเภอสิชล สำนักงานขนส่งจังหวัดบุรีรัมย์ สาขาอำเภอนางรอง สำนักงานขนส่งจังหวัดบุรีรัมย์ สาขาอำเภอประโคนชัย สำนักงานขนส่งจังหวัดปัตตานี สาขาอำเภอสายบุรี สำนักงานขนส่งจังหวัดพัทลุง สาขาอำเภอควนขุน สำนักงานขนส่งจังหวัดพัทลุง สาขาอำเภอตะโหมด สำนักงานขนส่งจังหวัดพิษณุโลก สาขาอำเภอนครไทย สำนักงานขนส่งจังหวัดเพชรบุรี สาขาอำเภอชะอำ สำนักงานขนส่งจังหวัดเพชรบูรณ์ สาขาอำเภอชนแดน สำนักงานขนส่งจังหวัดเพชรบูรณ์ สาขาอำเภอหล่มสัก สำนักงานขนส่งจังหวัดราชบุรี สาขาอำเภอจอมบึง สำนักงานขนส่งจังหวัดสกลนคร สาขาอำเภอพังโคน สำนักงานขนส่งจังหวัดสกลนคร สาขาอำเภอสว่างแดนดิน สำนักงานขนส่งจังหวัดสุราษฎร์ธานี สาขาอำเภอไชยา สำนักงานขนส่งจังหวัดสุรินทร์ สาขาอำเภอสังขะ สำนักงานขนส่งจังหวัดอุตรดิตถ์ สาขาอำเภอตรอน สำนักงานขนส่งจังหวัดอุตรดิตถ์ สาขาอำเภอน้ำปาด และสำนักงานขนส่งจังหวัดอุบลราชธานี สาขาอำเภอเดชอุดม

ที่มา : https://www.thaigov.go.th/news/contents/details/71842