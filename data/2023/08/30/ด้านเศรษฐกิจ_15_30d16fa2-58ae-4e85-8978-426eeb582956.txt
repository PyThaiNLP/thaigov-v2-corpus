รัฐบาลไทย-ข่าวทำเนียบรัฐบาล-กระทรวงเกษตรฯ ส่งผู้แทนร่วมงานนิทรรศการด้านพลังงานสิ่งแวดล้อมและยานยนต์ไฟฟ้าใหญ่ที่สุดในอาเซียน


วันพุธที่ 30 สิงหาคม 2566
กระทรวงเกษตรฯ ส่งผู้แทนร่วมงานนิทรรศการด้านพลังงานสิ่งแวดล้อมและยานยนต์ไฟฟ้าใหญ่ที่สุดในอาเซียน
กระทรวงเกษตรฯ ส่งผู้แทนร่วมงานนิทรรศการด้านพลังงานสิ่งแวดล้อมและยานยนต์ไฟฟ้าใหญ่ที่สุดในอาเซียน
นางสาวนฤมล สงวนวงศ์ ผู้ช่วยปลัดกระทรวงเกษตรและสหกรณ์ ได้รับมอบหมายจาก นายประยูร อินสกุล ปลัดกระทรวงเกษตรและสหกรณ์ให้เป็นผู้แทนเข้าร่วมงาน “ASEAN’S LARGEST EVENT ON ENERGY AND ELECTRIC VEHICLE TECHNOLOGY OF THE YEAR” (นิทรรศการด้านพลังงานสิ่งแวดล้อม ปั้ม วาล์ว และยานยนต์ไฟฟ้า 2023) ที่จัดระหว่างวันที่ 30 สิงหาคม - 1 กันยายน 2566 ณ ฮอลล์ 1 – 4 ศูนย์การประชุมแห่งชาติสิริกิติ์
สำหรับกิจกรรมภายในงาน แบ่งออกเป็น 6 โซน ได้แก่ 1) โซนจัดแสดงพิเศษที่รวมสมาคมด้านพลังงานและสิ่งแวดล้อม เพื่อให้คำปรึกษาโดยมีเป้าหมายลดคาร์บอนสุทธิเป็นศูนย์ 2) โซนจัดแสดงยานยนต์แห่งอนาคต ด้วยเทคโนโลยีและการออกแบบขั้นสูงยานยนต์อัจฉริยะ ที่มีการเชื่อมต่อที่ควบคุมโดยระบบอัจฉริยะ 3) โซนจัดแสดงรถจักรยานยนต์ไฟฟ้าหลากหลายแบรนด์ โชว์เทคโนโลยี ประสิทธิภาพของแบตเตอรี่และความจุของพลังงานแบตเตอรี่ 4) โซนจัดแสดงนิทรรศการพิเศษที่นำนวัตกรรมและเทคโนโลยีต้นแบบจากมหาวิทยาลัยชั้นนำของประเทศไทยมานำเสนอ 5) โซนที่รวบรวมผู้เชี่ยวชาญด้านน้ำและหน่วยงานเพื่อให้ข้อมูลเชิงลึกเกี่ยวกับอุตสาหกรรมน้ำ และ 6) เวทีสำหรับผู้เชี่ยวชาญและบริษัทชั้นนำ ร่วมแบ่งปันวิสัยทัศน์เกี่ยวกับเทคโนโลยีและนวัตกรรมล่าสุด

ที่มา : https://www.thaigov.go.th/news/contents/details/71844