รัฐบาลไทย-ข่าวทำเนียบรัฐบาล-ดีอีเอส รับมอบโล่และตราการรับรองมาตรฐานการให้บริการของศูนย์ราชการสะดวก GECC ปี 2566


วันพุธที่ 30 สิงหาคม 2566
ดีอีเอส รับมอบโล่และตราการรับรองมาตรฐานการให้บริการของศูนย์ราชการสะดวก GECC ปี 2566
ดีอีเอส รับมอบโล่และตราการรับรองมาตรฐานการให้บริการของศูนย์ราชการสะดวก GECC ปี 2566
วันนี้ (30 ส.ค.66) ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นผู้แทนหน่วยงานเข้าร่วมพิธีรับมอบโล่และตราการรับรองมาตรฐานการให้บริการของศูนย์ราชการสะดวก (GOVERNMENT EASY CONTACT CENTER: GECC) ประจำปี พ.ศ.2566 เพื่อรับรองว่าเป็นหน่วยงานที่ทำหน้าที่ให้คำแนะนำ และอำนวยความสะดวกแก่ประชาชน พร้อมด้วยการให้บริการที่มีประสิทธิภาพและสร้างความเชื่อมั่นให้แก่ประชาชนที่เดินทางมาติดต่อราชการกับหน่วยงานของรัฐ โดยในงานได้รับเกียรติจาก นายอนุชา นาคาศัย รัฐมนตรีประจำสำนักนายกรัฐมนตรีเป็นประธานในพิธี พร้อมด้วยผู้แทนจากหน่วยงานที่ได้รับการรับรองกว่า 12 หน่วยงานเข้าร่วม ณ ห้องประชุมวายุภักษ์ แกรนด์ บอลรูม ชั้น 4 โรงแรมเซ็นทรา บาย เซ็นทารา ศูนย์ราชการ และคอนเวนชันเซ็นเตอร์ แจ้งวัฒนะ กรุงเทพฯ
______________________

ที่มา : https://www.thaigov.go.th/news/contents/details/71841