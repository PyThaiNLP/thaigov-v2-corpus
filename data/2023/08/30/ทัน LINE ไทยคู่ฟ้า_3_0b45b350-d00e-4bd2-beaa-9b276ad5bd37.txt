รัฐบาลไทย-ข่าวทำเนียบรัฐบาล-ส่งออกมะพร้าวไทย ไม่ใช้ “แรงงานลิง” ทุกขั้นตอนการผลิตตรวจสอบย้อนกลับได้


วันพุธที่ 30 สิงหาคม 2566
ส่งออกมะพร้าวไทย ไม่ใช้ “แรงงานลิง” ทุกขั้นตอนการผลิตตรวจสอบย้อนกลับได้
.....
กระทรวงเกษตรและสหกรณ์ ร่วมกับหน่วยงานภาครัฐ ภาคเอกชนที่เกี่ยวข้องกับการผลิตและส่งออกผลิตภัณฑ์มะพร้าวไทย กำลังขับเคลื่อนมาตรการตรวจรับรองแปลงระบบผลิตอาหารปลอดภัย GAP (Good Agricultural Practice) MFP (GAP Monkey Free Plus) ที่สามารถตรวจสอบย้อนกลับได้ตลอดสายการผลิต
.
รวมทั้งเร่งผลักดัน การใช้เครื่องหมาย GAP MFP เพื่อยันว่าขั้นตอนกระบวนการผลิตและการแปรรูปมะพร้าวของประเทศไทยนั้น “ไม่ได้ใช้แรงงานลิง”
.
ปัจจุบัน ได้ทำการตรวจประเมิน GAP MFP ดังนี้ :
• แปลงมะพร้าวแกง 1,372 แปลง รวมพื้นที่ 13,546 ไร่
• แปลงมะพร้าวอ่อน 533 แปลง รวมพื้นที่ 6,597 ไร่
.
มีเป้าหมายจะตรวจให้ครอบคลุม แปลงเกษตรกรที่ได้รับการรับรอง GAP แล้วอีกประมาณ 4,526 แปลง 47,125 ไร่
.
คาดว่ามาตรการดังกล่าว จะสามารถสร้างความเชื่อมั่นต่อคู่ค้า และส่งเสริมภาพลักษณ์ของประเทศไทยด้านการผลิตมะพร้าวในทุกขั้นตอนได้เป็นอย่างดี
.
อ่านเพิ่มเติม คลิก https://www.thaigov.go.th/news/contents/details/71703
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/71838