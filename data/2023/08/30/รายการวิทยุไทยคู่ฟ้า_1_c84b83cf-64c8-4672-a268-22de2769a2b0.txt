รัฐบาลไทย-ข่าวทำเนียบรัฐบาล-สินเชื่อ BCG Model ส่งเสริมภาคเกษตรเปลี่ยนการผลิตให้เป็นมิตรสิ่งแวดล้อม


วันพุธที่ 30 สิงหาคม 2566
30/08/2566
พิมพ์
สินเชื่อ BCG Model ส่งเสริมภาคเกษตรเปลี่ยนการผลิตให้เป็นมิตรสิ่งแวดล้อม
วันจันทร์ที่ 21 สิงหาคม 2566
ต่อจากนี้ไป ขอเชิญรับฟังไทยคู่ฟ้า
ธนาคารเพื่อการเกษตรและสหกรณ์การเกษตร หรือ ธ.ก.ส. จัดโครงการสินเชื่อ BCG Model
วงเงินรวม 35,000 ล้านบาท เพื่อจูงใจให้เกษตรกรและผู้ประกอบการเกษตรปรับเปลี่ยนกระบวนการผลิตให้เป็นมิตรต่อสิ่งแวดล้อม
แบ่งเป็น สินเชื่อเพื่อเศรษฐกิจชีวภาพ ส่งเสริมการนำเทคโนโลยีชีวภาพมาใช้เพิ่มศักยภาพการผลิต
สินเชื่อเพื่อเศรษฐกิจหมุนเวียน สนับสนุนการลดปริมาณของเสียในกระบวนการผลิต เช่น นำวัสดุกลับมาใช้ซ้ำ
และสินเชื่อสีเขียว สนับสนุนการทำเกษตรอินทรีย์ ส่งเสริมการใช้พลังงานสะอาด
ครอบคลุมทั้งกลุ่มที่เพิ่งเริ่มทำโครงการ อยู่ระหว่างขอรับรองมาตรฐาน และได้รับการรับรองมาตรฐานแล้ว
ทั้งบุคคลและนิติบุคคล ระยะเวลาโครงการตั้งแต่วันนี้ – 31 มี.ค.2571 สอบถามรายละเอียดได้ที่ ธ.ก.ส.
ทุกสาขาทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/71817