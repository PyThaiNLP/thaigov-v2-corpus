รัฐบาลไทย-ข่าวทำเนียบรัฐบาล-รองปลัดเกษตรฯ เคาะ (ร่าง) ระเบียบกระทรวงเกษตรและสหกรณ์ว่าด้วยเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน พ.ศ. 2566


วันพฤหัสบดีที่ 31 สิงหาคม 2566
รองปลัดเกษตรฯ เคาะ (ร่าง) ระเบียบกระทรวงเกษตรและสหกรณ์ว่าด้วยเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน พ.ศ. 2566
รองปลัดเกษตรฯ เคาะ (ร่าง) ระเบียบกระทรวงเกษตรและสหกรณ์ว่าด้วยเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน พ.ศ. 2566
นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมคณะกรรมการพิจารณาผู้มีสิทธิได้รับเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน ครั้งที่ 3/2566 พร้อมด้วยผู้แทนหน่วยงานในสังกัดกระทรวงเกษตรและสหกรณ์ ณ ห้องประชุมกระทรวงเกษตรและสหกรณ์ (ห้อง 123) และผ่านระบบออนไลน์ (Zoom Meeting) โดยที่ประชุมมีมติเห็นชอบ (ร่าง) ระเบียบกระทรวงเกษตรและสหกรณ์ว่าด้วยเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน พ.ศ. 2566 ให้เพิ่มเติมหลักเกณฑ์และคุณสมบัติของผู้มีสิทธิได้รับเกียรติบัตรและเครื่องหมายเชิดชูเกียรติสืบสานเกษตรกรรมยั่งยืนครอบคลุมไปถึงพนักงานของหน่วยงานภายใต้การกำกับดูแลของกระทรวงเกษตรและสหกรณ์
ทั้งนี้ กระทรวงเกษตรและสหกรณ์ ได้ออกระเบียบกระทรวงเกษตรและสหกรณ์ ว่าด้วยเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน พ.ศ. 2566 เพื่อเชิดชูเกียรติแก่ข้าราชการ เจ้าหน้าที่ในสังกัด ภาคเอกชน รัฐวิสาหกิจ ประชาชน และบุคคลที่ผู้ทำคุณประโยชน์ให้แก่กระทรวงเกษตรฯ โดยมีความประพฤติดี ปฏิบัติงานในหน้าที่และนอกเหนือหน้าที่อย่างสม่ำเสมอ มีผลงานด้านสืบสานเกษตรกรรมยั่งยืนที่เห็นผลเชิงประจักษ์เป็นประโยชน์ต่อราชการ และประชาชนอย่างเด่นชัด

ที่มา : https://www.thaigov.go.th/news/contents/details/71851