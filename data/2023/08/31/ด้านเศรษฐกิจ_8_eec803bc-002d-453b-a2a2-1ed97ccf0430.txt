รัฐบาลไทย-ข่าวทำเนียบรัฐบาล-กรมการขนส่งทางบก รับโล่และตรารับรองมาตรฐานการให้บริการของศูนย์ราชการสะดวก (GECC) ประจำปี 2566 จำนวน 29 ศูนย์ มุ่งมั่นพัฒนาการบริการสู่ความเป็นเลิศด้วยมาตรฐานเดียวกันทั่วประเทศ 


วันพฤหัสบดีที่ 31 สิงหาคม 2566
กรมการขนส่งทางบก รับโล่และตรารับรองมาตรฐานการให้บริการของศูนย์ราชการสะดวก (GECC) ประจำปี 2566 จำนวน 29 ศูนย์ มุ่งมั่นพัฒนาการบริการสู่ความเป็นเลิศด้วยมาตรฐานเดียวกันทั่วประเทศ
...
กรมการขนส่งทางบก รับโล่และตรารับรองมาตรฐานการให้บริการของศูนย์ราชการสะดวก (GECC) ประจำปี 2566 จำนวน 29 ศูนย์ มุ่งมั่นพัฒนาการบริการสู่ความเป็นเลิศด้วยมาตรฐานเดียวกันทั่วประเทศ
นายอนุชา นาคาศัย รัฐมนตรีประจำสำนักนายกรัฐมนตรี เป็นประธานในพิธีมอบโล่และตรารับรองมาตรฐานศูนย์ราชการสะดวก (Government Easy Contact Center: GECC) ประจำปี พ.ศ. 2566 ให้กับหน่วยงานในสังกัดกรมการขนส่งทางบกที่ผ่านการรับรองมาตรฐานการให้บริการของศูนย์ราชการสะดวก จำนวนทั้งสิ้น 29 ศูนย์ ตามที่รัฐบาลได้มอบนโยบายให้ กระทรวง กรม และจังหวัด รวมทั้งรัฐวิสาหกิจที่เกี่ยวข้องจัดให้มีศูนย์ราชการสะดวก (Government Easy Contact Center : GECC) เพื่อเป็นหน่วยงานที่ทำหน้าที่ให้คำแนะนำและอำนวยความสะดวกแก่ประชาชนให้เกิดการบริการที่มีประสิทธิภาพ เมื่อวันที่ 30 สิงหาคม 2566 ณ โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ แจ้งวัฒนะ
นายเสกสม อัครพันธุ์ รองอธิบดีกรมการขนส่งทางบก กระทรวงคมนาคม กล่าวว่า เป็นเวลา 8 ปี นับตั้งแต่ปี 2559 - 2566 กรมการขนส่งทางบก (ขบ.) ได้รับการรับรองมาตรฐานศูนย์ราชการสะดวก จำนวน 186 ศูนย์ จากสำนักงานขนส่ง จำนวน 203 ศูนย์ ทั่วประเทศ โดยปี 2566 หน่วยงานของ ขบ. ผ่านการรับรองมาตรฐานการให้บริการของศูนย์ราชการสะดวกจำนวนทั้งสิ้น 29 ศูนย์ แบ่งเป็นระดับก้าวหน้า จำนวน 2 ศูนย์ คือ สำนักงานขนส่งจังหวัดพิษณุโลก แห่งที่ 2 และสำนักงานขนส่งจังหวัดลำพูน และระดับพื้นฐาน จำนวน 27 ศูนย์ ได้แก่ สำนักงานขนส่งจังหวัดกระบี่ สำนักงานขนส่งจังหวัดขอนแก่น แห่งที่ 1 สำนักงานขนส่งจังหวัดเชียงราย สำนักงานขนส่งจังหวัดพังงา สำนักงานขนส่งจังหวัดพิษณุโลก แห่งที่ 1 สำนักงานขนส่งจังหวัดสงขลา แห่งที่ 2 (อำเภอหาดใหญ่ ) สำนักงานขนส่งจังหวัดสระแก้ว สำนักงานขนส่งจังหวัดกาญจนบุรี สาขาอำเภอพนมทวน สำนักงานขนส่งจังหวัดตรัง สาขาอำเภอห้วยยอด สำนักงานขนส่งจังหวัดนครศรีธรรมราช สาขาอำเภอสิชล สำนักงานขนส่งจังหวัดบุรีรัมย์ สาขาอำเภอนางรอง สำนักงานขนส่งจังหวัดบุรีรัมย์ สาขาอำเภอประโคนชัย สำนักงานขนส่งจังหวัดปัตตานี สาขาอำเภอสายบุรี สำนักงานขนส่งจังหวัดพัทลุง สาขาอำเภอควนขนุน สำนักงานขนส่งจังหวัดพัทลุง สาขาอำเภอตะโหมด สำนักงานขนส่งจังหวัดพิษณุโลก สาขาอำเภอนครไทย สำนักงานขนส่งจังหวัดเพชรบุรี สาขาอำเภอชะอำ สำนักงานขนส่งจังหวัดเพชรบูรณ์ สาขาอำเภอชนแดน สำนักงานขนส่งจังหวัดเพชรบูรณ์ สาขาอำเภอหล่มสัก สำนักงานขนส่งจังหวัดราชบุรี สาขาอำเภอจอมบึง สำนักงานขนส่งจังหวัดสกลนคร สาขาพังโคน สำนักงานขนส่งจังหวัดสกลนคร สาขาอำเภอสว่างแดนดิน สำนักงานขนส่งจังหวัดสุราษฎร์ธานี สาขาอำเภอไชยา สำนักงานขนส่งจังหวัดสุรินทร์ สาขาอำเภอสังขะ สำนักงานขนส่งจังหวัดอุตรดิตถ์ สาขาอำเภอตรอน สำนักงานขนส่งจังหวัดอุตรดิตถ์ สาขาอำเภอน้ำปาด และสำนักงานขนส่งจังหวัดอุบลราชธานี สาขาอำเภอเดชอุดม
โดย ขบ. พร้อมนำเทคโนโลยีและนวัตกรรมที่ทันสมัยมาช่วยยกระดับการให้บริการประชาชนและขอให้คำมั่นว่าจะผลักดันให้สำนักงานขนส่งทั่วประเทศได้เป็นศูนย์ราชการสะดวกทุกศูนย์ เพื่ออำนวยความสะดวกแก่ประชาชนที่มาขอรับบริการให้สามารถเข้าถึงการให้บริการต่าง ๆ ได้อย่างเสมอภาค เท่าเทียม และเป็นมาตรฐานเดียวกันทุกสำนักงานขนส่งทั่วประเทศ

ที่มา : https://www.thaigov.go.th/news/contents/details/71861