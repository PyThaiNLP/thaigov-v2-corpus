รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย อย.5034 อำเภอลาดบัวหลวง และอำเภอเสนา จังหวัดพระนครศรีอยุธยา เสร็จสมบูรณ์ 


วันพฤหัสบดีที่ 31 สิงหาคม 2566
กรมทางหลวงชนบท ซ่อมบำรุงถนนสาย อย.5034 อำเภอลาดบัวหลวง และอำเภอเสนา จังหวัดพระนครศรีอยุธยา เสร็จสมบูรณ์
หลังได้รับผลกระทบจากอุทกภัย ยกระดับการคมนาคม บรรเทาความเดือดร้อนและเพิ่มความสะดวกปลอดภัยให้กับประชาชน
กรมทางหลวงชนบท กระทรวงคมนาคม โดยสำนักงานทางหลวงชนบทที่ 1 (ปทุมธานี) ดำเนินโครงการก่อสร้างซ่อมบำรุงถนนสาย อย.5034 แยก อย.3006 - บ้านดอนทอง อำเภอลาดบัวหลวง และอำเภอเสนา จังหวัดพระนครศรีอยุธยา เสร็จสมบูรณ์และเปิดให้ประชาชนใช้สัญจรเรียบร้อยแล้ว รวมระยะทาง 3.645 กิโลเมตร ใช้งบประมาณ 60.9 ล้านบาท โดยแก้ไขคันทางทรุดตัวในจุดที่เสียหาย รวมถึงจุดที่ผิวจราจรและพื้นทางชำรุดด้วยวิธี Pavement In-Place Recycling เนื่องจากถนนได้รับผลกระทบจากเหตุอุทกภัย มีน้ำท่วมขังเป็นเวลาหลายเดือน ส่งผลให้ผิวจราจรเกิดความเสียหายและคันทางเสี่ยงต่อการทรุดตัวหลายแห่ง เพื่อบรรเทาความเดือดร้อนให้ประชาชสามารถเดินทางระหว่างอำเภอลาดบัวหลวง อำเภอบางซ้าย และอำเภอเสนาได้อย่างสะดวกรวดเร็วปลอดภัยในทุกฤดูกาล

ที่มา : https://www.thaigov.go.th/news/contents/details/71864