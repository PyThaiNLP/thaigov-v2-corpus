รัฐบาลไทย-ข่าวทำเนียบรัฐบาล-รองโฆษกรัฐบาลย้ำ นายกฯ เข้าทำเนียบวันสุดท้าย เปิดทางทีมงานรัฐบาลใหม่เข้าเตรียมสถานที่ แต่ยังคงรักษาการ และทำงานจนกว่า ครม.ชุดใหม่ถวายสัตย์ฯ แสดงออกมารยาททางการเมือง


วันพฤหัสบดีที่ 31 สิงหาคม 2566
31/08/2566
พิมพ์
รองโฆษกรัฐบาลย้ำ นายกฯ เข้าทำเนียบวันสุดท้าย เปิดทางทีมงานรัฐบาลใหม่เข้าเตรียมสถานที่ แต่ยังคงรักษาการ และทำงานจนกว่า ครม.ชุดใหม่ถวายสัตย์ฯ แสดงออกมารยาททางการเมือง
รองโฆษกรัฐบาลย้ำ นายกฯ เข้าทำเนียบวันสุดท้าย เปิดทางทีมงานรัฐบาลใหม่เข้าเตรียมสถานที่ แต่ยังคงรักษาการ และทำงานจนกว่า ครม.ชุดใหม่ถวายสัตย์ฯ แสดงออกมารยาททางการเมือง
วันที่ 31 สิงหาคม 2566 นางสาวรัชดา ธนาดิเรก รองโฆษกประจำสำนักนายกรัฐมนตรี ชี้แจงกรณีมีการเผยข่าวระบุว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จะไม่เข้าปฏิบัติหน้าที่ที่ทำเนียบรัฐบาล ในฐานะนายกรัฐมนตรีคนที่ 29 ตั้งแต่วันที่ 1 กันยายนเป็นต้นไป
นางสาวรัชดา กล่าวย้ำว่า พลเอก ประยุทธ์ จันทร์โอชา นายกรัฐมนตรี ยังคงรักษาการอยู่จนกว่าคณะรัฐมนตรีได้ถวายสัตย์ปฏิญาณตน ทั้งนี้ ด้วยมารยาททางการเมือง นายกรัฐมนตรีมีความประสงค์อยากให้เวลาคณะทำงานของรัฐบาลชุดใหม่ เข้ามาเตรียมสถานที่ปฏิบัติงานในทำเนียบรัฐบาลได้อย่างเต็มที่ จึงจะเข้ามาปฏิบัติหน้าที่ที่ทำเนียบรัฐบาลวันนี้เป็นวันสุดท้าย
ท่านนายกฯ ยังคงมีภารกิจในเรื่องการพิจารณาลงนามเอกสาร ซึ่งทำได้ตามปกติ โดยจะไม่ขัดต่อมาตรา 169 ตามรัฐธรรมนูญแห่งราชอาณาจักรไทย
“ตลอดระยะเวลาที่ดำรงตำแหน่งนายกรัฐมนตรี พลเอก ประยุทธ์ จันทร์โอชา ปฏิบัติหน้าที่ด้วยความทุ่มเท ยึดผลประโยชน์ของประเทศชาติ และประโยชน์ของประชาชนเป็นหลัก ตั้งใจทำงานเพื่อแก้ไขปัญหาในทุก ๆ ด้าน ให้ประเทศชาติก้าวข้ามความขัดแย้ง เพื่อความสงบสุข และเพื่อความเป็นอยู่ที่ดีของประชาชน จากนี้จะเป็นกำลังใจให้ทุกคนทำงานเพื่อบ้านเมือง” นางสาวรัชดา กล่าว

ที่มา : https://www.thaigov.go.th/news/contents/details/71850