รัฐบาลไทย-ข่าวทำเนียบรัฐบาล-ดีอีเอส จับมือ ตำรวจสอบสวนกลาง ทลายองค์กรอาชญากรรมข้ามชาติ Shut down one billion Hybrid Scam พบเงินหมุนเวียนกว่า 1,000 ล้านบาท


วันพฤหัสบดีที่ 31 สิงหาคม 2566
ดีอีเอส จับมือ ตำรวจสอบสวนกลาง ทลายองค์กรอาชญากรรมข้ามชาติ Shut down one billion Hybrid Scam พบเงินหมุนเวียนกว่า 1,000 ล้านบาท
ดีอีเอส จับมือ ตำรวจสอบสวนกลาง ทลายองค์กรอาชญากรรมข้ามชาติ Shut down one billion Hybrid Scam พบเงินหมุนเวียนกว่า 1,000 ล้านบาท
กระทรวงดิจิทัลเพื่อเศรษฐกิจและสังคม (ดีอีเอส) ร่วมกับตำรวจกองบัญชาการตำรวจสอบสวนกลาง ร่วมแถลงข่าวการจับกุมผู้ต้องหา กลุ่มองค์กรอาชญากรรมข้ามชาติเครือข่ายหลอกลงทุนออนไลน์ ไฮบริดสแกม (Hybrid Scam) ตั้งแต่ระดับหัวหน้าเครือข่ายที่มีหน้าที่ควบคุมสั่งการศูนย์ปฏิบัติการของแก๊งคอลเซ็นเตอร์ลงไปจนถึงคนรวบรวมบัญชีม้า คนรับจ้างเปิดบัญชีม้า และคนที่ดูแลเรื่องฟอกเงิน รวมจำนวนผู้ต้องหาทั้งสิ้น 9 ราย
นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม กระทรวงดิจิทัลเพื่อเศรษฐกิจและสังคม (ดีอีเอส) เปิดเผยว่า ได้ร่วมกับตำรวจกองบัญชาการตำรวจสอบสวนกลาง แถลงข่าวการจับกุมผู้ต้องหา กลุ่มองค์กรอาชญากรรมข้ามชาติเครือข่ายหลอกลงทุนออนไลน์ ไฮบริดสแกม (Hybrid Scam) ตั้งแต่ระดับหัวหน้าเครือข่ายที่มีหน้าที่ควบคุมสั่งการศูนย์ปฏิบัติการของแก๊งคอลเซ็นเตอร์ลงไปจนถึงคนรวบรวมบัญชีม้า คนรับจ้างเปิดบัญชีม้า และคนที่ดูแลเรื่องฟอกเงิน รวมจำนวนผู้ต้องหาทั้งสิ้น 9 ราย
ในความผิดฐาน “ร่วมกันฉ้อโกงประชาชนโดยการแสดงตนเป็นคนอื่น ร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วนหรือข้อมูลคอมพิวเตอร์อันเป็นเท็จโดยประการที่น่าจะเกิดความเสียหายแก่ประชาชน ร่วมกันมีส่วนร่วมในองค์กรอาชญากรรมข้ามชาติสมคบกันโดยการตกลงกันตั้งแต่สองคนขึ้นไป เพื่อกระทำความผิดฐานฟอกเงินและได้มีการกระทำความผิดฐานฟอกเงินเพราะเหตุที่ได้มีการสมคบกัน และร่วมกันฟอกเงิน”
ทั้งนี้ กระทรวงดิจิทัลฯ จะเร่งดำเนินการขยายผลการจับกุมครั้งนี้โดยสืบถึงที่มาของข้อมูลส่วนบุคคล ที่มีการนำมาใช้ดำเนินการของแก๊งค์คอลเซ็นเตอร์นี้ด้วย โดยขอแจ้งเตือนพี่น้องประชาชนว่า ประชาชนคนใดที่หลงเชื่อนำบัญชีของตนเองไปขายบัญชีม้า ขอให้รีบดำเนินการไปปิดบัญชีดังกล่าวโดยเร็ว เพราะการเปิดบัญชีม้า เป็นความผิดตาม มาตรา ๙ แห่ง พ.ร.ก. มาตรการป้องกันและปราบปรามอาชญากรรมทางเทคโนโลยี พ.ศ. ๒๕๖๖ ต้องระวางโทษจำคุกตั้งแต่สองปีถึงห้าปี หรือปรับตั้งแต่สองแสนบาทถึงห้าแสนบาท หรือทั้งจำทั้งปรับ
________________________

ที่มา : https://www.thaigov.go.th/news/contents/details/71866