รัฐบาลไทย-ข่าวทำเนียบรัฐบาล-รมว.ธรรมนัสฯ ติดตามสถานการณ์น้ำจังหวัดสุโขทัย


วันอาทิตย์ที่ 1 ตุลาคม 2566
รมว.ธรรมนัสฯ ติดตามสถานการณ์น้ำจังหวัดสุโขทัย
รมว.ธรรมนัสฯ ติดตามสถานการณ์น้ำจังหวัดสุโขทัย
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ลงพื้นที่ติดตามสถานการณ์น้ำ พร้อมรับฟังปัญหาจากพี่น้องประชาชน และแจกถุงยังชีพแก่พี่น้องประชาชนที่เดือดร้อนจากอุทกภัย เนื่องจากน้ำป่าไหลหลาก ณ ประตูระบายน้ำ หาดสะพานจันทร์ อ.สวรรคโลก จ.สุโขทัย
ทั้งนี้ จังหวัดสุโขทัยได้รับผลกระทบจากอุทกภัย 2 ช่วง โดยช่วงที่ 1 ตั้งแต่วันที่ 17 ก.ย. – 20 ก.ย. 66 และช่วงที่ 2 ตั้งแต่วันที่ 26 ก.ย. 66 เป็นต้นมาถึงปัจจุบัน มีพื้นที่ที่ได้รับผลกระทบ จำนวน 9 อำเภอ 42 ตำบล 165 หมู่บ้าน ประชาชนได้รับความเดือดร้อน จำนวน 1,365 ครัวเรือน 2,814 คน พื้นที่ทางการเกษตร 62,483.50 ไร่

ที่มา : https://www.thaigov.go.th/news/contents/details/72790