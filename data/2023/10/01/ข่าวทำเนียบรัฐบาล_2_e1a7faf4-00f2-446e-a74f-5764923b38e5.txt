รัฐบาลไทย-ข่าวทำเนียบรัฐบาล-​​"เกรียง" รมช มท ลุยลงพื้นที่ช่วยเหลือพี่น้อง จ.แพร่ สั่ง ปภ นำสะพานแบริ่งมาติดตั้ง ให้ ปชช.สัญจรได้ แก้ไขปัญหาสะพานขาด 


วันอาทิตย์ที่ 1 ตุลาคม 2566
01/10/2566
พิมพ์
​​"เกรียง" รมช มท ลุยลงพื้นที่ช่วยเหลือพี่น้อง จ.แพร่ สั่ง ปภ นำสะพานแบริ่งมาติดตั้ง ให้ ปชช.สัญจรได้ แก้ไขปัญหาสะพานขาด
​"เกรียง" รมช มท ลุยลงพื้นที่ช่วยเหลือพี่น้อง จ.แพร่ สั่ง ปภ นำสะพานแบริ่งมาติดตั้ง ให้ ปชช.สัญจรได้ แก้ไขปัญหาสะพานขาด
วันนี้ (1 ตุลาคม 2566) ณ บ้านอิม หมู่ 5 ตำบลต้าผามอก อำเภอลอง จังหวัดแพร่ นายเกรียง กัลป์ตินันท์ รัฐมนตรีช่วยว่าการกระทรวงมหาดไทย พร้อมด้วยนายสมคิด เชื้อคง รองเลขาธิการนายกรัฐมนตรีฝ่ายการเมืองและคณะเดินทางไปพบปะให้กำลังใจพี่น้องประชาชนบ้านอิม พร้อมลงพื้นที่สำรวจความเสียหายกรณีสะพานห้วยแม่สวกถูกน้ำกัดเซาะจนหักไม่สามารถเดินทางสัญจรไปมาได้
นายเกรียง ได้สั่งการให้กรมป้องกันสาธารณภัยนำสะพานแบริ่งมาติดตั้งเพื่อให้ประชาชนในพื้นที่สัญจรชั่วคราว พร้อมกำชับผู้ว่าราชการ หลังน้ำลดสถานการณ์กลับเข้าสู่สภาวะปกติ เตรียมงบประมาณซ่อมแซมสะพานให้มั่นคงแข็งแรงให้ประชาชนสามารถสัญจรไปมาได้ตามปกติ
หากงบประมาณไม่เพียงพอให้ทำเรื่องเสนอมายังกระทรวงมหาดไทย เพื่อพิจารณาให้ความช่วยเหลืออย่างเร่งด่วน
"นายกรัฐมนตรีมีความห่วงใยพี่น้องประชาชน ฝากถึงพี่น้องประชาชนโดยเฉพาะพี่น้องที่อาศัยอยู่ตามเชิงภูเขา ขอให้ระมัดระวังการเดินทางในในช่วงนี้ ซึ่งสถานการณ์ฝนตกอย่างต่อเนื่อง เกิดการสไลด์ของดิน อาจเกิดอันตราย ขอให้รับฟังการแจ้งเตือนจากส่วนราชการ และอพยพออกจากพื้นที่เพื่อความปลอดภัย" นายเกรียง ย้ำ

ที่มา : https://www.thaigov.go.th/news/contents/details/72785