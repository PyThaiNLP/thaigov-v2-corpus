รัฐบาลไทย-ข่าวทำเนียบรัฐบาล-“ธรรมนัส-ไชยา” ติดตามสถานการณ์น้ำและสถานการณ์ภัยพิบัติด้านการเกษตร จ.อุดรธานี


วันเสาร์ที่ 30 กันยายน 2566
“ธรรมนัส-ไชยา” ติดตามสถานการณ์น้ำและสถานการณ์ภัยพิบัติด้านการเกษตร จ.อุดรธานี
“ธรรมนัส-ไชยา” ติดตามสถานการณ์น้ำและสถานการณ์ภัยพิบัติด้านการเกษตร จ.อุดรธานี
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พร้อมด้วย นายไชยา พรหมา รัฐมนตรีช่วยว่าการกระทรวงเกษตรและสหกรณ์ ลงพื้นที่ติดตามสถานการณ์น้ำและสถานการณ์ภัยพิบัติด้านการเกษตร พร้อมมอบถุงยังชีพให้กับเกษตรกรที่ประสบอุทกภัยในพื้นที่อำเภอสร้างคอม และมอบหนังสืออนุญาตให้เข้าทำประโยชน์ในเขตปฏิรูปที่ดิน (ส.ป.ก.4-01) ตลอดจนปล่อยพันธุ์สัตว์น้ำ จำนวน  1 ล้านตัว ตามโครงการปล่อยพันธุ์สัตว์น้ำในลุ่มน้ำสำคัญของประเทศ 62 ล้านตัว ตามนโยบายเร่งด่วนของรัฐบาลนายกรัฐมนตรี (นายเศรษฐา ทวีสิน) ณ อ่างเก็บน้ำห้วยเสียว ตำบลบ้านหินโงม อำเภอสร้างคอม จังหวัดอุดรธานี
ทั้งนี้ จังหวัดอุดรธานีได้รับความเสียหาย/ประสบภัยอุทกภัยน้ำท่วมขังน้ำล้นตลิ่ง ซึ่งส่งผลให้บ้านเรือนราษฎร สิ่งก่อสร้างถนนได้รับความเสียหายและเกิดสภาวะน้ำท่วมขังและรอการระบายในพื้นที่ (ข้อมูล ณ 28 กันยายน 2566)  ดังนี้
1. ด้านพืช พื้นที่ที่ได้รับผลกระทบ จํานวน 15 อําเภอ ประกาศเขตการให้ความช่วยเหลือผู้ประสบภัยพิบัติภัย จํานวน 5 อําเภอ พื้นที่ประสบภัย 8,487 ไร่ ประกาศเขตการให้ความช่วยเหลือผู้ประสบภัยพิบัติภัยเรียบร้อยแล้ว
2.ด้านปศุสัตว์ ได้รับผลกระทบน้ําท่วมแปลงหญ้าธรรมชาติ ทําให้ขาดแคลนอาหารสัตว์ จํานวน 4 อําเภอ 6 ตําบล 6 หมู่บ้าน เกษตรกรได้รับผลกระทบ 32 ราย
3.ด้านประมง ได้รับผลกระทบ 10 อําเภอ เบื้องต้นพื้นที่ประสบภัย 2,142 ไร่ และอยู่ระหว่างสำรวจความเสียหาย
โอกาสนี้ รมว.เกษตรฯ ได้มอบหมายให้หน่วยงานที่เกี่ยวข้องดำเนินการให้ความช่วยเหลือในเบื้องต้น และเร่งสํารวจความเสียหายเพื่อจะได้ดําเนินการให้ความช่วยเหลือตามระเบียบต่อไป

ที่มา : https://www.thaigov.go.th/news/contents/details/72778