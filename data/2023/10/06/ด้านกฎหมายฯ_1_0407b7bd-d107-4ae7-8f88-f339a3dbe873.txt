รัฐบาลไทย-ข่าวทำเนียบรัฐบาล-รมว.ยุติธรรม​ หารือร่วมกับผู้แทน​แอมเนสตี้ฯ​ ฮิวแมนไรตส์วอตช์ ศูนย์ทนายความเพื่อสิทธิมนุษยชน และเครือข่ายภาคประชาสังคม​ เพื่อขับเคลื่อนการดำเนินงานด้านสิทธิมนุษยชน


วันศุกร์ที่ 6 ตุลาคม 2566
06/10/2566
พิมพ์
รมว.ยุติธรรม​ หารือร่วมกับผู้แทน​แอมเนสตี้ฯ​ ฮิวแมนไรตส์วอตช์ ศูนย์ทนายความเพื่อสิทธิมนุษยชน และเครือข่ายภาคประชาสังคม​ เพื่อขับเคลื่อนการดำเนินงานด้านสิทธิมนุษยชน
รมว.ยุติธรรม​ หารือร่วมกับผู้แทน​แอมเนสตี้ฯ​ ฮิวแมนไรตส์วอตช์ ศูนย์ทนายความเพื่อสิทธิมนุษยชน และเครือข่ายภาคประชาสังคม​ เพื่อขับเคลื่อนการดำเนินงานด้านสิทธิมนุษยชน
ในวันพฤหัสบดีที่​ ๕​ ตุลาคม​ ๒๕๖๖​ เวลา​ ๑๔.๓๐​ น.​ ณ​ ห้องประชุม​ ๑๑-๓​ อาคารกระทรวงยุติธรรม​ พันตำรวจเอก​ ทวี สอดส่อง รัฐมนตรีว่าการกระทรวงยุติธรรม พร้อมด้วย นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม นางสาวเอมอร เสียงใหญ่ ผู้ตรวจราชการกระทรวงยุติธรรม นางสาวศิริประกาย วรปรีชา รองอธิบดีกรมพินิจและคุ้มครองเด็กและเยาวชน นายชาญ วชิรเดช รองอธิบดีกรมราชทัณฑ์ นางสาวชลธิช ชื่นอุระ ผู้อำนวยการสำนักส่งเสริมข้อกำหนดกรุงเทพและการปฏิบัติต่อผู้กระทำความผิด สถาบันเพื่อการยุติธรรมแห่งประเทศไทย คณะผู้บริหาร​ และเจ้าหน้าที่กระทรวงยุติธรรม ได้ประชุมหารือร่วมกับผู้แทนจากองค์กร Amnesty International ประเทศไทย นำโดย นาง​ปิยนุช โคตรสาร ผู้อำนวยการองค์กร Amnesty International ประเทศไทย องค์กร Huan Rights Watch นำโดย​ นายสุณัย ผาสุข ที่ปรึกษา Human Rights Watch ประจำประเทศไทย คณะเจ้าหน้าที่จากศูนย์ทนายความเพื่อสิทธิมนุษยชน และเครือข่ายภาคประชาสังคม เกี่ยวกับการดำเนินงานด้านสิทธิมนุษยชนในหลายมิติ อาทิ การขับเคลื่อนพระราชบัญญัติป้องกันและปราบปรามการทรมานและการกระทำให้บุคคลสูญหาย พ.ศ. ๒๕๖๕ การรับรองเสรีภาพในการแสดงออกและการชุมนุมโดยสงบ การจัดการสถานการณ์ชุมนุม การดำเนินคดีต่อเด็กและเยาวชน การปฏิรูปเรือนจำและการปฏิบัติต่อผู้ต้องขัง สิทธิในการประกันตัว รวมถึงข้อห่วงกังวลต่อการบังคับใช้พระราชกำหนดการบริหารราชการในสถานการณ์ฉุกเฉินฯ เป็นต้น
ทั้งนี้​ ในการประชุมฯ ดังกล่าว รัฐมนตรีว่าการกระทรวงยุติธรรม พร้อมด้วยคณะผู้บริหาร และเจ้าหน้าที่กรมคุ้มครองสิทธิและเสรีภาพ กรมราชทัณฑ์ กรมพินิจและคุ้มครองเด็กและเยาวชน ได้ร่วมกันตอบข้อซักถาม และให้ข้อมูลเกี่ยวกับพัฒนาการการดำเนินงานในมิติต่างๆ รวมทั้งยืนยันความตั้งใจจริงในการประสานการดำเนินงานร่วมกับทุกภาคส่วนเพื่อยกระดับสิทธิมนุษยชนของประเทศไทยให้เป็นไปตามมาตรฐานสากลต่อไป

ที่มา : https://www.thaigov.go.th/news/contents/details/73013