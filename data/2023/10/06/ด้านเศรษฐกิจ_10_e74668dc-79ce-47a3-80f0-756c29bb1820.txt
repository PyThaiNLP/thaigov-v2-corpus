รัฐบาลไทย-ข่าวทำเนียบรัฐบาล-กรมทางหลวงชนบท จัดเจ้าหน้าที่และเครื่องมือเครื่องจักร เตรียมความพร้อมรับมือสถานการณ์อุทกภัย ในพื้นที่ภาคตะวันออกเฉียงเหนือ


วันศุกร์ที่ 6 ตุลาคม 2566
กรมทางหลวงชนบท จัดเจ้าหน้าที่และเครื่องมือเครื่องจักร เตรียมความพร้อมรับมือสถานการณ์อุทกภัย ในพื้นที่ภาคตะวันออกเฉียงเหนือ
เพื่อบรรเทาความเดือดร้อนและดูแลเส้นทางให้ประชาชนสามารถสัญจรได้อย่างปลอดภัยเมื่อเกิดเหตุ
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 7 (อุบลราชธานี) พร้อมหน่วยงานในสังกัดประกอบด้วย แขวงทางหลวงชนบทอุบลราชธานี แขวงทางหลวงชนบทอำนาจเจริญ แขวงทางหลวงชนบทศรีสะเกษ แขวงทางหลวงชนบทยโสธร และหมวดบำรุงทางหลวงชนบทในสังกัด เตรียมพร้อมเฝ้าระวังรับมือสถานการณ์อุทกภัยในพื้นที่โครงข่ายทางหลวงชนบทที่รับผิดชอบ โดยเตรียมความพร้อมด้านบุคลากร เครื่องมือ เครื่องจักร วัสดุอุปกรณ์ ยานพาหนะ ป้ายเตือน ป้ายแนะนำเส้นทาง รวมทั้งจัดชุดลาดตระเวนเฝ้าระวังติดตามสถานการณ์อุทกภัยอย่างใกล้ชิด เพื่อบรรเทาความเดือดร้อนให้ประชาชนเดินทางได้อย่างสะดวกปลอดภัยและเข้าช่วยเหลือได้อย่างทันท่วงที ทช. จะติดตามสถานการณ์อุทกภัยทั่วทุกภูมิภาคอย่างต่อเนื่อง และหากในพื้นที่เกิดเหตุการณ์อุทกภัยจะรายงานให้ประชาชนได้รับทราบเป็นระยะ ทั้งนี้ ขอความร่วมมือประชาชนโปรดระมัดระวังในการใช้รถใช้ถนนเป็นพิเศษและสังเกตป้ายเตือน โดยสามารถแจ้งเหตุอุทกภัยได้ที่แขวงทางหลวงชนบททั่วประเทศหรือติดต่อสายด่วน ทช. โทร. 1146

ที่มา : https://www.thaigov.go.th/news/contents/details/73029