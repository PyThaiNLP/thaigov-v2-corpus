รัฐบาลไทย-ข่าวทำเนียบรัฐบาล-ผช.ปลัดเกษตรฯ เยี่ยมชมนิทรรศการกระทรวงเกษตรและสหกรณ์ ภายใต้แนวคิด “พอเพียง ยั่งยืน เพื่อโลก” ในงาน SX 2023 ณ ศูนย์การประชุมแห่งชาติสิริกิติ์


วันศุกร์ที่ 6 ตุลาคม 2566
ผช.ปลัดเกษตรฯ เยี่ยมชมนิทรรศการกระทรวงเกษตรและสหกรณ์ ภายใต้แนวคิด “พอเพียง ยั่งยืน เพื่อโลก” ในงาน SX 2023 ณ ศูนย์การประชุมแห่งชาติสิริกิติ์
ผช.ปลัดเกษตรฯ เยี่ยมชมนิทรรศการกระทรวงเกษตรและสหกรณ์ ภายใต้แนวคิด “พอเพียง ยั่งยืน เพื่อโลก” ในงาน SX 2023 ณ ศูนย์การประชุมแห่งชาติสิริกิติ์
นางสาวนฤมล สงวนวงศ์ ผู้ช่วยปลัดกระทรวงเกษตรและสหกรณ์ พร้อมด้วย นายจิตติศักดิ์ ศรีปัญญา ผู้อำนวยการกองนโยบายเทคโนโลยีเพื่อการเกษตรและเกษตรกรรมยั่งยืน ร่วมงาน Sustainability EXPO 2023 (SX 2023) มหกรรมด้านการพัฒนาที่ยั่งยืน ครั้งที่ 4 ภายใต้แนวคิด “พอเพียง ยั่งยืน เพื่อโลก” (Sufficiency for Sustainability) ณ ศูนย์การประชุมแห่งชาติสิริกิติ์ ชั้น G โซน “Better Me” โดยเยี่ยมชมการจัดแสดงนิทรรศการต่างๆ ภายในงาน และนิทรรศการของกระทรวงเกษตรและสหกรณ์ ภายใต้แนวคิด “พอเพียง ยั่งยืน เพื่อโลก” ซึ่งนำเสนอแนวคิดการเกษตรไทยกับศตวรรษแห่งความเปลี่ยนแปลงภาคการเกษตรไทยในบริบทความเปลี่ยนแปลงทางสภาพภูมิอากาศ รวมทั้งการขับเคลื่อนการดำเนินการต่าง ๆ และโครงการเด่น รวมถึงเทคโนโลยีจากการวิจัยของหน่วยงานต่าง ๆ ภายใต้กระทรวงเกษตรและสหกรณ์ อาทิ เทคโนโลยีการผลิตข้าวรักษ์โลก เกร็ดความรู้เรื่องคาร์บอนเครดิตจากภาคการเกษตร โดยกรมการข้าว การใช้เทคโนโลยี AI เพื่อการบริหารจัดการดินและการวางแผนการเพาะปลูกพืช โดยกรมพัฒนาที่ดิน การบริหารจัดการขยะอาหาร (Food Waste) การสูญเสียอาหาร (Food Loss) โดยสำนักงานพัฒนาการวิจัยการเกษตร (องค์การมหาชน) การส่งเสริม Young Smart Farmer แพลตฟอร์มตลาดเกษตรกรออนไลน์ ของกรมส่งเสริมการเกษตร หมูหลุม Zero Waste ต้นแบบสำหรับเกษตรกรในการลดการปล่อยก๊าซเรือนกระจก โดยกรมปศุสัตว์ การจัดแสดงผลิตภัณฑ์จากชนเผ่าดาราอั้ง ย้อมจากสีธรรมชาติ โดยสถาบันวิจัยและพัฒนาพื้นที่สูง (องค์การมหาชน) รวมถึงการเลี้ยงควายปลักทะเลน้อย จ.พัทลุง ซึ่งได้รับการรับรองระบบมรดกทางการเกษตรโลกแห่งแรกของประเทศไทย
สำหรับการจัดงาน Sustainability EXPO 2023 (SX 2023) จัดขึ้นโดยบริษัท ไทยเบฟเวอเรจ จำกัด (มหาชน) มีกิจกรรมที่น่าสนใจ ได้แก่ การจัดนิทรรศการ กิจกรรมบนเวทีเพื่อแลกเปลี่ยนมุมมอง การเรียนรู้ การจำหน่ายอาหารและสินค้า Workshop สวนสนุกสำหรับเด็ก และกิจกรรมที่เชื่อมโยงระหว่างพื้นที่จัดงานกับสวนป่า โดยมีเป้าหมายเพื่อให้กลุ่มคนรุ่นใหม่มีกิจกรรมร่วมกันมุ่งเน้นสู่ความยั่งยืน ทั้งนี้ ขอเชิญผู้ที่สนใจเข้าร่วมชมงานฯ ได้ตั้งแต่วันที่ 2 - 8 ตุลาคม 2566 ตั้งแต่เวลา 10.00 – 21.00 น. ณ ศูนย์การประชุมแห่งชาติสิริกิติ์ ชั้น G โซน “Better Me” เป็นต้นไป

ที่มา : https://www.thaigov.go.th/news/contents/details/73028