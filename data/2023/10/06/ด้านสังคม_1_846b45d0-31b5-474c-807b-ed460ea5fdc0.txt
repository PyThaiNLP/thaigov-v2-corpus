รัฐบาลไทย-ข่าวทำเนียบรัฐบาล-ดีอี ร่วมประชุมใหญ่วาระพิเศษของสหภาพสากลไปรษณีย์ ครั้งที่ 4


วันศุกร์ที่ 6 ตุลาคม 2566
ดีอี ร่วมประชุมใหญ่วาระพิเศษของสหภาพสากลไปรษณีย์ ครั้งที่ 4
ดีอี ร่วมประชุมใหญ่วาระพิเศษของสหภาพสากลไปรษณีย์ ครั้งที่ 4
นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) ในฐานะรองหัวหน้าคณะผู้แทนไทย โดยมีนายดามพ์ บุณธรรม เอกอัครราชทูต ณ กรุงริยาด เป็นหัวหน้าคณะผู้แทนไทย พร้อมด้วยผู้แทนจากกระทรวงดีอี และบริษัท ไปรษณีย์ไทย จำกัด เข้าร่วมการประชุมใหญ่วาระพิเศษของสหภาพสากลไปรษณีย์ ครั้งที่ 4 (The fourth Extraordinary Congress of the Universal Postal Union) จัดขึ้นเพื่อใช้เป็นเวทีให้หน่วยงานที่กำหนดนโยบายและกำกับดูแลด้านไปรษณีย์ รวมทั้งผู้ให้บริการไปรษณีย์พื้นฐานของประเทศต่างๆ มาร่วมกันกำหนดแนวทางและกลยุทธ์เพื่อขับเคลื่อนการพัฒนาบริการไปรษณีย์ทั่วโลกเพื่อส่งเสริมและสนับสนุนต่อภาคบริการกิจการไปรษณีย์ โดยในการประชุมครั้งนี้ได้มีประเทศสมาชิกเข้าร่วม จำนวน 131 ประเทศ จากประเทศสมาชิกทั้งสิ้น 192 ประเทศ จัดขึ้นระหว่างวันที่ 1 - 5 ตุลาคม 2566 ณ กรุงริยาด ราชอาณาจักรซาอุดีอาระเบีย
______________________

ที่มา : https://www.thaigov.go.th/news/contents/details/73036