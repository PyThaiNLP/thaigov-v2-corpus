รัฐบาลไทย-ข่าวทำเนียบรัฐบาล-รัฐมนตรีเกษตรฯ ลุยขับเคลื่อนและพัฒนาพื้นที่บึงบอระเพ็ดด้วยตัวเองเน้นย้ำต้องทำงานแบบบูรณาการ 


วันศุกร์ที่ 6 ตุลาคม 2566
รัฐมนตรีเกษตรฯ ลุยขับเคลื่อนและพัฒนาพื้นที่บึงบอระเพ็ดด้วยตัวเองเน้นย้ำต้องทำงานแบบบูรณาการ
รัฐมนตรีเกษตรฯ ลุยขับเคลื่อนและพัฒนาพื้นที่บึงบอระเพ็ดด้วยตัวเองเน้นย้ำต้องทำงานแบบบูรณาการ หวังเป็นแหล่งน้ำสำคัญในการเก็บกักน้ำในฤดูน้ำแล้งและเป็นแหล่งหน่วงน้ำใช่ช่วงฤดูน้ำหลากก่อนไหลลงแม่น้ำสายหลัก
ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ลงพื้นที่ติดตามแผนพัฒนาบึงบอระเพ็ดและการเตรียมความพร้อมในการรับมือภัยแล้งเอลนีโญ พร้อมพบปะราษฎรและรับฟังปัญหาด้านการเกษตร ณ บึงบอระเพ็ด ต.พระนอน อ.เมือง จ.นครสวรรค์
ในการนี้ รัฐมนตรีว่าการกระทรวงเกษตรและสหกรณ์ได้ให้แนวทางการบริหารจัดการน้ำเพิ่มเติมว่าต้องการพัฒนาให้บึงบอระเพ็ดสามารถเก็บกักน้ำให้ได้มากที่สุดโดยการเพิ่มพื้นที่ในการขุดลอกบึงบอระเพ็ดให้มากขึ้นรวมทั้งขุดลอกอ่างเก็บน้ำห้วยใหญ่ อ.ไพศาลี จ.นครสวรรค์ตามข้อเรียกร้องของประชาชนในพื้นที่เพื่อเป็นแหล่งเก็บกักน้ำในฤดูน้ำแล้งและเป็นแหล่งหน่วงน้ำใช่ช่วงฤดูน้ำหลากก่อนไหลลงแม่น้ำสายหลักโดยได้มีการประสานกับปลัดกระทรวงเกษตรทรัพยากรธรรมชาติและสิ่งแวดล้อมด้วยแล้ว
ทั้งนี้กระทรวงเกษตรฯโดยกรมชลประทานมีแผนพัฒนาและฟื้นฟูบึงบอระเพ็ดออกเป็น 4 ด้านได้แก่ด้านที่ 1 บริหารจัดการ/การเข้าใช้ประโยชน์ด้านที่ 2 การแก้แก้ไขปัญหาภัยแล้งและสร้างความมั่นคงด้านน้ำด้านที่ 3 คุณภาพตะกอนและรักษาระบบนิเวศและด้านที่ 4 การจัดการน้ำท่วมบรรเทาอุทกภัย
"พื้นที่ดังกล่าวยังไม่เคยมีการพัฒนาอย่างจริงจังเนื่องจากเป็นพื้นที่ที่อยู่ในการดูแลซ้ำซ้อมกันระหว่างจังหวัดนครสวรรค์กระทรวงทรัพยากรธรรมชาติและสิ่งแวดล้อมและกระทรวงเกษตรและสหกรณ์จึงต้องการลงมาขับเคลื่อนและพัฒนาพื้นที่ดังกล่าวด้วยตัวเองอย่างจริงจังโดยเน้นย้ำว่าทุกภาคส่วนต้องทำงานร่วมกันอย่างบูรณาการเพื่อให้เกิดประโยชน์กับเกษตรกรและประชาชนในจังหวัดนครสวรรค์มากที่สุด" ร้อยเอกธรรมนัสกล่าว
นอกจากนี้รัฐมนตรีว่าการกระทรวงเกษตรและสหกรณ์ยังได้ปล่อยพันธุ์สัตว์น้ำได้แก่ปลาตะเพียนทองขนาด 7 ชม. จำนวน 200,000 ตัวกุ้งก้ามกรามขนาด 2 - 3 ซม. ขนาด 200,000 ตัวปลาตะเพียนวัยอ่อน 2,000,000 ตัว (ปล่อยแบบ mobile hatcherry) และปลาชะโอนขนาด 5 - 10 ซม. จำนวน 500 ตัวพร้อมแจกเอกสารสิทธิเข้าทำประโยชน์ในที่ดิน (ส.ป.ก. 4-01) จำนวน 20 รายด้วย

ที่มา : https://www.thaigov.go.th/news/contents/details/73032