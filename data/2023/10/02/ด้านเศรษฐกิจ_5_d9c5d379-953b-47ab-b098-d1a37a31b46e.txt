รัฐบาลไทย-ข่าวทำเนียบรัฐบาล-ธอส. MOU โครงการ Life Begins with GHB ร่วมกับ สมาคมนักบัญชีไทย จัดทำแพ็คเกจสินเชื่อบ้านดอกเบี้ยต่ำ เริ่มต้นเพียง 3% ต่อปี


วันจันทร์ที่ 2 ตุลาคม 2566
02/10/2566
พิมพ์
ธอส. MOU โครงการ Life Begins with GHB ร่วมกับ สมาคมนักบัญชีไทย จัดทำแพ็คเกจสินเชื่อบ้านดอกเบี้ยต่ำ เริ่มต้นเพียง 3% ต่อปี
ธอส. และสมาคมนักบัญชีไทย ร่วมลงนามบันทึกความร่วมมือ (MOU) “โครงการ Life Begins with GHB” มุ่งส่งเสริมให้สมาชิกของสมาคมนักบัญชีไทยที่ปัจจุบันมีจำนวนกว่า 6,000 รายทั่วประเทศ ได้มีที่อยู่อาศัยเป็นของตนเอง ตามพันธกิจ “ทำให้คนไทยมีบ้าน”
นายวิทยา แสนภักดี รองกรรมการผู้จัดการ กลุ่มงานการตลาด ธนาคารอาคารสงเคราะห์ (ธอส.) และ นางสาวชนกานต์ ธารเรวดี นายกสมาคมนักบัญชีไทย ร่วมลงนามบันทึกความร่วมมือ (MOU) “โครงการ Life Begins with GHB” ระหว่าง ธนาคารอาคารสงเคราะห์ กับ สมาคมนักบัญชีไทย มุ่งส่งเสริมให้สมาชิกของสมาคมนักบัญชีไทยที่ปัจจุบันมีจำนวนกว่า 6,000 รายทั่วประเทศ ได้มีที่อยู่อาศัยเป็นของตนเอง ตามพันธกิจ “ทำให้คนไทยมีบ้าน” ผ่านผลิตภัณฑ์สินเชื่ออัตราดอกเบี้ยพิเศษของ ธอส. ภายใต้โครงการ Life Begins with GHB
นายวิทยา แสนภักดี รองกรรมการผู้จัดการ กลุ่มงานการตลาด ธนาคารอาคารสงเคราะห์ (ธอส.) เปิดเผยว่า เนื่องในโอกาสครบรอบการดำเนินงาน 70 ปี ธอส. ยังคงพร้อมมุ่งมั่นส่งเสริมให้คนไทยได้มีที่อยู่อาศัยเป็นของตนเอง ตามพันธกิจ “ทำให้คนไทยมีบ้าน” อย่างต่อเนื่อง ด้วยการจัดทำผลิตภัณฑ์สินเชื่ออัตราดอกเบี้ยพิเศษที่ครอบคลุมลูกค้าประชาชนในหลากหลายอาชีพมากขึ้น ในครั้งนี้ ธอส. จึงได้ร่วมมือกับสมาคมนักบัญชีไทย เพื่อสนับสนุนให้สมาชิกของสมาคมนักบัญชีไทย สามารถเข้าถึงผลิตภัณฑ์ทางการเงินของธนาคารได้สะดวกยิ่งขึ้น และได้รับสิทธิพิเศษต่าง ๆ ของผลิตภัณฑ์สินเชื่อของธนาคารผ่าน “โครงการ Life Begins with GHB”
นางสาวชนกานต์ ธารเรวดี นายกสมาคมนักบัญชีไทย กล่าวว่า ในนามของสมาคมนักบัญชีไทยขอขอบคุณ ธอส. ที่ให้การสนับสนุนให้นักบัญชีไทยที่เป็นสมาชิกสมาคมฯ กว่า 6,000 ราย ได้มีโอกาสเข้าถึงผลิตภัณฑ์สินเชื่อที่อยู่อาศัยอัตราดอกเบี้ยต่ำ ทำให้นักบัญชีไทยมีความมั่นคงในชีวิตเพิ่มมากขึ้น ทั้งนี้ สมาชิกของสมาคมนักบัญชีไทยที่มีความประสงค์จะใช้ผลิตภัณฑ์สินเชื่ออัตราดอกเบี้ยพิเศษของ ธอส. ภายใต้ “โครงการ Life Begins with GHB” สามารถสอบถามรายละเอียดเพิ่มเติมได้ที่ ธอส. ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคาร ได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/72824