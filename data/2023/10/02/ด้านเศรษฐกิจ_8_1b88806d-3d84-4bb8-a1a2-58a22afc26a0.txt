รัฐบาลไทย-ข่าวทำเนียบรัฐบาล-กรมทางหลวงชนบท ระดมเจ้าหน้าที่พร้อมเครื่องจักรเร่งจัดการต้นไม้และดินสไลด์ปิดทับเส้นทางจราจร   บนถนนสาย มส.3017 จังหวัดแม่ฮ่องสอน 


วันจันทร์ที่ 2 ตุลาคม 2566
กรมทางหลวงชนบท ระดมเจ้าหน้าที่พร้อมเครื่องจักรเร่งจัดการต้นไม้และดินสไลด์ปิดทับเส้นทางจราจร   บนถนนสาย มส.3017 จังหวัดแม่ฮ่องสอน
เพื่ออำนวยความปลอดภัยให้กับประชาชน ตามข้อสั่งการของรัฐมนตรีว่าการกระทรวงคมนาคม ปัจจุบันสามารถสัญจรผ่านได้เรียบร้อยแล้ว
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน หมวดบำรุงทางหลวงชนบทแม่สะเรียง ระดมเจ้าหน้าที่พร้อมเครื่องจักรเร่งแก้ไขเปิดเส้นทางดินสไลด์และต้นไม้ที่ปิดทับขวางทางจราจรบนถนนทางหลวงชนบทสาย มส.3017 แยก ทล. 105 - บ้านสบโขง อำเภอสบเมย จังหวัดแม่ฮ่องสอน ช่วง กม. ที่ 5+400 - 5+420 หลังจากได้รับผลกระทบจากสถานการณ์อุทกภัย เกิดน้ำป่าไหลหลากกัดเซาะคันทางทรุดตัว ปัจจุบันสามารถสัญจรผ่านได้เรียบร้อยแล้ว เพื่ออำนวยความสะดวกปลอดภัยและบรรเทาความเดือดร้อนให้กับประชาชนสามารถสัญจรไป - มาได้ทันทีเมื่อเกิดเหตุ ตามข้อสั่งการของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ทั้งนี้ ทช. จะเฝ้าระวังและติดตามสถานการณ์อุทกภัยอย่างใกล้ชิด พร้อมจัดเตรียมเครื่องมือ เครื่องจักร วัสดุอุปกรณ์ สะพานเบลีย์ ยานพาหนะ เพื่อเข้าบรรเทาความเดือดร้อนทันทีเมื่อเกิดเหตุ สามารถแจ้งเหตุอุทกภัยได้ที่แขวงทางหลวงชนบททั่วประเทศหรือติดต่อสายด่วน ทช. โทร. 1146

ที่มา : https://www.thaigov.go.th/news/contents/details/72844