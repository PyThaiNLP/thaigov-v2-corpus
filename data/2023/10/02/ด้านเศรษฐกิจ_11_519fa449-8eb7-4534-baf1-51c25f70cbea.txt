รัฐบาลไทย-ข่าวทำเนียบรัฐบาล-กบข. ประกาศรับสมัครบุคคลเข้ารับการสรรหาคัดเลือกให้ดำรงตำแหน่งเลขาธิการ


วันจันทร์ที่ 2 ตุลาคม 2566
02/10/2566
พิมพ์
กบข. ประกาศรับสมัครบุคคลเข้ารับการสรรหาคัดเลือกให้ดำรงตำแหน่งเลขาธิการ
กองทุนบำเหน็จบำนาญข้าราชการ (กบข.) รับสมัครบุคคลเพื่อเข้ารับการสรรหาคัดเลือกให้ดำรงตำแหน่งเลขาธิการคณะกรรมการ กบข. (ผู้บริหารสูงสุด) ตั้งแต่วันนี้ถึงวันที่ 12 ตุลาคม 2566
ผู้สมัครต้องเป็นบุคคลสัญชาติไทยอายุไม่เกิน 60 ปีบริบูรณ์ในวันยื่นใบสมัคร มีความรู้และประสบการณ์ด้านการบริหารการเงิน การคลัง การลงทุน หรือการธนาคาร ไม่เป็นผู้มีประวัติเสื่อมเสียจากการบริหารงานที่ฝ่าฝืนหลักการธรรมาภิบาล หรือผลประโยชน์หรือส่วนได้เสีย (Conflict of Interest) ของหน่วยงานที่เคยปฏิบัติงาน และสามารถปฏิบัติงานให้แก่กองทุนได้เต็มเวลา โดยมีวาระการดำรงตำแหน่งไม่เกิน 4 ปี นับแต่วันที่เริ่มดำรงตำแหน่ง ทั้งนี้ รายละเอียดจะเป็นไปตามประกาศกองทุนบำเหน็จบำนาญข้าราชการ เรื่อง การรับสมัครบุคคลเพื่อสรรหาคัดเลือกเข้าดำรงตำแหน่งเลขาธิการคณะกรรมการกองทุนบำเหน็จบำนาญข้าราชการ (ผู้บริหารสูงสุด) ลงวันที่ 18 กันยายน พ.ศ. 2566
ผู้สนใจสามารถตรวจสอบรายละเอียดเพิ่มเติมได้ที่เว็บไซต์ กบข. www.gpf.or.th หรือสอบถามข้อมูล และรายละเอียดเพิ่มเติมได้ที่ “ฝ่ายบริหารทรัพยากรบุคคล กบข.” โทร 0 2636 1000 ต่อ 152 ระหว่างเวลา 9.00 น. - 17.00 น. เว้นวันหยุดทำการของ กบข.

ที่มา : https://www.thaigov.go.th/news/contents/details/72850