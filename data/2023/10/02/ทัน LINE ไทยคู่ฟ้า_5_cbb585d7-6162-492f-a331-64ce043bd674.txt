รัฐบาลไทย-ข่าวทำเนียบรัฐบาล-มหาวิทยาลัยไทย สุดเจ๋ง ! ติดอันดับโลก 19 แห่ง


วันจันทร์ที่ 2 ตุลาคม 2566
มหาวิทยาลัยไทย สุดเจ๋ง ! ติดอันดับโลก 19 แห่ง
.....
กระทรวงการอุดมศึกษา วิทยาศาสตร์ วิจัยและนวัตกรรม เผยผลการจัดอันดับมหาวิทยาลัยโลก ประจำปี 2024 ว่ามีมหาวิทยาลัยในไทยติดอันดับทั้งสิ้น 19 สถาบัน มีสถาบันที่ได้อันดับดีขึ้นจากปี 2023 จำนวน 4 สถาบัน คือ จุฬาลงกรณ์มหาวิทยาลัย และ มหาวิทยาลัยมหิดล อันดับที่ 601 – 800 จากเดิม 801 – 1000 มหาวิทยาลัยเชียงใหม่ อันดับที่ 801 – 1000 จากเดิม 1001 – 1200 และ มหาวิทยาลัยวลัยลักษณ์ อันดับที่ 1201 – 1500 จากเดิม 1501+
.
สถาบันที่ได้รับการจัดอันดับเพิ่มเข้ามาใหม่ในปีนี้ ได้แก่ มหาวิทยาลัยพะเยา อันดับที่ 1501+ รวมทั้ง มหาวิทยาลัยราชภัฏ และ มหาวิทยาลัยเทคโนโลยีราชมงคล ได้รับการจัดอันดับในด้านอื่นในปีนี้ด้วย
.
ผู้จัดอันดับคือ Times Higher Education เป็นองค์กรชั้นนำระดับโลกด้านการศึกษาระดับอุดมศึกษา โดยพิจารณาจากความเป็นเลิศใน 5 ด้าน ได้แก่ การเรียนการสอน สภาพแวดล้อมการวิจัย คุณภาพการวิจัย รายได้ทางอุตสาหกรรม และความเป็นนานาชาติ
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72815