รัฐบาลไทย-ข่าวทำเนียบรัฐบาล-"กระทรวงอุตฯ" ร่วมประชุมคณะกรรมการส่งเสริมวิสาหกิจขนาดกลางและขนาดย่อม


วันจันทร์ที่ 2 ตุลาคม 2566
02/10/2566
พิมพ์
"กระทรวงอุตฯ" ร่วมประชุมคณะกรรมการส่งเสริมวิสาหกิจขนาดกลางและขนาดย่อม
"กระทรวงอุตฯ" ร่วมประชุมคณะกรรมการส่งเสริมวิสาหกิจขนาดกลางและขนาดย่อม
กรุงเทพฯ 29 กันยายน 2566 - นายภาสกร ชัยรัตน์ ผู้ตรวจราชการกระทรวงอุตสาหกรรม ผู้แทนรัฐมนตรีว่าการกระทรวงอุตสาหกรรม พร้อมด้วย นายวัชรุน จุ้ยจำลอง รองอธิบดีกรมส่งเสริมอุตสาหกรรม เป็นผู้แทนปลัดกระทรวงอุตสาหกรรม เข้าร่วมประชุมคณะกรรมการส่งเสริมวิสาหกิจขนาดกลางและขนาดย่อม ครั้งที่ 3/2566 โดยมี นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ เป็นประธานการประชุม ณ ห้องประชุมกิตติยากรวรลักษณ์ ชั้น 4 สำนักงานปลัดกระทรวงพาณิชย์ กระทรวงพาณิชย์
ในการประชุมครั้งนี้ ได้พิจารณาและให้ความเห็นชอบในประเด็นต่างๆ ดังนี้ 1) แผนการส่งเสริมวิสาหกิจขนาดกลางและขนาดย่อม ฉบับที่ 5 (พ.ศ. 2566-2570) 2) รายงานสถานการณ์ MSME ไตรมาสที่ 2 และรายงานผลการตรวจสอบงบการเงินของ สสว. ประจำปี 2565 3) ให้ความเห็นชอบกฎบัตรคณะอนุฯ ตรวจสอบ สสว. ฉบับทบทวนปี 2566 และให้ความเห็นชอบจัดสรรเงินกองทุนส่งเสริมวิสาหกิจขนาดกลางและขนาดย่อม ประจำปี 2566 ไปพลางก่อน
นอกจากนี้ รองนายกรัฐมนตรี ยังได้มอบนโยบายเกี่ยวกับการดำเนินงานและบริหารงานของ สสว. โดยเน้นย้ำการขับเคลื่อน ส่งเสริมพัฒนา SMEs อย่างชัดเจน  มีการทำงานบูรณาการอย่างชัดเจน เพื่อประสิทธิภาพในการส่งเสริม SMEs โดยรัฐบาลได้วางเป้าหมายให้ SMEs เป็นกลไกในการขับเคลื่อนเศรษฐกิจที่สำคัญอีกอย่างหนึ่งของประเทศไทย

ที่มา : https://www.thaigov.go.th/news/contents/details/72854