รัฐบาลไทย-ข่าวทำเนียบรัฐบาล-เร่งสำรวจ “พื้นที่น้ำท่วม” พร้อมช่วยเหลือเกษตรกรทุกด้าน (พืช - ประมง - ปศุสัตว์)


วันจันทร์ที่ 2 ตุลาคม 2566
เร่งสำรวจ “พื้นที่น้ำท่วม” พร้อมช่วยเหลือเกษตรกรทุกด้าน (พืช - ประมง - ปศุสัตว์)
.....
กระทรวงเกษตรและสหกรณ์ (กษ.) เผยข้อมูลสรุปสถานการณ์อุทกภัย และการให้ความช่วยเหลือเกษตรกร ในช่วงวันที่ 1 - 25 ก.ย. 66
.
โดยในช่วงดังกล่าว มีฝนตกหนักบางพื้นที่ โดยเฉพาะภาคเหนือ ตะวันออกเฉียงเหนือ และตะวันออก ส่งผลให้เกิดน้ำท่วมฉับพลัน น้ำไหลหลาก และน้ำเอ่อล้นตลิ่ง รวม 42 จังหวัด
.
ปัจจุบันเข้าสู่สภาวะปกติ 34 จังหวัด ยังคงมีสถานการณ์ 8 จังหวัด คือ กาฬสินธุ์ ยโสธร ร้อยเอ็ด มหาสารคาม นครพนม อุดรธานี อุบลราชธานี และอำนาจเจริญ โดยมีผลกระทบด้านการเกษตร (ข้อมูล ณ วันที่ 25 ก.ย. 66) ดังนี้
.
• ด้านพืช: พื้นที่ได้รับผลกระทบ 23 จังหวัด เกษตรกร 63,670 ราย พื้นที่ 453,364 ไร่ แบ่งเป็น:
- ข้าว 310,018 ไร่
- พืชไร่และพืชผัก 136,911 ไร่
- ไม้ผลไม้ยืนต้นและอื่น ๆ 6,435 ไร่
> สำรวจพบความเสียหายแล้ว เกษตรกร 1 ราย พื้นที่ (ไม้ผลไม้ยืนต้นและอื่น ๆ) 1 ไร่ คิดเป็นเงิน 4,048 บาท
• ด้านประมง: พื้นที่ได้รับผลกระทบ 11 จังหวัด เกษตรกร 1,619 ราย พื้นที่ (บ่อปลา) 1,586 ไร่ อยู่ระหว่างสำรวจความเสียหาย
• ด้านปศุสัตว์: พื้นที่ได้รับผลกระทบ 12 จังหวัด เกษตรกร 4,036 ราย สัตว์ได้รับผลกระทบ 176,093 ตัว แบ่งเป็น
- โค 8,134 ตัว
- กระบือ 2,721 ตัว
- สุกร 4,361 ตัว
- แพะ/แกะ 91 ตัว
- สัตว์ปีก 160,786 ตัว
- แปลงหญ้า 496 ไร่
.
ทั้งนี้ หน่วยงานในพื้นที่ได้เข้าให้ความช่วยเหลือเบื้องต้น (ข้อมูล ณ วันที่ 25 ก.ย. 66) แล้ว โดยสนับสนุนเครื่องมือและอุปกรณ์ เช่น :
- เครื่องสูบน้ำ 24 เครื่อง
- เครื่องผลักดันน้ำ 22 เครื่อง
- กระสอบทราย 1,750 ใบ
.
นอกจากนี้ ยังสนับสนุน เช่น:
- พืชอาหารสัตว์ 60.43 ตัน
- ถุงยังชีพสัตว์ 361 ถุง
- ส่งเสริมสุขภาพสัตว์ 718 ชุด
- รักษาสัตว์ 266 ตัว
- อพยพสัตว์ 4,192 ตัว
.
สำหรับช่วงฤดูแล้ง ปี 66/67 กษ. ได้เตรียมการป้องกันและบรรเทาสาสาธารณภัยด้านการเกษตร ประกอบด้วย มาตรการรองรับฤดูแล้ง พื้นที่เสี่ยงภัยแล้งซ้ำซาก อุทกภัย ดินถล่ม การเตรียมความพร้อมเครื่องมือ อุปกรณ์ และปัจจัยการผลิต แผนการจัดสรรน้ำในช่วงฤดูแล้ง ปี 66/67 ทั้งประเทศ
.
อ่านเพิ่มเติม คลิก https://www.thaigov.go.th/news/contents/details/72714
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72812