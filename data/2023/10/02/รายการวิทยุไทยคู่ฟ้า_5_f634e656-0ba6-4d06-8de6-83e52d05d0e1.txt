รัฐบาลไทย-ข่าวทำเนียบรัฐบาล-ไทยเข้าร่วมประชุม UNGA 78 แสดงบทบาทไทยในเวทีโลก


วันจันทร์ที่ 2 ตุลาคม 2566
ไทยเข้าร่วมประชุม UNGA 78 แสดงบทบาทไทยในเวทีโลก
วันเสาร์ที่ 23 กันยายน 2566
ต่อจากนี้ไป ขอเชิญรับฟังไทยคู่ฟ้า
ในห้วงสัปดาห์ที่ผ่านมา (18-22ก.ย.66) นายเศรษฐา ทวีสิน นายกรัฐมนตรี
เดินทางไปร่วมประชุมสมัชชาสหประชาชาติ ครั้งที่ 78 หรือ UNGA 78 ณ นครนิวยอร์ก สหรัฐอเมริกา
โดยมีการนำเสนอนโยบายของรัฐบาลไทยทั้งด้านเศรษฐกิจและการพัฒนาที่ยั่งยืน
สร้างความเชื่อมั่นต่อประเทศไทยให้แก่สมาชิกสหประชาชาติ
มีส่วนร่วมในการกำหนดวาระสำคัญของโลกในฐานะสมาชิกสหประชาชาติที่มีบทบาทสร้างสรรค์และมีความรับ
ผิดชอบ ตลอดจนผลักดันความร่วมมือของประชาคมโลกในการเร่งขับเคลื่อนวาระการพัฒนาที่ยั่งยืน
ค.ศ.2030 และยังเป็นโอกาสให้นายกรัฐมนตรีได้พบหารือกับผู้นำระดับสูงของประเทศต่าง ๆ
ผู้บริหารภาคเอกชนของสหรัฐฯ สื่อมวลชน ทีมประเทศไทย และประชาชนไทยในสหรัฐฯ ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/72826