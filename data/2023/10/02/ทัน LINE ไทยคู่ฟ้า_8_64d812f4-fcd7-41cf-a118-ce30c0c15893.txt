รัฐบาลไทย-ข่าวทำเนียบรัฐบาล-เตือน! แสดงความคิดเห็น “Slut Shaming” สุ่มเสี่ยงผิดกฎหมาย มีโทษทางอาญา


วันจันทร์ที่ 2 ตุลาคม 2566
เตือน! แสดงความคิดเห็น “Slut Shaming” สุ่มเสี่ยงผิดกฎหมาย มีโทษทางอาญา
.....
ตำรวจไซเบอร์ เผย “Slut Shaming” หรือ การประณามหยามเหยียดผู้หญิงที่มีพฤติกรรมทางเพศ หรือจัดการกับร่างกายตนเองต่างจากที่สังคมส่วนใหญ่คาดหวังนั้น
.
ถือเป็นรูปแบบหนึ่งของ “การประณาม” และตัดสินบุคคลอื่น บางครั้งบุคคลที่ประณามก็เป็นผู้หญิงด้วยกันเอง ซึ่งความคิดดังกล่าวอาจนำไปสู่ “Victim Blaming” หรือการโทษหญิง ซึ่งเป็นผู้เสียหายว่า “ตนเองเป็นต้นเหตุของการล่วงละเมิดทางเพศ”
.
แม้เสรีภาพในการแสดงความคิดเห็นของบุคคล “ถือเป็นสิทธิขั้นพื้นฐานตามกฎหมายรัฐธรรมนูญ” ที่มีความสำคัญของบุคคลในการแสดงออก แต่ผู้ที่แสดงความคิดเห็น “ต้องกระทำภายใต้ขอบเขตของกฎหมาย” และไม่ไปกระทบสิทธิของบุคคลอื่น
.
ทั้งนี้ การกระทำดังกล่าวอาจจะเข้าข่ายความผิดฐาน “หมิ่นประมาทโดยการโฆษณา” ตามประมวลกฎหมายอาญา มาตรา 328
.
มีอัตราโทษจำคุกไม่เกิน 2 ปี และ ปรับไม่เกิน 200,000 บาท หรือความผิดฐานอื่น ๆ ที่เกี่ยวข้อง
.
นอกจาก Slut Shaming แล้ว ยังมีรูปแบบของการประณาม และการตัดสินบุคคลอื่นที่น่าสนใจอีก เช่น
- Body Shaming : การประณาม วิจารณ์ รูปร่างหน้าตาของบุคคลอื่น
- Rich Shaming : การเสียดสี ประชดประชันบุคคลที่ร่ำรวย หรือการที่ให้ความใส่ใจกับการใช้จ่ายเงินของคนอื่นมากเป็นพิเศษ
- Toxic Masculinity : แนวคิดความเป็นชาย
.
การกระทำ หรือพฤติกรรมที่ได้กล่าวมาข้างต้นนั้น ไม่ว่าจะเป็นเพศใดก็ตาม ไม่ควรถูกด้อยค่า ถูกประณาม ดูหมิ่น หรือเหยียดหยาม
.
นอกจากจะส่งผลเสียต่อบุคคลที่ถูกกระทำ ก็ยังส่งผลกระทบต่อจิตใจ จนอาจพัฒนากลายเป็นโรคทางด้านจิตเวชแล้ว ยังเป็นการกระทำที่ผิดกฎหมายมี “โทษทางอาญา” อีกด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72848