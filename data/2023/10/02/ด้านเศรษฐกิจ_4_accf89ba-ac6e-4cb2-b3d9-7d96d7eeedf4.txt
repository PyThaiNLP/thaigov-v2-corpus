รัฐบาลไทย-ข่าวทำเนียบรัฐบาล-“สินเชื่อกรุงไทยใจป้ำ” กู้ง่าย อนุมัติไว ผ่านแอปฯ เป๋าตัง  เปิดตัวเดือนเดียว ยื่นขอกู้กว่า 2 แสนราย


วันจันทร์ที่ 2 ตุลาคม 2566
02/10/2566
พิมพ์
“สินเชื่อกรุงไทยใจป้ำ” กู้ง่าย อนุมัติไว ผ่านแอปฯ เป๋าตัง  เปิดตัวเดือนเดียว ยื่นขอกู้กว่า 2 แสนราย
ธนาคารกรุงไทยปลื้มกระแสตอบรับสินเชื่อ “กรุงไทยใจป้ำ” ผ่านแอปฯ เป๋าตัง ตอบโจทย์ไลฟ์สไตล์ยุคดิจิทัล  กู้ง่าย อนุมัติไว  ได้เงินก้อน รับเงินทันที ผ่อนสบาย  การันตีด้วยยอดผู้สนใจยื่นขอสินเชื่อ หลังเปิดตัวได้เดือนเดียวพุ่งกว่า 2 แสนราย วงเงินกว่า 600 ล้าน
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นขับเคลื่อนยุทธศาสตร์การพัฒนาเทคโนโลยีและนวัตกรรมทางการเงิน เพื่อยกระดับคุณภาพชีวิตของคนไทยทุกกลุ่ม สามารถเข้าถึงแหล่งเงินทุนได้อย่างครอบคลุมและทั่วถึง ด้วยผลิตภัณฑ์ สินเชื่อกรุงไทยใจป้ำ ผ่านแอปพลิเคชัน “เป๋าตัง” ที่ตอบโจทย์ไลฟ์สไตล์ในยุคดิจิทัล กู้ง่าย อนุมัติไว ทุกขั้นตอนครบ จบในแอปฯ เดียว สะดวกและรวดเร็ว
สินเชื่อกรุงไทยใจป้ำ ผ่านแอปฯ เป๋าตัง  กู้ง่าย ไม่มีบัญชีเงินเดือนกับกรุงไทยก็ กู้ได้ เพียงเปิดบัญชีออมทรัพย์ “เป๋ามีตัง” ผ่านแอปฯ เป๋าตัง โดยไม่มีกำหนดเงินฝากขั้นต่ำ อนุมัติไว ไม่ต้องมีหลักประกัน หรือคนค้ำประกัน  ได้เงินก้อน วงเงินสูงสุด 5 เท่าของรายได้ต่อเดือน รับเงินทันที กรณีได้รับอนุมัติสินเชื่อและกดยอมรับสินเชื่อในเวลาทำการของธนาคาร ผ่อนสบาย เฉลี่ยหมื่นละ 10 บาทต่อวัน นานสูงสุด 60 เดือน
การพัฒนาผลิตภัณฑ์ สินเชื่อกรุงไทยใจป้ำ ผ่านแอปฯ เป๋าตัง เป็นการตอกย้ำถึงนโยบายการดำเนินงานของธนาคาร ในการนำเทคโนโลยีมาใช้ให้เกิดประโยชน์ เพื่อต่อยอดทางธุรกิจให้มีประสิทธิภาพเพิ่มขึ้น โดยหลังจากธนาคารเปิดให้บริการตั้งแต่เดือนสิงหาคม - เดือนกันยายน 2566 ได้รับการตอบรับจากลูกค้าเป็นอย่างดี  มีผู้สนใจยื่นขอสินเชื่อแล้วมากกว่า 200,000 ราย รวมวงเงินกว่า 600 ล้านบาท อีกทั้งยังตอบสนองเป้าหมายการพัฒนาที่ยั่งยืน (SDG Goals) ขององค์การสหประชาชาติ (UN) ได้แก่ เป้าหมายส่งเสริมการเติบโตทางเศรษฐกิจที่ต่อเนื่อง ครอบคลุม และยั่งยืน การจ้างงานเต็มที่ มีผลิตภาพ และการมีงานที่เหมาะสมสำหรับทุกคน (Decent Work and Economic Growth) และเป้าหมายลดความไม่เสมอภาคภายในประเทศและระหว่างประเทศ (Reduced Inequalities)
ผู้สนใจสมัครสินเชื่อได้ที่ https://paotang.onelink.me/UDQF/cnpvp5sw ศึกษารายละเอียดเพิ่มเติมได้ที่ https://krungthai.com/link/jaipump-pr

ที่มา : https://www.thaigov.go.th/news/contents/details/72821