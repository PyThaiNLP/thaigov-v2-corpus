รัฐบาลไทย-ข่าวทำเนียบรัฐบาล-กรมทางหลวงชนบท แนะนำประชาชนใช้เส้นทางเลี่ยง ทล.1177 และ ทล.1125 หลังถนนสาย สท.4010 อำเภอศรีสัชนาลัย จังหวัดสุโขทัย


วันจันทร์ที่ 2 ตุลาคม 2566
กรมทางหลวงชนบท แนะนำประชาชนใช้เส้นทางเลี่ยง ทล.1177 และ ทล.1125 หลังถนนสาย สท.4010 อำเภอศรีสัชนาลัย จังหวัดสุโขทัย
มีน้ำท่วมสูงไม่สามารถสัญจรผ่านได้ พร้อมระดมกำลังเจ้าหน้าที่ติดตามสถานการณ์อย่างใกล้ชิด เพื่ออำนวยความปลอดภัยให้กับประชาชน ตามข้อสั่งการของรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม โดยแขวงทางหลวงชนบทสุโขทัย รายงานสถานการณ์อุทกภัยบนถนนทางหลวงชนบทในพื้นที่จังหวัดสุโขทัย โดยมีสายทางที่ได้รับผลกระทบ 2 สายทาง ดังนี้
1. ถนนสาย สท.4007 - แยก ทล.1180 - บ้านดงจันทร์ อำเภอสวรรคโลก จังหวัดสุโขทัย ช่วง กม. ที่ 1 + 700 - 2 +400 ระดับน้ำสูง 13 เซนติเมตร สามารถสัญจรผ่านได้
2. ถนนสาย สท.4010 - แยก ทล.1177 บ้านห้วยไม้ อำเภอศรีสัชนาลัย จังหวัดสุโขทัย ช่วง กม. ที่ 11 + 900 - 12 + 050 และ กม. ที่ 18 + 100 - 18 + 265 ระดับน้ำสูง 70 เซนติเมตร ไม่สามารถสัญจรผ่านได้
ทช. ขอประชาสัมพันธ์และแนะนำให้ใช้เส้นทางเลี่ยงถนน ทล.1177 และ ทล.1125 ทดแทน เพื่ออำนวยความสะดวกให้ประชาชนสามารถสัญจรได้อย่างปลอดภัย นอกจากนี้ ได้ปักเสาหลักขาว/แดง ตามแนวถนน ติดตั้งป้ายเตือน ป้ายแนะนำเส้นทางเลี่ยงบริเวณสายทางที่ได้รับผลกระทบจากอุทกภัย และจัดเจ้าหน้าที่ลาดตระเวนติดตามสถานการณ์อุทกภัยอย่างต่อเนื่อง เพื่อเข้าช่วยเหลือประชาชนได้ภายใน 24 ชั่วโมง ตามข้อสั่งการของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ทั้งนี้ ขอให้ประชาชนระมัดระวังในการเดินทางเป็นพิเศษ หากเกิดเหตุอุทกภัยบริเวณสายทาง สามารถแจ้งเหตุได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/72861