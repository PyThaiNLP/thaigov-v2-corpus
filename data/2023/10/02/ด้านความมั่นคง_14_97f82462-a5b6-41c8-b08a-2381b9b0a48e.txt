รัฐบาลไทย-ข่าวทำเนียบรัฐบาล-เหล่ากาชาดจังหวัดเลย ลงพื้นที่ตรวจเยี่ยมผู้ประสบอุทกภัย พร้อมให้กำลังใจและมอบถุงยังชีพให้กับประชาชนผู้ประสบอุทกภัยในพื้นที่จังหวัดเลย


วันอาทิตย์ที่ 1 ตุลาคม 2566
01/10/2566
พิมพ์
เหล่ากาชาดจังหวัดเลย ลงพื้นที่ตรวจเยี่ยมผู้ประสบอุทกภัย พร้อมให้กำลังใจและมอบถุงยังชีพให้กับประชาชนผู้ประสบอุทกภัยในพื้นที่จังหวัดเลย
เหล่ากาชาดจังหวัดเลย ลงพื้นที่ตรวจเยี่ยมผู้ประสบอุทกภัย พร้อมให้กำลังใจและมอบถุงยังชีพให้กับประชาชนผู้ประสบอุทกภัยในพื้นที่จังหวัดเลย
วันนี้ (1 ต.ค. 66) นางวราภรณ์ เสริมภักดีกุล นายกเหล่ากาชาดจังหวัดเลย/ประธานแม่บ้านมหาดไทยจังหวัดเลย เปิดเผยว่า ตนได้มอบหมายให้ นางสุภาวดี โชตินพรัตน์ กรรมการเหล่ากาชาดจังหวัดเลย คณะทำงานชมรมแม่บ้านมหาดไทยจังหวัดเลย ลงพื้นที่เยี่ยมให้กำลังใจ พร้อมมอบถุงยังชีพให้กับประชาชนผู้ได้รับผลกระทบจากเหตุอุทกภัย ในพื้นที่เทศบาลตำบลภูกระดึง เและตำบลผานกเค้า อำเภอภูกระดึง จังหวัดเลย โดยมี นายภูริวัจน์ โชตินพรัตน์ นายอำเภอภูกระดึง นายกล้าณรงค์ ผุยชาดำ นายกเทศบาลตำบลภูกระดึง นายธีระวัฒน์ สิงหกิจรุ่งเรือง นายกองค์การบริหารส่วนตำบลภูกระดึง ฝ่ายปกครองอำเภอภูกระดึง กำนัน ผู้ใหญ่บ้าน ร่วมลงพื้นในครั้งนี้ด้วย
นางวราภรณ์ เสริมภักดีกุล นายกเหล่ากาชาดจังหวัดเลย/ประธานแม่บ้านมหาดไทยจังหวัดเลย กล่าวว่า จังหวัดเลยนำโดยนายทวี เสริมภักดีกุล ผู้ว่าราชการจังหวัดเลย และเหล่ากาชาดจังหวัดเลย พร้อมให้การช่วยเหลือพี่น้องประชาชนให้กลับมาใช้ชีวิตได้อย่างเป็นปกติสุขโดยเร็ว รวมทั้งเตรียมการในการสำรวจเยียวยาภายหลังสถานการณ์บรรเทาลง โดยจะมีการลงพื้นที่ตรวจเยี่ยมให้กำลังใจพี่น้องประชาชนที่ประสบอุทกภัยร่วมกับภาคีเครือข่าย เพื่อช่วยเหลือดูแลประชาชนที่ได้รับผลกระทบจากสถานการณ์อุทกภัยในพื้นที่จนกว่าสถานการณ์จะเข้าสู่ภาวะปกติ อีกทั้งยังได้ประสานไปยังส่วนราชการที่เกี่ยวข้องให้ช่วยกันดำเนินการช่วยเหลือประชาชนที่ประสบอุทกภัยอย่างเต็มที่
นางวราภรณ์ เสริมภักดีกุล นายกเหล่ากาชาดจังหวัดเลย/ประธานแม่บ้านมหาดไทยจังหวัดเลย กล่าวว่า เหล่ากาชาดจังหวัดเลยได้ลงพื้นที่เยี่ยมให้กำลังใจ พร้อมมอบถุงยังชีพให้กับประชาชนผู้ได้รับผลกระทบจากเหตุอุทกภัย ในพื้นที่เทศบาลตำบลภูกระดึง และตำบลผานกเค้า อำเภอภูกระดึง จังหวัดเลย จำนวน 99 ชุด ใน 6 จุด ดังนี้ จุดที่ 1 ศูนย์สาธารณสุขมูลฐานชุมชน (ศสมช.) บ้านผานกเค้า มอบถุงยังชีพจำนวน 57 ถุง จุดที่ 2 บ้านศรีศักดา มอบถุงยังชีพจำนวน 17 ถุง จุดที่ 3 บ้านนายาง มอบถุงยังชีพจำนวน 12 ถุง จุดที่ 4 บ้านนายางเหนือ มอบถุงยังชีพจำนวน 7 ถุง จุดที่ 5 บ้านสงป่าเปลือย มอบถุงยังชีพจำนวน 3 ถุง และจุดที่ 6 บ้านทุ่งใหญ่ มอบถุงยังชีพจำนวน 3 ถุง
นางวราภรณ์ เสริมภักดีกุล นายกเหล่ากาชาดจังหวัดเลย/ประธานแม่บ้านมหาดไทยจังหวัดเลย กล่าวในตอนท้ายว่า ขอขอบคุณทุกหน่วยงานที่ได้ให้การสนับสนุนถุงยังชีพในครั้งนี้ โดยหากพี่น้องประชาชนต้องการขอรับความช่วยเหลือ สามารถติดต่อสายด่วนนิรภัย โทร. 1784 ได้ตลอด 24 ชั่วโมง

ที่มา : https://www.thaigov.go.th/news/contents/details/72807