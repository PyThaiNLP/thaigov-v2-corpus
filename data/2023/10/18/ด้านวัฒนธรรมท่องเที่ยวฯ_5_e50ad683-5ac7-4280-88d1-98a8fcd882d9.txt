รัฐบาลไทย-ข่าวทำเนียบรัฐบาล-วธ. ร่วมกับสมาคมอุปรากรจีน ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ชุด “มหกรรมอุปรากรสุดยอดความอลังการในปฐพี” เฉลิมฉลองความสัมพันธ์ไทย - จีน 48 ปี


วันพุธที่ 18 ตุลาคม 2566
วธ. ร่วมกับสมาคมอุปรากรจีน ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ชุด “มหกรรมอุปรากรสุดยอดความอลังการในปฐพี” เฉลิมฉลองความสัมพันธ์ไทย - จีน 48 ปี
ประทับใจ วธ. ร่วมกับสมาคมอุปรากรจีน จัดยิ่งใหญ่ ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ในชื่อชุด “มหกรรมอุปรากรสุดยอดความอลังการในปฐพี” เฉลิมฉลองความสัมพันธ์ไทย - จีน ที่เหนียวแน่นและยาวนานกว่า 48 ปี
ประทับใจ วธ. ร่วมกับสมาคมอุปรากรจีน จัดยิ่งใหญ่ ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ในชื่อชุด “มหกรรมอุปรากรสุดยอดความอลังการในปฐพี” เฉลิมฉลองความสัมพันธ์ไทย - จีน ที่เหนียวแน่นและยาวนานกว่า 48 ปี ที่สมาคมเหยี่ยวเพ้งแห่งประเทศไทย เขตสาทร กรุงเทพฯ
เมื่อวันที่ 16 ตุลาคม 2566 ดร.ยุพา ทวีวัฒนะกิจบวร ปลัดกระทรวงวัฒนธรรม เป็นประธานเปิดการแสดงอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” ในชื่อชุด “มหกรรมอุปรากรสุดยอดความอลังการในปฐพี” และเข้าร่วมชมการแสดงในงานมหกรรมการแสดงอุปรากรจีน เพื่อเฉลิมฉลอง ความสัมพันธ์ไทย - จีน ที่เหนียวแน่นและยาวนานกว่า 48 ปี โดยมี นางยุถิกา อิศรางกูร ณ อยุธยา รองปลัดกระทรวงวัฒนธรรม นายโกวิท ผกามาศ อธิบดีกรมส่งเสริมวัฒนธรรม ดร.แสงชัย โสตถีวรกุล นายกสมาคมอุปรากรจีน ดร.กิตติ อิทธิภากร นายกสหสมาคมตระกูลแซ่แห่งประเทศไทย คุณหลิน เหว่ย รองนายกบริหารสมาคมนักธุรกิจยุคใหม่ ไทย-จีน เจ้าหน้าที่กระทรวงวัฒนธรรม และประชาชน เข้าร่วม ณ สมาคมเหยี่ยวเพ้งแห่งประเทศไทย เขตสาทร กรุงเทพฯ
โดยกระทรวงวัฒนธรรมร่วมกับสมาคมอุปรากรจีน ร่วมจัดอย่างยิ่งใหญ่ ยกอุปรากรจีนแต้จิ๋วอันดับหนึ่งเมืองซัวเถา “กึ่งตังเตี่ยเกี๊ยะอี่อิ๊กท้วง” มาแสดงฉลองครบรอบวันสถาปนาความสัมพันธ์ไทย – จีน 48 ปี ในชื่อชุด “มหกรรมอุปรากรสุดยอดความอลังการในปฐพี” ตั้งแต่วันที่ 13 - 17 ตุลาคม 2566 ณ สมาคมเหยี่ยวเพ้งแห่งประเทศไทย เขตสาทร กรุงเทพฯ
การจัดงานมหกรรมการแสดงอุปรากรจีนในครั้งนี้ เพื่อเฉลิมฉลองความสัมพันธ์ไทย - จีน ที่เหนียวแน่นและยาวนานกว่า 48 ปี ตงไถ่อิ๋วงี้ ตั่งแกชิง มิตรภาพระหว่างไทยและจีนนั้น ใช่อื่นไกล แต่คือครอบครัวเดียวกัน 2 วัฒนธรรม ที่ผสมผสานกันอย่างแนบเนียน ซึ่งเห็นได้จากวิถีชีวิต และความเป็นอยู่ที่ลูกหลานคนไทยเชื้อสายจีนในปัจจุบัน
การจัดงานในปีนี้ ผู้จัดงานได้เชิญคณะอุปรากรจีน แต้จิ๋วอันดับหนึ่งจากเมืองซานโถว หรือซัวเถา สาธารณรัฐประชาชนจีนมาแสดงให้ได้รับชม ซึ่งจะได้สัมผัสกับความสวยงามของศิลปะการแสดงอุปรากรจีน ที่มีความอ่อนช้อยในท่วงท่างิ้วบุ๋น และความเข้มแข็ง มีพลังในท่วงท่างิ้วบู๊ ซึ่งเป็นศิลปะการแสดงที่เก่าแก่ มีคุณค่าและอัตลักษณ์ทางวัฒนธรรม และเพลิดเพลินไปกับการผสมผสานการขับร้อง ดนตรี การเจรจาประกอบกับลีลาท่าทางการร่ายรา ความสวยงามของเสื้อผ้าอาภรณ์ เครื่องแต่งกายอันวิจิตร ที่ได้รับการยอมรับว่าเป็นศาสตร์และศิลป์ชั้นสูง ซึ่งต้องอาศัยนักแสดงที่ได้รับการฝึกฝนฝีมือมายาวนานนับปี เพื่อเป็นผู้ถ่ายทอดบอกเล่าเรื่องราว อันสนุกสนานตื่นตาตื่นใจให้กับผู้ชม ซึ่งจากการเปิดการแสดงตั้งแต่วันที่ 13 ตุลาคมที่ผ่านมา มีผู้เข้าชมการแสดงวันละกว่าพันคน นับได้ว่าเป็นความสำเร็จในการสร้างการรับรู้และอนุรักษ์ศิลปะ การแสดงอุปรากรจีนในประเทศไทย กระทรวงวัฒนธรรมหวังเป็นอย่างยิ่งว่า สมาคมอุปรากรจีนและ เครือข่ายจะร่วมมือร่วมใจกันจัดงานมหกรรมการแสดงดี ๆ เช่นนี้อีก เพื่อให้เราได้ระลึกถึงความสัมพันธ์อันใกล้ชิด และเป็นหนึ่งเดียวของไทยและจีนตลอดไป

ที่มา : https://www.thaigov.go.th/news/contents/details/73483