รัฐบาลไทย-ข่าวทำเนียบรัฐบาล-นายกฯ หารือผู้บริหาร CEO บริษัท Geely ขอบคุณที่เชื่อมั่นในศักยภาพพิจารณาลงทุนในไทย เชื่อว่าไทยมีนโยบายสนับสนุนที่เหมาะสมกับการลงทุนของบริษัท


วันพุธที่ 18 ตุลาคม 2566
นายกฯ หารือผู้บริหาร CEO บริษัท Geely ขอบคุณที่เชื่อมั่นในศักยภาพพิจารณาลงทุนในไทย เชื่อว่าไทยมีนโยบายสนับสนุนที่เหมาะสมกับการลงทุนของบริษัท
นายกฯ หารือผู้บริหาร CEO บริษัท Geely ขอบคุณที่เชื่อมั่นในศักยภาพพิจารณาลงทุนในไทย เชื่อว่าไทยมีนโยบายสนับสนุนที่เหมาะสมกับการลงทุนของบริษัท
วันนี้ (18 ตุลาคม 2566) เวลา 13.50 น. ณ  ห้อง Function Room 3B โรงแรม China World Mr. Daniel li (นายแดเนียล ลี) CEO บริษัท Geely เข้าเยี่ยมคารวะ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง เมื่อเสร็จสิ้นการหารือ นายสัตวแพทย์ชัย วัชรงค์ โฆษกประจำสำนักนายกรัฐมนตรีเปิดเผยสรุปผลการหารือ ดังนี้
นายกรัฐมนตรีเห็นว่าเป็นโอกาสดีสำหรับ Geely และรัฐบาลไทยที่จะได้หารือเกี่ยวกับโอกาสการลงทุนการผลิตรถยนต์ไฟฟ้าและกิจการต่อเนื่องในประเทศไทย และขอบคุณบริษัทที่เห็นศักยภาพและพิจารณาลงทุนในประเทศไทย รวมทั้งทราบว่าบริษัทมีแผนจะนำรถ EV Pickup ไปจำหน่ายในไทยในเดือนตุลาคม 2566 ซึ่งนายกฯ เห็นว่ายังไม่มีผู้นำตลาดรถกระบะไฟฟ้าภายในประเทศจึงเป็นโอกาสดีของบริษัทที่จะเข้ามาทำตลาดในไทยในฐานะผู้นำตลาดรถกระบะไฟฟ้าในประเทศไทย
นายกรัฐมนตรีเชื่อมั่นว่า ไทยมีโอกาสสำหรับการลงทุนผลิตรถยนต์ไฟฟ้าที่ดีที่สุด บริษัทฯ สนใจลงทุนในไทย ด้านยานยนต์ โดยเฉพาะ EV พลังงาน Solar และนายกฯ เชิญชวนให้บริษัทฯ ผลิตรถยนต์ EV ทั้งระบบ ครบวงจร โดยไทยยินดีเสนอสิทธิพิเศษการลงทุนและอำนวยความสะดวก
โดยไทยมีศักยภาพรองรับ และเป็น Detroit of Asia อยากเชิญชวนบริษัท มาผลิตรถ EV ทั้งระบบ ตั้งแต่อะไหล่ เครื่องยนต์ จนถึงการประกอบรถยนต์ เพื่อส่งออก บริษัทตั้งเป้าผลิตรถซีดานปีละ 100,000 คันต่อปี แต่หากรวมรถประเภทอื่นจะถึง 200,000 คันต่อปี แต่ยังมีปัญหาเรื่องการใช้งาน เพราะรถกระบะไฟฟ้าใช้งานหนักไม่ได้ นอกจากนี้ ยังมีเทคโนโลยี swap battery เพื่อสะดวกต่อการชาร์จ จึงต้องการพื้นที่สำหรับ station การชาร์จ  และการเปลี่ยนแบตเตอรี่ ซึ่งตรงนี้บริษัทให้ความสำคัญมาก ซึ่งไทยเห็นว่ายังมีอีกหลายประเด็นที่ติดขัดกับระเบียบปัจจุบัน แต่จะดำเนินการเพื่อประโยชน์ร่วมกัน

ที่มา : https://www.thaigov.go.th/news/contents/details/73490