รัฐบาลไทย-ข่าวทำเนียบรัฐบาล-“คารม” รองโฆษกรัฐบาล เผยรัฐบาล โดยสปสช.ห่วงใย ใส่ใจ สุขภาพ “กลุ่มวัยทำงาน” ดูแลด้วยสิทธิประโยชน์ “สุขภาพดีป้องกันโรค” ไม่เสียค่าใช้จ่าย


วันพุธที่ 18 ตุลาคม 2566
18/10/2566
พิมพ์
“คารม” รองโฆษกรัฐบาล เผยรัฐบาล โดยสปสช.ห่วงใย ใส่ใจ สุขภาพ “กลุ่มวัยทำงาน” ดูแลด้วยสิทธิประโยชน์ “สุขภาพดีป้องกันโรค” ไม่เสียค่าใช้จ่าย
“คารม” รองโฆษกรัฐบาล เผยรัฐบาล โดยสปสช.ห่วงใย ใส่ใจ สุขภาพ “กลุ่มวัยทำงาน” ดูแลด้วยสิทธิประโยชน์ “สุขภาพดีป้องกันโรค” ไม่เสียค่าใช้จ่าย
วันที่ 18 ตุลาคม 2566 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลห่วงใยปัญหาสุขภาพของประชาชน โดยเฉพาะปัญหาสุขภาพของผู้ใช้แรงงาน รัฐบาลโดยสำนักประกันสุขภาพแห่งชาติ (สปสช.) ขอเชิญชวน "สถานประกอบกิจการที่มีพนักงาน/ลูกจ้าง 200 คนขึ้นไป"เข้าร่วมเป็นหน่วยบริการในระบบหลักประกันสุขภาพแห่งชาติ เพื่อจัดบริการมอบสวัสดิการสุขภาพ ด้วย"แพ็กเกจ : สร้างเสริมสุขภาพและป้องกันโรค
นายคารม กล่าวว่า กองทุนหลักประกันสุขภาพแห่งชาติ ครอบคลุมบริการตรวจคัดกรองสุขภาพที่จำเป็นให้แก่คนไทย
รายการบริการอายุระหว่าง 20 - 59 ปี ดังนี้
- ประเมินปัจจัยเสียงต่อสุขภาพกาย/สุขภาพจิต
- ตรวจ HIV ด้วยชุดตรวจด้วยตนเอง
- ตรวจการตั้งครรภ์ (ตรวจปัสสาวะ, ชุดทดสอบ)
- วางแผนครอบครัว (ถุงยางอนามัย, ยาคุมกำเนิด)
- ยาเสริมธาตุเหล็ก
- เจาะเลือดตรวจวัดระดับน้ำตาล (เมื่อผลคัดกรองพบเป็นกลุ่มเสี่ยง)
- ตรวจคัดกรองไวรัสตับอักเสบบี และซี
- ตรวจคัดกรองมะเร็งปากมดลูก (HPV DNA test)
- สายด่วนสุขภาพจิต โทร. 1323
- สายด่วนเลิกบุหรี่ โทร. 1600
นอกจากนี้ สำหรับผู้ที่มีอายุ 35 ปีขึ้นไป กองทุนหลักประกันสุขภาพแห่งชาติให้บริการตรวจเพิ่มเติม  ดังนี้
- ประเมินความเสี่ยงต่อการเกิดโรค
- โรคเบาหวาน/เจาะเลือดปลายนิ้วตรวจน้ำตาล
- โรคหัวใจและหลอดเลือด
- ตรวจวัดโคเลสเตอรอล และ HDL
- ตรวจคัดกรองมะเร็งลำไส้ใหญ่/ลำไส้ตรง
สำหรับรูปแบบการจัดบริการ กองทุนหลักประกันสุขภาพแห่งชาติให้บริการโดยแพทย์และพยาบาลประจำห้องพยาบาลในสถานประกอบการที่ได้รับใบอนุญาตประกอบกิจการสถานพยาบาล สพอ.2 จากกรมสนับสนุนบริการ หรือสาธารณสุขจังหวัดและขึ้นทะเบียนเป็นหน่วยบริการที่รับการส่งต่อ เฉพาะด้านสร้างเสริมสุขภาพและป้องกันโรคในระบบบัตรทอง
“สำหรับค่าใช้จ่าย เบิกค่าบริการตามรายการสิทธิประโยชน์ที่ได้ให้บริการจาก สปสช. ขอผู้ใช้แรงงานอย่าเป็นกังวล เมื่อเจ็บป่วยต้องได้รับการดูแลรักษา เข้าถึงการรักษาพยาบาลได้อย่างรวดเร็ว และเท่าเทียม” นายคารม กล่าว

ที่มา : https://www.thaigov.go.th/news/contents/details/73470