รัฐบาลไทย-ข่าวทำเนียบรัฐบาล-กรมทางหลวงชนบท ติดตามสถานการณ์อุทกภัยบนถนนในพื้นที่จังหวัดยโสธรอย่างต่อเนื่อง 


วันพุธที่ 18 ตุลาคม 2566
กรมทางหลวงชนบท ติดตามสถานการณ์อุทกภัยบนถนนในพื้นที่จังหวัดยโสธรอย่างต่อเนื่อง
พร้อมติดตั้งป้ายเตือนเพื่ออำนวยความสะดวกปลอดภัยให้กับประชาชน
กรมทางหลวงชนบท (ทช.) กระทรวงคมนาคม โดยแขวงทางหลวงชนบทยโสธร จัดเจ้าหน้าที่ติดตามสถานการณ์อุทกภัยบนถนนโครงข่ายทางหลวงชนบทในพื้นที่จังหวัดยโสธรอย่างต่อเนื่อง ขณะนี้มีถนนที่อยู่ในความรับผิดชอบได้รับผลกระทบ 2 สายทาง สามารถสัญจรผ่านได้ ดังนี้ 1) ถนนสาย ยส.4014 แยก ทล.2083 - บ้านดงมะหรี่ อำเภอมหาชนะชัย และค้อวัง จังหวัดยโสธร ช่วง กม. ที่ 6+200 - 6+300 และ 6+450 - 6+800 ระดับน้ำท่วม 20 เซนติเมตร และ 2) ถนนสาย ยส.4035 แยก ทล.2351- บ้านราชมุนี อำเภอค้อวัง และมหาชนะชัย จังหวัดยโสธร ช่วง กม. ที่ 6+800 - 7+150 และ 8+800 - 8+950 ระดับน้ำท่วม 10 เซนติเมตร
ทั้งนี้ ทช. ได้ติดตั้งเสาสีขาวแดงเพื่อให้ผู้ใช้เส้นทางเห็นแนวเขตถนน และป้ายเตือนน้ำท่วมทาง พร้อมจัดเจ้าหน้าที่ชุดเคลื่อนที่เร็วเฝ้าระวังติดตามสถานการณ์อุทกภัยอย่างใกล้ชิด เพื่อความปลอดภัยของประชาชน หากเกิดเหตุอุทกภัยในโครงข่ายทางหลวงชนบทสามารถแจ้งเหตุได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/73497