รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรมร่วมแสดงความยินดีในโอกาสวันชาติสาธารณรัฐออสเตรีย 


วันศุกร์ที่ 27 ตุลาคม 2566
27/10/2566
พิมพ์
รัฐมนตรีว่าการกระทรวงยุติธรรมร่วมแสดงความยินดีในโอกาสวันชาติสาธารณรัฐออสเตรีย
รัฐมนตรีว่าการกระทรวงยุติธรรมร่วมแสดงความยินดีในโอกาสวันชาติสาธารณรัฐออสเตรีย
เมื่อวันพฤหัสบดีที่ ๒๖ ตุลาคม ๒๕๖๖ เวลา ๑๘.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ร่วมแสดงความยินดีในโอกาสวันชาติสาธารณรัฐออสเตรีย โดยมี H.E. Mr. Wilhelm M. Donko เอกอัครราชทูตสาธารณรัฐออสเตรียประจำประเทศไทย และภริยา ให้การต้อนรับ ณ ห้อง Chadra Ballroom โรงแรมสยามเคมปินสกี้
ในโอกาสนี้ เอกอัครราชทูตสาธารณรัฐออสเตรียประจำประเทศไทยได้กล่าวถึงพัฒนาการความสัมพันธ์ระหว่างไทยและออสเตรียที่มีกันมาอย่างยาวนาน โดยประเทศไทยเป็นหนึ่งในหุ้นส่วนที่สำคัญของออสเตรียในมิติต่าง ๆ เช่น ความร่วมมือด้านธุรกิจ วิทยาศาสตร์ และเศรษฐกิจ นอกจากนี้ ยังยินดีที่จะสนับสนุนการทำงานร่วมกันในเวทีสหประชาชาติ เพื่อขับเคลื่อนนโยบายต่าง ๆ ที่เป็นประโยชน์ร่วมกัน และการส่งเสริมการเคารพหลักนิติธรรมอันเป็นค่านิยมหลักของนโยบายการต่างประเทศของออสเตรีย

ที่มา : https://www.thaigov.go.th/news/contents/details/73825