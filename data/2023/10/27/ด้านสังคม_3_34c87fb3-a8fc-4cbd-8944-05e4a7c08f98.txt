รัฐบาลไทย-ข่าวทำเนียบรัฐบาล-พม. จับมือ กทม. หนุนเครือข่ายให้บริการสิทธิคนไร้บ้าน ซักผ้า – อาบน้ำ – ตัดผม – แจกอาหาร - ทำบัตรปชช. – รักษาพยาบาล - แนะสิทธิเด็ก เยาวชน ผู้สูงอายุ คนพิการ


วันศุกร์ที่ 27 ตุลาคม 2566
พม. จับมือ กทม. หนุนเครือข่ายให้บริการสิทธิคนไร้บ้าน ซักผ้า – อาบน้ำ – ตัดผม – แจกอาหาร - ทำบัตรปชช. – รักษาพยาบาล - แนะสิทธิเด็ก เยาวชน ผู้สูงอายุ คนพิการ
พม. จับมือ กทม. หนุนเครือข่ายให้บริการสิทธิคนไร้บ้าน ซักผ้า – อาบน้ำ – ตัดผม – แจกอาหาร - ทำบัตรปชช. – รักษาพยาบาล - แนะสิทธิเด็ก เยาวชน ผู้สูงอายุ คนพิการ
วันที่ 26 ตุลาคม 2566 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์(รมว.พม.) เปิดเผยว่า พรุ่งนี้ (27 ตุลาคม 2566) เวลา 13.00 น. ที่บริเวณใต้สะพานสมเด็จพระปิ่นเกล้า กระทรวงการพัฒนาสังคมและความมั่นคงของมนุษย์ (พม.) ร่วมกับ กรุงเทพมหานคร (กทม.) โดยนายชัชชาติ สิทธิพันธุ์ ผู้ว่าราชการกรุงเทพมหานคร จะร่วมลงพื้นที่กับผู้บริหารกระทรวง พม. และผู้บริหาร กทม. เพื่อทำกิจกรรมร่วมกับภาคีเครือข่ายต่างๆ อาทิ บริการอาหารพร้อมทาน โดยมูลนิธิสโกลารส์ ออฟ ซัสทีแนนซ์ (SOS) รถซักผ้า อาบน้ำ โครงการ สดชื่นสถาน "ซัก อบ อาบ" โดยมูลนิธิกระจกเงา พร้อมรับมอบน้ำยาซักล้าง บริการทำบัตรประจำตัวประชาชนเคลื่อนที่ พร้อมมอบบัตรฯ ให้คนไร้บ้าน โดยสำนักทะเบียนกลาง กรุงเทพมหานคร บริการด้านสิทธิและแนะนำสวัสดิการทั่วไปของภาคีเครือข่าย 7 องค์กร โดยศูนย์คุ้มครองคนไร้ที่พึ่งกรุงเทพมหานคร และบริการตัดผมฟรี พร้อมรับมอบอุปกรณ์ตัดผมจากสำนักงาน ก.พ.ร. เป็นต้น อีกทั้งตรวจเยี่ยมให้กำลังใจเจ้าหน้าที่ทำความสะอาดห้องน้ำและเก็บกวาดเส้นผม พร้อมกันนี้ ตนจะส่งมอบขวดพลาสติกให้กับนายชัชชาติ สิทธิพันธุ์ ผู้ว่าฯ กทม. ในโครงการ "ขวดพลาสติกเพื่อพี่ไม้กวาด" และร่วมกิจกรรมส่งกำลังใจให้แก่คนไร้บ้าน โดยการเขียนแสดงความคิดเห็น
นอกจากนี้ ยังมีการให้บริการแนะนำสิทธิการรักษาพยาบาล และบริการย้ายสิทธิการรักษาพยาบาล โดยสำนักงานหลักประกันสุขภาพแห่งชาติ (สปสช.) บริการแนะนำสิทธิคนพิการ โดยกรมส่งเสริมและพัฒนาคุณภาพชีวิตคนพิการ (พก.) สิทธิผู้สูงอายุ โดยกรมกิจการผู้สูงอายุ (ผส.) สิทธิเด็ก โดยกรมกิจการเด็กและเยาวชน (ดย.) บริการรับสมัครงาน โดยสถานประกอบการ บริการตรวจสุขภาพเบื้องต้น โดยศูนย์บริการสาธารณสุขและสถานีกาชาดที่ 2 สภากาชาดไทย และบริการตัดผมฟรี โดยศูนย์พัฒนาอาชีพสตรีภาคกลาง กรมกิจการสตรีและสถาบันครอบครัว
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#กระทรวงพม #รมวพม #รับฟังทำจริง

ที่มา : https://www.thaigov.go.th/news/contents/details/73829