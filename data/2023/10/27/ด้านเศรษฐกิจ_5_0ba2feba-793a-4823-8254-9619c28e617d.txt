รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อนำไปช่วยเหลือผู้ประสบอุทกภัย


วันศุกร์ที่ 27 ตุลาคม 2566
27/10/2566
พิมพ์
รัฐมนตรีฯ พิมพ์ภัทรา รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อนำไปช่วยเหลือผู้ประสบอุทกภัย
รัฐมนตรีฯ พิมพ์ภัทรา รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อนำไปช่วยเหลือผู้ประสบอุทกภัย
วันที่ 26 ตุลาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมด้วย นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นายเอกภัทร วังสุวรรณ รองปลัดกระทรวงอุตสาหกรรม นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม รักษาราชการแทน รองปลัดกระทรวงอุตสาหกรรม และนางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” ซึ่งเป็นถุงยังชีพจากหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัยในการก้าวข้ามช่วงเวลาที่ยากลำบาก ภายใต้โครงการ “อุตสาหกรรมรวมใจ ช่วยพี่น้องชาวไทย” ซึ่งได้รับการสนับสนุนจาก สำนักงานมาตรฐานผลิตภัณฑ์อุตสาหกรรม กรมส่งเสริมอุตสาหกรรม สำนักงานอุตสาหกรรมจังหวัดนครราชสีมา สำนักงานอุตสาหกรรมจังหวัดสิงห์บุรี สำนักงานอุตสาหกรรมจังหวัดชัยนาท สำนักงานอุตสาหกรรมจังหวัดปราจีนบุรี สถาบันพัฒนาอุตสาหกรรมสิ่งทอ เข้าร่วมมอบสิ่งของ เพื่อนำไปช่วยเหลือและบรรเทาความเดือดร้อนในเบื้องต้นให้กับผู้ประสบอุทกภัยน้ำท่วมโดยเร่งด่วนต่อไป ณ ห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/73823