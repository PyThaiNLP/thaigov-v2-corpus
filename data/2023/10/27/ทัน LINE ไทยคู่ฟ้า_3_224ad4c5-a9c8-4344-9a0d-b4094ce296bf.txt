รัฐบาลไทย-ข่าวทำเนียบรัฐบาล-กลับไทยมีงานทำ! เตรียมตำแหน่งงานกว่า 63,296 อัตรา รองรับแรงงานกลับจากอิสราเอล


วันศุกร์ที่ 27 ตุลาคม 2566
กลับไทยมีงานทำ! เตรียมตำแหน่งงานกว่า 63,296 อัตรา รองรับแรงงานกลับจากอิสราเอล
.....
รัฐบาลเตรียมมาตรการดูแลแรงงานไทยที่เดินทางกลับจากประเทศอิสราเอลมาถึงประเทศไทย เนื่องจากเหตุการณ์ไม่สงบ โดยเตรียมตำแหน่งงานในต่างประเทศที่มีรายได้และลักษณะงานใกล้เคียงกับงานในประเทศอิสราเอลให้กับแรงงานไทยที่ต้องการไปทำงานต่างประเทศ ส่วนผู้ที่ไม่ประสงค์ไปทำงานต่างประเทศแล้ว ได้เตรียมตำแหน่งงานว่างจากทั่วประเทศ จำนวน 63,296 อัตรา ไว้รองรับ
.
นอกจากนี้ ยังส่งเสริมการประกอบอาชีพอิสระ การรับงานไปทำงานที่บ้าน และแนะนำแหล่งเงินทุนที่ถูกกฎหมายจากกองทุนเพื่อผู้รับงานไปทำที่บ้าน ซึ่งมีดอกเบี้ยต่ำให้กับแรงงานไทยที่ไม่ต้องการทำงานประจำหรือต้องการเริ่มต้นกิจการของตนเองอีกด้วย
.
สำหรับผู้ที่ต้องการสอบถามข้อมูลเพิ่มเติม ติดต่อได้ที่สำนักงานจัดหางานจังหวัดทุกจังหวัด สำนักงานจัดหางานกรุงเทพมหานครพื้นที่ 1-10 หรือสายด่วนกรมการจัดหางาน โทร. 1694
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73843