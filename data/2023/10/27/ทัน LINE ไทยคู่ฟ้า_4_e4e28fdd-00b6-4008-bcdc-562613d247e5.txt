รัฐบาลไทย-ข่าวทำเนียบรัฐบาล-นายกฯ กล่าวปาฐกถาพิเศษในงานเปิดตัว “คู่มือเป้าหมายการพัฒนาที่ยั่งยืนสำหรับบริษัทจดทะเบียน และมาตรฐานผลกระทบ SDG” เพื่อส่งเสริมภาคธุรกิจไทยให้ผนวกเป้าหมายการพัฒนาที่ยั่งยืน


วันศุกร์ที่ 27 ตุลาคม 2566
นายกฯ กล่าวปาฐกถาพิเศษในงานเปิดตัว “คู่มือเป้าหมายการพัฒนาที่ยั่งยืนสำหรับบริษัทจดทะเบียน และมาตรฐานผลกระทบ SDG” เพื่อส่งเสริมภาคธุรกิจไทยให้ผนวกเป้าหมายการพัฒนาที่ยั่งยืน
.....
ที่ผ่านมา รัฐให้ความสำคัญกับการดำเนินการเพื่อให้ไทยบรรลุเป้าหมายการพัฒนาที่ยั่งยืน (SDGs) ของสหประชาชาติ เชื่อว่าคู่มือดังกล่าว จะช่วยให้ภาคธุรกิจเข้ามามีบทบาทในการขับเคลื่อนไทยไปสู่การบรรลุเป้าหมาย SDGs
.
การขับเคลื่อนเศรษฐกิจของประเทศให้เติบโตอย่างยั่งยืนและมีเสถียรภาพตามแนวโน้มของตลาดโลกที่ให้ความสำคัญกับการทำธุรกิจด้วยความรับผิดชอบต่อสังคมและสิ่งแวดล้อม จำเป็นต้องอาศัยความร่วมมืออย่างแข็งขันและสร้างสรรค์จากทุกภาคส่วน ทั้งภาครัฐ ภาคเอกชน ภาคประชาสังคม รวมถึงภาคส่วนอื่น ๆ ของระบบเศรษฐกิจ เพื่อให้เกิดการบูรณาการการดำเนินการให้เกื้อหนุนกันอย่างรอบด้านในทิศทางที่สอดคล้องกัน
.
ทั้งนี้ SDG Index 2023 ได้จัดให้ไทยอยู่ในอันดับที่ 43 ของโลก ฉะนั้นสิ่งสำคัญต่อไป คือ ไทยต้องพัฒนาอันดับให้สูงขึ้นไปอีก เพื่อการพัฒนาอย่างยั่งยืนในทุกมิติและดึงดูดให้บริษัทระดับโลกมาลงทุนในไทย
.
อ่านเพิ่มเติม คลิก >> https://www.thaigov.go.th/news/contents/details/73836
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73844