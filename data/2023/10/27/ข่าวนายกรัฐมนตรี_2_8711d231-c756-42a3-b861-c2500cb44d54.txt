รัฐบาลไทย-ข่าวทำเนียบรัฐบาล-​นายกฯ ย้ำหน่วยงานความมั่นคง-กต.-ทางการอิสราเอล ยืนยันมีคนไทยถูกจับกุมเป็นตัวประกัน 18 คน 


วันศุกร์ที่ 27 ตุลาคม 2566
27/10/2566
พิมพ์
​นายกฯ ย้ำหน่วยงานความมั่นคง-กต.-ทางการอิสราเอล ยืนยันมีคนไทยถูกจับกุมเป็นตัวประกัน 18 คน
​นายกฯ ย้ำหน่วยงานความมั่นคง-กต.-ทางการอิสราเอล ยืนยันมีคนไทยถูกจับกุมเป็นตัวประกัน 18 คน
วันนี้ (27 ตุลาคม 2566) เวลา 10.00 น. ที่โรงแรมแกรนด์ ไฮแอท เอราวัณ กรุงเทพมหานคร  ภายหลังการกล่าวปาฐกถาพิเศษในงานสัมมนาเปิดตัว “คู่มือเป้าหมายการพัฒนาที่ยั่งยืนสำหรับบริษัทจดทะเบียน และมาตรฐานผลกระทบ SDG” นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์สื่อมวลชนถึงกรณีวานนี้ที่มีข่าวเรื่องการจับตัวประกัน 54 คน เชื่อว่าเป็นความสับสน ตนได้ตรวจสอบกับทางเอกอัครราชทูตในประเทศอิสราเอล และเอกอัครราชทูตในประเทศไทยแล้ว โดยกระทรวงการต่างประเทศได้ประสานฝ่ายความมั่นคงและยังยืนยันว่าตัวเลขยังเป็น 18 คนเท่าเดิม อาจจะยังมีการรวมทั้งผู้เสียชีวิตและผู้ที่สูญหาย จากกรณีที่ได้มีการแจ้งว่า 54 คน คงไม่ใช่ความจริงและไม่ได้ถูกจับเป็นตัวประกัน ยังยืนว่าเท่าเดิม
นายกรัฐมนตรี กล่าวอีกว่าเมื่อช่วงเช้าวันนี้ได้เป็นประธานพิธีทำบุญเนื่องในโอกาสเข้ารับตำแหน่ง เพื่อความเป็นสิริมงคล โดยเป็นการทำบุญภายในกับทางเจ้าหน้าที่ในทำเนียบรัฐบาล ภายหลังเข้ารับตำแหน่งนายกฯ พร้อมยืนยันว่ายังไม่มีการพักค้างคืนที่ตึกไทยคู่ฟ้าในเวลานี้ ส่วนจะเข้าพักวันไหนนั้นยังไม่ได้กำหนด คงไม่ค้างคืนทุกวัน แต่จะค้างคืนในวันที่มีการประชุมที่ทำเนียบรัฐบาลช่วงเช้า

ที่มา : https://www.thaigov.go.th/news/contents/details/73831