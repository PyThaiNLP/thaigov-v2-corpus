รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯยืนยันตัวเลขผู้ถูกจับเป็นตัวประกันตามที่ได้รับการยืนยันอย่างเป็นทางการ และเป็นตัวเลขเดียวกับทางการอิสราเอล ทั้งนี้ขอส่งกำลังใจให้ทีมงานทุกฝ่ายเพื่อช่วยเหลือคนไทย


วันศุกร์ที่ 27 ตุลาคม 2566
27/10/2566
พิมพ์
โฆษกรัฐบาลเผย นายกฯยืนยันตัวเลขผู้ถูกจับเป็นตัวประกันตามที่ได้รับการยืนยันอย่างเป็นทางการ และเป็นตัวเลขเดียวกับทางการอิสราเอล ทั้งนี้ขอส่งกำลังใจให้ทีมงานทุกฝ่ายเพื่อช่วยเหลือคนไทย
โฆษกรัฐบาลเผย นายกฯยืนยันตัวเลขผู้ถูกจับเป็นตัวประกันตามที่ได้รับการยืนยันอย่างเป็นทางการ และเป็นตัวเลขเดียวกับทางการอิสราเอล ทั้งนี้ขอส่งกำลังใจให้ทีมงานทุกฝ่ายเพื่อช่วยเหลือคนไทย
วันนี้ (27 ตุลาคม 2566) นายชัย วัชรงค์ โฆษกประจำสำนักนายกรัฐมนตรีชี้แจงกรณี นายเศรษฐา ทวีสิน นายกรัฐมนตรีโพสต์ข้อความผ่านทวิตเตอร์ (X) กรณีที่มีประเด็นสงสัยถึงจำนวนคนไทยที่ถูกจับเป็นตัวประกันในประเทศอิสราเอล จากเหตุการณ์ความไม่สงบบริเวณตะวันออกกลาง
โฆษกประจำสำนักนายกรัฐมนตรีเปิดเผยว่า นายกรัฐมนตรีชี้แจงว่าได้ตรวจสอบกับหน่วยงานความมั่นคง กระทรวงการต่างประเทศ และสถานเอกอัครราชทูต ณ กรุงเทลอาวีฟ แล้ว ทราบว่า ยังไม่ได้รับการยืนยันอย่างเป็นทางการว่ามี ตัวเลขผู้ถูกจับกุมตัวจำนวน 54 คน
ทั้งนี้ คาดว่าตัวเลขดังกล่าวเป็นการกล่าวรวมตัวเลข 3 กลุ่ม ได้แก่ (1) กลุ่มที่ถูกจับ (2) กลุ่มที่เสียชีวิตแล้ว (3) กลุ่มที่สูญหาย
ดังนั้น นายกรัฐมนตรีจึงยืนยันการรายงานของสถานเอกอัครราชทูต ณ กรุงเทลอาวีฟ สถานะ ณ วันที่ 26 ต.ค. 2566ว่า มีคนไทยถูกจับกุมเป็นตัวประกันทั้งหมด 18 คน ซึ่งเป็นจำนวนที่ได้รับการยืนยันจากทางการอิสราเอลด้วย
“ช่วงเวลานี้เป็นช่วงเวลาที่มีความอ่อนไหวในความรู้สึกของผู้คน การนำเสนอข่าวโดยผ่านการตรวจสอบข้อมูลของทางการจึงเป็นเรื่องสำคัญ ขอให้กำลังใจทุกฝ่าย โดยผมทราบดีถึงความห่วงใย และความปรารถนาดีของทุกคน จึงขอให้คนไทยร่วมส่งกำลังใจให้ทีมงานทุกฝ่ายที่ทำงานอย่างหนักเพื่อช่วยเหลือแรงงานไทยให้ได้กลับบ้านอย่างปลอดภัยทุกคน” นายชัย กล่าว

ที่มา : https://www.thaigov.go.th/news/contents/details/73814