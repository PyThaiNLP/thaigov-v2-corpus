รัฐบาลไทย-ข่าวทำเนียบรัฐบาล-แจ้ง! ผู้พิการจากอุบัติเหตุทางถนน ยื่นขอรับเงินค่าอุปกรณ์ช่วยเหลือได้ ตั้งแต่ 1 พ.ย - 29 ธ.ค.66


วันศุกร์ที่ 27 ตุลาคม 2566
แจ้ง! ผู้พิการจากอุบัติเหตุทางถนน ยื่นขอรับเงินค่าอุปกรณ์ช่วยเหลือได้ ตั้งแต่ 1 พ.ย - 29 ธ.ค.66
.....
กระทรวงคมนาคม โดยกรมการขนส่งทางบก เปิดรับคำขอรับจัดสรรเงินเพื่อเป็น “ค่าอุปกรณ์ช่วยเหลือผู้พิการ” ที่ประสบภัยจากการใช้รถใช้ถนน เริ่มตั้งแต่ 1 พ.ย - 29 ธ.ค.66
.
มีคุณสมบัติ ดังนี้:
• เป็นผู้พิการจากการประสบภัยที่เกิดจากการใช้รถใช้ถนน “ไม่เคยได้รับความช่วยเหลือจากกองทุนหรือหน่วยงานอื่น” หรือ เคยได้รับความช่วยเหลือจากกองทุนหรือหน่วยงานอื่นมาแล้ว "เกินกว่า 3 ปี" นับถึงวันที่ยื่นคำขอ เว้นแต่เป็นอุปกรณ์คนละประเภทกับที่เคยได้รับความช่วยเหลือ
• ไม่เป็นผู้ที่เคยฝ่าฝืนเงื่อนไขเกี่ยวกับการขอรับจัดสรรเป็นค่าอุปกรณ์ช่วยเหลือผู้พิการ ของกรมการขนส่งทางบก
.
หลักฐาน / เอกสาร:
• บัตรประจำตัวประชาชน หรือหลักฐานแสดงตนอื่นที่ทางราชการออกให้ เช่น บัตรประจำตัวผู้พิการ
• รูปถ่ายของผู้พิการที่แสดงให้เห็นถึง “ลักษณะความพิการอย่างชัดเจน”
• รูปถ่าย “สภาพอุปกรณ์ช่วยเหลือผู้พิการ” ที่ใช้อยู่ในปัจจุบัน
• รูปถ่าย "สภาพแวดล้อมบริเวณที่พักอาศัยหรือบ้านพักผู้พิการ" สำหรับกรณีขอรถนั่งไฟฟ้า
• ประวัติทางการแพทย์จากทะเบียนผู้ป่วย (OPD Card) หรือ
> หลักฐานที่ทางราชการออกให้
> หลักฐานการขอรับหรือได้รับการชดเชยค่าสินไหมทดแทนจากบริษัทประกันภัย
> เอกสารหลักฐานยืนยัน ที่ระบุโดยแพทย์และมีตราประทับของสถานพยาบาลไว้อย่างชัดเจนว่า “ความพิการของผู้พิการมีสาเหตุจากการประสบภัยจากการใช้รถใช้ถนน”
.
ผู้พิการตามเงื่อนไขดังกล่าว สามารถยื่นคำขอ “ตามแบบที่กรมการขนส่งทางบกกำหนด” พร้อมด้วยเอกสารหลักฐาน ณ สำนักงานขนส่งจังหวัดตามภูมิลำเนาของผู้พิการ ตั้งแต่วันที่ 1 พ.ย. - 29 ธ.ค.66
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73822