รัฐบาลไทย-ข่าวทำเนียบรัฐบาล-บริษัท ท่าอากาศยานไทย จำกัด (มหาชน) จัดกิจกรรมจิตอาสาบำเพ็ญสาธารณประโยชน์ “AOT เคียงข้าง และแบ่งปัน”


วันศุกร์ที่ 27 ตุลาคม 2566
บริษัท ท่าอากาศยานไทย จำกัด (มหาชน) จัดกิจกรรมจิตอาสาบำเพ็ญสาธารณประโยชน์ “AOT เคียงข้าง และแบ่งปัน”
...
บริษัท ท่าอากาศยานไทย จำกัด (มหาชน) จัดกิจกรรมจิตอาสาบำเพ็ญสาธารณประโยชน์ “AOT เคียงข้าง และแบ่งปัน”
บริษัท ท่าอากาศยานไทย จำกัด (มหาชน) (ทอท.) กระทรวงคมนาคม จัดกิจกรรมจิตอาสาบำเพ็ญสาธารณประโยชน์ “AOT เคียงข้าง และแบ่งปัน” เนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 13 ตุลาคม 2566 และเนื่องในวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว 23 ตุลาคม 2566 เพื่อเป็นการ น้อมรำลึกในพระมหากรุณาธิคุณ และแสดงความจงรักภักดี โดยนายรัชชาณล กิตติพัทธ์ ผู้ช่วยกรรมการผู้อำนวยการใหญ่ (สายงานทรัพยากรบุคคลและอำนวยการ) พร้อมด้วยผู้บริหารและพนักงาน ทอท. ร่วมกันบรรจุสิ่งของอุปโภคบริโภคที่จำเป็นต่อการดำรงชีวิตประจำวัน เช่น ข้าวสาร นมถั่วเหลือง ขนมปัง บะหมี่กึ่งสำเร็จรูป จำนวน 600 ชุด และน้ำดื่ม จำนวน 1,440 ขวด เพื่อแจกจ่ายและแบ่งปันเครื่องอุปโภคบริโภคเพื่อการยังชีพให้กับประชาชนในพื้นที่เขตดอนเมือง โดยมี นายธเนศ โทนสุวรรณ นักพัฒนาสังคมปฏิบัติการ ผู้แทนสำนักงานเขตดอนเมือง เป็นผู้รับมอบ ณ อาคารสโมสรท่าอากาศยาน สำนักงานใหญ่ ทอท. เมื่อวันที่ 27 ตุลาคม 2566
ทั้งนี้ ทอท. ดำเนินกิจกรรมด้านความรับผิดชอบต่อสังคม ภายใต้แนวคิดการเป็นสนามบินที่เป็นพลเมืองที่ดีของสังคม และเป็นเพื่อนบ้านที่ดีของชุมชน (Corporate Citizenship Airport)

ที่มา : https://www.thaigov.go.th/news/contents/details/73851