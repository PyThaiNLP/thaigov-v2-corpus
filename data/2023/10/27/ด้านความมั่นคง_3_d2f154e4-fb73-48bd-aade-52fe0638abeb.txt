รัฐบาลไทย-ข่าวทำเนียบรัฐบาล-​ก.แรงงาน  รับแรงงานไทยกลับจากอิสราเอล เพิ่มอีก 268 คน ย้ำ!! ยังไม่ยุติการจัดเที่ยวบินไปรับคนไทยกลับบ้าน


วันศุกร์ที่ 27 ตุลาคม 2566
27/10/2566
พิมพ์
​ก.แรงงาน  รับแรงงานไทยกลับจากอิสราเอล เพิ่มอีก 268 คน ย้ำ!! ยังไม่ยุติการจัดเที่ยวบินไปรับคนไทยกลับบ้าน
​ก.แรงงาน  รับแรงงานไทยกลับจากอิสราเอล เพิ่มอีก 268 คน ย้ำ!! ยังไม่ยุติการจัดเที่ยวบินไปรับคนไทยกลับบ้าน
วันที่ 27 ตุลาคม 2566 นายไพโรจน์ โชติกเสถียร ปลัดกระทรวงแรงงาน มอบหมายให้ นางสาวกรจิรัฏฐ์ พงจันทร์ศธร ผู้ช่วยปลัดกระทรวงแรงงาน พร้อมด้วยผู้บริหารระดับสูงจากหน่วยงานในสังกัดกระทรวงแรงงาน ให้การต้อนรับและดูแลอำนวยความสะดวกแรงงานไทยที่ได้รับผลกระทบจากความไม่สงบในอิสราเอลและแจ้งความประสงค์เดินทางกลับถึงประเทศไทยที่เดินทางกลับ ณ ท่าอากาศยานสุวรรณภูมิ จังหวัดสมุทรปราการ จำนวน 268  คน รอบเวลา  08.50 น. โดย TVL-BKK เที่ยวบิน EL AL สุวรรณภูมิ จำนวน 268 คน
โดยมีหน่วยงานราชการต่างๆ ร่วมอำนวยความสะดวกและแนะนำสิทธิในการช่วยเหลือเยียวยา
ซึ่งในส่วนของกระทรวงแรงงานได้มีการตั้งโต๊ะให้คำแนะนำการยื่นคำร้องขอรับสิทธิประโยชน์จากกองทุนเพื่อช่วยเหลือคนหางานไปทำงานต่างประเทศให้บริการคำแนะนำเกี่ยวกับการยื่นคำร้องขอรับสิทธิประโยชน์จากกองทุนเพื่อช่วยเหลือแรงงานไทยไปทำงานต่างประเทศ เพื่อให้แรงงานไทยได้รับเงินสิทธิประโยชน์ดังกล่าวโดยเร็วที่สุดด้วย
“ท่านรัฐมนตรีว่าการกระทรวงแรงงาน มีความห่วงใยแรงงานทุกคนจากสถานการณ์ดังกล่าว ขอให้แรงงานไทยรวมทั้งญาติของแรงงานไทยเชื่อมั่นว่า กระทรวงแรงงานจะสามารถพาทุกคนออกมาให้ได้เร็วและปลอดภัยที่สุด และจะยังไม่ยุติการจัดเที่ยวบินไปรับคนไทยกลับบ้าน” นายไพโรจน์ โชติกเสถียร กล่าว
+++++++++++++++++++
กองเผยแพร่และประชาสัมพันธ์

ที่มา : https://www.thaigov.go.th/news/contents/details/73850