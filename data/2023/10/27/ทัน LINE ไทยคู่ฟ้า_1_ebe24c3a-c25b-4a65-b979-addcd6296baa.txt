รัฐบาลไทย-ข่าวทำเนียบรัฐบาล-ผนึกกำลัง “8 พันธมิตรบริษัทจีน” พัฒนาการท่องเที่ยวไทย ตั้งเป้าดึงดูด นนท.จีน มาไทย 4 ล้านคน ในปี66


วันศุกร์ที่ 27 ตุลาคม 2566
ผนึกกำลัง “8 พันธมิตรบริษัทจีน” พัฒนาการท่องเที่ยวไทย ตั้งเป้าดึงดูด นนท.จีน มาไทย 4 ล้านคน ในปี66
.....
การท่องเที่ยวแห่งประเทศไทย (ททท.) ร่วมลงนามหนังสือแสดงเจตจำนง (LOI) ว่าด้วยความร่วมมือด้านการท่องเที่ยว กับ 8 บริษัทชั้นนำในตลาดจีน เพื่อเร่งฟื้นฟูความเชื่อมั่น พัฒนาอุตสาหกรรมท่องเที่ยวไทยอย่างรอบด้าน ตลอดจนตอบสนองนักท่องเที่ยวกลุ่มศักยภาพชาวจีน
.
8 บริษัทชั้นนำในตลาดจีน ดังนี้
1. Huawei Technologies : ผู้ให้บริการโซลูชันเทคโนโลยีสารสนเทศและการสื่อสารชั้นนำระดับโลก
2. iQIYI : แพลตฟอร์มวิดีโอเอนเตอร์เทนเมนท์ออนไลน์
3. Sina Cooperation: บริษัทสื่อออนไลน์และเทคโนโลยี
4. Trip.com : ผู้ให้บริการจองการท่องเที่ยวออนไลน์ที่มีสัดส่วนตลาดมากที่สุดในจีนและทั่วโลก
5. Meituan.com : แอปพลิเคชันรีวิว มีความโดดเด่นด้านคูปองส่วนลดยอดนิยมของจีน
6. Jego Trip : แพลตฟอร์มทางการท่องเที่ยวภายใต้ China Mobile เน้นกลุ่มลูกค้าระดับบนและการท่องเที่ยวแบบ exclusive
7. Spring Airlines: สายการบินสัญชาติจีนที่มีเส้นทางบินไปประเทศไทยมากที่สุด
8. Ant International (Alipay): ผู้ให้บริการออนไลน์แบงค์กิ้งบริษัทลูกของอาลิบาบา มีผู้ใช้มากกว่า 600 ล้านคนในจีน ซึ่งจะช่วยให้การใช้จ่ายในประเทศไทยของนักท่องเที่ยวสะดวกยิ่งขึ้น
.
เห็นได้ว่า ความร่วมมือดังกล่าว ครอบคลุมตลอดเส้นทางของ Customer Journey ตั้งแต่ต้นทางในการสร้างการรับรู้จนถึงการเดินทางสู่ประเทศไทย ซึ่งรวมถึงการอำนวยความสะดวกระหว่างการเดินทางในไทยอีกด้วย
.
เชื่อมั่นว่า MOU ครั้งนี้ จะช่วยเสริมสร้าง/แลกเปลี่ยนความร่วมมือด้านเทคโนโลยีที่เกี่ยวกับการท่องเที่ยวให้แก่อุตสาหกรรมท่องเที่ยวไทย หนุนนักท่องเที่ยวคุณภาพชาวจีนให้เดินทางเข้าประเทศไทยตามเป้าหมายที่ตั้งไว้ 4 ล้านคน ก่อให้เกิดรายได้กว่า 200,000 ล้านบาท
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73821