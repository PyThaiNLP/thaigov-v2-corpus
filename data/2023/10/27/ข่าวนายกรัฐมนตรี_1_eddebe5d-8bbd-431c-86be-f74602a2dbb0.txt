รัฐบาลไทย-ข่าวทำเนียบรัฐบาล-นายกรัฐมนตรีเป็นประธานในพิธีทำบุญเนื่องในโอกาสเข้ารับตำแหน่ง 


วันศุกร์ที่ 27 ตุลาคม 2566
27/10/2566
พิมพ์
นายกรัฐมนตรีเป็นประธานในพิธีทำบุญเนื่องในโอกาสเข้ารับตำแหน่ง
นายกรัฐมนตรีเป็นประธานในพิธีทำบุญเนื่องในโอกาสเข้ารับตำแหน่ง
นายชัย วัชรงค์ โฆษกประจำสำนักนายกรัฐมนตรี เผยว่า วันนี้ (27 ต.ค. 66) เวลา 07.30 น. ณ ห้องสีม่วง ตึกไทยคู่ฟ้า ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง เป็นประธานในพิธีทำบุญเนื่องในโอกาสเข้ารับตำแหน่ง เพื่อความเป็นสิริมงคล ซึ่งมีการนิมนต์พระสงฆ์ 10 รูปทำพิธีเจริญพระพุทธมนต์ โดยมีนางพวงเพ็ชร ชุนละเอียด รัฐมนตรีประจำสำนักนายกรัฐมนตรี นายจักรพงษ์ แสงมณี รัฐมนตรีช่วยว่าการกระทรวงการต่างประเทศ นายพรหมินทร์ เลิศสุริย์เดช เลขาธิการนายกรัฐมนตรี นายกิตติรัตน์ ณ ระนอง ประธานที่ปรึกษาของนายกรัฐมนตรี นายสมคิด เชื้อคง รองเลขาธิการนายกรัฐมนตรีฝ่ายการเมือง นายจักรพล ตั้งสุทธิธรรม รองเลขาธิการนายกรัฐมนตรีฝ่ายการเมือง นายพงศ์ศรัณย์ อัศวชัยโสภณ รองเลขาธิการนายกรัฐมนตรีฝ่ายการเมือง คณะที่ปรึกษานายกรัฐมนตรี และข้าราชการการเมือง เข้าร่วมพิธี
โดยพระสงฆ์ทั้ง 10 รูปในพิธีเจริญพระพุทธมนต์ ประกอบด้วย สมเด็จพระพุฒาจารย์ วัดไตรมิตรวิทยาราม สมเด็จพระมหาธีราจารย์ วัดพระเชตุพนวิมลมังคลาราม สมเด็จพระมหารัชมงคลมุนี วัดไตรมิตรวิทยาราม พระพรหมกวี วัดกัลยาณมิตร พระพรหมวชิรมุนี วัดสุทัศนเทพวนาราม พระพรหมวชิรากร วัดราชผาติการาม พระธรรมโพธิมงคล วัดสระเกศ พระธรรมวชิราภรณ์ วัดเทวราชกุญชร พระธรรมวชิรปาโมกข์ วัดเทพศิรินทราวาส และพระเทพวชิรเมธี วัดราชบพิธสถิตมหาสีมาราม

ที่มา : https://www.thaigov.go.th/news/contents/details/73816