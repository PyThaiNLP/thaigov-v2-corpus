รัฐบาลไทย-ข่าวทำเนียบรัฐบาล-บสย. Smart One ผนึก กรุงศรี “สินเชื่อเติมพลังเกินร้อย” ช่วย SMEs ตัวเบา ฟรี..! ค่าธรรมเนียมค้ำตลอดสัญญา


วันศุกร์ที่ 27 ตุลาคม 2566
27/10/2566
พิมพ์
บสย. Smart One ผนึก กรุงศรี “สินเชื่อเติมพลังเกินร้อย” ช่วย SMEs ตัวเบา ฟรี..! ค่าธรรมเนียมค้ำตลอดสัญญา
บสย. - ธนาคารกรุงศรีอยุธยา นึกกำลังช่วยผู้ประกอบการ SMEs รายเล็กกู้ในนามบุคคลธรรมดา ที่ต้องการลงทุน เสริมแกร่งแพ็คคู่ เพิ่มสภาพคล่องทางการเงิน ด้วย “Krungsri SME สินเชื่อเติมพลังเกินร้อย” และโครงการค้ำประกันสินเชื่อ บสย. PGS 10 Smart One
นายกิตติพงษ์ บุรณศิริ รองผู้จัดการทั่วไป สายงานกลยุทธ์และผลิตภัณฑ์ บรรษัทประกันสินเชื่ออุตสาหกรรมขนาดย่อม (บสย.) นายพีรกิตติ์ จิรเชษฐากุล ผู้บริหารสายงานกลุ่มลูกค้าธุรกิจรายย่อย ธนาคารกรุงศรีอยุธยา จำกัด (มหาชน) ผนึกกำลังช่วยผู้ประกอบการ SMEs รายเล็กกู้ในนามบุคคลธรรมดา ที่ต้องการลงทุน เสริมแกร่งแพ็คคู่ เพิ่มสภาพคล่องทางการเงิน ด้วย “Krungsri SME สินเชื่อเติมพลังเกินร้อย” และโครงการค้ำประกันสินเชื่อ บสย. PGS 10 Smart One วงเงินโครงการรวม 1,000 ล้านบาท พร้อมจัดหนักเพื่อรายย่อย วงเงินสินเชื่อสูงสุด 10 ล้านบาท หรือสูงสุด 2 เท่าของหลักประกัน ระยะเวลาผ่อนชำระสูงสุด 10 ปี อัตราดอกเบี้ย MRR+2.75% ถึง MRR+3% ต่อปี ฟรีค่าธรรมเนียมค้ำประกันตลอดสัญญาการกู้ ในโครงการค้ำประกันสินเชื่อ “บสย. PGS 10 Smart One” (บสย. ยกเว้นค่าธรรมเนียมค้ำประกัน 2 ปี ตั้งแต่ปีที่ 3 เป็นต้นไป กรุงศรีชำระแทนลูกค้า) สอบถามรายละเอียดเพิ่มเติมที่ บสย. Call Center โทร. 02-890-9999, LINE Official Account: @tcgfirst (ตลอด 24 ชั่วโมง) หรือติดต่อกลุ่มบริหารความสัมพันธ์ลูกค้าธุรกิจรายย่อยกรุงศรี โทร. 02-296-6262

ที่มา : https://www.thaigov.go.th/news/contents/details/73826