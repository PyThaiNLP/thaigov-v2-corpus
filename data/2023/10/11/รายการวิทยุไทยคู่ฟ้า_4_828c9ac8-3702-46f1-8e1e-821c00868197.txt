รัฐบาลไทย-ข่าวทำเนียบรัฐบาล-กำหนดชื่อวันคล้ายวันสวรรคตในหลวง ร.9 ว่า วันนวมินทรมหาราช


วันพุธที่ 11 ตุลาคม 2566
11/10/2566
พิมพ์
กำหนดชื่อวันคล้ายวันสวรรคตในหลวง ร.9 ว่า วันนวมินทรมหาราช
วันอาทิตย์ที่ 1 ตุลาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลน้อมรำลึกในพระมหากรุณาธิคุณพระบาทสมเด็จพระบรมชนกาธิเบศร
มหาภูมิพลอดุลยเดชมหาราช บรมนาถบพิตร หรือในหลวงรัชกาลที่ 9 โดยในวันที่ 13 ต.ค.2566
เป็นวันแห่งการเสด็จสวรรคตครบรอบ 7 ปี เรียกว่า “สัตตมวรรษ” พระบาทสมเด็จพระเจ้าอยู่หัว
จึงทรงพระกรุณาโปรดเกล้าโปรดกระหม่อมพระราชทานชื่อ
ให้แก่วันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
วันที่ 13 ตุลาคม ของทุกปี ว่า “วันนวมินทรมหาราช”
ตามที่สำนักนายกรัฐมนตรีขอพระราชทานพระมหากรุณา ในการนี้
ที่ประชุมคณะรัฐมนตรีมีมติรับทราบและนำประกาศสำนักนายกรัฐมนตรีเผยแพร่ในเว็บไซต์ราชกิจจานุเบกษา
ต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/73228