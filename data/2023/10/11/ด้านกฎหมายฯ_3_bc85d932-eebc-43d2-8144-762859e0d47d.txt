รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ร่วมแสดงความยินดีในพิธีวันคล้ายวันสถาปนากรมราชทัณฑ์ ครบรอบ ๑๐๘ ปี


วันพุธที่ 11 ตุลาคม 2566
11/10/2566
พิมพ์
รัฐมนตรีว่าการกระทรวงยุติธรรม ร่วมแสดงความยินดีในพิธีวันคล้ายวันสถาปนากรมราชทัณฑ์ ครบรอบ ๑๐๘ ปี
รัฐมนตรีว่าการกระทรวงยุติธรรม ร่วมแสดงความยินดีในพิธีวันคล้ายวันสถาปนากรมราชทัณฑ์ ครบรอบ ๑๐๘ ปี
ในวันพุธที่ ๑๑ ตุลาคม ๒๕๖๖ เวลา ๐๗.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในงานวันสถาปนากรมราชทัณฑ์ ประจำปี พ.ศ. ๒๕๖๖ ครบรอบ ๑๐๘ ปี โดยมี นางพงษ์สวาท นีละโยธิน ปลัดกระทรวงยุติธรรม นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม นายยู่สิน จินตภากร ผู้ช่วยรัฐมนตรีประจำกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม รักษาราชการแทนอธิบดีกรมราชทัณฑ์ คณะที่ปรึกษารัฐมนตรีว่าการกระทรวงยุติธรรม คณะผู้บริหารกรมราชทัณฑ์ และเจ้าหน้าที่ที่เกี่ยวข้อง เข้าร่วมฯ ณ อาคารกรมราชทัณฑ์ จังหวัดนนทบุรี
จากนั้น เวลา ๑๐.๐๐ น. รัฐมนตรีว่าการกระทรวงยุติธรรม เป็นประธานในพิธีถวายราชสักการะและถวายเป็นพระราชกุศล เนื่องใน “วันนวมินทรมหาราช” เพื่อน้อมรำลึกถึงพระมหากรุณาธิคุณอย่างหาที่สุดมิได้ในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
ในโอกาสนี้ ปลัดกระทรวงยุติธรรม เป็นประธานในพิธีมอบรางวัล/เข็มเชิดชูเกียรติให้กับข้าราชการ เรือนจำ และทัณฑสถาน ที่ได้รับการเชิดชูเกียรติจากการประกวดโครงการสำคัญของสำนัก/กองต่าง ๆ ในปีงบประมาณ พ.ศ. ๒๕๖๖ จำนวน ๓๗ รางวัล

ที่มา : https://www.thaigov.go.th/news/contents/details/73239