รัฐบาลไทย-ข่าวทำเนียบรัฐบาล-โฆษกรัฐบาล ยินดีกับผลงานนักกีฬาเอเชียนพาราเกมส์ไทย ชื่นชมความสามารถนักกีฬาทุกคน


วันเสาร์ที่ 28 ตุลาคม 2566
28/10/2566
พิมพ์
โฆษกรัฐบาล ยินดีกับผลงานนักกีฬาเอเชียนพาราเกมส์ไทย ชื่นชมความสามารถนักกีฬาทุกคน
โฆษกรัฐบาล ยินดีกับผลงานนักกีฬาเอเชียนพาราเกมส์ไทย ชื่นชมความสามารถนักกีฬาทุกคน
วันนี้ (28 ตุลาคม 2566) นายชัย วัชรงค์ โฆษกประจำสำนักนายกรัฐมนตรีเปิดเผยว่า การแข่งขันเอเชียนพาราเกมส์ ครั้งที่ 4 ที่เมืองหางโจว ประเทศจีน เสร็จสิ้นลงแล้ว โดยนักกีฬาไทยได้รับเหรียญมากที่สุดเป็นอันดับ 7 ของการแข่งขัน ทำผลงานดีขึ้นกว่าปีที่แล้วด้วยจำนวนเหรียญที่มากขึ้น
โฆษกประจำสำนักนายกรัฐมนตรีเปิดเผยว่านักกีฬาไทยทำผลงานได้ดีกว่าปีที่แล้วโดยได้เป็นอันดับ 7 ของชาติที่ได้เหรียญกีฬามากที่สุด โดยในปีนี้ได้รับถึง 27 เหรียญทอง 26 เหรียญเงิน 55 เหรียญทองแดง
“นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ชื่นชมความสามารถของนักกีฬาทุกคน การเอาชนะอุปสรรคเพื่อเป็นตัวแทนของประเทศไม่ใช่เรื่องง่าย ซึ่งภูมิใจแทน ตัวแทนนักกีฬาประเทศไทยทุกคน ขอเป็นตัวแทนคนไทย ขอบคุณ นักกีฬาและทีมงาน ในความสำเร็จครั้งนี้ เชื่อมั่นว่านักกีฬาทุกคนได้รับประสบการณ์กลับมาเพื่อจะพัฒนาวงการกีฬาไทยต่อไป” นายชัย กล่าว

ที่มา : https://www.thaigov.go.th/news/contents/details/73886