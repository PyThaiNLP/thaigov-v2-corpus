รัฐบาลไทย-ข่าวทำเนียบรัฐบาล-แจ้ง! แรงงานไทยจากอิสราเอล ยื่นแบบ “ขอรับเงินค่าใช้จ่ายในการเดินทางกลับประเทศ” ได้ทันที


วันอังคารที่ 31 ตุลาคม 2566
แจ้ง! แรงงานไทยจากอิสราเอล ยื่นแบบ “ขอรับเงินค่าใช้จ่ายในการเดินทางกลับประเทศ” ได้ทันที
.....
แจ้งประชาสัมพันธ์ไปยัง “แรงงานไทยจากประเทศอิสราเอล” ที่ประสงค์เดินทางกลับไทย/กลับไทยแล้ว สามารถยื่นแบบคำขอรับเงินค่าใช้จ่ายในการเดินทางกลับประเทศ จากเหตุการณ์ไม่สงบในประเทศอิสราเอล ได้ที่
.
ศูนย์ช่วยเหลือแรงงานและติดตามสถานการณ์ความไม่สงบในประเทศอิสราเอล กระทรวงแรงงาน (ถ.มิตรไมตรี เขตดินแดง กรุงเทพ และสำนักงานแรงงานจังหวัดทุกจังหวัด) และสามารถติดตามการยื่นคำขอได้ที่ : Hotline call center กรมการกงสุล 02 572 8442
.
สำหรับ เอกสาร/หลักฐาน ที่ต้องเตรียม:
• บอร์ดดิ้งพาส หรือ ตั๋วเครื่องบิน/ใบเสร็จรับเงิน หรือ เอกสารการจ่ายเงิน
• สำเนาบัตรประชาชน
• สำเนาหนังสือเดินทาง/เอกสารเดินทาง
• สำเนาสมุดบัญชีธนาคารผู้รับบริการ
• อื่น ๆ (ถ้ามี)
.
ทั้งนี้ รายงานการยื่นคำร้องขอรับสิทธิประโยชน์กองทุน เพื่อช่วยเหลือคนหางานไปทำงานในต่างประเทศ (ข้อมูล ณ วันที่ 30 ต.ค.66) พบว่า ดำเนินการวินิจฉัยสั่งจ่ายไปแล้ว 865 คน รวมเป็นเงินทั้งสิ้น 13,090,000 บาท
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73998