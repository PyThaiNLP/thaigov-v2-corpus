รัฐบาลไทย-ข่าวทำเนียบรัฐบาล-​“รัดเกล้า” เผย ครม.เห็นชอบให้ “น้ำตาลทราย” เป็นสินค้าควบคุมปี 2566 พร้อมมอบหมายให้ ก.อุตสาหกรรม ช่วยเหลือเกษตรกรชาวไรอ้อยอย่างเหมาะสมและเป็นธรรม


วันอังคารที่ 31 ตุลาคม 2566
31/10/2566
พิมพ์
​“รัดเกล้า” เผย ครม.เห็นชอบให้ “น้ำตาลทราย” เป็นสินค้าควบคุมปี 2566 พร้อมมอบหมายให้ ก.อุตสาหกรรม ช่วยเหลือเกษตรกรชาวไรอ้อยอย่างเหมาะสมและเป็นธรรม
​“รัดเกล้า” เผย ครม.เห็นชอบให้ “น้ำตาลทราย” เป็นสินค้าควบคุมปี 2566 พร้อมมอบหมายให้ ก.อุตสาหกรรม ช่วยเหลือเกษตรกรชาวไรอ้อยอย่างเหมาะสมและเป็นธรรม
วันนี้ 31 ตุลาคม 2566 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า คณะรัฐมนตรีมีมติเห็นชอบให้ น้ำตาลทราย เป็นสินค้าควบคุมปี 2566 และมอบหมายให้กระทรวงอุตสาหกรรมกำหนดมาตรการช่วยเหลือเกษตรกรชาวไร่อ้อยให้ได้รับผลตอบแทนอย่างเหมาะสมและเป็นธรรม สอดคล้องกับต้นทุนการผลิตอ้อยในแต่ละช่วงเวลา โดยไม่ส่งผลกระทบต่อผู้บริโภคตามที่กระทรวงพาณิชย์เสนอ
นางรัดเกล้า กล่าวว่า ในส่วนของการช่วยเหลือเกษตรกรชาวไรอ้อย รัฐมนตรีว่าการกระทรวงอุตสาหกรรม​รับไปศึกษาดูผลกระทบที่จะเกิดกับเกษตรกรชาวไร่อ้อย​ ควบคู่กับติดตามค่าชดเชยต่างๆ​ ที่เกษตรกรควรจะได้รับ  พร้อมนำมาตรการการช่วยเหลือมาเสนอเข้าที่ประชุม ครม. ภายใน 2 สัปดาห์นี้
“ครม. เห็นควรให้น้ำตาลทราย เป็นสินค้าควบคุม เนื่องจากราคาน้ำตาลทรายในตลาดโลกปรับสูงขึ้นจากสภาวะภัยแล้ง ความต้องการใช้ที่เพิ่มขึ้น ประกอบกับราคาจำหน่ายในประเทศต่ำกว่าราคาน้ำตาลทรายในตลาดโลก  ซึ่งเป็นแรงจูงใจให้มีการส่งออกเพิ่มมากขึ้น กระทบต่อปริมาณน้ำตาลทรายและราคาในประเทศ ส่งผลให้ผู้บริโภคและอุตสาหกรรมต่อเนื่องได้รับผลกระทบ” นางรัดเกล้า กล่าว

ที่มา : https://www.thaigov.go.th/news/contents/details/74023