รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เข้าร่วมการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ ๓/๒๕๖๖


วันอังคารที่ 31 ตุลาคม 2566
31/10/2566
พิมพ์
รัฐมนตรีว่าการกระทรวงยุติธรรม เข้าร่วมการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ ๓/๒๕๖๖
รัฐมนตรีว่าการกระทรวงยุติธรรม เข้าร่วมการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ ๓/๒๕๖๖
ในวันอังคารที่ ๓๑ ตุลาคม ๒๕๖๖ เวลา ๑๓.๓๐ น. นายเศรษฐา ทวีสิน นายกรัฐมนตรี เป็นประธานการประชุมคณะกรรมการป้องกันและปราบปรามยาเสพติด (คณะกรรมการ ป.ป.ส.) ครั้งที่ ๓/๒๕๖๖ โดยมีนายสมศักดิ์ เทพสุทิน รองนายกรัฐมนตรี พ.ต.อ.ทวี สอดส่อง รัฐมนตรีว่าการกระทรวงยุติธรรม พร้อมด้วย นางพงษ์สวาท นีละโยธิน ปลัดกระทรวงยุติธรรม พล.ต.ท.ภาณุรัตน์ หลักบุญ รักษาราชการแทนเลขาธิการ ป.ป.ส. นายธนากร คัยนันท์ รองเลขาธิการ ป.ป.ส. นายมานะ ศิริพิทยาวัฒน์ รองเลขาธิการ ป.ป.ส. นายปิยะศิริ วัฒนวรางกูร รองเลขาธิการ ป.ป.ส. ผู้บริหารและผู้แทนหน่วยงานราชการที่เกี่ยวข้อง เข้าร่วมฯ ณ ห้องประชุมตึกภักดีบดินทร์ ทำเนียบรัฐบาล
โดยที่ประชุมได้รับทราบความคืบหน้าการดำเนินงานตามข้อสั่งการของนายกรัฐมนตรี เมื่อวันที่ ๑๗ กันยายน ๒๕๖๖ (สำนักงาน ป.ป.ส.) รายงานของผู้สอบบัญชีและรายงานการเงินกองทุนป้องกัน ปราบปราม และแก้ไขปัญหายาเสพติด (สำนักงาน ป.ป.ส.) และรายงานผลการทำลายยาเสพติดของกลางของสำนักงานคณะกรรมการอาหารและยา ครั้งที่ ๕๖ (กระทรวงสาธารณสุข)
นอกจากนี้ที่ประชุมฯ ได้ร่วมกันพิจารณา
๑. (ร่าง) แผนปฏิบัติการภายใต้นโยบายและแผนระดับชาติว่าด้วยการป้องกัน ปราบปราม และแก้ไขปัญหายาเสพติด พ.ศ. ๒๕๖๗ และปฏิบัติการลดความรุนแรงของปัญหายาเสพติด ในระยะเวลา ๑ ปี ตามนโยบายเร่งด่วนของรัฐบาล (สำนักงาน ป.ป.ส.)
๒. กำหนดพื้นที่เร่งด่วน ตามมาตรา ๕ (๑๐) ของประมวลกฎหมายยาเสพติด (สำนักงาน ป.ป.ส.)
๓. การลดผู้เสพ/ผู้ติดยาเสพติด และผู้ป่วยจิตเวชจากยาเสพติด
๓.๑ การบำบัดผู้เสพ/ผู้ติดยาเสพติด และการลดผลกระทบจากผู้ป่วยจิตเวช (กระทรวงสาธารณสุข)
๓.๒ การขยายผลหัวโทนโมเดล ต้นแบบการแก้ปัญหาผู้ป่วยจิตเวชในชุมชนก่อเหตุรุนแรง (สำนักงานตำรวจแห่งชาติ)
๔. (ร่าง) ประกาศกระทรวงสาธารณสุขว่าด้วยการระบุชื่อยาเสพติดให้โทษ ตามประมวลกฎหมายยาเสพติด จำนวน ๒ ฉบับ (กระทรวงสาธารณสุข)

ที่มา : https://www.thaigov.go.th/news/contents/details/74005