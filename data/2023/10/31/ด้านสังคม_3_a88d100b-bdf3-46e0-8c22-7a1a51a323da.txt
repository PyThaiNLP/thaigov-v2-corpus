รัฐบาลไทย-ข่าวทำเนียบรัฐบาล-รมว.ดีอี เปิดประชุมสร้างความเข้าใจ พ.ร.ฎ. แพลตฟอร์มดิจิทัลที่ต้องแจ้งให้ทราบ พ.ศ. 2565


วันอังคารที่ 31 ตุลาคม 2566
รมว.ดีอี เปิดประชุมสร้างความเข้าใจ พ.ร.ฎ. แพลตฟอร์มดิจิทัลที่ต้องแจ้งให้ทราบ พ.ศ. 2565
รมว.ดีอี เปิดประชุมสร้างความเข้าใจ พ.ร.ฎ. แพลตฟอร์มดิจิทัลที่ต้องแจ้งให้ทราบ พ.ศ. 2565
วานนี้ (30 ตุลาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) เป็นประธานเปิดการประชุมเพื่อสร้างความเข้าใจเกี่ยวกับพระราชกฤษฎีกาการการประกอบธุรกิจบริการแพลตฟอร์มดิจิทัลที่ต้องแจ้งให้ทราบ พ.ศ. 2565 เพื่อให้ท่านผู้เข้าร่วมประชุมมีความเข้าใจเกี่ยวกับพระราชกฤษฎีกาฯ อันจะส่งผลต่อการนำไปผลักดันความร่วมมือในเวทีระหว่างประเทศในการสร้างความเข้าใจกับเอกชนหรือผู้ประกอบธุรกิจบริการแพลตฟอร์มดิจิทัลที่ให้บริการจากประเทศต่าง ๆ โดยมีศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม นายชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ และผู้ที่เกี่ยวข้องเข้าร่วมประชุม ทั้งในรูปแบบ online และ onsite ณ ห้องประชุม MDES 1 กระทรวงดิจิทัลเพื่อเศรษฐกิจและสังคม

ที่มา : https://www.thaigov.go.th/news/contents/details/73984