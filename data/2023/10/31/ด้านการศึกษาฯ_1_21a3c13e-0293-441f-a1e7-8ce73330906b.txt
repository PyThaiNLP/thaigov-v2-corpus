รัฐบาลไทย-ข่าวทำเนียบรัฐบาล-“ศุภมาส” รมว. กระทรวง อว. ร่วมเปิด "Hall of INTANIA" หอประชุมใหม่วิศวะ จุฬาฯ ตอบโจทย์การเรียนรู้และทำกิจกรรมรูปแบบใหม่รองรับยุค Metaverse


วันอังคารที่ 31 ตุลาคม 2566
“ศุภมาส” รมว. กระทรวง อว. ร่วมเปิด "Hall of INTANIA" หอประชุมใหม่วิศวะ จุฬาฯ ตอบโจทย์การเรียนรู้และทำกิจกรรมรูปแบบใหม่รองรับยุค Metaverse
“ศุภมาส” รมว. กระทรวง อว. ร่วมเปิด "Hall of INTANIA" หอประชุมใหม่วิศวะ จุฬาฯ ตอบโจทย์การเรียนรู้และทำกิจกรรมรูปแบบใหม่รองรับยุค Metaverse
เมื่อวันที่ 30 ตุลาคม 2566 นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) เข้าร่วมในพิธีเปิด Hall of INTANIA หอประชุมคณะวิศวกรรมศาสตร์ จุฬาลงกรณ์มหาวิทยาลัย โดยมี ศ.ดร.สุพจน์ เตชวรสินสกุล คณบดีคณะวิศวกรรมศาสตร์ ให้การต้อนรับ ซึ่งหอประชุมคณะวิศวกรรมศาสตร์ จุฬาลงกรณ์มหาวิทยาลัย เป็นหอประชุมขนาดใหญ่ ได้ทำการปรับปรุงใหม่ในรอบ 57 ปี เพื่อให้เหมาะแก่การใช้งานทั้งด้านการเรียนการสอน การทำกิจกรรมต่างๆ รวมถึงรองรับยุค Metaverse ด้วยแนวคิด Internet of Things ณ อาคารวิศวกรรมศาสตร์ 3 ชั้น 1
นางสาวศุภมาส กล่าวว่า รู้สึกยินดีเป็นอย่างยิ่งที่ได้มาร่วมพิธีเปิดหอประชุมคณะวิศวกรรมศาสตร์ จุฬาลงกรณ์มหาวิทยาลัย ซึ่งได้มีการปิดปรับปรุงครั้งใหญ่และกลับมาเปิดใช้อีกครั้งอย่างเป็นทางการในวันนี้้ โมเดลการดำเนินโครงการในลักษณะนี้เราจะพบเห็นได้ทั่วไปในมหาวิทยาลัยชั้นนำระดับโลกที่กลุ่มศิษย์เก่าจะตั้งกองทุน ลงขันกันเพื่อสนับสนุนกิจการของคณะและมหาวิทยาลัยที่เขาสำเร็จการศึกษา เพื่อตอบแทนและส่งต่อโอกาสให้กับคนรุ่นต่อ ไป ดิฉันอยากจะเห็นมหาวิทยาลัยไทยมีแพลตฟอร์มกิจกรรมดีดีเช่นนี้ และนี่จะเป็นต้นแบบให้กับคณะและมหาวิทยาลัยอื่นๆ ต่อไป

ที่มา : https://www.thaigov.go.th/news/contents/details/73975