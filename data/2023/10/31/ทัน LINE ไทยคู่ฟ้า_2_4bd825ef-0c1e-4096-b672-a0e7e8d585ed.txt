รัฐบาลไทย-ข่าวทำเนียบรัฐบาล-นายกฯ มอบ รมว. กต. บินด่วนวันนี้ เยือน ‘กาตาร์ - อียิปต์’ หารือช่วยเหลือตัวประกันไทยในอิสราเอล


วันอังคารที่ 31 ตุลาคม 2566
นายกฯ มอบ รมว. กต. บินด่วนวันนี้ เยือน ‘กาตาร์ - อียิปต์’ หารือช่วยเหลือตัวประกันไทยในอิสราเอล
.....
นายเศรษฐา ทวีสิน นายกรัฐมนตรี และรมว.กค. มอบหมายภารกิจเร่งด่วนให้ นายปานปรีย์ พหิทธานุกร รองนายกรัฐมนตรี และ รมว.กต. เดินทางเยือนรัฐกาตาร์และสาธารณรัฐอาหรับอียิปต์ ระหว่างวันที่ 31 ต.ค. – 2 พ.ย. 66 เพื่อพบกับผู้นำรัฐบาลและรัฐมนตรีว่าการกระทรวงการต่างประเทศของทั้งสองประเทศ และหารือเกี่ยวกับการให้ความช่วยเหลือคนไทยที่ถูกจับเป็นตัวประกันจากสถานการณ์สู้รบในอิสราเอล และแลกเปลี่ยนมุมมองเกี่ยวกับสถานการณ์และพัฒนาการในภูมิภาค หารือถึงการส่งเสริมความสัมพันธ์ทวิภาคี รวมถึงประเด็นอื่น ๆ ที่อยู่ในความสนใจร่วมกัน
.
ความตั้งใจของไทยคือ ต้องการให้ปล่อยตัวประกันโดยเร็วที่สุด ซึ่งขณะนี้ยังไม่ทราบว่าตัวประกันทั้งหมดอยู่ที่บริเวณไหน อยู่ในประเทศใด และอยู่ในหรือนอกฉนวนกาซาหรือไม่ ซึ่งรัฐบาลได้เปิดการเจรจาทุกช่องทางที่มีอยู่ที่จะสามารถประสานกับกลุ่มฮามาสเพื่อขอให้ปล่อยตัวประกันโดยเร็วที่สุด
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73997