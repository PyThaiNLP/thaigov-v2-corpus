รัฐบาลไทย-ข่าวทำเนียบรัฐบาล-รัฐบาลเดินหน้านโยบายเงินดิจิทัล พร้อมรับข้อเสนอแนะมาปรับปรุง


วันอังคารที่ 31 ตุลาคม 2566
31/10/2566
พิมพ์
รัฐบาลเดินหน้านโยบายเงินดิจิทัล พร้อมรับข้อเสนอแนะมาปรับปรุง
วันพุธที่ 11 ตุลาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลรับทราบผลสำรวจของมหาวิทยาลัยหอการค้าไทย ถึงทัศนะต่อนโยบายเงินดิจิทัล 10,000 บาท
โดยกลุ่มตัวอย่างคือประชากร 1,280 คนจากทั่วประเทศ พบว่าร้อยละ 76.4 จะใช้เงินดิจิทัล
ในจำนวนนี้ร้อยละ 24.5 จะใช้เพื่อซื้อสินค้าในครัวเรือน ร้อยละ 21 จะใช้เพื่อซื้ออาหาร ประชากรร้อยละ
83.9 เชื่อว่าเงินดิจิทัลจะช่วยกระตุ้นเศรษฐกิจในพื้นที่ได้ในระดับปานกลางถึงมาก ทั้งนี้
รัฐบาลมุ่งมั่นที่จะดำเนินนโยบาย Digital Wallet เพื่อกระตุ้นให้เศรษฐกิจขยายตัวถึงร้อยละ 5 ในปีหน้า
จนเกิดการจ้างงานและการลงทุนตามมา โดยจะดำเนินการภายใต้กรอบวินัยการเงินการคลังอย่างเคร่งครัด
และจะนำข้อคิดเห็นจากภาคส่วนต่าง ๆ มาพิจารณาปรับปรุงแนวทางในการดำเนินนโยบายให้เหมาะสมและมีประสิทธิภาพ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/73970