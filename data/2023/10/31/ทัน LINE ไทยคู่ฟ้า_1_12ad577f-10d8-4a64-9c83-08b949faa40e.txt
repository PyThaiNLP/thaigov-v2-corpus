รัฐบาลไทย-ข่าวทำเนียบรัฐบาล-ข้าวเหนียวมะม่วง ขนมหวานเลื่องชื่อของไทย คว้าอันดับ 4 พุดดิ้งที่ดีที่สุดในโลก


วันอังคารที่ 31 ตุลาคม 2566
ข้าวเหนียวมะม่วง ขนมหวานเลื่องชื่อของไทย คว้าอันดับ 4 พุดดิ้งที่ดีที่สุดในโลก
.....
อีกหนึ่ง Soft Power ของไทย ด้านอาหาร (Food) ที่สร้างชื่อเสียงและเป็นที่นิยมอย่างมากในหมู่นักท่องเที่ยวต่างชาติ เมื่อมีโอกาสได้มาเมืองไทย นอกจากเมนูผัดไทย ต้มยำกุ้ง แกงมัสมั่นแล้ว ของหวานขึ้นชื่ออย่าง “ข้าวเหนียวมะม่วง” ก็เป็นอีกหนึ่งสิ่งที่ต้องลิ้มลองให้ได้
.
ล่าสุด TasteAtlas เว็บไซต์อาหารชื่อดัง ที่รวบรวมร้านอาหาร สูตรอาหาร เมนูและรีวิวจากนักวิจารณ์ทั่วโลก ได้จัดอันดับ 10 Best Rated PUDDINGS in the World 10 พุดดิ้งที่ดีที่สุดในโลก ผลปรากฏว่าเมนู “ข้าวเหนียวมะม่วง” ของไทยติดอันดับเข้ามาในลิสต์นี้ด้วย โดยคว้าอันดับ 4 ไปครอง พร้อมอธิบายถึงเมนูของหวานแสนอร่อยนี้ว่าเป็น “พุดดิ้งข้าวแบบไทยโบราณ นิยมกินปิดท้ายมื้ออาหาร ทำจากข้าวเหนียวที่นึ่งก่อนแล้วจึงราดด้วยกะทิที่ปรุงรสหวาน เสิร์ฟคู่กับมะม่วงสุก เป็นของหวานที่ได้รับความนิยมและสามารถพบได้ในร้านอาหารแทบทุกแห่งในเมืองไทย”
.
สำหรับ 10 Best Rated PUDDINGS in the World พุดดิ้งที่ดีที่สุดในโลก 10 อันดับ มีดังนี้
1.Sholeh zard อิหร่าน
2.Fırın sütlaç ตุรกี
3.Tembleque เปอร์โตริโก
4.Khao niao mamuang ไทย
5.Kazandibi ตุรกี
6.Curau บราซิล
7.Phirni อินเดีย
8.Panna cotta อิตาลี
9.Tavuk göğsü ตุรกี
10.Kheer อินเดีย
.
ข้อมูลอ้างอิง https://www.tasteatlas.com/best-rated-puddings-in-the...
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73996