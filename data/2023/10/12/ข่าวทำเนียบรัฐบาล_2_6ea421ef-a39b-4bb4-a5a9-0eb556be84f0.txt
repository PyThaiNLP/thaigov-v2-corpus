รัฐบาลไทย-ข่าวทำเนียบรัฐบาล-​“นฤมล” ผู้แทนการค้าไทย เผย  ผู้แทนหลักของ SPIC ประจำภูมิภาคอาเซียน แสดงความประสงค์ลงทุนอุตสาหกรรมพลังงานสะอาดในประเทศไทย พร้อมสนับสนุนการพัฒนาฝีมือแรงงานไทย


วันพฤหัสบดีที่ 12 ตุลาคม 2566
12/10/2566
พิมพ์
​“นฤมล” ผู้แทนการค้าไทย เผย  ผู้แทนหลักของ SPIC ประจำภูมิภาคอาเซียน แสดงความประสงค์ลงทุนอุตสาหกรรมพลังงานสะอาดในประเทศไทย พร้อมสนับสนุนการพัฒนาฝีมือแรงงานไทย
​“นฤมล” ผู้แทนการค้าไทย เผย  ผู้แทนหลักของ SPIC ประจำภูมิภาคอาเซียน แสดงความประสงค์ลงทุนอุตสาหกรรมพลังงานสะอาดในประเทศไทย พร้อมสนับสนุนการพัฒนาฝีมือแรงงานไทย
วันนี้ (12 ตุลาคม 2566) ณ ห้องรับรอง 1 ตึกบัญชาการ 1 ทำเนียบรัฐบาล นาย Xu Song ผู้แทนหลักของ SPIC ประจำภูมิภาคอาเซียนเข้าเยี่ยมคารวะ ศาสตราจารย์ นฤมล ภิญโญสินวัฒน์ ผู้แทนการค้าไทย เพื่อแสดงความยินดีในโอกาสได้รับการแต่งตั้ง และหารือความร่วมมือด้านพลังงานสะอาด
นาย Xu Song ผู้แทนหลักของ SPIC ประจำภูมิภาคอาเซียน กล่าว ชื่นชมรัฐบาลไทย ที่เป็นผู้นำด้านพลังงานทางเลือกในอาเซียน และเห็นว่าไทยมีศักยภาพในด้านดังกล่าว พร้อมทั้งกล่าว ชื่นชมประเทศไทยที่สามารถขับเคลื่อนโครงการด้านการพัฒนาอย่างยั่งยืน ได้ประสบความสำเร็จเป็นรูปธรรม ภายใต้สถานการณ์การแพร่ระบาดของโควิด-19 โดยผู้แทนหลักของ SPIC ประจำภูมิภาคอาเซียน แสดงความประสงค์ว่า บริษัทฯ มีความพร้อมด้านเงินลงทุน สนใจต้องการที่จะมาลงทุนอุตสาหกรรมพลังงานสะอาดในประเทศไทย และพร้อมที่สนับสนุนการพัฒนาทรัพยากรมนุษย์ โดยเฉพาะแรงงานที่มีฝีมือ ในสาขาเกี่ยวกับพลังงานทางเลือก และพลังงานสะอาด รวมทั้ง ต้องการแลกเปลี่ยนองค์ความรู้ด้านพลังงานสะอาด ซึ่งบริษัทฯ มีความเชี่ยวชาญในด้านนี้ให้กับประเทศไทย
ทางด้าน ศาสตราจารย์ นฤมล ภิญโญสินวัฒน์ ผู้แทนการค้า ได้กล่าวขอบคุณ ที่เห็นศักยภาพของประเทศไทยเชิญชวนให้บริษัทฯ มาเป็นหุ้นส่วนด้านการพัฒนาของประเทศ โดยเฉพาะเรื่องการพัฒนาในมิติต่าง ๆ ที่สอดคล้องกับเป้าหมายการพัฒนาอย่างยั่งยืนของสหประชาชาติ ซึ่งเป็นนโยบายรัฐบาลให้ความสำคัญ และเชิญชวนบริษัทฯ มาลงทุนในประเทศไทย พร้อมกับขอให้ทางบริษัท ฯ สนับสนุนการพัฒนาทรัพยากรบุคคล การพัฒนาศักยภาพแรงงาน และการแลกเปลี่ยนองค์ความรู้เพื่อพัฒนาทรัพย์สินทางปัญญาด้านพลังงานทางเลือกร่วมกัน ทั้งนี้ ในฐานะผู้แทนการค้าพร้อมสนับสนุน ให้คำปรึกษา รวมทั้งพร้อมให้ความช่วยเหลือ หากติดขัดปัญหาในด้านไหน

ที่มา : https://www.thaigov.go.th/news/contents/details/73297