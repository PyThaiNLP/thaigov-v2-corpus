รัฐบาลไทย-ข่าวทำเนียบรัฐบาล-กรมทางหลวงชนบท จัดเจ้าหน้าที่พร้อมเครื่องมือเครื่องจักรทำความสะอาดถนนหลังได้รับผลกระทบ จากพายุฝนในพื้นที่จังหวัดขอนแก่น 


วันพฤหัสบดีที่ 12 ตุลาคม 2566
กรมทางหลวงชนบท จัดเจ้าหน้าที่พร้อมเครื่องมือเครื่องจักรทำความสะอาดถนนหลังได้รับผลกระทบ จากพายุฝนในพื้นที่จังหวัดขอนแก่น
เพื่อให้ประชาชนสัญจรผ่านได้อย่างสะดวกปลอดภัย
กรมทางหลวงชนบท (ทช.) กระทรวงคมนาคม โดยแขวงทางหลวงชนบทขอนแก่น จัดเจ้าหน้าที่พร้อมเครื่องมือเครื่องจักร ลงพื้นที่ทำความสะอาดผิวจราจรหลังได้รับผลกระทบจากพายุฝน ทำให้มีดินสไลด์ บริเวณถนนทางหลวงชนบทสาย ขก.2063 แยก ทล. 12 - บ้านท่าเรือ อำเภอบ้านฝาง หนองเรือ และอุบลรัตน์ จังหวัดขอนแก่น เพื่อให้ประชาชนใช้เส้นทางสัญจรไป - มาได้อย่างสะดวกปลอดภัย นอกจากนี้ ทช. ได้ติดตามสถานการณ์อุทกภัยอย่างต่อเนื่อง รวมทั้งได้เตรียมความพร้อมด้านบุคลากร เครื่องมือเครื่องจักร ป้ายเตือน ป้ายแนะนำเส้นทางเลี่ยง พร้อมจัดเจ้าหน้าที่ลาดตระเวนติดตามสถานการณ์อุทกภัยอย่างใกล้ชิด เพื่อเข้าช่วยเหลือประชาชนได้ภายใน 24 ชั่วโมง ขอให้ประชาชนระมัดระวังในการใช้รถใช้ถนนเป็นพิเศษ และโปรดสังเกตป้ายจราจร ป้ายบอกทางเพื่อความปลอดภัยในการเดินทาง ทั้งนี้ หากเกิดเหตุอุทกภัยบนถนนทางหลวงชนบท สามารถแจ้งเหตุอุทกภัยได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/73286