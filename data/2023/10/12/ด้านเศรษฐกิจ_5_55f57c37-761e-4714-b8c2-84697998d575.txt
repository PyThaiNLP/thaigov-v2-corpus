รัฐบาลไทย-ข่าวทำเนียบรัฐบาล-ผู้ช่วยปลัดเกษตรฯ เป็นประธานการประชุมคณะกรรมการบริหารโครงการฝึกงานผู้นำเยาวชนเกษตรไทยในประเทศญี่ปุ่น ครั้งที่ 1/2567


วันพฤหัสบดีที่ 12 ตุลาคม 2566
ผู้ช่วยปลัดเกษตรฯ เป็นประธานการประชุมคณะกรรมการบริหารโครงการฝึกงานผู้นำเยาวชนเกษตรไทยในประเทศญี่ปุ่น ครั้งที่ 1/2567
ผู้ช่วยปลัดเกษตรฯ เป็นประธานการประชุมคณะกรรมการบริหารโครงการฝึกงานผู้นำเยาวชนเกษตรไทยในประเทศญี่ปุ่น ครั้งที่ 1/2567
นางสาวนฤมล สงวนวงศ์ (ผู้ช่วยปลัดกระทรวงเกษตรและสหกรณ์) ได้รับมอบหมายจากนายเศรษฐเกียรติ กระจ่างวงษ์ (รองปลัดกระทรวงเกษตรและสหกรณ์) เป็นประธานการประชุมคณะกรรมการบริหารโครงการฝึกงานผู้นำเยาวชนเกษตรไทยในประเทศญี่ปุ่น ครั้งที่ 1/2567 ณ ห้องประชุม 135 กระทรวงเกษตรและสหกรณ์ พร้อมด้วยสำนักการเกษตรต่างประเทศ สำนักงานที่ปรึกษาการเกษตรต่างประเทศ ประจำกรุงโตเกียว กรมการข้าว กรมปศุสัตว์ กรมส่งเสริมการเกษตร กรมส่งเสริมสหกรณ์ กรมชลประทาน สำนักงานการปฏิรูปที่ดินเพื่อเกษตรกรรม และสถาบันวิจัยและพัฒนาพื้นที่สูง (องค์การมหาชน)  และเจ้าหน้าที่ที่เกี่ยวข้องเข้าร่วม เพื่อหารือถึงแนวทางการพัฒนา การเตรียมความพร้อม และแนวทางการดำเนินงานโครงการฯ ฝึกงานผู้นำเยาวชนเกษตรไทยในประเทศญี่ปุ่น ประจำปี 2567 รวมทั้งการจัดกิจกรรมเสริมสร้างการจับคู่ธุรกิจ (Business matching) และการสร้างเครือข่ายระหว่างเยาวชนเกษตรไทยทุกรุ่น กับบริษัทญี่ปุ่นที่ดำเนินธุรกิจด้านอาหารและเครื่องจักรกลการเกษตรในประเทศไทย

ที่มา : https://www.thaigov.go.th/news/contents/details/73279