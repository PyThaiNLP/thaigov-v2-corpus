รัฐบาลไทย-ข่าวทำเนียบรัฐบาล-นายกฯ ยินดี “บิว” ภูริพล บุญสอน ติดอันดับ 1 ของโลก จากสหพันธ์สมาคมกรีฑานานาชาติ เปิดสถิติ 5 อันดับโลก วิ่ง 100 เมตรชาย ในรุ่นไม่เกิน 18 ปี


วันพฤหัสบดีที่ 12 ตุลาคม 2566
12/10/2566
พิมพ์
นายกฯ ยินดี “บิว” ภูริพล บุญสอน ติดอันดับ 1 ของโลก จากสหพันธ์สมาคมกรีฑานานาชาติ เปิดสถิติ 5 อันดับโลก วิ่ง 100 เมตรชาย ในรุ่นไม่เกิน 18 ปี
นายกฯ ยินดี “บิว” ภูริพล บุญสอน ติดอันดับ 1 ของโลก จากสหพันธ์สมาคมกรีฑานานาชาติ เปิดสถิติ 5 อันดับโลก วิ่ง 100 เมตรชาย ในรุ่นไม่เกิน 18 ปี
วันนี้ (12 ตุลาคม 2566) นายสัตวแพทย์ชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง แสดงความยินดีกับนายภูริพล บุญสอน หรือ บิว นักกีฬาทีมชาติไทย วัย 17 ปี ได้รับการประกาศผ่าน เว็บไซต์ทางการของสหพันธ์สมาคมกรีฑานานาชาติ หรือ World Athletics (www.worldathletics.org) ประกาศอันดับโลก นักกรีฑาวิ่ง 100 เมตรชาย รุ่นอายุไม่เกิน 18 ปี ใ
โฆษกประจำสำนักนายกรัฐมนตรี กล่าวว่า นายภูริพล บุญสอน หรือ บิว นักกีฬาทีมชาติไทย เจ้าของสถิติประเทศไทย 2 รายการ ทั้ง รายการวิ่ง 100 เมตรชาย ที่ทำสถิติไปได้ 10.06 วินาที และรายการวิ่ง 200 เมตร ในสถิติ 20.19 วินาที หลังเพิ่งได้รับเหรียญเงินจากการแข่งขันวิ่ง 100 เมตรชาย ในการแข่งขันเอเชียนเกมส์ ครั้งที่ 19 ที่เมืองหางโจว สาธารณรัฐประชาชนจีน โดยล่าสุดทางสหพันธ์สมาคมกรีฑานานาชาติ หรือ World Athletics ประกาศผ่าน www.worldathletics.org ซึ่งเป็นเว็บไซต์อย่างเป็นทางการของกรีฑาโลก ได้อัปเดตอันดับโลกล่าสุดในการวิ่ง 100 เมตร ชาย รุ่นอายุไม่เกิน 18 ปี หลังสิ้นสุดเดือนกันยายนที่ผ่านมา ปรากฏว่า บิว ภูริพลฯ อยู่อันดับ 1 ของโลก ร่วมกับ คริสเตียน มิลเลอร์ นักกรีฑาจากสหรัฐอเมริกาวัย 17 ปีเช่นกัน ด้วยสถิติ 10.06 วินาที
สำหรับอันดับโลก 5 อันดับแรก ในการวิ่ง 100 เมตร ชาย อายุไม่เกิน 18 ปี ตั้งแต่เริ่มมีการจัดอันดับจนถึงสิ้นสุดเดือนกันยายน 2023 มีดังนี้
1. ภูริพล บุญสอน (ไทย) สถิติ 10.06 วินาที
2. คริสเตียน มิลเลอร์ (สหรัฐฯ) สถิติ 10.06 วินาที
3. แอนโทนี่ ชวาร์ช (สหรัฐฯ) สถิติ 10.15 วินาที
4. เออร์ริยอน คิงส์ตัน (สหรัฐฯ) สถิติ 10.16 วินาที
5. โยชิฮิเดะ คิริว (ญี่ปุ่น) สถิติ 10.32 วินาที
“นายกรัฐมนตรี ชื่นชมและแสดงความยินดีกับ บิว ภูริพลฯ ที่สามารถสร้างชื่อเสียงเป็นประวัติศาสตร์ให้ตนเอง และวงการกีฬาไทย เป็นที่ภาคภูมิใจของพี่น้องคนไทยทุกคน หวังว่า บิว ภูริพลฯ จะเป็นต้นแบบให้คนรุ่นหลังมีความพยายาม และกล้าที่จะทำตามความฝันต่อไป” นายสัตวแพทย์ชัย กล่าว

ที่มา : https://www.thaigov.go.th/news/contents/details/73300