รัฐบาลไทย-ข่าวทำเนียบรัฐบาล-กรมทางหลวงชนบท บรรเทาความเดือดร้อนให้กับผู้ประสบภัยน้ำท่วม


วันพฤหัสบดีที่ 12 ตุลาคม 2566
กรมทางหลวงชนบท บรรเทาความเดือดร้อนให้กับผู้ประสบภัยน้ำท่วม
มอบน้ำดื่มและอาหารให้กับประชาชนที่อาศัยอยู่บนถนนสาย พช.2065 - เขตเทศบาลเมืองหล่มสัก อำเภอหล่มสัก จังหวัดเพชรบูรณ์
กรมทางหลวงชนบท (ทช.) กระทรวงคมนาคม โดยแขวงทางหลวงชนบทเพชรบูรณ์ ลงพื้นที่มอบน้ำดื่มและอาหารให้กับประชาชนที่มีบ้านเรือนอาศัยอยู่บนถนนทางหลวงชนบทสาย พช.2065 - เขตเทศบาลเมืองหล่มสัก อำเภอหล่มสัก จังหวัดเพชรบูรณ์ เพื่อบรรเทาความเดือดร้อนและร่วมให้กำลังใจกับผู้ประสบภัย นอกจากนี้ ทช. ได้จัดเจ้าหน้าที่อำนวยความสะดวกบนเส้นทางที่ได้รับผลกระทบจากอุทกภัย พร้อมวางแผนบริหารจัดการเส้นทาง ติดตั้งป้ายเตือน เพื่อให้ประชาชนสามารถสัญจรผ่านได้อย่างปลอดภัย และจะติดตามสถานการณ์อุทกภัยอย่างใกล้ชิดและเข้าช่วยเหลือประชาชนอย่างเต็มกำลัง หากเกิดเหตุอุทกภัยบริเวณสายทางสามารถแจ้งเหตุได้ที่แขวงทางหลวงชนบทในพื้นที่หรือสายด่วน ทช. โทร. 1146

ที่มา : https://www.thaigov.go.th/news/contents/details/73288