รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงกลาโหม ตรวจเยี่ยม กองบัญชาการกองทัพไทย


วันพฤหัสบดีที่ 12 ตุลาคม 2566
​รัฐมนตรีว่าการกระทรวงกลาโหม ตรวจเยี่ยม กองบัญชาการกองทัพไทย
รัฐมนตรีว่าการกระทรวงกลาโหมมั่นใจว่ากองทัพจะเป็นหน่วยงานหลักในการปฎิบัติภารกิจด้านความมั่นคงเพื่อรักษาอธิปไตยของชาติและเป็นที่พึ่งของประชาชน
ในโอกาสนี้ ขอชื่นชมความพร้อมของกองทัพในการให้ความช่วยเหลือประชาชนในพื้นที่ประสบภัยได้อย่างทันท่วงทีรวดเร็วและบรรเทาความเดือดร้อนในเบื้องต้น
เชื่อว่ากระทรวงกลาโหมจะสามารถปฏิบัติงานในการสนับสนุนนโยบายของรัฐบาลในส่วนที่เกี่ยวข้องของกองทัพได้อย่างบรรลุผลสำเร็จ
ด้วยเครื่องมือยุทโธปกรณ์ที่ทันสมัย เหมาะสมภารกิจที่ตอบรับต่อภัยคุกคามรูปแบบใหม่ อาทิ โรคระบาด ยาเสพติด และความยากจนของประชาชนจะทำให้กองทัพสามารถปฏิบัติภารกิจได้เป็นอย่างดี
ขอเน้นย้ำการปฏิบัติตามนโยบายของรัฐมนตรีที่มอบให้ โดยต้องทำให้เป็นรูปธรรมทั้งนโยบายทั่วไปและนโยบายเฉพาะ
ขอบคุณกองทัพที่สนับสนุนนโยบายของรัฐบาลเรื่องที่ดินเพื่อให้ประชาชนได้นำไปใช้ประโยชน์ซึ่งมีจำนวนที่พิจารณาแล้วให้ถึงการพัฒนาคุณภาพชีวิตของประชาชนได้ดีขึ้น

ที่มา : https://www.thaigov.go.th/news/contents/details/73263