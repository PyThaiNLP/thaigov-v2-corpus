รัฐบาลไทย-ข่าวทำเนียบรัฐบาล-​สำนักงานปลัดกระทรวงกลาโหม จัดกิจกรรมเนื่องใน “วันนวมินทรมหาราช”


วันพฤหัสบดีที่ 12 ตุลาคม 2566
​สำนักงานปลัดกระทรวงกลาโหม จัดกิจกรรมเนื่องใน “วันนวมินทรมหาราช”
วันพฤหัสบดีที่ ๑๒ ตุลาคม ๒๕๖๖ เวลา ๐๘.๐๐ น.
พลเอก สนิธชนก สังขจันทร์ ปลัดกระทรวง   เป็นประธานการจัดกิจกรรม เพื่อน้อมรำลึกในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิ ตร
ณ ศาลาว่าการกระทรวงกลาโหม พร้อมด้วยหัวหน้าหน่วยขึ้นตรงสำนักงานปลัดกระทรวงกลาโหม
ด้วยวันที่ ๑๓ ตุลาคม ๒๕๖๖ เป็นวันแห่งการสวรรคตครบ ๗ ปี หรือเรียกว่า “สัตตมวรรษ” เพื่อเป็นการน้อมรำลึกถึงพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรที่ทรงมีต่อปวงชนชาวไทยอย่างหาที่สุดมิได้ พระบาทสมเด็จพระเจ้าอยู่หัวทรงพระกรุณาโปรดเกล้าโปรดกระหม่อมให้กำหนดชื่อวันคล้ายวันสวรรคตว่า “วันนวมินทรมหาราช” ตามที่รัฐบาลได้ขอพระราชทานพระมหากรุณา
ในการนี้ สำนักงาน ปลัดกระทรวงกลาโหมได้จัดกิจกรรม ได้จัดพิธีสวดพระพุทธมนต์ถวายเป็นพระราชกุศล ณ ห้องพินิจประชานาถ  พิธีทำบุญตักบาตรพระสงฆ์จำนวน ๘๙ รูปถวายเป็นพระราชกุศล และ พิธีวางพวงมาลาถวายราชสักการะ ณ บริเวณโถง หน้าห้องยุทธนาธิการ  แสดงออกถึงความจงรักภักดี และน้อมรำลึกในพระมหากรุณาธิคุณอย่างหาที่สุดมิได้

ที่มา : https://www.thaigov.go.th/news/contents/details/73278