รัฐบาลไทย-ข่าวทำเนียบรัฐบาล-​สำนักงานปลัดกระทรวงกลาโหมจัดกิจกรรมสาธารณกุศลเพื่อน้อมรำลึกในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันครบรอบ ๗ ปี แห่งการสวรร


วันพฤหัสบดีที่ 12 ตุลาคม 2566
​สำนักงานปลัดกระทรวงกลาโหมจัดกิจกรรมสาธารณกุศลเพื่อน้อมรำลึกในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันครบรอบ ๗ ปี แห่งการสวรร
...
ในวันพฤหัสบดีที่ ๑๒ ตุลาคม ๒๕๖๖ เวลา ๑๐.๐๐ น. สำนักงานปลัดกระทรวงกลาโหม ร่วมกับกองบัญชาการกองทัพไทย กองทัพบก กองทัพเรือ และกองทัพอากาศ ร่วมกันจัดกิจกรรมสาธารณกุศลเพื่อน้อมรำลึกในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันครบรอบ ๗ ปี แห่งการสวรรคต ณ บริเวณด้านหลังศาลฎีกา เขตพระนคร กรุงเทพฯ โดยมี พลเอก สนิธชนก สังขจันทร์ ปลัดกระทรวงกลาโหม พร้อมด้วย รองปลัดกระทรวงกลาโหม หัวหน้าหน่วยขึ้นตรงสำนักงานปลัดกระทรวงกลาโหม ตรวจเยี่ยมพื้นที่จัดกิจกรรมสาธารณกุศล ฯ ทั้งนี้ กิจกรรมดังกล่าวจัดขึ้นเพื่อช่วยเหลือพี่น้องประชาชนในบริเวณรอบเกาะรัตนโกสินทร์ เพื่อให้บุคคลเหล่านี้ได้รับปัจจัยพื้นฐานจำเป็นต่อการดำรงชีวิต (อาหาร เครื่องนุ่งห่ม ที่อยู่อาศัย ยารักษาโรค) รวมถึงการจัดฝึกอาชีพและจัดหางานให้ทำตามความรู้ ความสามารถ หรือความถนัดที่มีตามความสมัครใจ เพื่อให้สามารถนำรายได้มาช่วยเหลือตนเองได้ต่อไป
​สำหรับการดำเนินกิจกรรม ประกอบด้วย ๑) ลงทะเบียนรับเข้า ๒) การตัดผมและชำระล้างร่างกาย ๓) การแจกจ่ายเสื้อผ้า ๔) การแจกจ่ายอาหาร ๕) การตรวจโรคและแจกจ่ายยารักษาโรค และ ๖) การฝึกอาชีพหรือฝึกทำกิจกรรมเพื่อให้ดำรงชีวิตต่อไปได้

ที่มา : https://www.thaigov.go.th/news/contents/details/73280