รัฐบาลไทย-ข่าวทำเนียบรัฐบาล-นายกฯ ขอบคุณประชาชนพอใจผลการทำงานตลอดระยะ 2 เดือน ย้ำทำงานหนัก เสาร์-อาทิตย์ไม่หยุด น้อมรับคำติชมนำมาปรับปรุงทำงานให้ดียิ่งขึ้น


วันอาทิตย์ที่ 29 ตุลาคม 2566
29/10/2566
พิมพ์
นายกฯ ขอบคุณประชาชนพอใจผลการทำงานตลอดระยะ 2 เดือน ย้ำทำงานหนัก เสาร์-อาทิตย์ไม่หยุด น้อมรับคำติชมนำมาปรับปรุงทำงานให้ดียิ่งขึ้น
นายกฯ ขอบคุณประชาชนพอใจผลการทำงานตลอดระยะ 2 เดือน ย้ำทำงานหนัก เสาร์-อาทิตย์ไม่หยุด น้อมรับคำติชมนำมาปรับปรุงทำงานให้ดียิ่งขึ้น
วันนี้ (29 ตุลาคม 2566) เวลา 12.00 น. ณ กองบิน 23 จังหวัดอุดรธานี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์ถึงนิด้าโพล เผยผลสำรวจความคิดเห็นประชาชนค่อนข้างพอใจผลงาน 2 เดือนของนายกรัฐมนตรีและรัฐบาลว่า รัฐบาลต้องทำงานหนักต่อไป ทั้งตัวเองและรัฐมนตรี วันเสาร์ วันอาทิตย์ก็ไม่เคยหยุด เช่นวันนี้นายสุริยะ  จึงรุ่งเรืองกิจ รัฐมนตรีว่าการกระทรวงคมนาคมก็เดินทางลงพื้นที่ด้วย ทั้งนี้ ต้องขอบคุณและน้อมรับคำติชมเพื่อนำไปปรับปรุงการทำงานให้ดียิ่งขึ้น ซึ่งขณะนี้รัฐบาลเพิ่งเข้ามาทำงานได้ 7 สัปดาห์ ก็จะต้องพยายามทำงานต่อไป และยังมีเรื่องที่ต้องปรับปรุงแก้ไขอยู่ โดยจะพยายามเต็มที่

ที่มา : https://www.thaigov.go.th/news/contents/details/73900