รัฐบาลไทย-ข่าวทำเนียบรัฐบาล-รมว.ดีอี ควง depa ร่วมหารือทุกภาคส่วน เร่งปั้น Korat Smart City 


วันอาทิตย์ที่ 29 ตุลาคม 2566
รมว.ดีอี ควง depa ร่วมหารือทุกภาคส่วน เร่งปั้น Korat Smart City
รมว.ดีอี ควง depa ร่วมหารือทุกภาคส่วน เร่งปั้น Korat Smart City
วานนี้ (28 ตุลาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย ผศ.ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล (depa) หารือร่วมกับ นายสยาม ศิริมงคล ผู้ว่าราชการจังหวัดนครราชสีมา ผู้แทนจากสภาอุตสาหกรรมจังหวัดนครราชสีมา หอการค้าจังหวัดนครราชสีมา มหาวิทยาลัยและหน่วยงานราชการในพื้นที่ที่เกี่ยวข้อง ประชุมแลกเปลี่ยนความคิดและหารือแนวทางการขับเคลื่อนการพัฒนาเมืองอัจฉริยะจังหวัดนครราชสีมา (Korat Smart City) ผ่านการร่วมมือของทุกภาคส่วน ภาครัฐ ภาคเอกชน และภาคประชาสังคม เพื่อส่งเสริมและสนับสนุนให้เกิดระบบนิเวศดิจิทัลที่ยั่งยืน
นอกจากนี้ ในวันเดียวกัน รมว.ดีอี พร้อมด้วย ผู้อำนวยการใหญ่ depa ได้เข้าร่วมพิธีเปิดงาน “AgroFEX 2023” งานแสดงสินค้าเกษตรแปรรูปและอาหารที่เน้นการส่งเสริมเศรษฐกิจชีวภาพ เศรษฐกิจหมุนเวียน และเศรษฐกิจสีเขียวตลอดห่วงโซ่อุปทาน (BCG model–Bio, Circular, Green Economy & Supply Chain) ที่จัดโดย สภาอุตสาหกรรมจังหวัดนครราชสีมา ร่วมกับ จังหวัดนครราชสีมา และ สำนักงานส่งเสริมการจัดประชุมและนิทรรศการ(องค์การมหาชน) (TCEB)
โดย งาน AgroFEX 2023 จัดขึ้นระหว่างวันที่ 27–29 ตุลาคม 2566 ณ Korat Hall ชั้น 4 ศูนย์การค้าเซ็นทรัลโคราช

ที่มา : https://www.thaigov.go.th/news/contents/details/73913