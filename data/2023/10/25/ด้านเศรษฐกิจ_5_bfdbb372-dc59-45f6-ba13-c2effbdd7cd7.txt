รัฐบาลไทย-ข่าวทำเนียบรัฐบาล-ออมสิน กระตุ้นออมเงิน เนื่องในโอกาสวันออมแห่งชาติ 31 ต.ค. 2566 ฝาก 500 บาทขึ้นไป รับกระปุกออมสิน “บ้านชวนรักษ์โลก”


วันพุธที่ 25 ตุลาคม 2566
25/10/2566
พิมพ์
ออมสิน กระตุ้นออมเงิน เนื่องในโอกาสวันออมแห่งชาติ 31 ต.ค. 2566 ฝาก 500 บาทขึ้นไป รับกระปุกออมสิน “บ้านชวนรักษ์โลก”
ในโอกาสวันออมแห่งชาติ ประจำปี 2566 วันที่ 31 ตุลาคม 2566 ธนาคารออมสิน รณรงค์เชิญชวนคนไทยให้ความสำคัญกับการออมเงิน ร่วมฝากเงินกับธนาคารตั้งแต่ 500 บาทขึ้นไป รับกระปุกออมสิน “บ้านชวนรักษ์โลก” เป็นที่ระลึก
ในโอกาสวันออมแห่งชาติ ประจำปี 2566 วันที่ 31 ตุลาคม 2566 ธนาคารออมสิน รณรงค์เชิญชวนคนไทยให้ความสำคัญกับการออมเงิน ร่วมฝากเงินกับธนาคารตั้งแต่ 500 บาทขึ้นไป รับกระปุกออมสิน “บ้านชวนรักษ์โลก” เป็นที่ระลึก โดยเปิดลงทะเบียนจองสิทธิที่เว็บไซต์ www.gsb.or.th และ LINE OFFICIAL : GSB Society ตั้งแต่วันที่ 27 - 30 ตุลาคม 2566 และเปิดให้ฝากเงินพร้อมรับกระปุกในวันที่ 31 ตุลาคม – 3 พฤศจิกายน 2566 ณ สาขาธนาคารออมสินที่ลงทะเบียนจองสิทธิไว้ (1 กระปุก ต่อ 1 ท่าน) ของมีจำนวนจำกัด สำหรับ กระปุกออมสิน ที่จัดทำขึ้นในโอกาสนี้ ได้นำผลงานวาดภาพของศิลปินเด็กออทิสติกจากมูลนิธิออทิสติกไทย ในโครงการ Artstory By AutisticThai มาออกแบบและพิมพ์ลวดลายลงบนกระปุกออมสิน มีลักษณะเป็นรูปทรงบ้าน 2 ชั้น ตัวบ้านบอกเล่าเรื่องราวที่สื่อถึงการกระตุ้นให้ประชาชนปลูกฝังจิตสำนึกด้านการอนุรักษ์ธรรมชาติและสิ่งแวดล้อม เพิ่มความโดดเด่นด้วยภาพแผงโซล่าเซลล์บนหลังคา ซึ่งถือเป็นพลังงานสะอาด ต้นแบบการรักษ์โลกอย่างยั่งยืน สอดคล้องกับภารกิจของธนาคารออมสิน ในฐานะธนาคารเพื่อสังคมที่ดำเนินการตามกรอบ ESG (Environment-Social-Governance)

ที่มา : https://www.thaigov.go.th/news/contents/details/73715