รัฐบาลไทย-ข่าวทำเนียบรัฐบาล-วธ. ร่วมกับ ซีพี ออลล์ จัด“โครงการศิลปินแห่งชาติ ถ่ายทอดความรู้สู่เยาวชน ด้านการถ่ายภาพ” โดย 2 ศิลปินแห่งชาติร่วมถ่ายทอดความรู้ เพิ่มศักยภาพและปลูกฝังซอฟท์พาวเวอร์ให้เยาวชนรุ่นใหม่


วันพุธที่ 25 ตุลาคม 2566
วธ. ร่วมกับ ซีพี ออลล์ จัด“โครงการศิลปินแห่งชาติ ถ่ายทอดความรู้สู่เยาวชน ด้านการถ่ายภาพ” โดย 2 ศิลปินแห่งชาติร่วมถ่ายทอดความรู้ เพิ่มศักยภาพและปลูกฝังซอฟท์พาวเวอร์ให้เยาวชนรุ่นใหม่
วธ. ร่วมกับ ซีพี ออลล์ จัด “โครงการศิลปินแห่งชาติ ถ่ายทอดความรู้สู่เยาวชน ด้านการถ่ายภาพ” โดย 2 ศิลปินแห่งชาติร่วมถ่ายทอดความรู้ เพิ่มศักยภาพและปลูกฝังซอฟท์พาวเวอร์ให้เยาวชนรุ่นใหม่ ส่งเสริมนโยบาย 1 ครอบครัว 1 ซอฟต์พาวเวอร์
วธ. ร่วมกับ ซีพี ออลล์ จัด “โครงการศิลปินแห่งชาติ ถ่ายทอดความรู้สู่เยาวชน ด้านการถ่ายภาพ” โดย 2 ศิลปินแห่งชาติร่วมถ่ายทอดความรู้ เพิ่มศักยภาพและปลูกฝังซอฟท์พาวเวอร์ให้เยาวชนรุ่นใหม่ ส่งเสริมนโยบาย 1 ครอบครัว 1 ซอฟต์พาวเวอร์
เมื่อเร็ว ๆ นี้ นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม เป็นประธานในพิธีเปิดโครงการศิลปินแห่งชาติ ถ่ายทอดองค์ความรู้สู่เยาวชน (ด้านการถ่ายภาพ) โดยมีนายสุรพันธ์ ปุสสเด็จ ที่ปรึกษาอาวุโส คณะเจ้าหน้าที่บริหาร บริษัท ซีพี ออลล์ จำกัด (มหาชน) คณะที่ปรึกษารัฐมนตรีว่าการกระทรวงวัฒนธรรม ผู้บริหารบริษัท ซีพี ออลล์ จำกัด (มหาชน) ศิลปินแห่งชาติ แขกผู้มีเกียรติ เยาวชนผู้เข้าร่วมโครงการ และสื่อมวลชน เข้าร่วม ณ Auditorium ชั้น 16 อาคาร CP ALL Academy สถาบันการจัดการปัญญาภิวัฒน์
นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม กล่าวว่า “โครงการศิลปินแห่งชาติ ถ่ายทอดความรู้สู่เยาวชน ด้านการถ่ายภาพ” เป็นการยกระดับและพัฒนาศักยภาพ ให้ความรู้ ทักษะในด้านการถ่ายภาพ ให้แก่ผู้เข้าร่วมโครงการ สามารถนำความรู้ ไปต่อยอดในการสร้างมูลค่าเพิ่ม สร้างงาน กระทรวงวัฒนธรรม (วธ.) ตระหนักถึงความสำคัญและสนับสนุน ส่งเสริมการสร้างซอฟต์พาวเวอร์ของประเทศไทย เพื่อผลักดันซอฟต์พาวเวอร์ไทยให้เป็นที่รู้จักของทั่วโลก โดยเริ่มต้นจากการ “พัฒนาคน” ที่ต้องค่อย ๆ สร้างและต้องเริ่มต้นที่เยาวชนที่จะเป็นกำลังและเป็นพลังหลักตามนโยบาย 1 ครอบครัว 1 ซอฟต์พาวเวอร์
นายพลภูมิ กล่าวอีกว่า วธ. ได้ร่วมกับ บริษัท ซีพี ออลล์ จำกัด (มหาชน) จัดโครงการศิลปินแห่งชาติถ่ายทอดความรู้สู่เยาวชน ด้านการถ่ายภาพ ซึ่งถือเป็น 1 ในเป้าหมายการผลักดันซอฟต์พาวเวอร์ไทยด้านอุตสาหกรรมเพื่อให้เยาวชนรุ่นใหม่ที่มีทักษะด้านการถ่ายภาพเข้ามาเรียนรู้กับผู้มีประสบการณ์ เพื่อเสริมสร้างซอฟต์พาวเวอร์ไว้เป็นทักษะสำคัญในการส่งเสริมให้เยาวชนได้ปลูกฝัง ถ่ายทอดองค์ความรู้และสามารถสร้างผลงานของตนเอง ภายในงานเป็นกิจกรรมอบรม 2 วัน เพื่อเพิ่มทักษะทางด้านการถ่ายภาพ โดยวิทยากรที่เป็นศิลปินแห่งชาติและเป็นที่ยอมรับในระดับโลก ได้แก่ อาจารย์วรนันทน์ ชัชวาลทิพากร ศิลปินแห่งชาติ สาขาทัศนศิลป์ ด้านการถ่ายภาพ ประจำปี พ.ศ. 2552 ซึ่งเคยได้รับรางวัลชนะเลิศยอดเยี่ยมการประกวดภาพถ่ายสไลด์สีนานาชาติทั่วโลก และได้รับเหรียญทองจากสมาคมถ่ายภาพแห่งสหรัฐอเมริกา 86 ครั้ง และอาจารย์วรรณี ชัชวาลทิพากร ศิลปินแห่งชาติ สาขาทัศนศิลป์ ด้านการถ่ายภาพ ประจำปี พ.ศ. 2564 ซึ่งเคยได้รับรางวัลถ้วยพระราชทานพระบาทสมเด็จพระเจ้าอยู่หัวภูมิพลอดุลยเดช และรางวัลถ้วยพระราชทานสมเด็จพระบรมโอรสาธิราชฯ สยามมกุฏราชกุมาร มาให้ความรู้กับเยาวชน พร้อมกับการสร้างพลังและปลูกฝังซอฟต์พาวเวอร์ให้กับเยาวชนคนรุ่นใหม่ที่เข้าร่วมโครงการนี้

ที่มา : https://www.thaigov.go.th/news/contents/details/73733