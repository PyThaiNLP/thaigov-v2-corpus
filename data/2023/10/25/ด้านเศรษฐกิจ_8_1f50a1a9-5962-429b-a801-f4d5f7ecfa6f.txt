รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน นำทีม MIND แพค “ถุงยิ้มพิมพ์ใจ MIND ไม่ทิ้งกัน” พร้อมรับมอบสิ่งของอุปโภค บริโภค เตรียมเพื่อนำไปช่วยเหลือผู้ประสบอุทกภัย


วันพุธที่ 25 ตุลาคม 2566
25/10/2566
พิมพ์
เลขานุการรัฐมนตรีฯ ไพลิน นำทีม MIND แพค “ถุงยิ้มพิมพ์ใจ MIND ไม่ทิ้งกัน” พร้อมรับมอบสิ่งของอุปโภค บริโภค เตรียมเพื่อนำไปช่วยเหลือผู้ประสบอุทกภัย
เลขานุการรัฐมนตรีฯ ไพลิน นำทีม MIND แพค “ถุงยิ้มพิมพ์ใจ MIND ไม่ทิ้งกัน” พร้อมรับมอบสิ่งของอุปโภค บริโภค เตรียมเพื่อนำไปช่วยเหลือผู้ประสบอุทกภัย
วันที่ 24 ตุลาคม 2566 ดร.ไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม พร้อมด้วย นายเศรษฐรัชต์ เลือดสกุล รองอธิบดีกรมอุตสาหกรรมพื้นฐานและการเหมืองแร่ นายอานันท์ ฟักสังข์ ผู้อำนวยการกองวิศวกรรมบริการ กรมอุตสาหกรรมพื้นฐานและการเหมืองแร่ นางจุฬารัตน์ มณีเสถียรรัตนา เลขานุการกรม และนางสาวอารยา ไสลเพชร ผู้อำนวยการกองยุทธศาสตร์และแผนงาน กรมโรงงานอุตสาหกรรม นำทีม MIND ร่วมกันแพค “ถุงยิ้มพิมพ์ใจ MIND ไม่ทิ้งกัน” จำนวน 1,000 ถุง เตรียมนำไปช่วยเหลือผู้ประสบอุทกภัย
หลังจากนั้น นายเอกภัทร วังสุวรรณ รองปลัดกระทรวงอุตสาหกรรม รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” ซึ่งเป็นถุงยังชีพจากหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัยในการก้าวข้ามช่วงเวลาที่ยากลำบาก ภายใต้โครงการ “อุตสาหกรรมรวมใจ ช่วยพี่น้องชาวไทย” ซึ่งได้รับการสนับสนุนจาก สำนักงานมาตรฐานผลิตภัณฑ์อุตสาหกรรม สำนักงานอุตสาหกรรมจังหวัดหนองคาย สำนักงานอุตสาหกรรมจังหวัดเพชรบุรี สำนักงานอุตสาหกรรมจังหวัดนนทบุรี สำนักงานอุตสาหกรรมจังหวัดระนอง สถาบันอาหาร เข้าร่วมมอบสิ่งของ เพื่อนำไปช่วยเหลือและบรรเทาความเดือดร้อนในเบื้องต้นให้กับผู้ประสบอุทกภัยน้ำท่วมโดยเร่งด่วนต่อไป ณ ห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/73726