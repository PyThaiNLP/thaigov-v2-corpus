รัฐบาลไทย-ข่าวทำเนียบรัฐบาล-ยกเว้น “แบบ ตม.6” ณ ด่านตรวจคนเข้าเมืองสะเดา เป็นการชั่วคราว (1 พ.ย.66 – 30 เม.ย.67)


วันพุธที่ 25 ตุลาคม 2566
ยกเว้น “แบบ ตม.6” ณ ด่านตรวจคนเข้าเมืองสะเดา เป็นการชั่วคราว (1 พ.ย.66 – 30 เม.ย.67)
.....
ที่ประชุม ครม. ( 24 ต.ค.66 ) มติเห็นชอบ “ยกเว้น” การยื่นรายการตามแบบรายการของคนต่างด้าว ซึ่งเดินทางเข้ามาในหรือออกไปนอกราชอาณาจักร (แบบ ตม.6) ณ ด่านตรวจคนเข้าเมืองสะเดา จ.สงขลา เป็นการชั่วคราว (1 พ.ย.66 - 30 เม.ย.67)
.
โดยช่วงเวลาดังกล่าว ตรงกับช่วงฤดูกาลท่องเที่ยวของนักท่องเที่ยวมาเลเซีย ดังนั้น การยกเว้น “แบบ ตม.6” จะทำให้ขั้นตอนในบริเวณด่านตรวจคนเข้าเมืองเป็นไปอย่างรวดเร็วมากขึ้น
.
ผลที่จะตามมา คือ การกระจายรายได้จากการท่องเที่ยวภายในจังหวัด และยังส่งผลไปยังภูมิภาคอื่น ๆ ด้วย เนื่องจากนักท่องเที่ยวส่วนใหญ่มีแผนจะเดินทางท่องเที่ยวเชื่อมโยงทั่วประเทศ
.
จากสถิติของกระทรวงการท่องเที่ยวและกีฬา (16 ต.ค.66) พบว่า
> เดือน ม.ค. - ก.ย.66 นักท่องเที่ยวมาเลเซีย เดินทางเข้าประเทศไทย ประมาณ 3.1 ล้านคน
> ประมาณการรายได้สะสมอยู่ที่ประมาณ 52,755 ล้านบาท (ประมาณการค่าใช้จ่ายต่อคน/ทริป เท่ากับ 16,588 บาท)
> ปี 66 นักท่องเที่ยวมาเลเซียเดินทางเข้าประเทศไทยผ่านบริเวณด่านตรวจคนเข้าเมืองสะเดา จำนวนเฉลี่ย 1 แสนคน/เดือน
.
อ่านเพิ่มเติม คลิก https://www.thaigov.go.th/news/contents/details/73679
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73724