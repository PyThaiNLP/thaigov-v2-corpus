รัฐบาลไทย-ข่าวทำเนียบรัฐบาล-“ศุภมาส” ห่วงนักศึกษาไทย ตรวจสอบไม่พบนักเรียนทุนรวมทั้งบุคลากร อว.ในประเทศอิสราเอล ตั้งศูนย์ประสานงานกลางบุคลากร อว.เตรียมข่วยเหลือคนไทยร่วมกับรัฐบาลวันที่ 9 ต.ค.นี้


วันอังคารที่ 10 ตุลาคม 2566
“ศุภมาส” ห่วงนักศึกษาไทย ตรวจสอบไม่พบนักเรียนทุนรวมทั้งบุคลากร อว.ในประเทศอิสราเอล ตั้งศูนย์ประสานงานกลางบุคลากร อว.เตรียมข่วยเหลือคนไทยร่วมกับรัฐบาลวันที่ 9 ต.ค.นี้
“ศุภมาส” ห่วงนักศึกษาไทย ตรวจสอบไม่พบนักเรียนทุนรวมทั้งบุคลากร อว.ในประเทศอิสราเอล ตั้งศูนย์ประสานงานกลางบุคลากร อว.เตรียมข่วยเหลือคนไทยร่วมกับรัฐบาลวันที่ 9 ต.ค.นี้
เมื่อวันที่ 8 ต.ค.นาวสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) เปิดเผยว่า จากสถานการณ์ความไม่สงบในประเทศอิสราเอลที่กลุ่มฮามาสในดินแดนปาเลสไตน์ ยิงขีปนาวุธ จากกาซา ถล่มเข้าไปในประเทศอิสราเอล ตั้งแต่ช่วงเช้าของวันเสาร์ที่ 7 ต.ค.ที่ผ่านมา ซึ่งอาจกระทบต่อบุคลากรของกระทรวง อว. ที่มีทั้งมหาวิทยาลัย ส่วนราชการ/รัฐวิสาหกิจ/องค์การมหาชน/สถาบันวิจัย ซึ่งอาจกำลังปฎิบัติภารกิจหรือศึกษาต่อเช่น ศึกษาดูงาน ฝึกอบรม นักเรียนทุน ฯลฯ ที่ประเทศอิสราเอล จึงได้ประสานถามไปยังสถานฑูตและรับทราบรายงานจากนายวันนี นนท์ศิริ ผู้ช่วยปลัดกระทรวง อว.พบว่า ในเบื้องต้น ไม่มีนักเรียนทุนของกระทรวง อว.อยู่ในพื้นที่เกิดเหตุ
รมว.กระทรวง อว. กล่าวต่อว่า แต่อย่างไรก็ตาม ตนได้สั่งการให้สำนักงานปลัดกระทรวง อว. เตรียมการตั้งศูนย์ประสานงานกลางบุคลากร อว.ขึ้น เพื่อเชื่อมภารกิจการช่วยเหลือคนไทยร่วมกับรัฐบาล โดยศูนย์ประสานงานกลางบุคลากร อว.จะจัดตั้งขึ้นในวันที่ 9 ต.ค.2566

ที่มา : https://www.thaigov.go.th/news/contents/details/73189