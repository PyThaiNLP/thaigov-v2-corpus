รัฐบาลไทย-ข่าวทำเนียบรัฐบาล-กระทรวงเกษตรฯ เปิดฉากสงครามสินค้าเกษตรผิดกฎหมาย จับแล้ว 73 ตัน


วันอังคารที่ 10 ตุลาคม 2566
กระทรวงเกษตรฯ เปิดฉากสงครามสินค้าเกษตรผิดกฎหมาย จับแล้ว 73 ตัน
กระทรวงเกษตรฯ เปิดฉากสงครามสินค้าเกษตรผิดกฎหมาย จับแล้ว 73 ตัน
นายไชยา พรหมา รัฐมนตรีช่วยว่าการกระทรวงเกษตรและสหกรณ์ เปิดเผยภายหลังลงพื้นที่ติดตามผลการจับกุมสินค้าเกษตรผิดกฎหมาย โดยมี น.สพ.สมชวน รัตนมังคลานนท์ อธิบดีกรมปศุสัตว์ พล.ต.ต.อนันต์ นานาสมบัติ ผบก.ปคบ. และเจ้าหน้าที่ที่เกี่ยวข้อง เข้าร่วม ณ อ.คลองหลวง จ.ปทุมธานี ว่า ในวันนี้ กระทรวงเกษตรและสหกรณ์ โดย กรมปศุสัตว์ ร่วมกับชุดปฏิบัติการพิเศษพญาไท ได้มีการจับกุมการลักลอบนำเข้าเนื้อกระบือแช่แข็งจากต่างประเทศ จำนวน 73 ตัน มูลค่าความเสียหายประมาณ 15 ล้านบาท ทั้งนี้ รัฐมนตรีช่วยว่าการกระทรวงเกษตรและสหกรณ์ ได้สั่งการทุกหน่วยงานที่เกี่ยวข้องให้มีการตรวจสอบสถานที่พักสินค้า(ห้องเย็น) และเส้นทางการนำเข้าโดยเฉพาะพื้นที่แนวตะเข็บชายแดนอย่างเข้มงวด ตามมาตรการป้องกันและปราบปรามสินค้าเกษตรผิดกฎหมาย เพื่อป้องกันไม่ให้สินค้าเกษตรผิดกฎหมายทะลักออกสู่ตลาด และส่งผลกระทบต่อกลไกตลาดของเกษตรกร และผู้ประกอบการรายย่อยภายในประเทศ รวมถึง ป้องกันปัญหาเรื่องโรคระบาดสัตว์ที่อาจจะเกิดขึ้น พร้อมได้สั่งการให้มีการดำเนินการทางกฎหมายต่อไป

ที่มา : https://www.thaigov.go.th/news/contents/details/73207