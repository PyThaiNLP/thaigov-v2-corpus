รัฐบาลไทย-ข่าวทำเนียบรัฐบาล-‘รมว.ธรรมนัส’ พบกลุ่ม ‘พีมูฟ’ แจงผลประชุม ครม. สั่ง ตั้งคณะกรรมการแก้ไขปัญหา เพื่อให้เกิดความเป็นธรรมที่สุด


วันอังคารที่ 10 ตุลาคม 2566
‘รมว.ธรรมนัส’ พบกลุ่ม ‘พีมูฟ’ แจงผลประชุม ครม. สั่ง ตั้งคณะกรรมการแก้ไขปัญหา เพื่อให้เกิดความเป็นธรรมที่สุด
‘รมว.ธรรมนัส’ พบกลุ่ม ‘พีมูฟ’ แจงผลประชุม ครม. สั่ง ตั้งคณะกรรมการแก้ไขปัญหา เพื่อให้เกิดความเป็นธรรมที่สุด
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ลงพื้นที่ชุมนุมพบปะกลุ่มขบวนการประชาชนเพื่อสังคมที่เป็นธรรม (พีมูฟ) ณ บริเวณหน้าทำเนียบรัฐบาล ถนนราชดำเนิน ภายหลังประชุมคณะรัฐมนตรี (ครม.) แล้วเสร็จ เพื่อแจ้งให้ทราบถึงความคืบหน้าการแก้ไขปัญหาตามที่กลุ่มพีมูฟได้หารือเพื่อหาข้อสรุป ร่วมกับหน่วยงานที่เกี่ยวข้อง เมื่อวันที่ 9 ต.ค. ที่ผ่านมา โดย รมว.เกษตรฯ ชี้แจงต่อกลุ่มว่า ได้นำข้อเสนอของกลุ่มพีมูฟ ที่เรียกร้องด้านการจัดการที่ดิน ทรัพยากร ที่อยู่อาศัย ชาติพันธุ์และสิทธิสถานะ รัฐสวัสดิการ รวมถึงการกระจายอำนาจ เข้าหารือต่อที่ประชุม ครม. แล้ว พร้อมกันนี้ได้แต่งตั้งคณะกรรมการแก้ไขปัญหาเพื่อให้เกิดความเป็นธรรมที่สุด โดยมีนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ เป็นประธาน และตนเป็นรองประธานฯ ซึ่งถือเป็นวาระเร่งด่วนที่รัฐบาลต้องแก้ไข

ที่มา : https://www.thaigov.go.th/news/contents/details/73194