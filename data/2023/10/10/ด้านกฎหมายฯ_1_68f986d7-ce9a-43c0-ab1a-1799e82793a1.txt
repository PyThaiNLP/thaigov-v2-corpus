รัฐบาลไทย-ข่าวทำเนียบรัฐบาล-กระทรวงยุติธรรม จัดกิจกรรมบริจาคโลหิต เพื่อเทอดพระเกียรติและน้อมรำลึกในพระมหากรุณาธิคุณพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร


วันอังคารที่ 10 ตุลาคม 2566
10/10/2566
พิมพ์
กระทรวงยุติธรรม จัดกิจกรรมบริจาคโลหิต เพื่อเทอดพระเกียรติและน้อมรำลึกในพระมหากรุณาธิคุณพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
กระทรวงยุติธรรม จัดกิจกรรมบริจาคโลหิต เพื่อเทอดพระเกียรติและน้อมรำลึกในพระมหากรุณาธิคุณพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในโอกาส “วันนวมินทรมหาราช”
ในวันอังคารที่ ๑๐ ตุลาคม ๒๕๖๖ เวลา ๑๓.๓๐ น. กระทรวงยุติธรรม จัดกิจกรรมบริจาคโลหิต เพื่อน้อมรำลึกในพระมหากรุณาธิคุณพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในโอกาส “วันนวมินทรมหาราช” ประจำปี พ.ศ. ๒๕๖๖ ในการนี้มีพิธีถวายความเคารพ ต่อหน้าพระบรมฉายาลักษ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และยืนสงบนิ่งน้อมรำลึกในพระมหากรุณาธิคุณเป็นเวลา ๘๙ วินาที โดยมีพันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วยนางพงษ์สวาท นีละโยธิน ปลัดกระทรวงยุติธรรม นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม และคณะผู้บริหารกระทรวงยุติธรรม เข้าร่วมพิธี ฯ  ณ อาคารกระทรวงยุติธรรม
สำหรับพิธีฯ ดังกล่าว จัดขึ้นเพื่อน้อมรำลึกในพระมหากรุณาธิคุณพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ตลอดรัชสมัยทรงปฏิบัติพระราชกรณียกิจเพื่อก่อเกิดประโยชน์อย่างยั่งยืนแก่ประเทศชาติและประโยชน์สุขประชาชนนานัปการ
กระทรวงยุติธรรม ได้จัดกิจกรรม เราทำความดี ด้วยหัวใจ เพื่อถวายเป็นพระราชกุศลเนื่องในโอกาสวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันที่ ๑๓ ตุลาคม ของทุกปี ด้วยการบริจาคโลหิตร่วมกับศูนย์บริการโลหิตแห่งชาติ สภากาชาดไทย ระหว่าง วันที่ ๑๐ - ๑๑ ตุลาคม ๒๕๖๖ เวลา ๐๙.๐๐ - ๑๕.๐๐ น.
ในการนี้ รัฐมนตรีว่าการกระทรวงยุติธรรม พร้อมคณะผู้บริหาร ร่วมให้กําลังใจแก่บุคลากรกระทรวงยุติธรรมผู้บริจาคโลหิต ณ ห้องรับรอง ชั้น ๒ กระทรวงยุติธรรม

ที่มา : https://www.thaigov.go.th/news/contents/details/73195