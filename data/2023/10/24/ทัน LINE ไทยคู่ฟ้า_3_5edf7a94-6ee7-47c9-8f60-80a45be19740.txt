รัฐบาลไทย-ข่าวทำเนียบรัฐบาล-เตือน! ค่าฝุ่น PM 2.5 เพิ่มขึ้นแนะเช็กค่าฝุ่นก่อนออกจากบ้าน ด้วยแอปฯ Air4Thai


วันอังคารที่ 24 ตุลาคม 2566
เตือน! ค่าฝุ่น PM 2.5 เพิ่มขึ้นแนะเช็กค่าฝุ่นก่อนออกจากบ้าน ด้วยแอปฯ Air4Thai
.....
กระทรวงสาธารณสุข เผย PM 2.5 มักเพิ่มขึ้นในช่วงปลายปีต่อเนื่องไปจนถึงต้นปี ขอให้หน่วยงานที่เกี่ยวข้องเฝ้าติดตามสถานการณ์เพื่อแจ้งเตือนประชาชนให้ระมัดระวังสุขภาพได้อย่างทันท่วงที พร้อมแนะประชาชนตรวจสอบค่าฝุ่นก่อนออกจากบ้าน หลังพบหลายจังหวัด รวมทั้ง กทม. มี ค่าฝุ่นเพิ่มสูงขึ้นในระดับปานกลาง (สีเหลือง) ถึงเริ่มมีผลกระทบต่อสุขภาพ (สีส้ม) ได้แก่ :
>> ภาคตะวันออกเฉียงเหนือ เช่น นครพนม มุกดาหาร ยโสธร หนองคาย อุบลราชธานี
>> กทม.เช่น ริมถนนกาญจนาภิเษก เขตบางขุนเทียน, ริมถนนดินแดง เขตดินแดง, แขวงคลองกุ่ม เขตบึงกุ่ม, ริมถนนจรัญสนิทวงศ์ เขตบางพลัด, แขวงทุ่งวัดดอน เขตสาทร, ริมถนนเจริญนคร เขตคลองสาน
.
ระดับสีคุณภาพอากาศ ดังนี้
1.สีฟ้า ระดับดีมาก และ 2.สีเขียว ระดับดี ประชาชนทุกคนสามารถทำกิจกรรมนอกบ้านได้ตามปกติ
3. สีเหลือง ระดับปานกลาง กลุ่มเสี่ยงควรลดระยะเวลาการทำกิจกรรมภายนอกอาคาร
4. สีส้ม ระดับเริ่มมีผลกระทบต่อสุขภาพ ประชาชนทั่วไปควรลดระยะเวลาการทำกิจกรรมภายนอกอาคาร *ถ้าจำเป็นออกนอกบ้านให้สวมหน้ากากป้องกัน
5. สีแดง ระดับที่มีผลกระทบต่อสุขภาพ ประชาชนทั่วไปควรลด/จำกัดระยะเวลาการทำกิจกรรมภายนอกอาคาร *ถ้าต้องออกนอกบ้านให้สวมหน้ากากป้องกันฝุ่นทุกครั้ง
.
ช่องทางตรวจสอบค่าฝุ่น PM 2.5 ดังนี้
1) แอปพลิเคชัน Air4Thai
2) เว็บไซต์ http://air4thai.pcd.go.th 3) เว็บไซต์ https://pm25gistda.or.th
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73685