รัฐบาลไทย-ข่าวทำเนียบรัฐบาล-BOI เร่งส่งเสริมการลงทุนเชิงรุก ผลักดันไทยเป็น “ฐานการผลิตของอุตสาหกรรม” ชั้นนำระดับโลก


วันอังคารที่ 24 ตุลาคม 2566
BOI เร่งส่งเสริมการลงทุนเชิงรุก ผลักดันไทยเป็น “ฐานการผลิตของอุตสาหกรรม” ชั้นนำระดับโลก
.....
บอร์ดบีโอไอ เผยแนวทางขับเคลื่อนประเทศไทยให้เป็น “ฐานการผลิตของอุตสาหกรรม” ชั้นนำระดับโลก ด้วย “ยุทธศาสตร์ส่งเสริมการลงทุนเชิงรุก” ในระยะ 4 ปีข้างหน้า (พ.ศ. 2567 – 2570)
.
โดยจะส่งผลต่อการลงทุนที่จะเพิ่มขึ้นใน 5 อุตสาหกรรม:
1. อุตสาหกรรมกลุ่ม BCG (โดยเฉพาะเกษตร อาหาร การแพทย์ และพลังงานสะอาด)
2. อุตสาหกรรมยานยนต์ (โดยเฉพาะยานยนต์ไฟฟ้า)
3. อุตสาหกรรมอิเล็กทรอนิกส์ (โดยเฉพาะต้นน้ำและอิเล็กทรอนิกส์อัจฉริยะ)
4. อุตสาหกรรมดิจิทัลและสร้างสรรค์
5. การส่งเสริมให้ไทยเป็นศูนย์กลางธุรกิจระหว่างประเทศ
.
ที่ผ่านมา บอร์ดบีโอไอได้อนุมัติการส่งเสริมโครงการลงทุนแล้ว 6 โครงการ มูลค่า 41,086 ล้านบาท:
• โครงการผลิตรถยนต์ไฟฟ้าแบบแบตเตอรี่ และรถยนต์ไฟฟ้าแบบผสมเสียบปลั๊ก
• โครงการผลิตไฟฟ้าจากขยะด้วยเครื่องกังหันไอน้ำ
• โครงการผลิตไฟฟ้าจากขยะด้วยเครื่องกังหันไอน้ำ
• โครงการ Data Center
• โครงการขนส่งทางอากาศ
• โครงการสร้างแหล่งท่องเที่ยว
สำหรับสถิติคำขอรับการส่งเสริมการลงทุนในช่วง 8 เดือน (ม.ค. – ส.ค. 66) :
> > โครงการยื่นขอรับการส่งเสริมรวมทั้งสิ้น 1,375 โครงการ เพิ่มขึ้นร้อยละ 33
> > มูลค่าเงินลงทุน 465,058 ล้านบาท เพิ่มขึ้นร้อยละ 47
.
ทั้งนี้ จำนวนโครงการและมูลค่าเงินลงทุนสูงกว่าช่วงเดียวกันของปีก่อน ส่วนใหญ่เป็นการลงทุนในอุตสาหกรรมเครื่องใช้ไฟฟ้าและอิเล็กทรอนิกส์ อุตสาหกรรมเกษตรและแปรรูปอาหาร อุตสาหกรรมยานยนต์และชิ้นส่วน ตามลำดับ
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73683