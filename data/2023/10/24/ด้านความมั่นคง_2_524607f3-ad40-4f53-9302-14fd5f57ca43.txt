รัฐบาลไทย-ข่าวทำเนียบรัฐบาล-พล.ต.อ.พัชรวาท  เปิดการท่องเที่ยวอุทยานแห่งชาติทางทะเลฝั่งอันดามัน ชู "ท่องเที่ยวแนวใหม่ใส่ใจสิ่งแวดล้อม" พร้อมกระตุ้นเศรษฐกิจ สร้างรายได้สู่ชุมชน


วันอังคารที่ 24 ตุลาคม 2566
พล.ต.อ.พัชรวาท  เปิดการท่องเที่ยวอุทยานแห่งชาติทางทะเลฝั่งอันดามัน ชู "ท่องเที่ยวแนวใหม่ใส่ใจสิ่งแวดล้อม" พร้อมกระตุ้นเศรษฐกิจ สร้างรายได้สู่ชุมชน
พล.ต.อ.พัชรวาท  เปิดการท่องเที่ยวอุทยานแห่งชาติทางทะเลฝั่งอันดามัน ชู "ท่องเที่ยวแนวใหม่ใส่ใจสิ่งแวดล้อม" พร้อมกระตุ้นเศรษฐกิจ สร้างรายได้สู่ชุมชน
พล.ต.อ.พัชรวาท  เปิดการท่องเที่ยวอุทยานแห่งชาติทางทะเลฝั่งอันดามัน ชู "ท่องเที่ยวแนวใหม่ใส่ใจสิ่งแวดล้อม" พร้อมกระตุ้นเศรษฐกิจ สร้างรายได้สู่ชุมชน
วันที่ 22 ตุลาคม 2566 เวลา 10.00 น. พล.ต.อ. พัชรวาท วงษ์สุวรรณ รองนายกรัฐมนตรีและรัฐมนตรีว่าการกระทรวงทรัพยากรธรรมชาติและสิ่งแวดล้อม  (รมว.ทส.) เป็นประธานเปิดการท่องเที่ยวอุทยานแห่งชาติทางทะเลฝั่งอันดามัน โดยมีนายนพดล พลเสน เลขานุการฯ รมว.ทส. นายจตุพร บุรุษพัฒน์ ปลัดกระทรวงฯ พร้อมด้วยผู้บริหารระดับสูงในสังกัดกระทรวงฯ และนายสมชาย หาญภักดีปฏิมา รองผู้ว่าราชการจังหวัดกระบี่ รักษาราชการแทนผู้ว่าราชการจังหวัดกระบี่ รวมถึงเครือข่ายภาคเอกชน และประชาชนในพื้นที่ร่วมต้อนรับและร่วมงานกว่า 500 คน ณ อุทยานแห่งชาติหาดนพรัตน์ธารา – หมู่เกาะพีพี จังหวัดกระบี่
โอกาสนี้ พล.ต.อ. พัชรวาท ได้เชิญชวนนักท่องเที่ยวให้ท่องเที่ยวแบบ Low Carbon ซึ่งเป็นการท่องเที่ยวรูปแบบใหม่ใส่ใจสิ่งแวดล้อม อีกทั้งเน้นย้ำเจ้าหน้าที่ในเรื่องความปลอดภัย และการดูแลนักท่องเที่ยว ทั้งนี้ เพื่อกระตุ้นเศรษฐกิจจากการท่องเที่ยว ในการที่จะผลักดันการสร้างรายได้ สร้างงานให้กับประชาชนในพื้นที่ ซึ่งเป็นไปตามนโยบายเร่งด่วนของรัฐบาล พร้อมทั้ง  ได้กล่าวขอบคุณทุกภาคส่วน ที่ให้ความร่วมมือปฏิบัติตามระเบียบกฎหมาย และให้การสนับสนุนการดำเนินงานของเจ้าหน้าที่ในการให้ความสำคัญกับทรัพยากรธรรมชาติ อันเป็นต้นทุนชีวิต เป็นแหล่งท่องเที่ยวทางธรรมชาติที่ดึงดูดผู้คนจากทั่วโลกเข้ามาท่องเที่ยว จับจ่ายใช้สอย สร้างรายได้จากการท่องเที่ยวให้กับคนไทยสืบไป
ทั้งนี้ ภายในงาน พล.ต.อ. พัชรวาท  ได้มอบโล่ให้แก่ผู้ประกอบกิจการให้บริการนำเที่ยวที่ใส่ใจสิ่งแวดล้อม และผู้สนับสนุนการปฏิบัติงานด้านการอนุรักษ์ทรัพยากรธรรมชาติ รวมถึงมอบเงินกองทุนอนุรักษ์เต่าทะเลและถิ่นอาศัยพังงา -​ภูเก็ต ให้แก่ผู้แจ้งเบาะแสการวางไข่ของเต่าทะเล และมอบเปลเคลื่อนย้ายสำหรับช่วยชีวิตสัตว์ทะเลหายากให้แก่เครือข่ายชุมชนชายฝั่ง อีกทั้ง ได้เยี่ยมชมนิทรรศการการดำเนินงานทรัพยากรทางและเลและชายฝั่ง  การปฏิบัติการอากาศยานไร้คนขับ UAV Mobile Operation เพื่อใช้ในการสำรวจ ติดตาม ประเมิน จำนวนสัตว์ทะเลเลี้ยงลูกด้วยนม การสำรวจพะยูนในจังหวัดตรังและกระบี่ อีกด้วย

ที่มา : https://www.thaigov.go.th/news/contents/details/73660