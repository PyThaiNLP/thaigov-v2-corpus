รัฐบาลไทย-ข่าวทำเนียบรัฐบาล-​นายสุทิน คลังแสง รัฐมนตรีว่าการกระทรวงกลาโหม เดินทางไปตรวจเยี่ยมกองทัพเรือ


วันอังคารที่ 24 ตุลาคม 2566
​นายสุทิน คลังแสง รัฐมนตรีว่าการกระทรวงกลาโหม เดินทางไปตรวจเยี่ยมกองทัพเรือ
รัฐมนตรีว่าการกระทรวงกลาโหม ขอบคุณกองทัพเรือ สำหรับการต้อนรับอย่างอบอุ่นในวันนี้
โดยรู้สึกยินดีอย่างยิ่งที่ได้มาเยือนสถานที่อันทรงคุณค่าของกองทัพเรือ และได้รับทราบถึงการปฏิบัติงานของกองทัพเรือที่ได้ดำเนินการอยู่ด้วยแล้ว “ทำแล้ว ทำอยู่ และจะทำต่อไป” พร้อมทั้งชื่นชมความมีวินัยของทหารเรือ
ในการนี้ รัฐมนตรีว่าการกระทรวงกลาโหมได้มอบนโยบายให้กับกองทัพเรือ เพื่อรับทราบ นโยบายต่างๆ ที่ตรงกับความต้องการของกองทัพและประชาชน รวมทั้งทันต่อการเปลี่ยนแปลงของประเทศและโลก ตลอดจนทันสมัย มีขนาดที่เหมาะสม และดำเนินภารกิจที่ตรงกับภัยคุกคามรูปแบบใหม่ อาทิ ปัญหาความยากจน เพื่อสนับสนุนรัฐบาลในการแก้ไขปัญหาเศรษฐกิจ พร้อมกับเสนอให้กองทัพนำเทคโนโลยีสมัยใหม่เข้ามาใช้ให้มากขึ้น หรือนำมาพัฒนาระบบการทำงานให้เป็นดิจิทัล เพื่อทำให้เกิดความสะดวกรวดเร็ว รวมถึงท้ายที่สุดคือ การอยู่ร่วมกับสังคมที่ประชาชนมีความภาคภูมิใจและมีความเชื่อมั่นในกองทัพมากยิ่งขึ้นต่อไป
#กองทัพเรือ #กระทรวงกลาโหม #ทหารเรือ(20 ต.ค.66)
ข้อมูลจาก โฆษกกระทรวงกลาโหม

ที่มา : https://www.thaigov.go.th/news/contents/details/73667