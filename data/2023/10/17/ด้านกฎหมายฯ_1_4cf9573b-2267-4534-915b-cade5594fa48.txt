รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม พร้อมคณะผู้บริหาร เข้าเยี่ยมคารวะประธานศาลฎีกา


วันอังคารที่ 17 ตุลาคม 2566
17/10/2566
พิมพ์
รัฐมนตรีว่าการกระทรวงยุติธรรม พร้อมคณะผู้บริหาร เข้าเยี่ยมคารวะประธานศาลฎีกา
รัฐมนตรีว่าการกระทรวงยุติธรรม พร้อมคณะผู้บริหาร เข้าเยี่ยมคารวะประธานศาลฎีกา
ในวันอังคารที่ ๑๗ ตุลาคม ๒๕๖๖ เวลา ๑๔.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม เข้าเยี่ยมคารวะ นางอโนชา ชีวิตโสภณ ประธานศาลฎีกา พร้อมทั้งหารือข้อราชการร่วมกัน เพื่อประสานความร่วมมือด้านกระบวนการยุติธรรม โดยมี นางพงษ์สวาท นีละโยธิน ปลัดกระทรวงยุติธรรม นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายยู่สิน จินตภากร ผู้ช่วยรัฐมนตรีประจำกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม รักษาราชการแทนอธิบดีกรมราชทัณฑ์ พ.ต.ท. ประวุธ วงศ์สีนิล รองปลัดกระทรวงยุติธรรม คณะผู้บริหารส่วนราชการในสังกัดกระทรวงยุติธรรม และคณะผู้บริหารศาลฎีกา เข้าร่วมฯ ณ ห้องชมวัง ชั้น ๓ อาคารศาลฎีกา​ ถนนราชดำเนินใน เขตพระนคร กรุงเทพมหานคร

ที่มา : https://www.thaigov.go.th/news/contents/details/73458