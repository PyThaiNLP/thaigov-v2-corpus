รัฐบาลไทย-ข่าวทำเนียบรัฐบาล-เดินหน้า “คุม รับ รุก” แก้ไขมลภาวะโรงงาน ยกระดับอุตสาหกรรมไทยสู่ Green Industry


วันอังคารที่ 17 ตุลาคม 2566
เดินหน้า “คุม รับ รุก” แก้ไขมลภาวะโรงงาน ยกระดับอุตสาหกรรมไทยสู่ Green Industry
.....
กระทรวงอุตสาหกรรม (อก.) เร่งแก้ปัญหา ฝุ่นละออง (PM2.5) ซึ่งเป็น 1 ใน 5 วาระเร่งด่วน ด้วยมาตรการ "คุม รับ รุก" เพื่อยกระดับอุตสาหกรรมไทยสู่อุตสาหกรรมสีเขียว (Green Industry) ที่ยั่งยืนและมีมูลค่าเพิ่ม สอดคล้องกับนโยบาย BCG Model
.
มาตรการดังกล่าว ประกอบด้วย:
1. คุม : ควบคุมการระบายอากาศเสียจากโรงงาน โดยใช้อำนาจตาม พ.ร.บ.โรงงาน แก้กฎหมายที่เกี่ยวข้อง
2. รับ : การรับและรวบรวมข้อมูลด้านมลพิษอากาศจากโรงงานอย่าง Real-time
3. รุก : การตรวจโรงงานเชิงรุก กทม.และปริมณฑล และภาคเหนือ
.
โดย อก. ดำเนินมาตรการควบคุม และแก้ไขปัญหาฝุ่นละอองเชิงรุกกับโรงงานทั่วประเทศ จำนวนกว่า 7 หมื่นโรงงาน แบ่งเป็น โรงงานกลุ่มเสี่ยงในพื้นที่ กทม. และ ปริมณฑล กว่า 896 โรงงาน (กทม. 260 โรงงาน ปริมณฑล 636 โรงงาน) ในพื้นที่ 17 จังหวัดภาคเหนือจำนวน 668 โรงงาน
.
ขอความร่วมมือผู้ประกอบการควบคุมการผลิต ตรวจสอบประสิทธิภาพการทำงานของระบบบำบัดมลพิษทางอากาศ ตลอดจนจัดระบบเฝ้าระวังและเตือนภัยมลพิษระยะไกล ให้ประชาชนสามารถติดตามและตรวจสอบได้
.
อ่านเพิ่มเติม >> https://www.thaigov.go.th/news/contents/details/73146
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73430