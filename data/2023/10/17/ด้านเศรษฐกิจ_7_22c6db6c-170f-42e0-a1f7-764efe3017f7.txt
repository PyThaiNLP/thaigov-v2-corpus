รัฐบาลไทย-ข่าวทำเนียบรัฐบาล-รมว.พิมพ์ภัทรา หารือคณะกรรมการเครือข่ายพัฒนาศักยภาพไทย เกี่ยวกับนโยบายด้านอุตสาหกรรม เครื่องจักรและยานยนต์ไฟฟ้า


วันอังคารที่ 17 ตุลาคม 2566
17/10/2566
พิมพ์
รมว.พิมพ์ภัทรา หารือคณะกรรมการเครือข่ายพัฒนาศักยภาพไทย เกี่ยวกับนโยบายด้านอุตสาหกรรม เครื่องจักรและยานยนต์ไฟฟ้า
รมว.พิมพ์ภัทรา หารือคณะกรรมการเครือข่ายพัฒนาศักยภาพไทย เกี่ยวกับนโยบายด้านอุตสาหกรรม เครื่องจักรและยานยนต์ไฟฟ้า
วันนี้ (16 ตุลาคม 2566) นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ให้ ดร.สมชาย สาโรวาท ประธานเครือข่ายพัฒนาศักยภาพไทย นำคณะกรรมการเครือข่ายพัฒนาศักยภาพไทยเข้าพบ เพื่อแสดงความยินดีในโอกาสเข้ารับตำแหน่ง และร่วมหารือเกี่ยวกับนโยบายด้านอุตสาหกรรม เครื่องจักรและยานยนต์ของประเทศ ที่เปลี่ยนจากการใช้ยานยนต์พลังงานจากน้ำมัน และก๊าซเชื้อเพลิงฟอสซิลที่สร้างมลภาวะพิษไปใช้ยานยนต์พลังงานไฟฟ้าหรือพลังงานอื่นทดแทนที่เป็นมิตรต่อสิ่งแวดล้อม ซึ่งในส่วนของกระทรวงอุตสาหกรรม ได้ขานรับนโยบายรัฐบาลโดยการกำหนดนโยบายเพื่อพัฒนาอุตสาหกรรม และลดผลกระทบต่อสิ่งแวดล้อม โดยส่งเสริมให้ภาครัฐ และเอกชนบูรณาการร่วมกันในการใช้ยานยนต์พลังงานไฟฟ้า และผลักดันให้เกิดผลสำเร็จอย่างเป็นรูปธรรม เพื่อส่งเสริมการลงทุนและสนับสนุนผู้ประกอบการ รวมถึงเร่งผลักดันสิทธิประโยชน์และมาตรการรองรับ ด้านอื่นๆ ที่เกี่ยวข้อง และพร้อมส่งเสริมและบูรณาการร่วมกับทุกภาคส่วน เพื่อให้เกิดการใช้ยานยนต์พลังงานไฟฟ้าภายในประเทศอย่างมีประสิทธิภาพ
โดยมีนายณัฐพล รังสิตพล ปลัดกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม และผู้บริหารกระทรวงอุตสาหกรรมเข้าร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/73449