รัฐบาลไทย-ข่าวทำเนียบรัฐบาล-ทำทันที ระบบ “แจ้งเตือนภัยแบบเจาะจง” ดูแลประชาชน ด้วยเทคโนโลยี cell broadcast


วันอังคารที่ 17 ตุลาคม 2566
ทำทันที ระบบ “แจ้งเตือนภัยแบบเจาะจง” ดูแลประชาชน ด้วยเทคโนโลยี cell broadcast
.....
กระทรวงดิจิทัลเพื่อเศรษฐกิจและสังคม (DE) เผยว่าได้หารือกับ สำนักงาน กสทช. วางแนวทางทำงานในการแจ้งเตือนภัยแบบเจาะจง แบ่งเป็น
.
• ระยะเร่งด่วนภายใน 1 เดือน:
> ใช้ระบบส่ง SMS (Location Based Service) ให้ครอบคลุมทั้งประเทศ
• ระยะปานกลางโดยเร็ว:
> ใช้ระบบ Cell Broadcast เป็นระบบที่มีประสิทธิภาพสูงกว่า SMS โดยจะแจ้งเตือนแบบเจาะจงได้ทันที และมีการเตือนได้หลายรูปแบบ เช่น
- การสั่นของโทรศัพท์เคลื่อนที่และเครื่องมือสื่อสาร
- การเด้ง pop -up ของข้อความ
.
ทั้งนี้ Cell Broadcast คือระบบการส่งข้อความแบบส่งตรงจากเสาส่งสัญญาณสื่อสารในพื้นที่ ไปยังโทรศัพท์เคลื่อนที่ และเครื่องมือสื่อสาร ในพื้นที่ที่มีการติดตั้งเสาส่งสัญญาณ
.
ข้อดีคือ ส่งข้อมูลรวดเร็วและครอบคลุมทั้งพื้นที่ และ Cell Broadcast ไม่ต้องการเบอร์โทรศัพท์ รวดเร็วกว่าการส่ง SMS และสามารถทำงานได้โดย ไม่ต้องดาวน์โหลดแอปพลิเคชัน
.
กลไกและการทำงาน ประกอบด้วย:
• ทำ command center เพื่อให้ operators รู้ว่าต้องรับคำสั่งจากใคร ข้อความใด ส่งอย่างไร ซึ่ง สำนักงาน กสทช. จะออกกฎระเบียบที่เกี่ยวข้อง
• Update software ที่กระจายส่งสัญญาณ ให้ใช้ cell broadcast ได้
.
ทั้งนี้ การให้บริการแจ้งเตือนด้วยระบบ cell broadcast จะต้องมีการติดตั้งอุปกรณ์ พร้อม software สำหรับ cell broadcast ทาง สำนักงาน กสทช ได้ประสานผู้ให้บริการโทรคมนาคม เพื่อเร่งดำเนินการ ให้เสร็จพร้อมใช้ทั้งประเทศโดยเร็ว
.
อ่านเพิ่มเติม คลิก https://www.thaigov.go.th/news/contents/details/72996
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73426