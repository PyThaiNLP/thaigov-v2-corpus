รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา ถกบริษัทฯกันตนา หารือสนับสนุนซอฟต์พาวเวอร์ไทย


วันอังคารที่ 17 ตุลาคม 2566
17/10/2566
พิมพ์
รัฐมนตรีฯ พิมพ์ภัทรา ถกบริษัทฯกันตนา หารือสนับสนุนซอฟต์พาวเวอร์ไทย
รัฐมนตรีฯ พิมพ์ภัทรา ถกบริษัทฯกันตนา หารือสนับสนุนซอฟต์พาวเวอร์ไทย
วันที่ 16 ตุลาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ให้นายจาฤก กัลย์จาฤก ประธานกรรมการบริษัท กันตนา กรุ๊ป จำกัด (มหาชน) เข้าพบเพื่อแสดงความยินดีในโอกาสเข้ารับตำแหน่งและร่วมหารือถึงโอกาสในการสนับสนุนอุตสาหกรรมซอฟต์พาวเวอร์ (Soft Power) ของประเทศไทย  โดยมี นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เข้าร่วมด้วย ณ รับรอง 1 ชั้น 2 อาคารสำนักงานปลัดกระทรวงอุตสาหกรรม
ทั้งนี้ ในส่วนของกระทรวงอุตสาหกรรม มีการสนับสนุนอุตสาหกรรมด้านอาหารและสิ่งทอที่นับเป็นอุตสาหกรรมพื้นฐาน ที่สามารถเข้าถึงได้ทุกสังคม และสามารถผลักดันให้เป็นซอฟต์พาวเวอร์ของไทยให้ทั่วโลกรู้จัก ซึ่งทางบริษัท กันตนา กรุ๊ป จำกัด (มหาชน) ก็ให้การสนับสนุนซอฟต์พาวเวอร์ โดยมีช่องทางในการสื่อสารไปถึงประชาชนในหลายช่องทาง ซึ่งอาจจะมีการหารือเกี่ยวกับการร่วมมือกันในอนาคต

ที่มา : https://www.thaigov.go.th/news/contents/details/73445