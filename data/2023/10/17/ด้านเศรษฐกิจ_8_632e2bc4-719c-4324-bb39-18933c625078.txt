รัฐบาลไทย-ข่าวทำเนียบรัฐบาล-แตะจ่ายค่าเดินทางสุดคุ้มด้วยบัตรกรุงไทย TranXit ตอบรับนโยบายรถไฟฟ้า 20 บาทตลอดสาย


วันอังคารที่ 17 ตุลาคม 2566
17/10/2566
พิมพ์
แตะจ่ายค่าเดินทางสุดคุ้มด้วยบัตรกรุงไทย TranXit ตอบรับนโยบายรถไฟฟ้า 20 บาทตลอดสาย
กรุงไทยตอบโจทย์วิถีชีวิตยุคใหม่ จัดแคมเปญบัตรเดบิตกรุงไทยทรานซิท แตะจ่ายค่าเดินทางสุดคุ้ม รับเครดิตเงินคืน 50 บาท เพียงแตะจ่ายค่าเดินทาง 5 ครั้ง ภายใน 30 วัน ติดปีกการเดินทางสะดวก ตอบรับนโยบายรถไฟฟ้า 20 บาทตลอดสาย สมัครวันนี้ใช้ได้ถึง 31 มี.ค.67
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาเทคโนโลยีและนวัตกรรมทางการเงิน ตอบโจทย์วิถีชีวิตยุคใหม่ ยกระดับคุณภาพชีวิตคนไทยให้ดีขึ้นทุกวัน จัดแคมเปญ บัตรเดบิตกรุงไทย TranXit แตะจ่ายค่าเดินทางสุดคุ้ม รับเครดิตเงินคืน 50 บาท เมื่อแตะจ่ายค่าเดินทาง 5 ครั้ง ภายใน 30 วัน (จำกัดเดือนละ 1,000 สิทธิ รวมจำนวนสิทธิทั้งหมดไม่เกิน 6,000 สิทธิ)  ระยะเวลารับสิทธิตั้งแต่วันที่ 1 ตุลาคม 2566 ถึงวันที่ 31 มีนาคม 2567 ตอบรับนโยบายค่าโดยสารรถไฟฟ้า 20 บาทตลอดสาย สำหรับรถไฟฟ้า MRT สายสีม่วง (เตาปูน-คลองบางไผ่) รถไฟฟ้า SRT สายสีแดง (สถานีกลางกรุงเทพอภิวัฒน์ - รังสิต และสถานีกลางกรุงเทพอภิวัฒน์ - ตลิ่งชัน) ตามนโยบายของรัฐบาลในการช่วยลดค่าครองชีพให้ประชาชน
บัตรเดบิตกรุงไทยทรานซิท (Krungthai TranXit Debit Card) บัตรเดียว แตะจ่ายได้ทุกการเดินทาง  ทั้งรถไฟฟ้า MRT สายสีน้ำเงิน รถไฟฟ้า MRTA สายสีเหลือง สายสีชมพู  รถเมล์ขสมก. (ไม่รวมรถร่วมบริการ) รถบขส. (ไม่รวมรถร่วมเอกชน) ค่าทางด่วนทุกเส้นทางของการทางพิเศษแห่งประเทศไทย และดอนเมืองโทลล์เวย์ ยกเว้นมอเตอร์เวย์ พร้อมความคุ้มครองการเดินทางวงเงิน 30,000 บาท กรณีเสียชีวิตจากอุบัติเหตุ ที่ชำระค่าโดยสารด้วยบัตรเดบิตกรุงไทย TranXit และคุ้มครองค่ารักษาพยาบาลจากอุบัติเหตุไม่เกิน 1,000 บาท/อุบัติเหตุ/ครั้ง (ไม่จำกัดจำนวนครั้ง) โดยไม่ต้องสำรองจ่ายล่วงหน้า รับประกันภัยโดย บมจ.ทิพยประกันภัย
สำหรับผู้สนใจสมัครบัตรเดบิตกรุงไทย TranXit ได้ที่ ธนาคารกรุงไทย สาขาในพื้นที่กรุงเทพฯ และปริมณฑล ดูรายละเอียดเพิ่มเติมได้ที่เว็บไซต์  www.krungthai.com หรือ Krungthai Contact Center  โทร. 02 - 111-1111

ที่มา : https://www.thaigov.go.th/news/contents/details/73450