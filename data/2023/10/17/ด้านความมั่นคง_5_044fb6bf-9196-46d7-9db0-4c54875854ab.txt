รัฐบาลไทย-ข่าวทำเนียบรัฐบาล-"สวนครัวผู้ว่าฯ กาญจน์ สร้างอาหารเพื่อชุมชน" จังหวัดกาญจนบุรี จัดกิจกรรมตลาดนัดสีชมพู ครั้งที่ 23 ต่อยอดการสร้างความมั่นคงทางอาหาร ส่งเสริมช่องทางการตลาดของกลุ่มอาชีพและสมาชิกฯ 


วันอังคารที่ 17 ตุลาคม 2566
17/10/2566
พิมพ์
"สวนครัวผู้ว่าฯ กาญจน์ สร้างอาหารเพื่อชุมชน" จังหวัดกาญจนบุรี จัดกิจกรรมตลาดนัดสีชมพู ครั้งที่ 23 ต่อยอดการสร้างความมั่นคงทางอาหาร ส่งเสริมช่องทางการตลาดของกลุ่มอาชีพและสมาชิกฯ
จังหวัดกาญจนบุรี จัดกิจกรรมตลาดนัดสีชมพู ครั้งที่ 23 ต่อยอดการสร้างความมั่นคงทางอาหาร ส่งเสริมช่องทางการตลาดของกลุ่มอาชีพและสมาชิกกองทุนพัฒนาบทบาทสตรี ผู้ว่าฯ ย้ำ "ผู้นำต้องทำก่อน" พร้อมโชว์ฝีมือทำอาหารเมนูผักส่งตรงจากจวนสู่โรงเจ
จังหวัดกาญจนบุรี จัดกิจกรรมตลาดนัดสีชมพู ครั้งที่ 23 ต่อยอดการสร้างความมั่นคงทางอาหาร ส่งเสริมช่องทางการตลาดของกลุ่มอาชีพและสมาชิกกองทุนพัฒนาบทบาทสตรี ผู้ว่าฯ ย้ำ "ผู้นำต้องทำก่อน" พร้อมโชว์ฝีมือทำอาหารเมนูผักส่งตรงจากจวนสู่โรงเจ มุ่งมั่นขับเคลื่อนเศรษฐกิจฐานราก เพื่อการพัฒนาชีวิตของประชาชนให้ดีขึ้นอย่างยั่งยืน
วันนี้ (17 ต.ค. 66) ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี เปิดเผยว่า จังหวัดกาญจนบุรี ได้จัดกิจกรรมตลาดนัดสีชมพู ครั้งที่ 23 ภายใต้ชื่อ "กินเจแล้วดี บุญก็มี สุขภาพก็ได้" ต้อนรับเทศกาลถือศีลกินเจ ประจำปี 2566 ระหว่างวันที่ 15 - 23 ตุลาคม 2566 ณ บริเวณสวนข้างศาลากลางจังหวัดกาญจนบุรี หน้าที่ว่าการอำเภอเมืองกาญจนบุรี เพื่อส่งเสริมช่องทางการตลาด และประชาสัมพันธ์ผลิตภัณฑ์ของกลุ่มอาชีพและสมาชิกกองทุนพัฒนาบทบาทสตรี โดยตนพร้อมด้วยนายอธิสรรค์ อินทร์ตรา รองผู้ว่าราชการจังหวัดกาญจนบุรี นายวุฒิพงษ์ สุภัควนิช หัวหน้าสำนักงานจังหวัดกาญจนบุรี นางรัชนี โพธิสัตยา พัฒนาการจังหวัดกาญจนบุรี นายอนันต์ สิริพฤกษา โยธาธิการและผังเมืองจังหวัดกาญจนบุรี นายอุทัย ขันทอง หัวหน้าสำนักงานป้องกันและบรรเทาสาธารณภัยจังหวัดกาญจนบุรี นางสาวเอื้องพร นพคุณ เกษตรและสหกรณ์จังหวัดกาญจนบุรี นางจันทนา ประสานศิลป์ คลังจังหวัดกาญจนบุรี นายสมบูรณ์ แผนสมบูรณ์ นายอำเภอด่านมะขามเตี้ย นางสาวสุรีย์ แม้นทิม หัวหน้าคณะทำงานขับเคลื่อนกองทุนพัฒนาบทบาทสตรีจังหวัดกาญจนบุรี พัฒนาการอำเภอ นางภูวนีย์ ทับมะลิผล ผู้ใหญ่บ้าน ข้าราชการจากหน่วยงานต่าง ๆ ผู้ประกอบการ OTOP และประชาชนในพื้นที่ ร่วมกิจกรรม
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวว่า การจัด "กิจกรรมตลาดนัดสีชมพู ครั้งที่ 23" นี้ เพื่อส่งเสริมช่องทางการตลาดของกลุ่มอาชีพและสมาชิกกองทุนพัฒนาบทบาทสตรี และเพื่อประชาสัมพันธ์ผลิตภัณฑ์ของกลุ่มอาชีพและสมาชิกกองทุนพัฒนาบทบาทสตรี เนื่องจากช่วงวันที่ 15 - 23 ตุลาคม 2566 เป็นช่วงเทศกาลกินเจ และเพื่อเชื่อมโยงช่องทางการตลาด "ตลาดนัดสีชมพู" และตอบสนองต่อนโยบายของกระทรวงมหาดไทย ในการนำไปสู่เป้าหมายการพัฒนาที่ยั่งยืน (SDGs) ด้านการสร้างความมั่นคงทางอาหาร การขจัดความยากจน การลดความเหลื่อมล้ำ ตลอดจนการสืบสานประเพณีถือศีลกินเจ ซึ่งภายในงานได้จัดกิจกรรมการประกอบอาหาร โดยตนได้นำวัตถุดิบจาก "โครงการสวนครัวผู้ว่ากาญจน์ สร้างอาหารเพื่อชุมชน" อาทิ ผักบุ้ง มะเขือ พริก ถั่วงอก เป็นต้น มาสาธิตการประกอบอาหารเจ เป็นเมนูง่าย ๆ ประกอบด้วย 3 เมนู ได้แก่ 1) ผัดผักบุ้ง หอมฟุ้ง รุ่งเรือง 2) ยำเห็ด 7 เซียน และ 3) ผัดเต้าหู้หนวดมังกร หลังจากการสาธิตได้มอบผลผลิตภายในแปลงดังกล่าว ให้กับพี่น้องประชาชนที่มาซื้อสินค้าในตลาดนัดสีชมพู อีกด้วย
"ขอเชิญชวนพี่น้องประชาชน มาร่วมเลือกซื้อจับจ่ายใช้สอยผลิตภัณฑ์ ผลิตผลที่มาจากชุมชน พืชผักสวนครัวที่ปลอดสารพิษ ได้ตั้งแต่วันนี้ - 23 ตุลาคม 2566 ณ บริเวณสวนข้างศาลากลางจังหวัดกาญจนบุรี หน้าที่ว่าการอำเภอเมืองกาญจนบุรี ร่วมกันส่งเสริมเศรษฐกิจในชุมชน ทำให้ประชาชนสามารถพึ่งพาตนเองได้ น้อมนำเอาหลักปรัชญาของเศรษฐกิจพอเพียง สร้างงาน สร้างรายได้ สร้างอาชีพ สร้างความมั่นคงให้กับตนเองและครอบครัว อีกทั้งยังเป็นการรณรงค์สืบสานวัฒนธรรมประเพณีการกินเจของคนไทย ส่งเสริมการดูแลสุขภาพ ซึ่งการจัดกิจกรรมในครั้งนี้ นอกจากจะเป็นการส่งเสริมการปลูกผักสวนครัวเพื่อสร้างความมั่นคงทางอาหาร ตามพระราชดำริด้านการเสริมสร้างความมั่นคงทางอาหารของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” ผ่านกิจกรรม “ปลูกผัก 90 วัน” สวนครัวผู้ว่ากาญจน์ สร้างอาหารเพื่อชุมชนที่เป็นสวนผักของทุกคน ที่ทุกคนสามารถเก็บผลผลิตได้ ทุกคนเป็นเจ้าของ ที่ช่วยกันปลูก ช่วยกันดูแล และยังส่งเสริมให้เกิดการแบ่งปันช่วยเหลือซึ่งกันและกันได้โดยตรง เพราะ "ผู้นำต้องทำก่อน" เพื่อจุดประกายโมเดลความร่วมมือ ตลอดจนต่อยอดสู่การสร้างความมั่นคงทางอาหารในอนาคต นำไปสู่การพึ่งพาตนเอง ประชาชนอยู่ดีกินดี สามารถดำเนินชีวิตได้อย่างมีความสุข นำไปสู่ความเป็นอยู่ที่ดีในทุกมิติอย่างยั่งยืน" " ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวทิ้งท้าย

ที่มา : https://www.thaigov.go.th/news/contents/details/73465