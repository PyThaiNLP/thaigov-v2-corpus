รัฐบาลไทย-ข่าวทำเนียบรัฐบาล-คุมเข้ม! “สินค้าไม่ได้มาตรฐาน” ห้ามนำเข้าประเทศไทย หากฝ่าฝืน “โทษหนัก”


วันอังคารที่ 17 ตุลาคม 2566
คุมเข้ม! “สินค้าไม่ได้มาตรฐาน” ห้ามนำเข้าประเทศไทย หากฝ่าฝืน “โทษหนัก”
.....
รัฐบาล โดยสำนักงานมาตรฐานผลิตภัณฑ์อุตสาหกรรม (สมอ.) ดำเนินการตรวจสอบ/ป้องกัน “สินค้านำเข้าด้อยคุณภาพ” อย่างเข้มงวด
.
มุ่งเน้นตรวจสอบสินค้าที่เกี่ยวกับ “ความปลอดภัยของประชาชน” รวมทั้งหารือกับหน่วยงานที่เกี่ยวข้องถึงแนวทางป้องกันไม่ให้สินค้าด้อยคุณภาพเข้าไทย ดังนี้
- ตรวจสอบสินค้าที่อยู่ในข่ายการควบคุมของ สมอ. จำนวน 143 รายการ อย่างใกล้ชิด หากมีสินค้านำเข้าที่ใช้พิกัดและรหัสสถิติที่เชื่อมโยงไว้ ผู้นำเข้าจะต้องยื่นข้อมูลการนำเข้าผ่านระบบ NSW และได้รับใบอนุญาตก่อนรับมอบสินค้าจากกรมศุลกากร
- ตรวจสอบการนำเข้าสินค้าที่ผ่านพิธีการทางศุลกากรผ่านระบบ e-Tracking เพื่อตรวจสอบความผิดปกติและการลักลอบการนำเข้าสินค้าที่ผิดกฎหมาย
- ใช้ระบบ e-Market surveillance ในการตรวจควบคุมการจำหน่ายสินค้าในท้องตลาดและทางออนไลน์ทุกแพลตฟอร์ม โดยระบบดังกล่าวสามารถใช้ในการตรวจติดตามสถานที่จำหน่ายทั่วประเทศ
- บูรณาการการทำงานร่วมกับหน่วยงานที่เกี่ยวข้องตรวจควบคุมสินค้าในท้องตลาด รวมทั้งร้านค้าออนไลน์ ตลอดจนควบคุมการตลาดแบบตรง และการจำหน่ายสินค้าผ่านทางรายการโทรทัศน์
.
หากผู้ผลิตและผู้นำเข้าฝ่าฝืนกฎหมาย:
• โทษจำคุกไม่เกิน 2 ปี ปรับไม่เกิน 2 ล้านบาท หรือทั้งจำทั้งปรับ
สำหรับผู้จำหน่ายสินค้าไม่ได้มาตรฐาน:
• มีโทษจำคุกไม่เกิน 6 เดือน ปรับไม่เกิน5 แสนบาท หรือทั้งจำทั้งปรับ
.
อ่านเพิ่มเติม >> https://www.thaigov.go.th/news/contents/details/73243
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73435