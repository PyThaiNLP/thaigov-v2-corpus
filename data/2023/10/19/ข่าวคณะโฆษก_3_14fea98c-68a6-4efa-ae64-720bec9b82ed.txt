รัฐบาลไทย-ข่าวทำเนียบรัฐบาล-‘รัดเกล้า’ ย้ำรัฐบาล โดย ก.อุตฯ ติดตามทุกปัญหาและความเดือนร้อนของประชาชนอย่างใกล้ชิด ทุกการใช้อำนาจรัฐต้องเกิดความยุติธรรมกับทุกฝ่าย เตรียมพร้อมเยียวยาเต็มที่ให้ครอบคลุมทุกปัญหา


วันพฤหัสบดีที่ 19 ตุลาคม 2566
19/10/2566
พิมพ์
‘รัดเกล้า’ ย้ำรัฐบาล โดย ก.อุตฯ ติดตามทุกปัญหาและความเดือนร้อนของประชาชนอย่างใกล้ชิด ทุกการใช้อำนาจรัฐต้องเกิดความยุติธรรมกับทุกฝ่าย เตรียมพร้อมเยียวยาเต็มที่ให้ครอบคลุมทุกปัญหา
‘รัดเกล้า’ ย้ำรัฐบาล โดย ก.อุตฯ ติดตามทุกปัญหาและความเดือนร้อนของประชาชนอย่างใกล้ชิด ทุกการใช้อำนาจรัฐต้องเกิดความยุติธรรมกับทุกฝ่าย เตรียมพร้อมเยียวยาเต็มที่ให้ครอบคลุมทุกปัญหา
วันนี้ (19 ต.ค. 66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า รัฐบาล โดย กระทรวงอุตสาหกรรม ห่วงใยประชาชน การใช้อำนาจรัฐต้องยุติธรรมกับทุกฝ่าย เตรียมเยียวยาเต็มที่ให้ครอบคลุมทุกปัญหา เร่งรัดหน่วยงานติดตามปัญหาความเดือดร้อนของประชาชนจากการประกอบกิจการโรงงานในพื้นที่
นางรัดเกล้าฯ กล่าวว่า กระทรวงอุตสาหกรรมตระหนัก และเร่งเดินหน้าแก้ปัญหาอย่างจริงจัง โดยรัฐมนตรีว่าการกระทรวงอุตสาหกรรมได้สั่งการให้เดินหน้าแก้ไขปัญหาอย่างเป็นไปตามขั้นตอน และเร่งรัดให้โดยเร็ว เนื่องจากกระทบภาคประชาชนและสิ่งแวดล้อมโดยตรง พร้อมทั้งให้ติดตามการดำเนินการ กำชับตรวจสอบพื้นที่ให้เป็นไปตามหลักวิชาการ ส่วนการการฟื้นฟูเยียวยาการประปาและทรัพยากรน้ำ กรมทรัพยากรน้ำบาดาล ได้เร่งเตรียมแผนโครงการศึกษาฟื้นฟูฯ บริเวณพื้นที่ใกล้เคียงโรงงาน และโครงการพัฒนาน้ำบาดาลเพื่อการเกษตร ในพื้นที่ที่ได้รับผลกระทบจากการประกอบกิจการของโรงงาน
รองโฆษกฯ รัดเกล้าฯ ยังกล่าวเพิ่มเติมว่า ซึ่งจากกรณีปัญหาความเดือดร้อนของประชาชนจากการประกอบกิจการโรงงานที่เป็นปัญหายืดเยื้อยาวนานมากกว่า 20 ปีในพื้นที่จังหวัดราชบุรี แม้จะดำเนินการแก้ไขปัญหาดังกล่าวมาอย่างต่อเนื่องตามพระราชบัญญัติโรงงาน พ.ศ. 2535 และพระราชบัญญัติวัตถุอันตราย พ.ศ. 2535 แต่ยังคงมีกากอุตสาหกรรมและของเสียเคมีวัตถุตกค้างในพื้นที่ ส่งผลกระทบกับประชาชน และชุมชนรอบโรงงานในภาคเกษตรกรรมและน้ำอุปโภค บริโภค โดยรัฐมนตรีว่าการกระทรวงอุตสาหกรรม และหน่วยงานที่เกี่ยวข้องก็ได้ลงพื้นที่ติดตามแก้ปัญหานี้ด้วยตนเองในช่วงต้นสัปดาห์ที่ผ่านมา เพื่อเร่งรัดและแก้ปัญหาอย่างจริงจัง
“รัฐบาลติดตามทุกปัญหาและความเดือนร้อนของประชาชนอย่างใกล้ชิด ทุกการใช้อำนาจรัฐต้องเกิดความยุติธรรมกับทุกฝ่าย เตรียมพร้อมเยียวยาเต็มที่ให้ครอบคลุมทุกปัญหา พร้อมกำหนดแนวทางการบูรณาการความร่วมมือจากทุกหน่วยงาน เพื่อสนับสนุนส่งเสริมให้มีการพัฒนาและใช้ประโยชน์จากกากอุตสาหกรรม การพัฒนาอุตสาหกรรมสีเขียว เอื้อประโยชน์ร่วมกันระหว่างภาคอุตสาหกรรมและชุมชน อย่างเป็นมิตรต่อสิ่งแวดล้อม เพื่อให้อุตสาหกรรมไทยมุ่งสู่การลดการปล่อยก๊าซเรือนกระจก และเลิกใช้สารมลพิษที่ตกค้างยาวนาน” นางรัดเกล้าฯ กล่าว

ที่มา : https://www.thaigov.go.th/news/contents/details/73529