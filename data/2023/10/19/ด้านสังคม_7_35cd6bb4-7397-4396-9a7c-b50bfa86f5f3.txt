รัฐบาลไทย-ข่าวทำเนียบรัฐบาล-ดีอี  เปิดโต๊ะประชุมคณะกรรมาธิการตำรวจสภาผู้แทนราษฎร หารือป้องกันปราบปรามการกระทำความผิดเกี่ยวกับอาชญากรรมทางเทคโนโลยี


วันพฤหัสบดีที่ 19 ตุลาคม 2566
ดีอี  เปิดโต๊ะประชุมคณะกรรมาธิการตำรวจสภาผู้แทนราษฎร หารือป้องกันปราบปรามการกระทำความผิดเกี่ยวกับอาชญากรรมทางเทคโนโลยี
ดีอี  เปิดโต๊ะประชุมคณะกรรมาธิการตำรวจสภาผู้แทนราษฎร หารือป้องกันปราบปรามการกระทำความผิดเกี่ยวกับอาชญากรรมทางเทคโนโลยี
วันนี้ (19 ตุลาคม 2566) ดร.เอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เข้าร่วมประชุมคณะกรรมาธิการตำรวจ สภาผู้แทนราษฎร หารือนโยบายและภาพรวมการดำเนินการป้องกันปราบปรามการกระทำความผิดเกี่ยวกับอาชญากรรมทางเทคโนโลยี โดยกระทรวงดิจิทัลเพื่อเศรษฐกิจและสังคม ได้ร่วมกับหน่วยงานที่เกี่ยวข้อง เช่น สำนักงานตำรวจแห่งชาติ(สตช.) ธนาคารแห่งประเทศไทย สำนักงานป้องกันและปราบปรามการฟอกเงิน(ปปง.) สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ(กสทช.) เพื่อป้องกันและปราบปรามอาชญากรรมออนไลน์ และเร่งยกระดับการทำงานร่วมกัน โดยจัดตั้งศูนย์ Anti Online Scam Operation Center (AOC)  สำหรับประชาชน และใช้ติดตามสถานการณ์  สั่งการ ปฏิบัติการป้องกันปราบปราม โจรออนไลน์ โดยใช้เทคโนโลยี พัฒนา Intelligent Assistant (IA) และ Intelligence based platform  ในการรวบรวมเชื่อมโยงข้อมูล และวิเคราะห์ข้อมูลที่เกี่ยวข้อง เพื่อเชื่อมโยง กับ Central Fraud Registry ของสมาคมธนาคาร และ ระบบแลกเปลี่ยนข้อมูลของผู้ให้บริการโทรคมนาคม โดยมุ่งหวังให้ระบบนี้ เพิ่มประสิทธิภาพการทำงานของเจ้าหน้าที่เกี่ยวข้อง และแก้ปัญหาให้ประชาชน ได้รวดเร็ว ทันเวลา พร้อมกันนี้ ดร.เอกพงษ์ฯ ได้รับมอบหนังสือจากคณะกรรมาธิการตำรวจ สภาผู้แทนราษฎร  ขอให้ตรวจสอบเรื่องร้องเรียนเกี่ยวกับการพนันออนไลน์ โดยมีหลักฐานการกระทำความผิดให้กระทรวงดิจิทัลเพื่อเศรษฐกิจและสังคมได้พิจารณาตรวจสอบและปิดกั้นตามอำนาจหน้าที่ต่อไป ณ ห้องประชุม N404 ชั้น 4 อาคารรัฐสภา
________________________

ที่มา : https://www.thaigov.go.th/news/contents/details/73551