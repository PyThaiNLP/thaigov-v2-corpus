รัฐบาลไทย-ข่าวทำเนียบรัฐบาล-ดีอี ร่วม หารือ แนวทางการขับเคลื่อนขีดความสามารถในการแข่งขันด้านดิจิทัลของประเทศไทย 


วันพฤหัสบดีที่ 19 ตุลาคม 2566
ดีอี ร่วม หารือ แนวทางการขับเคลื่อนขีดความสามารถในการแข่งขันด้านดิจิทัลของประเทศไทย
ดีอี ร่วม หารือ แนวทางการขับเคลื่อนขีดความสามารถในการแข่งขันด้านดิจิทัลของประเทศไทย
ในวันที่ 18 ตุลาคม 2566 นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม ได้แลกเปลี่ยนความคิดเห็น กับ กรรมการ Thailand Management Association (TMA) ในหัวข้อ "Driving Thailand Digital Competitiveness" หรือ "แนวทางการขับเคลื่อนความสามารถในการแข่งขันด้านดิจิทัลของประเทศไทย" ซึ่ง TMA เป็นองค์กรที่มีประสบการณ์ เรื่อง การเพิ่มขีดความสามารถในการแข่งขันของประเทศไทย ได้ทำงานร่วมกับ IMD World Competitiveness Center มานานกว่า 20 ปี
สำหรับ Digital Competitiveness Ranking หรือ อันดับความสามารถในการแข่งขันด้านดิจิทัลของไทย ในปี 2022 ถูกจัดอันดับที่ 40 จาก 63 ประเทศ/เขตเศรษฐกิจ โดยอันดับย่อย 3 ด้าน (Ranking ในวงเล็บ) ของประเทศไทย คือ Technology (20) Knowledge (45) และ Future Readiness (49)
อันดับของไทยด้าน Technology อยู่ในอันดับที่ 20 ถือว่าอันดับที่ดี เนื่องจากโครงสร้างพื้นฐานดิจิทัลของประเทศที่ดี อย่างไรก็ตาม
Future Rediness (49) หรือ ความพร้อมสำหรับอนาคต อันดับของไทย ยังต่ำ เนื่องมาจากคะแนน ในเรื่อง e-government, software piracy, และ government cyber- security capacity เป็นต้น
"ประเมินว่า จากความพยายามของ ดีอี และความร่วมมืออย่างดี ของหน่วยงานที่เกี่ยวข้อง ช่วยกันทำงาน ขับเคลื่อน Digital Competitiveness ผลการจัดอับดับในปี 2023 ที่กำลังจะประกาศออกมา ranking หรือ อันดับด้านดิจิทัลของไทย 2023 จะดีขึ้นกว่า ranking ปี 2022 อย่างแน่นอน" นายเวทางค์ กล่าว
___________________

ที่มา : https://www.thaigov.go.th/news/contents/details/73528