รัฐบาลไทย-ข่าวทำเนียบรัฐบาล-“โฆษกชัย” แจง คนกลุ่มใหญ่ของประเทศ เรียกร้องรัฐบาลเดินหน้ากระตุ้นเศรษฐกิจครั้งใหญ่ ให้เกิดการขยายตัวด้วยโครงการต่อเนื่องทุกระยะ 


วันเสาร์ที่ 7 ตุลาคม 2566
07/10/2566
พิมพ์
“โฆษกชัย” แจง คนกลุ่มใหญ่ของประเทศ เรียกร้องรัฐบาลเดินหน้ากระตุ้นเศรษฐกิจครั้งใหญ่ ให้เกิดการขยายตัวด้วยโครงการต่อเนื่องทุกระยะ
“โฆษกชัย” แจง คนกลุ่มใหญ่ของประเทศ เรียกร้องรัฐบาลเดินหน้ากระตุ้นเศรษฐกิจครั้งใหญ่ ให้เกิดการขยายตัวด้วยโครงการต่อเนื่องทุกระยะ
วันที่ 7 ตุลาคม 2566 นายชัย วัชรงค์ โฆษกประจำสำนักนายกรัฐมนตรี เผย คนกลุ่มหนึ่งแปลผลสภาพเศรษฐกิจของประเทศด้วยตัวเลขและทฤษฎีทางเศรษฐศาสตร์ว่า กำลังฟื้นตัวดีขึ้นเรื่อย ๆ อยู่แล้ว ไม่จำเป็นต้องกระตุ้นให้เศรษฐกิจขยายตัว ขอเพียงรักษาเสถียรภาพทางเศรษฐกิจเอาไว้ให้ดีก็พอแล้ว ในขณะที่คนกลุ่มใหญ่ที่สุดของประเทศ พิสูจน์ทราบสถานะและความเป็นจริงของเศรษฐกิจด้วยชีวิตจริงที่ยากลำบาก ขัดสนและด้อยโอกาส แถมติดหล่มหนี้สินครัวเรือนเรื้อรัง รายได้ชักหน้าไม่ถึงหลัง ต่างส่งเสียงเรียกร้องให้รัฐบาลเดินหน้ากระตุ้นเศรษฐกิจครั้งใหญ่ให้เกิดการขยายตัวด้วยโครงการต่อเนื่องทั้ง ระยะสั้น ระยะกลางและระยะยาว
“คนกลุ่มนี้ต่างต้องการโอกาส สร้างรายได้ใหม่เพื่อพลิกฟื้นชีวิตให้ดีขึ้น ไม่ต้องการทนอยู่ในสภาพยากไร้อย่างที่เป็นอยู่ในปัจจุบัน ถามว่า…ทฤษฎี VS ชีวิตจริง อย่างไหนจะแม่นยำน่าเชื่อถือกว่ากัน?” นายชัย กล่าว

ที่มา : https://www.thaigov.go.th/news/contents/details/73076