รัฐบาลไทย-ข่าวทำเนียบรัฐบาล-โฆษกรัฐบาลชู #ยุครัฐบาลเศรษฐาทำงานรวดเร็วหวังผลได้ นายกฯ รับทราบรายงานปัญหา สอท. สั่งการแก้ไขปัญหาด่านการค้าชายแดน ปลดล็อกรวดเร็วภายใน 2 ชม. 45 ด่านการค้าชายแดนเปิดทำการปกติแล้ว


วันเสาร์ที่ 7 ตุลาคม 2566
07/10/2566
พิมพ์
โฆษกรัฐบาลชู #ยุครัฐบาลเศรษฐาทำงานรวดเร็วหวังผลได้ นายกฯ รับทราบรายงานปัญหา สอท. สั่งการแก้ไขปัญหาด่านการค้าชายแดน ปลดล็อกรวดเร็วภายใน 2 ชม. 45 ด่านการค้าชายแดนเปิดทำการปกติแล้ว
โฆษกรัฐบาลชู #ยุครัฐบาลเศรษฐาทำงานรวดเร็วหวังผลได้ นายกฯ รับทราบรายงานปัญหา สอท. สั่งการแก้ไขปัญหาด่านการค้าชายแดน ปลดล็อกรวดเร็วภายใน 2 ชม. 45 ด่านการค้าฯ ทั่วประเทศเปิดทำการเป็นปกติแล้ว
วันนี้ (7 ต.ค. 66) นายชัย วัชรงค์ โฆษกประจำสำนักนายกรัฐมนตรี เผยว่า จากวงหารือกับสภาอุตสาหกรรมแห่งประเทศไทยเมื่อช่วงเวลาราว 10.30-11.00 น.ที่ ศูนย์การประชุมแห่งชาติสิริกิติ์ ทางสภาอุตสาหกรรมแห่งประเทศไทยรายงานว่า หนึ่งในอุปสรรคที่เผชิญอยู่ก็คือการที่ด่านการค้าชายแดนบางด่านยังคงปิดอยู่อย่างต่อเนื่องตั้งแต่ช่วงโควิด-19 เมื่อนายเศรษฐา ทวีสิน นายกรัฐมนตรีได้ทราบปัญหานี้แล้ว ก็ได้สั่งการผ่านไปยังปลัดกระทรวงการคลังทันทีว่า เพราะเหตุใดจึงยังคงมีด่านบางด่านปิดอยู่ ปรากฏว่าภายในเวลาไม่เกินสองชั่วโมงให้หลัง นายกรัฐมนตรีได้รับรายงานกลับจากปลัดกระทรวงการคลังว่า บัดนี้ ด่านการค้าชายแดนทั้ง 45 ด่านทั่วประเทศได้เปิดทำการเป็นปกติแล้วทั้งหมด เรื่องนี้ได้สร้างความเซอร์ไพรส์ให้กับทางสภาอุตสาหกรรมแห่งประเทศไทยอย่างมากว่า ปัญหาที่มันยืดเยื้อมานานพอสมควร ทำไมมันจึงสามารถปลดล็อกแก้ไขได้รวดเร็วเช่นนี้
#ยุครัฐบาลเศรษฐาทำงานรวดเร็วหวังผลได้

ที่มา : https://www.thaigov.go.th/news/contents/details/73072