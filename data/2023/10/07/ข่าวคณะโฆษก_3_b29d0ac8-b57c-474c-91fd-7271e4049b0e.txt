รัฐบาลไทย-ข่าวทำเนียบรัฐบาล-รองโฆษกฯ เนเน่​ รัดเกล้า เชิญชวนชาวไทยทุกคนร่วมส่งกำลังใจกับภารกิจส่งดาวเทียม THEOS-2 (ธีออส-2) ขึ้นสู่วงโคจร เชื่อมั่นนักวิทยาศาสตร์ไทยเก่งไม่แพ้ชาติใดในโลก 


วันเสาร์ที่ 7 ตุลาคม 2566
07/10/2566
พิมพ์
รองโฆษกฯ เนเน่​ รัดเกล้า เชิญชวนชาวไทยทุกคนร่วมส่งกำลังใจกับภารกิจส่งดาวเทียม THEOS-2 (ธีออส-2) ขึ้นสู่วงโคจร เชื่อมั่นนักวิทยาศาสตร์ไทยเก่งไม่แพ้ชาติใดในโลก
รองโฆษกฯ เนเน่​ รัดเกล้า เชิญชวนชาวไทยทุกคนร่วมส่งกำลังใจกับภารกิจส่งดาวเทียม THEOS-2 (ธีออส-2) ขึ้นสู่วงโคจร เชื่อมั่นนักวิทยาศาสตร์ไทยเก่งไม่แพ้ชาติใดในโลก
วันนี้ (7 ต.ค. 66) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า ดาวเทียม THEOS-เป็นดาวเทียมสำรวจโลกดวงใหม่ของประเทศไทย และเป็นครั้งแรกที่ไทยจะส่งดาวเทียมที่สามารถบันทึกภาพที่มีความละเอียดระดับสูงมากขึ้นสู่อวกาศ เพื่อนำมาสนับสนุนการพัฒนาประเทศ เป็นเหตุการณ์สำคัญ เพื่อความก้าวหน้าทางเทคโนโลยี นวัตกรรม และทั้งหมดก็เพื่อชีวิตความเป็นอยู่ที่ดีขึ้นของพี่น้องประชาชน โดยขอเชิญชวนชาวไทยทุกคนร่วมส่งกำลังใจกับภารกิจส่งดาวเทียม THEOS-2 (ธีออส-2) ขึ้นสู่วงโคจร เชื่อมั่นนักวิทยาศาสตร์ไทยเก่งไม่แพ้ชาติใดในโลก
รองโฆษกประจำสำนักนายกรัฐมนตรีกล่าวว่า กรณีการส่งดาวเทียมสำรวจโลก THEOS-2 ของไทยขึ้นสู่วงโคจรในช่วงเช้าของวันที่ 7 ต.ค. และปรากฎว่าระบบมีการแจ้งเตือน และ Arianespace ได้แจ้งเลื่อนการนำส่งดาวเทียม THEOS-2 ก่อนนับถอยหลังเพียง 14 วินาที เนื่องจากระบบตรวจสอบได้พบค่ากระแสไฟฟ้าเกินกว่าเกณฑ์ที่กำหนด (threshold) ที่อุปกรณ์ Safety Management Unit ของจรวดนำส่ง ระบบจึงตัดการทำงานทั้งหมดโดยอัตโนมัติ ซึ่งขณะนี้อยู่ระหว่างการตรวจสอบอย่างละเอียด และคาดว่าจะทราบผลในช่วงเช้าวันที่ 7 ตุลาคม (ตามเวลาท้องถิ่น) หรือ คืนนี้ตามเวลาในประเทศไทย โดยทาง GISDA แจ้งว่าเป็นเหตุการณ์ที่เกิดขึ้นได้ ความปลอดภัยต้องมาก่อน และขอให้รอติดตามความคืบหน้าจากทาง Airbus ส่วนกำหนดการส่งใหม่ทาง GISTDA จะแจ้งให้ทราบต่อไป
“ขอเชิญชวนชาวไทยทุกคนร่วมส่งกำลังใจกับภารกิจส่งดาวเทียม THEOS-2 (ธีออส-2) ขึ้นสู่วงโคจร เชื่อมั่นนักวิทยาศาสตร์ไทยเก่งไม่แพ้ชาติใดในโลก ทั้งนี้ รอติดตามความคืบหน้าจากทาง Airbus และ GISTDA จะประกาศกำหนดการนำส่งดาวเทียม THEOS-2 ให้ทราบต่อไป” นางรัดเกล้าฯ กล่าว

ที่มา : https://www.thaigov.go.th/news/contents/details/73073