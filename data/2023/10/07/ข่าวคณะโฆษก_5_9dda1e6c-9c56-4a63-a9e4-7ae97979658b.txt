รัฐบาลไทย-ข่าวทำเนียบรัฐบาล-​นายกฯห่วงสถานการณ์อิสราเอล ขอสถานเอกอัครราชทูตไทยฯดูแลความปลอดภัยคนไทยอย่างเต็มที่


วันเสาร์ที่ 7 ตุลาคม 2566
​นายกฯห่วงสถานการณ์อิสราเอล ขอสถานเอกอัครราชทูตไทยฯดูแลความปลอดภัยคนไทยอย่างเต็มที่
​นายกฯห่วงสถานการณ์อิสราเอล ขอสถานเอกอัครราชทูตไทยฯดูแลความปลอดภัยคนไทยอย่างเต็มที่
วันนี้ (7 ตุลาคม 2566) นายชัย วัชรงค์ โฆษกประจำสำนักนายกรัฐมนตรี เปิดเผยว่า ต่อกรณีการเกิดเหตุการณ์ฉุกเฉินในอิสราเอล ที่มีรายงานข่าวว่าถูกจรวดจากเขตฉนวนกาซาของปาเลสไตน์ ยิงถล่มและมีผู้บาดเจ็บ ขณะนี้สถานการณ์ยังไม่สงบ และได้ประกาศภาวะสงครามในอิสราเอลแล้ว นั้น
นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้ติดตามและแนวโน้มสถานการณ์ พร้อมกำชับให้สถานทูตไทย ณ กรุงเทลอาวีฟ ช่วยดูแล ช่วยเหลือคนไทย โดยเร่งด่วน ซึ่งคนไทยในอิสราเอล สามารถติดต่อเบอร์ Hotline สถานทูตฯ เทลอาวีฟ ได้ที่
+972 54 6368150 ตลอด 24 ชั่วโมง
“นายกรัฐมนตรีห่วงใยและสั่งการให้สถานเอกอัครราชทูตฯ รวมทั้งหน่วยงานที่เกี่ยวข้องประสานการทำงานร่วมกันเพื่อช่วยดูแลพี่น้องคนไทย ทั้งนี้ ขอให้คนไทยในพื้นที่ ติดตามคำเตือนจากสถานเอกอัครราชทูตฯ อย่างต่อเนื่อง เพื่อความปลอดภัย” นายชัยฯ กล่าว

ที่มา : https://www.thaigov.go.th/news/contents/details/73080