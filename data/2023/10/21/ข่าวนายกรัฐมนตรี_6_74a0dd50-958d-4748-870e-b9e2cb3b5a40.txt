รัฐบาลไทย-ข่าวทำเนียบรัฐบาล-นายกฯ เดินหน้าสานต่อสัมพันธ์ไทย-ซาอุฯ หวังเพิ่มขีดการสามารถแข่งขันการค้า-ลงทุน 


วันเสาร์ที่ 21 ตุลาคม 2566
21/10/2566
พิมพ์
นายกฯ เดินหน้าสานต่อสัมพันธ์ไทย-ซาอุฯ หวังเพิ่มขีดการสามารถแข่งขันการค้า-ลงทุน
นายกฯ เดินหน้าสานต่อสัมพันธ์ไทย-ซาอุฯ หวังเพิ่มขีดการสามารถแข่งขันการค้า-ลงทุน
วันนี้ (21 ตุลาคม 2566) เวลา 10.30 น. ณ กรุงริยาด ราชอาณาจักรซาอุดีอาระเบีย นายเศรษฐา ทวีสิน  นายกรัฐมนตรีและ รัฐมนตรีว่าการกระทรวงการคลัง ให้สัมภาษณ์ถึงผลสำเร็จในการเยือนราชอาณาจักรซาอุดีอาระเบีย ว่า  เมื่อคำว่าที่ 20 ต.ค. เอกอัครราชทูตไทย ประจำกรุงริยาด ได้เลี้ยงรับรองอาหารค่ำให้กับตนเองและคณะ  โดยได้พบกับทีมประเทศไทย และเจ้าหน้าที่ทางพาณิชย์การค้า การลงทุน ซึ่งได้แลกเปลี่ยนความคิดเห็นระหว่างกัน  ทั้งนี้ ทางเอกอัครราชทูตไทยได้ให้ข้อคิดว่า ความจริงแล้วศักยภาพการค้า การลงทุน ที่ซาอุฯ ยังสูงมาก ไม่ว่าจะเป็นเรื่องการขยายการค้า ด้านการเกษตร เชิงพาณิชย์ และการลงทุน  โดยบีโอไอได้แจ้งว่าต้องการเจ้าหน้าที่ประจำซาอุฯ หลังจากพูดคุยกันแล้ว ตนเองมีความเข้าใจถึงความต้องการตรงนี้ และอยากให้เอกอัครราชทูตได้เขียนมาว่า เหตุผลที่ต้องการคืออะไร เพราะถือว่าเป็นประเทศหลักที่รัฐบาลเพิ่งเปิดความสัมพันธ์ใหม่อีกครั้ง หลังจากที่ปิดไปนาน ถือว่าเป็นประเทศที่ไทยอยากมีความสัมพันธ์กันเพิ่มขึ้น และเพิ่มขีดความสามารถทางการแข่งขัน การค้า การลงทุนขึ้นไปอีก

ที่มา : https://www.thaigov.go.th/news/contents/details/73626