รัฐบาลไทย-ข่าวทำเนียบรัฐบาล-นายกฯ ห่วงหลังได้รับรายงานคนไทยถูกจับเป็นตัวประกันเพิ่ม 2 ราย  ชี้คนไทยขอกลับไทยเพิ่มขึ้น เผยใช้ความสัมพันธ์ส่วนตัวติดต่อเอกชนมุสลิม นำกลับคนไทยเขตชายแดนจอร์แดนกลับได้วันละ 200 คน 


วันเสาร์ที่ 21 ตุลาคม 2566
21/10/2566
พิมพ์
นายกฯ ห่วงหลังได้รับรายงานคนไทยถูกจับเป็นตัวประกันเพิ่ม 2 ราย  ชี้คนไทยขอกลับไทยเพิ่มขึ้น เผยใช้ความสัมพันธ์ส่วนตัวติดต่อเอกชนมุสลิม นำกลับคนไทยเขตชายแดนจอร์แดนกลับได้วันละ 200 คน
นายกฯ ห่วงหลังได้รับรายงานคนไทยถูกจับเป็นตัวประกันเพิ่ม 2 ราย  ชี้คนไทยขอกลับไทยเพิ่มขึ้น เผยใช้ความสัมพันธ์ส่วนตัวติดต่อเอกชนมุสลิม นำกลับคนไทยเขตชายแดนจอร์แดนกลับได้วันละ 200 คน
วันนี้ (21 ตุลาคม 2566) เวลา 10.30 น. ณ กรุงริยาด ราชอาณาจักรซาอุดีอาระเบีย นายเศรษฐา ทวีสิน  นายกรัฐมนตรีและ รัฐมนตรีว่าการกระทรวงการคลัง  ให้สัมภาษณ์ถึงการช่วยเหลือคนไทยในอิสราเอลว่า  ขณะนี้มีคนไทยที่อิสราเอลถูกจับเป็นตัวประกันเพิ่มขึ้นอีก 2 ราย ซึ่งเป็นที่น่าเสียใจ  แต่การต่อรองเรื่องตัวประกันยังคงต้องดำเนินการต่อไป ส่วนการลำเลียงคนไทยกลับนั้น ตอนนี้มีผู้แสดงเจตจำนง 8,500 คนแล้ว แนวโน้มน่าเป็นห่วงว่าจำนวนคนจะเพิ่มขึ้นเรื่อย ๆ เกือบเท่ากับจำนวนคนที่มีการนำกลับมาประเทศไทยแล้ว  ซึ่งหมายความว่าจำนวนไม่ได้ลดลง ดังนั้น ทางที่ดีคือต้องพยายามหาทางเอาคนไทยกลับมาให้ได้อีก ซึ่งตนได้ใช้ความสัมพันธ์ส่วนตัวกับภาคเอกชนอีกหลายๆ ส่วน ที่มีเครื่องบินนำกลับเข้ามาขณะนี้มีเครื่องบินของมุสลิมลำหนึ่งที่จะสามารถนำกลับมาได้ จากแถวชายแดนประเทศจอร์แดน  ขณะนี้กำลังพยายามใช้ความสามารถติดต่อสามารถนำคนมาขึ้นเครื่องบินได้หรือไม่
“เขามีให้ทุกวันๆ ละ 200 คน ตรงนี้จะพยายามสานต่อ และเพื่อให้มีการติดตามงานที่ชัดเจนมากขึ้น และรายงานให้กับประชาชนและครอบครัวที่มีความเป็นห่วงใยญาติพี่น้อง ซึ่งในวันที่ 23 ต.ค. เวลา 14.30 น. จะประชุมครั้งใหญ่ที่กระทรวงการต่างประเทศ เพื่อรายงานความคืบหน้าให้ทราบ” นายกรัฐมนตรี กล่าว

ที่มา : https://www.thaigov.go.th/news/contents/details/73625