รัฐบาลไทย-ข่าวทำเนียบรัฐบาล-​บริษัท SALIC ของซาอุดีฯ ยินดีส่งเสริมความร่วมมือกับไทย ในด้านการเกษตร ปศุสัตว์ และอาหาร


วันเสาร์ที่ 21 ตุลาคม 2566
21/10/2566
พิมพ์
​บริษัท SALIC ของซาอุดีฯ ยินดีส่งเสริมความร่วมมือกับไทย ในด้านการเกษตร ปศุสัตว์ และอาหาร
​บริษัท SALIC ของซาอุดีฯ ยินดีส่งเสริมความร่วมมือกับไทย ในด้านการเกษตร ปศุสัตว์ และอาหาร
วันนี้ (21 ต.ค. 2566) เวลา 9.00 น. (ตามเวลาท้องถิ่นกรุงริยาด ซึ่งช้ากว่าไทย 4 ชั่วโมง) ณ โรงแรม Ritz Carlton กรุงริยาด ซาอุดีอาระเบีย นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบปะกับ วศ. ซุลัยมาน อัรรุมัยฮ์ (Sulaiman AlRumaih) ประธานคณะกรรมการบริหาร (CEO) บริษัท Saudi Agricultural and Livestock Investment Company (SALIC) ดำเนินธุกกิจปศุสัตว์รายใหญ่ของซาอุดีอาระเบีย สรุปสาระสำคัญดังนี้
นายกฯ ตอกย้ำความมุ่งมั่นของรัฐบาลใหม่ที่จะสานต่อความสําเร็จ ของรัฐบาลที่ผ่านมา และส่งเสริมความสัมพันธ์กับ ภาคเอกชนซาอุดีอาระเบีย รวมทั้ง ผลักดันความร่วมมือด้านการค้าและการลงทุน กับ SALIC ในด้านการเกษตร ปศุสัตว์ และอาหาร เพื่อความกินดีอยู่ดีของประชาชนทั้งสองฝ่าย
ในการนี้ได้เชิญ SALIC เยือนไทยเพื่อเข้าร่วมการประชุม คณะกรรมการด้านการลงทุน ภายใต้สภาความร่วมมือ ซาอุดีอาระเบีย – ไทย (STCC) ครั้งที่ 1 ที่ประเทศไทย
โดย Salic ต้องการรับการสนับสนุนการลงทุนของบริษัทในสาขาที่ไทย มีศักยภาพ เช่น การเกษตร การประมง การเพาะเลี้ยง สัตว์น้ํา ปศุสัตว์ ฯลฯ และประสงค์ให้ไทยเพิ่มการลงทุนในซาอุดีอาระเบีย
ทั้งนี้ บริษัท Saudi Agricultural and Livestock Investment Company (SALIC) อยู่ภายใต้กองทุนเพื่อการลงทุนสาธารณะ (Public Investment Fund: PIF) ของรัฐบาลซาอุดีฯ โดยมีวัตถุประสงค์เพื่อลงทุนทั้งในและต่างประเทศเพื่อสร้างความมั่นคงทางอาหารให้แก่ซาอุดีฯ โดยมีสาขาการลงทุนที่สำคัญ เช่น การเกษตร การซื้อขายธัญพืช ข้าว และเนื้อสัตว์ และตั้งเป้าเป็นบริษัทชั้นนำในด้านความมั่นคงทางอาหารของโลก

ที่มา : https://www.thaigov.go.th/news/contents/details/73624