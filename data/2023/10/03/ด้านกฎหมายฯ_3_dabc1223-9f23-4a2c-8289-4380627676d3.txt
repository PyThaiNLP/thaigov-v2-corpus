รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมและมอบนโยบายในการพัฒนางานยุติธรรมของสำนักงานกิจการยุติธรรม เนื่องในโอกาส ครบรอบ ๒๑ ปี


วันอังคารที่ 3 ตุลาคม 2566
03/10/2566
พิมพ์
รัฐมนตรีว่าการกระทรวงยุติธรรม ตรวจเยี่ยมและมอบนโยบายในการพัฒนางานยุติธรรมของสำนักงานกิจการยุติธรรม เนื่องในโอกาส ครบรอบ ๒๑ ปี
รัฐมนตรีว่าการกระทรวงยุติธรรม ตรวจเยี่ยมและมอบนโยบายในการพัฒนางานยุติธรรมของสำนักงานกิจการยุติธรรม เนื่องในโอกาส ครบรอบ ๒๑ ปี
ในวันอังคารที่ ๓ ตุลาคม ๒๕๖๖ เวลา ๑๔.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ตรวจเยี่ยมและมอบนโยบายในการพัฒนางานยุติธรรม เนื่องในวันคล้ายวันสถาปนาสำนักงานกิจการยุติธรรม ครบรอบ ๒๑ ปี โดยมี นายวัลลภ นาคบัว รองปลัดกระทรวงยุติธรรม พันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม นายชาตรี จันทร์เพ็ญ รองผู้อำนวยการสำนักงานกิจการยุติธรรม พร้อมด้วย ผู้บริหาร ข้าราชการ เจ้าหน้าที่สำนักงานกิจการยุติธรรม ให้การต้อนรับ ณ  สำนักงานกิจการยุติธรรม ศูนย์ราชการเฉลิมพระเกียรติฯ อาคารรัฐประศาสนภักดี ชั้น ๙ ถนนแจ้งวัฒนะ กรุงเทพมหานคร
รมว.ยุติธรรม ได้กล่าวใจความสำคัญตอนหนี่งว่า สำนักงานกิจการยุติธรรม ถือเป็นหน่วยงานหนึ่งในกระบวนการยุติธรรมที่มีบทบาทสำคัญในการขับเคลื่อนนโยบายรัฐบาลผ่านกลไกของคณะกรรมการพัฒนาการบริหารงานยุติธรรมแห่งชาติ (กพยช.) และคณะกรรมการพัฒนาการบริหารงานยุติธรรมระดับจังหวัด (กพยจ.) เป็นกลไกสำคัญในการยกระดับกระบวนการยุติธรรมของประเทศ สิ่งที่ต้องขับเคลื่อนต่อจากนี้ คือ ทำอย่างไรให้ความยุติธรรมเข้าถึงประชาชน ไม่ใช่ประชาชนเข้าถึงความยุติธรรม ประชาชน ยกตัวอย่างเช่น ผู้ต้องขังที่มีภูมิลำเนาในภาคใต้ แต่ถูกคุมขังในกรุงเทพฯ ญาติต้องใช้เวลา และค่าใช้จ่ายในการเดินทางมาเยี่ยมผู้ต้องขัง ซึ่งอาจเกิดความเหลื่อมล้ำ เป็นต้น รวมถึงการผลักดันปรับปรุงแก้ไขกฎหมายให้มีความทันสมัย สอดคล้องกับบริบทที่เปลี่ยนแปลง และมีประสิทธิภาพยิ่งขึ้น ตลอดจนแนวทางการผลักดันให้เกิดหน่วยบริหารและจัดการทุนด้านกระบวนการยุติธรรมทุนวิจัย (Program Management Unit : PMU) เพื่อยกระดับการวิจัยในกระบวนการยุติธรรมต่อไป

ที่มา : https://www.thaigov.go.th/news/contents/details/72902