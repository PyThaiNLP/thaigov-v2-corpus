รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ติดตามสถานการณ์ที่พารากอนอย่างต่อเนื่อง ห่วงใยและให้ดูแลความปลอดภัยประชาชนทุกคน 


วันอังคารที่ 3 ตุลาคม 2566
03/10/2566
พิมพ์
โฆษกรัฐบาลเผย นายกฯ ติดตามสถานการณ์ที่พารากอนอย่างต่อเนื่อง ห่วงใยและให้ดูแลความปลอดภัยประชาชนทุกคน
โฆษกรัฐบาลเผย นายกฯ ติดตามสถานการณ์ที่พารากอนอย่างต่อเนื่อง ห่วงใยและให้ดูแลความปลอดภัยประชาชนทุกคน
วันที่ 3 ตุลาคม 2566 นายชัย วัชรงค์ โฆษกประจำสำนักนายกรัฐมนตรีเปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง รับทราบ และติดตามสถานการณ์กรณีเหตุการณ์กราดยิงที่ห้างสรรพสินค้าพารากอน
โดยนายกรัฐมนตรีสั่งการให้หน่วยงานที่เกี่ยวข้อง ติดตาม ตรวจสอบ และรายงานสถานการณ์เป็นระยะ
ซึ่งนายกรัฐมนตรีได้ทวิตข้อความว่า “รับทราบและติดตามสถานการณ์กรณีมีเหตุการณ์กราดยิงที่ห้างพารากอน โดยได้สั่งการให้ผู้บัญชาการตำรวจแห่งชาติลงพื้นที่ตรวจสอบ และติดตามสถานการณ์ โดยสิ่งที่ห่วงใยที่สุดตอนนี้ คือความปลอดภัยของประชาชนทุกคน
ขอให้ผู้ปฏิบัติงานในพื้นที่ติดตามดูแลสถานการณ์อย่างใกล้ชิด และขอให้ทุกคนปลอดภัย” นายชัยฯ กล่าว

ที่มา : https://www.thaigov.go.th/news/contents/details/72898