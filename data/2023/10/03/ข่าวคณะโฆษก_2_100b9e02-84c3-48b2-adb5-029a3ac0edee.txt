รัฐบาลไทย-ข่าวทำเนียบรัฐบาล-นายชัย วัชรงค์ โฆษกประจำสำนักนายกรัฐมนตรี เปิดเผยว่า คณะรัฐมนตรี (3 ตุลาคม 2566) มีมติเห็นชอบในหลักการในการแต่งตั้งคณะกรรมการนโยบายโครงการเติมเงิน 10,000 บาท ผ่าน Digital Wallet 


วันอังคารที่ 3 ตุลาคม 2566
03/10/2566
พิมพ์
นายชัย วัชรงค์ โฆษกประจำสำนักนายกรัฐมนตรี เปิดเผยว่า คณะรัฐมนตรี (3 ตุลาคม 2566) มีมติเห็นชอบในหลักการในการแต่งตั้งคณะกรรมการนโยบายโครงการเติมเงิน 10,000 บาท ผ่าน Digital Wallet
นายชัย วัชรงค์ โฆษกประจำสำนักนายกรัฐมนตรี เปิดเผยว่า คณะรัฐมนตรี (3 ตุลาคม 2566) มีมติเห็นชอบในหลักการในการแต่งตั้งคณะกรรมการนโยบายโครงการเติมเงิน 10,000 บาท ผ่าน Digital Wallet ตามที่กระทรวงการคลังเสนอ
ซึ่ง ครม. เมื่อวันที่ 13 ก.ย. 2566 มีมติมอบหมายให้ รัฐมนตรีช่วยกระทรวงการคลัง (นายจุลพันธ์ อมรวิวัฒน์) เป็นเจ้าภาพจัดประชุมหารือร่วมกันระหว่าง กค. สงป. สศช. และหน่วยงานที่เกี่ยวข้อง เพื่อศึกษารายละเอียดของแนวทางในการดำเนินนโยบายการเติมเงิน 10,000 บาท ผ่าน Digital Wallet ให้ชัดเจนแล้วนำเสนอคณะรัฐมนตรีโดยด่วน โดย รมช.กค. ได้จัดประชุมหารือเพื่อพิจารณากำหนดแนวทางฯ ร่วมกับหน่วยงานที่เกี่ยวข้อง เมื่อวันที่ 25 ก.ย. 2566 และ 27 ก.ย. 2566 และที่ประชุมมีมติเห็นชอบในหลักการในการแต่งตั้งคณะกรรมการ คณะอนุกรรมการ และคณะทำงาน รวม 4 คณะ ได้แก่
1. คณะกรรมการนโยบายฯ โดยมี นรม. เป็นประธานกรรมการ รอง นรม.และรมว.พณ. (นายภูมิธรรม) รอง นรม.และรมว.กต. (นายปานปรีย์) รอง นรม. และรมว.มท. (นายอนุทิน) และรมว.ดศ. เป็นรองประธานกรรมการ โดยมีปลัด กค. และปลัด พณ. เป็นกรรมการและเลขานุการร่วม
2. คณะอนุกรรมการขับเคลื่อนโครงการ
3. คณะทำงานด้านตรวจสอบการกระทำที่อาจเข้าข่ายผิดหลักเกณฑ์และเงื่อนไขโครงการฯ และ
4. คณะทำงานด้านบริหารฐานข้อมูลโครงการฯ
ทั้งนี้ คณะรัฐมนตรีวันนี้ (3 ตุลาคม 2566) จึงมีมติเห็นชอบในหลักการในการแต่งตั้งคณะกรรมการฯ ตามที่ กค. เสนอ ซึ่ง นรม. จะลงนามในคำสั่งตามกฎหมายที่เกี่ยวข้องต่อไป

ที่มา : https://www.thaigov.go.th/news/contents/details/72885