รัฐบาลไทย-ข่าวทำเนียบรัฐบาล-ไฟเขียว! ตั้ง คกก. ขับเคลื่อนนโยบายเติมเงิน 10,000 บาท ผ่าน Digital Wallet


วันพุธที่ 4 ตุลาคม 2566
ไฟเขียว! ตั้ง คกก. ขับเคลื่อนนโยบายเติมเงิน 10,000 บาท ผ่าน Digital Wallet
.....
ที่ประชุมครม. (3 ต.ค. 66) เห็นชอบแต่งตั้งคณะกรรมการนโยบายโครงการเติมเงิน 10,000 บาท ผ่าน Digital Wallet เพื่อทำหน้าที่พิจารณารายละเอียดโครงการ ตั้งแต่ต้นน้ำถึงปลายน้ำ ทั้งกรอบวงเงินโครงการ รายละเอียดที่มาของแหล่งเงิน งบประมาณ หลักเกณฑ์ เงื่อนไขต่าง ๆ
.
ซึ่งคณะกรรมการนโยบายโครงการเติมเงิน 10,000 บาท ผ่าน Digital Wallet มีนายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง เป็นประธาน และมีรองประธาน 4 คน คือ นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ /นายปานปรีย์ พหิทธานุกร รองนายกรัฐมนตรีและรัฐมนตรีว่าการต่างประเทศ /นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และ นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม
.
นอกจากนี้ ยังมี รัฐมนตรีช่วยว่าการ กระทรวงการคลัง อีก 2 คนเป็นคณะกรรมการ ปลัดกระทรวงการคลัง และปลัดกระทรวงพาณิชย์ เป็นกรรมการและเลขานุการร่วม ผู้ว่าการธนาคารแห่งประเทศไทย (ธปท.) สำนักงานสภาพัฒนาการเศรษฐกิจและสังคมแห่งชาติ ผู้อำนวยการสำนักงบประมาณ สำนักงานคณะกรรมการกฤษฎีกา อัยการสูงสุด ผู้บัญชาการตำรวจแห่งชาติ ด้วย
.
รายละเอียดเพิ่มเติม คลิก https://www.thaigov.go.th/news/contents/details/72885
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72920