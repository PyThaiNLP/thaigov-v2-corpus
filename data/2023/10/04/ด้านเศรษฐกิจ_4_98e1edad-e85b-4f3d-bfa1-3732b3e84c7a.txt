รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา ให้นายคุโรดะ จุน (Mr. KURODA Jun) ประธาน JETRO Bangkok และคณะ เข้าพบ


วันพุธที่ 4 ตุลาคม 2566
04/10/2566
พิมพ์
รัฐมนตรีฯ พิมพ์ภัทรา ให้นายคุโรดะ จุน (Mr. KURODA Jun) ประธาน JETRO Bangkok และคณะ เข้าพบ
รัฐมนตรีว่าการกระทรวงอุตสาหกรรม พิมพ์ภัทรา ให้นายคุโรดะ จุน (Mr. KURODA Jun) ประธาน JETRO Bangkok และคณะ เข้าพบ
วันที่ 3 ตุลาคม 2566 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ให้นายคุโรดะ จุน (Mr. KURODA Jun) ประธานองค์การส่งเสริมการค้าต่างประเทศของญี่ปุ่น (JETRO Bangkok) นำคณะกรรมาธิการวิจัยทางเศรษฐกิจของหอการค้าญี่ปุ่น (JCC) เข้าพบ เพื่อรายงานสรุปผลการสำรวจแนวโน้มทางเศรษฐกิจของบริษัทร่วมทุนญี่ปุ่นในประเทศไทย ประจำครึ่งปีหลัง พ.ศ. 2566 โดยมี นายณัฐพล รังสิตพล ปลัดกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายใบน้อย สุวรรณชาตรี อธิบดีกรมส่งเสริมอุตสาหกรรม นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม และนายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงาน เข้าร่วม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
หอการค้าญี่ปุ่น-กรุงเทพฯ (JCC) ก่อตั้งขึ้นเมื่อปี 1954 ซึ่งจะครบรอบการก่อตั้ง 70 ปีในปีหน้า มีสมาชิกกว่า 1,650 บริษัท มีภารกิจในการดำเนินกิจกรรมที่หลากหลาย เพื่อส่งเสริมสมาชิกทั้งในด้านการค้า การลงทุน และการพัฒนาเศรษฐกิจระหว่างประเทศญี่ปุ่นและไทย ตลอดจนช่วยเหลือสังคมไทย อาทิ การแลกเปลี่ยนทางวัฒนธรรมระหว่างสองประเทศ และการสนับสนุนด้านการศึกษา
ทั้งนี้ รัฐมนตรีฯ กล่าวขอบคุณที่ทาง JETRO และ JCC ได้ให้ความสำคัญต่อประเทศไทยเป็นลำดับต้น ๆ ทั้งผลสรุปต่าง ๆ ที่ได้กล่าวรายงานมา และขอให้ทางญี่ปุ่นเชื่อมั่นว่า ไทยจะยังคงให้ความสนับสนุนและความร่วมมืออันดีตลอดไป ทั้งในส่วนของนโยบายของรัฐบาลและทิศทางการลงทุนต่าง ๆ

ที่มา : https://www.thaigov.go.th/news/contents/details/72912