รัฐบาลไทย-ข่าวทำเนียบรัฐบาล-ธ.ก.ส. เปิดระบบแจ้งความประสงค์ “พักชำระหนี้ลูกค้ารายย่อย” ผ่านแอปฯ BAAC Mobile


วันพุธที่ 4 ตุลาคม 2566
ธ.ก.ส. เปิดระบบแจ้งความประสงค์ “พักชำระหนี้ลูกค้ารายย่อย” ผ่านแอปฯ BAAC Mobile
.....
ธนาคารเพื่อการเกษตรและสหกรณ์การเกษตร (ธ.ก.ส.) เผยว่าตามที่ ครม. มีมติเห็นชอบให้ ธ.ก.ส. ดำเนินมาตรการพักชำระหนี้ให้กับเกษตรกรและบุคคลที่มีสถานะ “เป็นหนี้ปกติ-หนี้ค้างชำระ” ที่มีต้นเงินคงเป็นหนี้ทุกสัญญารวมกัน ณ 30 ก.ย. 66 ไม่เกิน 300,000 บาท นั้น
.
ปัจจุบัน ธ.ก.ส. ได้เปิดระบบ “แจ้งความประสงค์” และ “ตรวจสอบสิทธิ์” ผ่านแอปฯ BAAC Mobile ให้กับลูกค้ารายย่อยแล้ว
.
โดยขั้นตอนการแจ้งความประสงค์:
• “กรอกหมายเลขบัตรประจำตัวประชาชน” ของผู้แสดงความประสงค์ พร้อมหมายเลขโทรศัพท์ที่ติดต่อได้
• ระบบประมวลข้อมูลตรวจสอบคุณสมบัติ
• นัดหมาย “ผู้ผ่านเกณฑ์และผู้ค้ำประกัน” ไปที่สาขาหรือจุดบริการที่นัดหมาย
• จัดทำเอกสารที่เกี่ยวข้อง เพื่อเข้ารับการประเมินศักยภาพและความสามารถในการชำระหนี้
.
นากจากนี้ ยังมีมาตรการ “เสริมความรู้ฟื้นฟูทักษะ” ในการประกอบอาชีพภายใต้แนวทาง “ตลาดนำ นวัตกรรมเสริม เพิ่มรายได้ใหม่” รวมถึงการเตรียม “ผลิตภัณฑ์สินเชื่อ” ที่เหมาะสมในการฟื้นฟูการประกอบอาชีพ วงเงินสูงสุดไม่เกิน 100,000 บาท สำหรับจัดหาปัจจัยการผลิตอีกด้วย
.
ย้ำ! ผู้ประสงค์เข้าร่วมมาตรการฯ สามารถดาวน์โหลดและสมัครใช้งานแอปฯ BAAC Mobile ได้บนระบบ IOS และ Android ผ่านทาง App store และ Play store เท่านั้น
.
ทั้งนี้ การแจ้งความประสงค์เข้าร่วมมาตรการดังกล่าว ต้องเป็นไปตาม “ความสมัครใจของลูกหนี้” สอบถามรายละเอียดเพิ่มเติมได้ที่ Call Center 02 555 0555 หรือ ธ.ก.ส. ทุกสาขาทั่วประเทศ
.
อ่านเพิ่มเติม คลิก https://www.thaigov.go.th/news/contents/details/72808
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72919