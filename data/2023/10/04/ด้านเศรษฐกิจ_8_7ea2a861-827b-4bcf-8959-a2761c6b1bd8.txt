รัฐบาลไทย-ข่าวทำเนียบรัฐบาล-ธ.ก.ส. ชวนวิ่งเพื่อการกุศลในงาน BAAC Charity Run 2nd 2023 พร้อมชิงรางวัลกว่า 2 ล้านบาท


วันพุธที่ 4 ตุลาคม 2566
04/10/2566
พิมพ์
ธ.ก.ส. ชวนวิ่งเพื่อการกุศลในงาน BAAC Charity Run 2nd 2023 พร้อมชิงรางวัลกว่า 2 ล้านบาท
ธ.ก.ส. ก้าวสู่ปีที่ 58 จัดงานวิ่งการกุศลครั้งยิ่งใหญ่ “BAAC Charity Run 2nd 2023” โดยเปิดรับสมัครทั้งระยะ Fun Run 5 กม. และ Extra Mini Marathon 12 กม. ชิงรางวัลรวมมูลค่ากว่า 2 ล้านบาท ในวันที่ 29 ต.ค. 2566 ณ ธ.ก.ส. สำนักงานใหญ่ บางเขน
ธ.ก.ส. ก้าวสู่ปีที่ 58 จัดงานวิ่งการกุศลครั้งยิ่งใหญ่ “BAAC Charity Run 2nd 2023” โดยเปิดรับสมัครทั้งระยะ Fun Run 5 กม. และ Extra Mini Marathon 12 กม. ชิงรางวัลรวมมูลค่ากว่า 2 ล้านบาท ในวันที่ 29 ต.ค. 2566 ณ ธ.ก.ส. สำนักงานใหญ่ บางเขน รายได้ไม่หักค่าใช้จ่ายบริจาคให้มูลนิธิจำเนียร สาระนาค เพื่อเป็นทุนการศึกษาให้แก่บุตรหลานเกษตรกร สมัครได้แล้วตั้งแต่บัดนี้ถึง 15 ตุลาคม 2566 ทางเว็บไซต์ https://race.thai.run/baacrun2023
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ขอเชิญชวนประชาชนและผู้ที่รักสุขภาพทุกท่านมาร่วมวิ่งเพื่อการกุศลในกิจกรรม BAAC Charity Run 2nd 2023 เนื่องในโอกาสวันสถาปนาธนาคาร ก้าวสู่ปีที่ 58 ในวันอาทิตย์ที่ 29 ตุลาคม 2566 ณ ธ.ก.ส. สำนักงานใหญ่ บางเขน กรุงเทพฯ โดยเปิดรับสมัครการวิ่งเป็น 2 ระยะ ได้แก่ ระยะ Fun Run 5 กิโลเมตร ระยะ Extra Mini Marathon 12 กิโลเมตร ค่าสมัคร 500 บาท และ VIP ค่าสมัคร 1,000 บาท ซึ่งรายได้ทั้งหมดไม่หักค่าใช้จ่ายนำไปบริจาคให้มูลนิธิอาจารย์จำเนียร สาระนาค เพื่อมอบเป็นทุนการศึกษาให้แก่บุตรหลานเกษตรกร
นอกจากร่วมวิ่งการกุศลแล้ว ผู้สมัครยังมีสิทธิ์ได้รับรางวัลรวมมูลค่ากว่า 2,000,000 บาท และรับของที่ระลึกจาก ธ.ก.ส. มากมาย อาทิ เสื้อวิ่ง กระเป๋าผ้า ซึ่งผู้ที่สามารถวิ่งเข้าถึงเส้นชัยทุกท่านจะได้รับเหรียญที่ระลึกสุดพิเศษจาก ธ.ก.ส. และผู้ที่วิ่งเข้าเส้นชัย 100 คนแรก จะได้รับเสื้อ Finisher สุดหรู โดยนักวิ่งชายและหญิง ระยะ 12 กิโลเมตร ที่วิ่งถึงเส้นชัยในอันดับที่ 1 จะได้รับรางวัล Overall มูลค่า 100,000 บาท (ผู้ที่ได้รับรางวัลประเภท Overall จะไม่ได้รับสิทธิ์ในการรับรางวัลของประเภทรุ่นอายุ) และผู้ชนะในแต่ละรุ่นอายุ แบ่งรุ่นอายุออกเป็น 6 รุ่น ชายและหญิง ได้แก่  1) รุ่นอายุไม่เกิน 19 ปี 2) รุ่นอายุ 20-29 ปี 3) รุ่นอายุ 30-39 ปี 4) รุ่นอายุ 40 - 49 ปี 5) รุ่นอายุ 50-59 ปี และ 6) รุ่นอายุ 60 ปีขึ้นไป ชิงรางวัลจำนวน 5 อันดับ พร้อมรับถ้วยรางวัลจาก ธ.ก.ส. ได้แก่ รางวัลชนะเลิศ เป็นเงินมูลค่า 50,000 บาท อันดับ 2 เป็นเงินมูลค่า 40,000 บาท อันดับ 3 เป็นเงินมูลค่า 30,000 บาท อันดับ 4 เป็นเงินมูลค่า 20,000 บาท และอันดับ 5 เป็นเงินมูลค่า 10,000 บาท นอกจากนี้ ยังมีรางวัลวิ่งแฟนซี จำนวน 8 รางวัล รางวัลละ 5,000 บาท สำหรับผู้ที่ออกแบบการแต่งกายสุดสร้างสรรค์และโดนใจกรรมการ โดยแจ้งลงทะเบียนเข้าร่วมประกวดวิ่งแฟนซี ณ วันงาน ก่อนการแข่งขัน 30 นาที ซึ่งผู้เข้าแข่งขันต้องวิ่งจนครบระยะวิ่งที่ลงสมัคร (Fun Run, Extra Mini Marathon) แต่ไม่พิจารณาความเร็วและลำดับในการเข้าเส้นชัย เงื่อนไขอื่น ๆ เป็นไปตามที่ธนาคารกำหนด
สำหรับผู้ที่สนใจ สามารถสมัครได้ที่เว็บไซต์ https://race.thai.run/baacrun2023 ตั้งแต่บัดนี้ถึง 15 ตุลาคม 2566 หรือจนกว่าจะสมัครเต็มจำนวน 4,000 คน และมารับเสื้อวิ่งได้ด้วยตัวเอง ณ ใต้ตึกอาคารโพเดียม ธ.ก.ส. สำนักงานใหญ่ บางเขน กรุงเทพฯ ในระหว่างวันที่ 26 - 27 ตุลาคม 66 เวลา 8.00 – 16.00 น. สำหรับผู้ที่สนใจสามารถดูรายละเอียดเพิ่มเติมได้ที่ https://www.baac.or.th หรือสอบถาม Call Center โทร 02 555 0555

ที่มา : https://www.thaigov.go.th/news/contents/details/72917