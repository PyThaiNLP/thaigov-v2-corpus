รัฐบาลไทย-ข่าวทำเนียบรัฐบาล-เจ้าท่าอยุธยา ร่วมติดตามการรับมือสถานการณ์น้ำในแม่น้ำเจ้าพระยาและความพร้อมของคันกั้นน้ำ บริเวณวัดไชยวัฒนาราม ต.บ้านป้อม อ.พระนครศรีอยุธยา


วันพุธที่ 4 ตุลาคม 2566
เจ้าท่าอยุธยา ร่วมติดตามการรับมือสถานการณ์น้ำในแม่น้ำเจ้าพระยาและความพร้อมของคันกั้นน้ำ บริเวณวัดไชยวัฒนาราม ต.บ้านป้อม อ.พระนครศรีอยุธยา
...
วันที่ 4 ตุลาคม 2566 เวลา 09.00 น. นายพีรธร นาคสุข ผู้อำนวยการสำนักงานเจ้าท่าภูมิภาคสาขาอยุธยา มอบหมายให้ นายดำรงค์ศักดิ์ ภาคาพร เจ้าพนักงานตรวจเรือชำนาญการและนายปิยชนินทร์ สุนทรเนตร เจ้าพนักงานตรวจท่าปฏิบัติการ ร่วมตรวจติดตามสถานการณ์น้ำ บริเวณวัดไชยวัฒนาราม ตำบลบ้านป้อม อำเภอพระนครศรีอยุธยา จังหวัดพระนครศรีอยุธยา ร่วมกับผู้ว่าราชการจังหวัดพระนครศรีอยุธยา  รองผู้ว่าราชการจังหวัดพระนครศรีอยุธยาและหน่วยงานที่เกี่ยวข้อง  โดยสำนักงานเจ้าท่าภูมิภาคสาขาอยุธยา ได้เตรียมการรับมือเพื่อเฝ้าระวังความปลอดภัยในการสัญจรทางน้ำ พร้อมดำเนินการจัดตั้งศูนย์อำนวยการความปลอดภัยทางน้ำและช่วยเหลือผู้ประสบอุทกภัย ของสำนักงานเจ้าท่าภูมิภาคสาขาอยุธยา ตามคำสั่งสำนักงานเจ้าท่าภูมิภาคสาขาอยุธยาที่ 45/2566 ลงวันที่ 2 ตุลาคม 2566 เตรียมความพร้อมของเจ้าหน้าที่จำนวนทั้งสิ้น 14 นาย รถยนต์ตรวจการณ์ 3 คัน เรือตรวจการณ์ 4 ลำ ให้สามารถปฏิบัติงานได้ทันทีที่ได้รับแจ้งเหตุ
ทั้งนี้ สำนักงานเจ้าท่าภูมิภาคสาขาอยุธยา ได้เตรียมประชุมผู้ควบคุมเรือในวันที่ 5 ตุลาคม 2566 เพื่อติดตาม กำกับ ควบคุม ดูแลด้านความปลอดภัยในการขนส่งสินค้าทางน้ำ หรือการจราจรทางน้ำในจังหวัดพระนครศรีอยุธยา โดยเฉพาะบริเวณแม่น้ำป่าสัก แม่น้ำเจ้าพระยา ซึ่งได้รับผลกระทบโดยตรงจากการระบายน้ำจากเขื่อนเจ้าพระยา (แม่น้ำเจ้าพระยา) และเขื่อนพระราม 6 (แม่น้ำป่าสัก) ส่งผลให้ในปัจจุบันแม่น้ำทั้งสองมีกระแสน้ำที่ไหลแรงขึ้นและมีระดับน้ำที่เพิ่มสูงขึ้น พร้อมทั้งติดตามสถานการณ์น้ำจากเครือข่ายอาสาวารี จังหวัดพระนครศรีอยุธยาและหน่วยงานที่เกี่ยวข้อง ทั้งนี้ หากประชาชนท่านใด พบเห็นความไม่ปลอดภัยทางน้ำ สามารถแจ้ง 1199 สายด่วนกรมเจ้าท่า ได้ตลอด 24 ชม.

ที่มา : https://www.thaigov.go.th/news/contents/details/72931