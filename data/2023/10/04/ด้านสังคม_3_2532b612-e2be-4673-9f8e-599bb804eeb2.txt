รัฐบาลไทย-ข่าวทำเนียบรัฐบาล-รัฐมนตรีดีอี ขอแสดงความเสียใจอย่างสุดซึ้ง ต่อผู้ได้รับผลกระทบจากเหตุการณ์ในห้างพารากอน สั่งทีมดีอี ช่วยเรื่องการแจ้งเตือนภัยแบบเจาะจง


วันพุธที่ 4 ตุลาคม 2566
รัฐมนตรีดีอี ขอแสดงความเสียใจอย่างสุดซึ้ง ต่อผู้ได้รับผลกระทบจากเหตุการณ์ในห้างพารากอน สั่งทีมดีอี ช่วยเรื่องการแจ้งเตือนภัยแบบเจาะจง
รัฐมนตรีดีอี ขอแสดงความเสียใจอย่างสุดซึ้ง ต่อผู้ได้รับผลกระทบจากเหตุการณ์ในห้างพารากอน สั่งทีมดีอี ช่วยเรื่องการแจ้งเตือนภัยแบบเจาะจง
นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม รมว ดีอี ) ขอแสดง ความเสียใจอย่างสุดซึ้งกับครอบครัวผู้ที่ได้รับบาดเจ็บและเสียชีวิตในเหตุการณ์ในห้างพารากอนในวันที่ 3 ตุลาคม 2566 และกล่าวว่า ได้รับข้อมูลว่า ในช่วงเวลาดังกล่าว ได้มีการแจ้งเตือน โดยใช้ วิธีส่ง SMS ถึงผู้เข้าอยู่ในพื้นที่สยามพารากอน บางคน ว่า “ขณะนี้เหตุการณ์ฉุกเฉินให้อพยพออกจากพื้นที่พารากอน ” ซึ่งการแจ้งเตือนนี้ เป็นเรื่องที่ดี แต่ไม่พบว่ามีการ แจ้งเตือนจากภาครัฐแบบเจาะจง
ในเบื้องต้น ทีมงาน ได้ประสานกับ ทาง กสทช พบว่า อยู่ระหว่างการทำเรื่อง cell broadcast ที่ใช้เตือนภัยแบบเจาะจง จะมีการดำเนินการดังนี้
1. ทำ command center เพื่อให้ operators รู้ว่าต้องรับคำสั่งจากใคร ส่งอย่างไร ซึ่ง กสทช . จะออกกฏระเบียบที่เกี่ยวข้อง
2. Update software ที่กระจายส่งสัญญาณ ให้ใช้ cell broadcast ได้โดยเร็ว
นอกจากนี้ รัฐมนตรีประเสริฐ ได้สั่งการให้เร่ง ปิดกั้นเวบการซื้อขายอาวุธผิด กฎหมาย รวมทั้งเร่งประสาน สำนักงานตำรวจแห่งชาติเพื่อปราบปรามจับกุม ขยายผล ต่อ และขอเตือนผู้ที่เกี่ยวข้องกับ การซื้อขายอาวุธออนไลน์อย่างผิดกฎหมาย ผิดกฎหมายหลายฉบับ และมีโทษหนัก ดังนี้
สำหรับผู้ซื้อและผู้ขายอาวุธ ออนไลน์ เข้าข่ายผิด กม . และ มีความผิด ดังนี้
1.ตาม พ ร บ . อาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน พ ศ . 2490 และที่แก้ไขเพิ่มเติม
- ผู้ซื้ออาวุธปืนออนไลน์ มีความผิดฐาน “ซื้ออาวุธปืน หรือเครื่องกระสุนปืน โดยไม่ได้รับอนุญาต ” ต้องระวางโทษ
จำคุกตั้งแต่ 1 10 ปี และปรับตั้งแต่ 2,000 20,000 บาท
- ผู้ขายอาวุธปืนออนไลน์ มีความผิดฐาน “จำหน่ายอาวุธปืน หรือเครื่องกระสุนปืนสำหรับการค้าโดยไม่ได้รับอนุญาต” ต้องระวางโทษจำคุกตั้งแต่ 2 20 ปี และปรับตั้งแต่ 4,000 40,000 บาท
2. การขายของออนไลน์ โดยนำเข้าข้อมูลเท็จ หลอกลวง มีความผิด ตาม พ ร บ ว่าด้วยการกระทำความผิดเกี่ยวกับคอมพิวเตอร์ พ ศ . 2550 ตาม มาตรา 14 (1) นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือน หรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหาย แก่ประชาชน อันมิใช่การกระทำความผิดฐานหมิ่นประมาทตามประมวลกฎหมายอาญา ไม่เกิน 5 ปี ไม่เกิน 100,000 บาท
“ผมได้สั่งการให้ ทีม ติดตาม เรื่อง ระบบการแจ้งเตือนภัยแบบเจาะจง โดยใช้เทคโนโลยีสมัยใหม่ ที่สามารถติดต่อสื่อสาร ได้แบบเจาะจง รายบุคคล ให้ข้อมูลที่ทันเวลา เพื่อลดผลกระทบ ความสูญเสีญ ต่อประชาชน และที่สำคัญต้องทำให้ทันเวลา ครับ ” รัฐมนตรีดีอี กล่าวในตอนท้าย
______________________

ที่มา : https://www.thaigov.go.th/news/contents/details/72937