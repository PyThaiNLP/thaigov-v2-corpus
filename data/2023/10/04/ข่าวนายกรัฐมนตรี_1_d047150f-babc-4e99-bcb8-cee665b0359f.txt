รัฐบาลไทย-ข่าวทำเนียบรัฐบาล-นายกฯ เสียใจกับครอบครัวผู้เสียชีวิตจากเหตุยิงในสยามพารากอน ฝากตำรวจรักษาความปลอดภัย อำนวยความสะดวกให้ประชาชนกลับบ้านอย่างปลอดภัย


วันอังคารที่ 3 ตุลาคม 2566
03/10/2566
พิมพ์
นายกฯ เสียใจกับครอบครัวผู้เสียชีวิตจากเหตุยิงในสยามพารากอน ฝากตำรวจรักษาความปลอดภัย อำนวยความสะดวกให้ประชาชนกลับบ้านอย่างปลอดภัย
นายกฯ เสียใจกับครอบครัวผู้เสียชีวิตจากเหตุยิงในสยามพารากอน ฝากตำรวจรักษาความปลอดภัย อำนวยความสะดวกให้ประชาชนกลับบ้านอย่างปลอดภัย
วันนี้ (3 ตุลาคม 2566) เวลา 18.16 น. นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ทวีตข้อความแสดงความเสียใจ หลังเกิดเหตุการณ์ที่ห้างสยามพารากอนว่า
“ผมขอแสดงความเสียใจอย่างสุดซึ้งกับครอบครัวผู้เสียชีวิตจากเหตุยิงกันในพื้นที่ห้างสยามพารากอน และขอเป็นกำลังใจให้กับครอบครัวของผู้เสียชีวิต และผู้ที่ได้รับบาดเจ็บทุกท่านด้วยครับ
ทางเจ้าหน้าที่ตำรวจได้เข้าพื้นที่อย่างรวดเร็ว และผมได้รับรายงานจาก ผบ.ตร. ซึ่งประจำอยู่ ณ ที่เกิดเหตุว่าขณะนี้สามารถจับกุมตัวคนร้ายได้แล้ว แต่ผมยังคงขอฝากเรื่องการรักษาความปลอดภัย และการอำนวยความสะดวกให้ประชาชนกลับบ้านได้อย่างปลอดภัยด้วยครับ”

ที่มา : https://www.thaigov.go.th/news/contents/details/72903