รัฐบาลไทย-ข่าวทำเนียบรัฐบาล-ปลัดดีอี หารือแนวทางการจัดตั้งศูนย์ AOC


วันพุธที่ 4 ตุลาคม 2566
ปลัดดีอี หารือแนวทางการจัดตั้งศูนย์ AOC
ปลัดดีอี หารือแนวทางการจัดตั้งศูนย์ AOC
วันนี้ (4 ตุลาคม 2566) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมหารือแนวทางการจัดตั้งศูนย์ Anti Online Scam Operation Center (AOC) หรือ ศูนย์ต่อต้านอาชญากรรมออนไลน์ แบบ One Stop Service สำหรับประชาชน เพื่อใช้ติดตามสถานการณ์ สั่งการ และปฏิบัติการป้องกันปราบปรามโจรออนไลน์อย่างบูรณาการ และทันเวลา โดยมีเป้าหมายลดความเสียหายของประชาชนจากภัยออนไลน์ได้ทันท่วงที และตัดตอนแก๊งมิจฉาชีพด้วย โดยมีผู้บริหาร และหน่วยงานที่เกี่ยวข้อง เข้าร่วม ณ ห้องประชุม 802 ชั้น 8 กระทรวงดิจิทัลเพื่อเศรษฐกิจและสังคม
______________________

ที่มา : https://www.thaigov.go.th/news/contents/details/72945