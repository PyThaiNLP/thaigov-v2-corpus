รัฐบาลไทย-ข่าวทำเนียบรัฐบาล-ประชุมหารือการแก้ไขปัญหาและยกระดับสินค้าผลไม้จังหวัดชายแดนภาคใต้


วันอังคารที่ 3 ตุลาคม 2566
ประชุมหารือการแก้ไขปัญหาและยกระดับสินค้าผลไม้จังหวัดชายแดนภาคใต้
รองปลัดเกษตรฯ นายอภัย ประชุมหารือการแก้ไขปัญหาและยกระดับสินค้าผลไม้จังหวัดชายแดนภาคใต้
วันที่ 3 ตุลาคม 2566 เวลา 09.30 น. นายอภัย สุทธิสังข์ รองปลัดกระทรวงเกษตรและสหกรณ์ ประชุมหารือการแก้ไขปัญหาและยกระดับสินค้าผลไม้จังหวัดชายแดนภาคใต้ ร่วมกับหัวหน้าส่วนราชการสังกัดกระทรวงเกษตรและสหกรณ์ ในจังหวัดภาคใต้และชายแดน ผ่านระบบ Zoom Meeting มีเรื่องที่สำคัญในการประชุมดังนี้
1 การใช้ห้องเย็นในการเก็บรักษาสินค้า โดยมีแนวทางคือ
1.1 สำรวจจำนวนห้องเย็นในพื้นที่
1.2 จัดลำดับสินค้าที่มีปัญหาล้นตลาด เช่น มังคุด ทุเรียน เก็บรักษาในห้องเย็น ก่อนแปรรูปส่งออกต่างประเทศ
1.3 ดำเนินการในรูปแบบสหกรณ์/วิสาหกิจชุมชน มีการปันผลกำไรให้กับเกษตรกร
1.4 ห้องเย็น ควรใช้เป็นรูปแบบตู้คอนเทนเนอร์ ที่สามารถยกขึ้นรถบรรทุกวิ่งเข้ารับสินค้าผลไม้ของเกษตรกรในสวน
2. การถอดบทเรียนห้องเย็นจังหวัดยะลา โดยศึกษาถึงความคุ้มค่า ความเสี่ยง เพื่อหาจุดคุ้มทุนในการส่งเสริมให้เกษตรกรลงทุน
3. การเก็บรักษา “ลองกอง” ในห้องเย็น โดยร่วมกับกลุ่ม Start Up คนรุ่นใหม่ในจังหวัดปัตตานี
4. การทำฟรีสดาย จำปาดะ

ที่มา : https://www.thaigov.go.th/news/contents/details/72906