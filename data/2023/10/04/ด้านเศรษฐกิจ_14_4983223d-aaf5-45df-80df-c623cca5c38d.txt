รัฐบาลไทย-ข่าวทำเนียบรัฐบาล-กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยใน 10 จังหวัด พร้อมติดตั้งป้ายเตือนและระดมกำลังเจ้าหน้าที่เข้าซ่อมแซม


วันพุธที่ 4 ตุลาคม 2566
กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยใน 10 จังหวัด พร้อมติดตั้งป้ายเตือนและระดมกำลังเจ้าหน้าที่เข้าซ่อมแซม
เพื่อให้ประชาชนสามารถสัญจรผ่านได้ ตามข้อสั่งการของรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานสถานการณ์อุทกภัยในวันที่ 4 ตุลาคม 2566 เวลา 12.00 น. ว่า มีถนนทางหลวงชนบทที่ประสบอุทกภัยในพื้นที่ 10 จังหวัด ได้แก่ ลพบุรี ระยอง ชัยภูมิ ร้อยเอ็ด ตาก เชียงใหม่ หนองบัวลำภู กาฬสินธุ์ แพร่ และลำพูน ได้รับผลกระทบ 20 สายทาง แบ่งเป็นสัญจรผ่านได้ 12 สายทาง และผ่านไม่ได้ 8 สายทาง ดังนี้
1. ถนนสาย ลบ.1008 แยก ทล.1 - บ้านดงพลับ อำเภอโคกสำโรง จังหวัดลพบุรี กม. ที่ 5+775 - 7+100 (ผ่านได้) น้ำหลาก
2. ถนนสาย รย.2061 แยก ทล.36 - บ้านหนองมะหาด อำเภอเมือง จังหวัดระยอง กม. ที่ 0+100 - 2+900 (ผ่านได้) น้ำท่วม
3. ถนนสาย ชย.4048 แยก ทล.3254 - แยก ชย.3011 อำเภอเทพสถิต จังหวัดชัยภูมิ กม. ที่ 17+500 - 17+510 (ผ่านไม่ได้) น้ำกัดเซาะถนน
4. ถนนสาย รอ.033 สะพานคุยโพธิ์ - หนองแก่ง อำเภอเชียงขวัญ จังหวัดร้อยเอ็ด กม. ที่ 3+550 - 3+750 (ผ่านไม่ได้) น้ำท่วมขัง
5. ถนนสาย รอ.035 สะพานมิตรภาพบึงเกลือ - ภูเงิน 2 อำเภอเสลภูมิ จังหวัดร้อยเอ็ด กม. ที่ 1+000 - 2+300 (ผ่านไม่ได้) น้ำไหลกัดเซาะผิวจราจรและไหล่ทางชำรุด
6. ถนนสาย ตก.1004 แยก ทล.1 - บ้านนาตาโพ อำเภอสามเงา จังหวัดตาก กม. ที่ 15+700 - 17+000 (ผ่านไม่ได้) น้ำท่วมขัง
7. ถนนสาย ตก.5015 แยก ตก.1004 - บ้านแม่เชียงราย อำเภอสามเงา จังหวัดตาก กม. ที่ 5+590 - 6+050 (ผ่านไม่ได้) น้ำหลาก
8. ถนนสาย ตก.4011 แยก ทล.1357 - บ้านแม่ระวาน อำเภอสามเงา จังหวัดตาก กม. ที่ 16+600 - 17+500 (ผ่านได้) น้ำกัดเซาะผิวจราจร
9. ถนนสาย ชม.3052 แยก ทล.107 - บ้านสบเปิง อำเภอแม่แตง จังหวัดเชียงใหม่ กม. ที่ 25+150 - 25+300 (ผ่านได้) น้ำไหลกัดเซาะไหล่ทางและบริเวณท่อลอดเดิมชำรุด
10. ถนนสาย ชม.3003 แยก ทล.108 - บ้านหนองล่อง อำเภอจอมทอง และเวียงหนองล่อง จังหวัดเชียงใหม่ กม. ที่ 5+400 - 5+450 (ผ่านไม่ได้) น้ำไหลกัดเซาะคอสะพาน
11. ถนนสาย ชม.3035 แยก ทล.108 - บ้านร้อยจันทร์ อำเภอสันป่าตอง และหางดง จังหวัดเชียงใหม่ กม. ที่ 20+700 - 20+728 (ผ่านได้) น้ำไหลกัดเซาะไหล่ทางขำรุด
12. ถนนสาย ลพ.020 สะพานรัฐ - ราษฎร์ร่วมใจ อำเภอบ้านโฮ่ง จังหวัดลำพูน กม. ที่ 0+120 - 0+280 (ผ่านได้) น้ำไหลกัดเซาะผิวจราจรและไหล่ทางชำรุด
13. ถนนสาย นภ.3003 แยก ทล.228 - บ้านจอมทอง อำเภอเมือง และศรีบุญเรือง จังหวัดหนองบัวลำภู กม. ที่ 44+450 - 45+000 (ผ่านได้) น้ำหลาก
14. ถนนสาย กส.4027 แยก ทล.2291 - บ้านโพนสว่าง อำเภอเขาวง และนาคู จังหวัดกาฬสินธุ์ กม. ที่ 5+600 - 5+612 (ผ่านได้) น้ำไหลกัดเซาะคอสะพานชำรุด
15. ถนนสาย กส.4001 แยก ทล.2291- บ้านโคกกลาง อำเภอนาคู และเต่างอย จังหวัดกาฬสินธุ์ กม. ที่ 5+600 - 5+700 (ผ่านได้) น้ำไหลกัดเซาะท่อลอดเดิม
16. ถนนสาย กส.4036 แยก ทล.2009 - อำเภอสหัสขันธ์ และหนองกุงศรี จังหวัดกาฬสินธุ์ กม. ที่ 17+600 - 17+800 (ผ่านได้) น้ำไหลกัดเซาะผิวจราจรและคันทาง
17. ถนนสาย กส.4073 แยก ทล.2367 - บ้านสีถาน อำเภอฆ้องชัย จังหวัดกาฬสินธุ์ กม. ที่ 2+000 - 2+425 (ผ่านได้) น้ำไหลกัดเซาะผิวจราจรและไหล่ทาง
18. ถนนสาย กส.2045 แยก ทล.12 - บ้านหนองแปน อำเภอยางตลาด และกมลาไสย จังหวัดกาฬสินธุ์ กม. ที่ 2+050 - 2+150 (ผ่านได้) น้ำไหลกัดเซาะผิวจราจรและไหล่ทางชำรุด
19. ถนนสาย กส.2061 แยก ทล.12 - บ้านดงสว่าง อำเภอเมือง จังหวัดกาฬสินธุ์ (ผ่านไม่ได้) ระดับน้ำท่วมสูง
20. ถนนสาย พร.3023 แยก ทล.103 - บ้านสวนหลวง จังหวัดแพร่ กม. ที่ 52+350 - 52+375 (ผ่านไม่ได้) น้ำกัดเซาะถนน
ทั้งนี้ ทช. จะติดตามสถานการณ์อุทกภัยทั่วทุกภูมิภาคอย่างต่อเนื่อง และจะรายงานให้ประชาชนได้รับทราบเป็นระยะ พร้อมทั้งเข้าช่วยเหลืออำนวยความสะดวกบริเวณสายทาง ตามข้อสั่งการของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม และขอความร่วมมือประชาชนโปรดระมัดระวังในการใช้รถใช้ถนนเป็นพิเศษและโปรดสังเกตป้ายเตือน สามารถแจ้งเหตุอุทกภัยได้ที่แขวงทางหลวงชนบททั่วประเทศหรือติดต่อสายด่วน ทช. โทร. 1146

ที่มา : https://www.thaigov.go.th/news/contents/details/72934