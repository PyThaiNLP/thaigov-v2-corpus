รัฐบาลไทย-ข่าวทำเนียบรัฐบาล-ดีอี ประชุมติดตามการดำเนินงานตามนโยบายของรัฐบาลด้านการสื่อสาร โทรคมนาคม และดิจิทัล


วันพฤหัสบดีที่ 26 ตุลาคม 2566
ดีอี ประชุมติดตามการดำเนินงานตามนโยบายของรัฐบาลด้านการสื่อสาร โทรคมนาคม และดิจิทัล
ดีอี ประชุมติดตามการดำเนินงานตามนโยบายของรัฐบาลด้านการสื่อสาร โทรคมนาคม และดิจิทัล
วันนี้ (26 ตุลาคม 2566) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (รมว.ดีอี) เป็นประธานประชุมเพื่อติดตามแนวทางการดำเนินงานตามนโยบายของรัฐบาล ด้านการสื่อสาร โทรคมนาคมและดิจิทัลเพื่อเศรษฐกิจและสังคม พร้อมบรรยายสรุปภารกิจการป้องกันอาชญากรรมไซเบอร์ ระบบแจ้งเตือนภัยเหตุร้ายแรง การลดความซ้ำซ้อนของแอปพลิเคชันภาครัฐ การผลักดันรัฐบาลดิจิทัล และการส่งเสริม Start Up/e-Sport ของคณะกรรมาธิการการสื่อสาร โทรคมนาคมและดิจิทัลเพื่อเศรษฐกิจและสังคมสภาผู้แทนราษฎร โดยมีนางสาวธีรรัตน์ สำเร็จวาณิชย์ ประธานคณะกรรมาธิการและคณะกรรมาธิการการสื่อสาร โทรคมนาคม และดิจิทัลเพื่อเศรษฐกิจและสังคม สภาผู้แทนราษฎร พร้อมด้วยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัล เพื่อเศรษฐกิจและสังคม คณะผู้บริหารและหน่วยงานในสังกัด เข้าร่วม ณ ห้องประชุม MDES1 กระทรวงดิจิทัลเพื่อเศรษฐกิจและสังคม
_____________________

ที่มา : https://www.thaigov.go.th/news/contents/details/73795