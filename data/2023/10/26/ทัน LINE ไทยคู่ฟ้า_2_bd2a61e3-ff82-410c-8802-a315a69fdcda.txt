รัฐบาลไทย-ข่าวทำเนียบรัฐบาล-รัฐบาล เร่งแก้อุปสรรคเพื่อคุ้มครองปชช. จากปัญหา PM 2.5 ใน 8 จังหวัด ภาคเหนือตอนบน


วันพฤหัสบดีที่ 26 ตุลาคม 2566
รัฐบาล เร่งแก้อุปสรรคเพื่อคุ้มครองปชช. จากปัญหา PM 2.5 ใน 8 จังหวัด ภาคเหนือตอนบน
.....
ที่ประชุมครม. (24 ต.ค. 66) เห็นชอบมาตรการส่งเสริมและคุ้มครองสิทธิมนุษยชนเกี่ยวกับปัญหาภาวะทางอากาศ ที่ส่งผลต่อสุขภาพอนามัยและความเป็นอยู่ของประชาชน โดยเฉพาะฝุ่น PM 2.5 ใน 8 จังหวัด ภาคเหนือตอนบน (เชียงใหม่ เชียงราย ลำปาง ลำพูน แม่ฮ่องสอน น่าน แพร่ และพะเยา) ตามที่ คณะกรรมการสิทธิมนุษยชนแห่งชาติ หรือ กสม. เสนอ โดยข้อจำกัดและอุปสรรคที่ควรได้รับการแก้ไขอย่างจริงจัง ดังนี้
.
1. ศึกษาปัจจัยที่เป็นอุปสรรคในการกระจายอำนาจการบริหารจัดการสถานการณ์ไปยัง องค์กรปกครองส่วนท้องถิ่น
2. ทบทวนนโยบายห้ามเผาเด็ดขาด โดยคำนึงถึงความจำเป็นและบริบทเชิงพื้นที่ของผู้ประกอบอาชีพเกษตรกรรม
3. จัดทำตัวชี้วัดเพื่อนำไปใช้เป็นเครื่องมือในการบริหารจัดการมลภาวะทางอากาศ
.
พร้อมมอบหมายให้กระทรวงทรัพยากรรมธรรมชาติและสิ่งแวดล้อม เป็นหน่วยงานหลักในการศึกษาความเหมาะสมของแนวทางแก้ไข ร่วมกับกระทรวงการคลัง กระทรวงการอุดมศึกษา วิทยาศาสตร์ วิจัยและนวัตกรรม กระทรวงเกษตรและสหกรณ์ กระทรวงมหาดไทย กระทรวงสาธารณสุข สำนักงบประมาณ และสำนักงานคณะกรรมการพัฒนาระบบราชการ เพื่อนำเสนอครม. ต่อไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73793