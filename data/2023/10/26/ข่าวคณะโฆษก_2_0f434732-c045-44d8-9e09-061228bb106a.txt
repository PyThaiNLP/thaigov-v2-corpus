รัฐบาลไทย-ข่าวทำเนียบรัฐบาล-​รัฐบาลเตรียมตำแหน่งงานต่างประเทศที่มีรายได้ใกล้เคียงกับประเทศอิสราเอล สำหรับแรงงานไทยที่กลับจากอิสราเอลต้องการไปทำงานต่างประเทศ พร้อมเตรียมตำแหน่งงานจากทั่วประเทศกว่า 63,296 อัตรา


วันพฤหัสบดีที่ 26 ตุลาคม 2566
26/10/2566
พิมพ์
​รัฐบาลเตรียมตำแหน่งงานต่างประเทศที่มีรายได้ใกล้เคียงกับประเทศอิสราเอล สำหรับแรงงานไทยที่กลับจากอิสราเอลต้องการไปทำงานต่างประเทศ พร้อมเตรียมตำแหน่งงานจากทั่วประเทศกว่า 63,296 อัตรา
​รัฐบาลเตรียมตำแหน่งงานต่างประเทศที่มีรายได้ใกล้เคียงกับประเทศอิสราเอล สำหรับแรงงานไทยที่กลับจากอิสราเอลต้องการไปทำงานต่างประเทศ พร้อมเตรียมตำแหน่งงานจากทั่วประเทศกว่า 63,296 อัตรา รองรับแรงงานไทย
วันที่ 26 ตุลาคม 2566 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า จากสถานการณ์ความไม่สงบในประเทศอิสราเอล ส่งผลต่อแรงงานไทยต้องตกงาน  รัฐบาลมีความห่วงใยต่อกลุ่มแรงงานดังกล่าว พยามยามให้ความช่วยเหลือในทุก ๆ ด้าน อย่างเต็มที่ ตามข้อสั่งการของ นายเศรษฐา ทวีสิน นายกรัฐมนตรี ที่กำชับให้หน่วยงานที่เกี่ยวข้องดูแลให้ความช่วยเหลือแรงงานไทยที่เดินทางกลับมาจากประเทศอิสราเอล ขอให้พี่น้องแรงงานอย่าเป็นกังวล ขอให้เชื่อมั่นต่อการดำเนินการช่วยเหลือของรัฐบาล
นายคารม กล่าวว่า กรมการจัดหางาน กระทรวงแรรงาน ขานรับนโยบายเตรียมมาตรการดูแลแรงงานไทย ที่เดินทางกลับจากประเทศอิสราเอลมาถึงประเทศไทย เนื่องจากเหตุการณ์ไม่สงบ โดยการเตรียมตำแหน่งงานในต่างประเทศที่มีรายได้และลักษณะงานใกล้เคียงกับงานในประเทศอิสราเอลให้กับแรงงานไทยที่ต้องการเดินทางไปทำงานต่างประเทศ ในส่วนของแรงงานไทยที่ไม่ประสงค์เดินทางไปทำงานต่างประเทศแล้ว ซึ่งได้เตรียมตำแหน่งงานว่างจากทั่วประเทศ จำนวน 63,296 อัตรา ไว้รองรับ นอกจากนี้ ยังมีการส่งเสริมการประกอบอาชีพอิสระ การรับงานไปทำงานที่บ้าน และแนะนำแหล่งเงินทุนที่ถูกกฎหมายจากกองทุนเพื่อผู้รับงานไปทำที่บ้าน ซึ่งมีดอกเบี้ยต่ำให้กับแรงงานไทยที่ไม่ต้องการทำงานประจำหรือต้องการเริ่มต้นกิจการของตนเองอีกด้วย
“สำหรับ ผู้ที่ต้องการสอบถามข้อมูลเพิ่มเติม ติดต่อได้ที่สำนักงานจัดหางานจังหวัดทุกจังหวัด สำนักงานจัดหางานกรุงเทพมหานครพื้นที่ 1-10 หรือสายด่วนกระทรวงแรงงาน โทร. 1506 กด 2 กรมการจัดงาน หรือสายด่วนกรมการจัดหางาน โทร. 1694” นายคารม กล่าว

ที่มา : https://www.thaigov.go.th/news/contents/details/73755