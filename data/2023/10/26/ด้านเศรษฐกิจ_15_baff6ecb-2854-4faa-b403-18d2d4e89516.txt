รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย รย.4006 จังหวัดระยอง เสร็จสมบูรณ์ 


วันพฤหัสบดีที่ 26 ตุลาคม 2566
กรมทางหลวงชนบท ยกระดับถนนสาย รย.4006 จังหวัดระยอง เสร็จสมบูรณ์
เพิ่มประสิทธิภาพการเดินทางให้สะดวกรวดเร็วปลอดภัย พัฒนาโครงข่ายทางถนน สนับสนุนการขนส่งและการท่องเที่ยว
กรมทางหลวงชนบท กระทรวงคมนาคม โดยสำนักงานทางหลวงชนบทที่ 3 (ชลบุรี) ดำเนินโครงการก่อสร้างและยกระดับชั้นทางถนนทางหลวงชนบทสาย รย.4006 แยก ทล.3143 - บ้านหนองสนม อำเภอเมือง จังหวัดระยอง เสร็จสมบูรณ์ โดยดำเนินการขยายความกว้างผิวจราจรจาก 12 เมตร (2 ช่องจราจร) เป็น 20 เมตร (4 ช่องจราจร) ผิวจราจรแอสฟัลท์ติกคอนกรีต พร้อมติดตั้งไฟฟ้าแสงสว่าง งานขยายความกว้างสะพาน งานระบบระบายน้ำ งานอุปกรณ์อำนวยความปลอดภัย งานอำนวยความปลอดภัยหน้าโรงเรียน บริเวณช่วง กม. ที่ 3+500 - 5+500 ระยะทาง 2 กิโลเมตร ใช้งบประมาณ 59.965 ล้านบาท เพื่อพัฒนาโครงข่ายทางถนนให้ประชาชนสามารถสัญจรไป - มาได้อย่างสะดวกปลอดภัยมากยิ่งขึ้น สนับสนุนการขนส่งและการท่องเที่ยว เพิ่มประสิทธิภาพในการเดินทางระหว่างอำเภอบ้านค่าย และนิคมพัฒนา ไปยังอำเภอเมือง จังหวัดระยอง ได้อีกด้วย

ที่มา : https://www.thaigov.go.th/news/contents/details/73801