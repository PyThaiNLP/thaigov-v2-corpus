รัฐบาลไทย-ข่าวทำเนียบรัฐบาล-ธอส. จัดโปรโมชันร่วมงาน Thailand Smart Money อุบลราชธานี ครั้งที่ 9 พบกับสินเชื่อบ้านดอกเบี้ยต่ำพิเศษ คงที่ 3 ปี และผลิตภัณฑ์ทางการเงินอื่นๆ อีกมากมาย


วันพฤหัสบดีที่ 26 ตุลาคม 2566
26/10/2566
พิมพ์
ธอส. จัดโปรโมชันร่วมงาน Thailand Smart Money อุบลราชธานี ครั้งที่ 9 พบกับสินเชื่อบ้านดอกเบี้ยต่ำพิเศษ คงที่ 3 ปี และผลิตภัณฑ์ทางการเงินอื่นๆ อีกมากมาย
ธอส. จัดโปรโมชันร่วมงาน Thailand Smart Money อุบลราชธานี ครั้งที่ 9 เพื่อส่งเสริมให้ประชาชนชาวภาคตะวันออกเฉียงเหนือ ได้มีที่อยู่อาศัยเป็นของตนเองและเข้าถึงผลิตภัณฑ์ทางการเงินของ ธอส. มากขึ้น ระหว่างวันที่ 27-29 ตุลาคม 2566 ณ เซ็นทรัล อุบลราชธานี
ธนาคารอาคารสงเคราะห์ (ธอส.) จัดโปรโมชันร่วมงาน Thailand Smart Money อุบลราชธานี ครั้งที่ 9 เพื่อส่งเสริมให้ประชาชนชาวภาคตะวันออกเฉียงเหนือ ได้มีที่อยู่อาศัยเป็นของตนเองและเข้าถึงผลิตภัณฑ์ทางการเงินของ ธอส. มากขึ้น นำโดย สินเชื่ออัตราดอกเบี้ยพิเศษ คงที่ 3 ปี  ผ่อนชำระเริ่มต้นเพียงเดือนละ 3,600 บาท นานถึง 2 ปีเพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระหนี้เกี่ยวกับที่อยู่อาศัย สำหรับหลักประกันในการยื่นกู้ต้องอยู่ในเขตพื้นที่ จ.อุบลราชธานี ศรีสะเกษ อำนาจเจริญ สุรินทร์ ยโสธร นครราชสีมา ชัยภูมิ และบุรีรัมย์ ลงทะเบียนภายในงาน ยื่นกู้ อนุมัติและทำนิติกรรมภายในวันที่ 30 พฤศจิกายน 2566 พิเศษ!! ลูกค้าที่มีวงเงินทำนิติกรรมสูงสุด 5 อันดับแรก รับของสมนาคุณฟรีทันที!! โดยอันดับที่ 1-2 รับเครื่องดูดฝุ่น Robot และอันดับที่ 3-5 รับเครื่องชงกาแฟแบบหยด ยี่ห้อ BUONO
สลากออมทรัพย์ ธอส. ที่ให้ผลตอบแทนดี โอกาสถูกรางวัลสูง ประกอบด้วย ชุดขาลเพิ่มพูน ปี 2566 หน่วยละ1,000 บาท ผลตอบแทนหน้าสลาก 1.00% ต่อปี (เมื่อฝากครบกำหนด) และมีโอกาสรับผลตอบแทนผันแปร 0.15% ต่อปี รวมรับผลตอบแทนสูงสุด 1.15% ต่อปี โอกาสลุ้นรางวัลที่ 1 มูลค่า 2 ล้านบาท และรางวัลเลขท้าย 3 ตัว และ 2 ตัวทุกงวด รวม 36 งวด ชุดพิมานมาศ Plus Phase 2 หน่วยละ 50,000 บาท ผลตอบแทนหน้าสลาก 1.25% ต่อปี (เมื่อฝากครบกำหนด) พร้อมโอกาสลุ้นรางวัลที่ 1 รางวัลละ 3 ล้านบาท และรางวัลเลขท้าย 4 ตัว, 3 ตัว, 2 ตัว และ 1 ตัวทุกงวด รวม 24 งวด ชุดเกล็ดดาว Plus หน่วยละ 5,000 บาท ผลตอบแทนหน้าสลาก 0.65% ต่อปี (เมื่อฝากครบกำหนด) โอกาสลุ้นรางวัลที่ 1 มูลค่า 1 ล้านบาท และรางวัลเลขท้าย 3 ตัว, 2 ตัว และรางวัลเลขสลับเลขท้าย 3 ตัว และ 2 ตัว รวม 24 งวด จองสิทธิ์ภายในงานและซื้อสลากได้ระหว่างวันที่ 27 ตุลาคม – 5 พฤศจิกายน 2566 (เงื่อนไขเป็นไปตามที่ธนาคารกำหนด) สำหรับลูกค้าที่จองสิทธิ์และซื้อสลากออมทรัพย์ จำนวนเงินตั้งแต่ 5 แสนบาท แต่ไม่เกิน 2 ล้านบาทต่อรายการ จะได้รับบัตร Starbucks มูลค่า 150 บาท จำนวน 1 ราย ต่อ 1 ใบ ต่อผลิตภัณฑ์ และซื้อจำนวนเงินมากกว่า 2 ล้านบาทขึ้นไปต่อรายการ จะได้รับเซ็ตกล่องสำหรับใส่อาหาร Super Lock มูลค่า 699 บาท จำนวน 1 ราย ต่อ 1 ชุด ต่อผลิตภัณฑ์ หรือจนกว่าของสมนาคุณจะหมด
บ้านมือสอง ธอส. คุณภาพดี ทำเลเด่น คัดพิเศษกว่า 400 รายการ ในจังหวัดอุบลราชธานี และจังหวัดใกล้เคียงมาจำหน่ายในราคาลดสูงสุด 50% จากราคาประเมิน โดยมีรายการที่น่าสนใจ อาทิ บ้านเดี่ยว 1 ชั้น ขนาดเนื้อที่ 51 ตารางวา ในโครงการหมู่บ้านน้ำผึ้งแลนด์ 5 อ.เมืองนครราชสีมา จ.นครราชสีมา ราคาจำหน่ายที่ 1,475,000 บาท นอกจากนี้ ยังสามารถใช้สิทธิ์สินเชื่ออัตราดอกเบี้ยต่ำสุด นานสูงสุดถึง 24 เดือน (เงื่อนไขเป็นไปตามที่ธนาคารกำหนด) ผู้ที่สนใจซื้อทรัพย์สามารถวางเงินประกันการซื้อทรัพย์รายการละ 5,000 บาท โดยสามารถเลือกชมบ้านมือสอง ธอส.ผ่าน Application : GHB ALL HOME, Line Official Account :  @GHBALLHOME หรือเว็บไซต์ www.ghbhomecenter.com ทั้งนี้ ลูกค้าที่ใช้บริการผลิตภัณฑ์ทางการเงิน ตามเงื่อนไขและระยะเวลาที่ธนาคารกำหนด จะได้รับของสมนาคุณฟรีอีกมากมาย โดยงาน Thailand Smart Money อุบลราชธานี ครั้งที่ 9  มีกำหนดจัดขึ้นระหว่างวันที่ 27-29 ตุลาคม 2566 ณ เซ็นทรัล อุบล สอบถามรายละเอียดเพิ่มเติมได้ที่ ธอส.ทุกสาขาทั่วประเทศ  G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/73768