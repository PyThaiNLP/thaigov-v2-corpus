รัฐบาลไทย-ข่าวทำเนียบรัฐบาล-มิจฉาชีพระบาดหนัก แอบอ้างชื่อ “กรมบัญชีกลาง" หลอกลวงผู้รับบำนาญและบุคคลในครอบครัว เตือนภัย!! อย่าหลงเชื่อ!!


วันพฤหัสบดีที่ 26 ตุลาคม 2566
26/10/2566
พิมพ์
มิจฉาชีพระบาดหนัก แอบอ้างชื่อ “กรมบัญชีกลาง" หลอกลวงผู้รับบำนาญและบุคคลในครอบครัว เตือนภัย!! อย่าหลงเชื่อ!!
กลุ่มมิจฉาชีพได้โทรศัพท์ไปหาผู้รับบำนาญและบุคคลในครอบครัว โดยแอบอ้างว่าเป็นเจ้าหน้าที่ของกรมบัญชีกลางแจ้งว่ากรมบัญชีกลางให้ตรวจสอบและแก้ไขฐานข้อมูลส่วนบุคคลของผู้รับบำนาญ หรือมีเงินบำนาญที่ยังค้างจ่ายจากกรมบัญชีกลาง
นางสาวทิวาพร ผาสุข รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า ด้วยขณะนี้มีกลุ่มมิจฉาชีพได้โทรศัพท์ไปหาผู้รับบำนาญและบุคคลในครอบครัว โดยแอบอ้างว่าเป็นเจ้าหน้าที่ของกรมบัญชีกลางแจ้งว่า กรมบัญชีกลาง ให้ตรวจสอบและแก้ไขฐานข้อมูลส่วนบุคคลของผู้รับบำนาญ หรือมีเงินบำนาญที่ยังค้างจ่ายจากกรมบัญชีกลาง โดยกลุ่มมิจฉาชีพจะใช้วิธีการหลอกให้หลงเชื่อโดยสามารถบอกข้อมูลส่วนบุคคลของผู้รับบำนาญ เช่น ชื่อ สกุล หน่วยงานต้นสังกัด รวมทั้งส่งรูปถ่ายบุคคลอื่นแทน เพื่อหลอกลวงว่าเป็นเจ้าหน้าที่ของกรมบัญชีกลาง เพื่อให้ผู้รับบำนาญหลงเชื่อ แล้วหลอกล่อให้ดำเนินการต่าง ๆ เช่น แอดไลน์ สแกนใบหน้า กดลิงก์ ดาวน์โหลดแอปพลิเคชัน เป็นต้น
"กรมบัญชีกลางขอเตือนภัย ผู้รับบำนาญ อย่าหลงเชื่อทำตาม ไม่คุย ไม่บอกข้อมูลส่วนตัว ไม่ต้องดำเนินการใด ๆ ตามที่มิจฉาชีพแจ้งโดยเด็ดขาด เนื่องจากกรมบัญชีกลางไม่มีนโยบายให้เจ้าหน้าที่โทรศัพท์หาผู้รับบำนาญหรือบุคคลในครอบครัวแต่อย่างใด ทั้งนี้ หากผู้รับบำนาญหรือบุคคลในครอบครัวได้รับโทรศัพท์และแจ้งว่าโทรมาจากกรมบัญชีกลางให้วางสายและไม่ควรสนทนาต่อ หากมีข้อสงสัยสามารถติดต่อสอบถามได้ที่ call center ของกรมบัญชีกลาง 02 2706400  ในวันและเวลาทำการ หรือติดตามข้อมูลข่าวสารที่เป็นช่องทางของกรมบัญชีกลาง ดังนี้
- เว็บไซต์กรมบัญชีกลาง www.cgd.go.th
- facebook (กรมบัญชีกลาง The Comptroller General’s Department)
- YouTube (กรมบัญชีกลาง กระทรวงการคลัง)
- instagram (cgd_news)
- twitter (@Newscgd)
- tiktok (กรมบัญชีกลาง cgd_news)
- CGD Application

ที่มา : https://www.thaigov.go.th/news/contents/details/73803