รัฐบาลไทย-ข่าวทำเนียบรัฐบาล-นายกฯ ชื่นชมผลงานทัพนักกีฬาไทย ในการแข่งขันกีฬาเอเชียนพาราเกมส์ คว้าอันดับ 1 ในอาเซียน และอันดับ 4 ตารางเหรียญรวม 


วันพฤหัสบดีที่ 26 ตุลาคม 2566
26/10/2566
พิมพ์
นายกฯ ชื่นชมผลงานทัพนักกีฬาไทย ในการแข่งขันกีฬาเอเชียนพาราเกมส์ คว้าอันดับ 1 ในอาเซียน และอันดับ 4 ตารางเหรียญรวม
นายกฯ ชื่นชมผลงานทัพนักกีฬาไทย ในการแข่งขันกีฬาเอเชียนพาราเกมส์ คว้าอันดับ 1 ในอาเซียน และอันดับ 4 ตารางเหรียญรวม
นายชัย วัชรงค์ โฆษกประจำสำนักนายกรัฐมนตรี เผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ชื่นชมผลงานของทัพนักกีฬาพาราไทยในการแข่งขันกีฬาเอเชียนพาราเกมส์ ครั้งที่ 4 ณ เมืองหางโจว สาธารณรัฐประชาชนจีน ระหว่างวันที่ 22 - 28 คุลาคม 2566
โฆษกประจำสำนักนายกรัฐมนตรีกล่าวว่า นับตั้งแต่เริ่มการแข่งขันจนถึงวันนี้ (26 ตุลาคม 2566) นักกีฬาไทยได้เหรียญรางวัลรวมทั้งหมดตอนนี้ 20 เหรียญทอง 13 เหรียญเงิน และ 30 เหรียญทองแดง รวมทั้งสิ้น 63 เหรียญ ได้อันดับ 4 ในตารางเหรียญรวมทุกประเทศ และเป็นอันดับ 1 ในประเทศอาเซียน โดยอันดับ 1 ยังเป็นเจ้าภาพจีน อันดับ 2 อิหร่าน และอันดับ 3 ญี่ปุ่น
“นายกรัฐมนตรีชื่นชมความสามารถของนักกีฬาทุกคนเอาชนะทุกอุปสรรค ฝึกฝนจนประสบความสำเร็จเป็นตัวแทนประเทศ ไม่ว่าจะได้รับชัยชนะ หรือไม่ได้ แต่ทุกคนคือผู้แทนประเทศไทย พร้อมกันนี้ แสดงความยินดีกับผู้ได้รับเหรียญรางวัล และเชิญชวนคนไทยร่วมเป็นกำลังใจให้นักกีฬาเอเชียนพาราเกมส์ทุกคนจนจบการแข่งขัน” นายชัย กล่าว

ที่มา : https://www.thaigov.go.th/news/contents/details/73783