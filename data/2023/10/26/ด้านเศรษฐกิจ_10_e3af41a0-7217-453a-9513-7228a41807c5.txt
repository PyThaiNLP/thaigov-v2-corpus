รัฐบาลไทย-ผู้ตรวจเดชาฯ  ลงพื้นที่ จ.สมุทรสาคร ติดตามการแก้ไขปัญหาโรงงานอุตสาหกรรม พร้อม หารือ สอจ. ระดมสมองการตรวจกำกับโรงงานที่สร้างผลกระทบต่อชุมชนและสิ่งแวดล้อม


วันพฤหัสบดีที่ 26 ตุลาคม 2566
26/10/2566
พิมพ์
ผู้ตรวจเดชาฯ  ลงพื้นที่ จ.สมุทรสาคร ติดตามการแก้ไขปัญหาโรงงานอุตสาหกรรม พร้อม หารือ สอจ. ระดมสมองการตรวจกำกับโรงงานที่สร้างผลกระทบต่อชุมชนและสิ่งแวดล้อม
ผู้ตรวจเดชาฯ  ลงพื้นที่ จ.สมุทรสาคร ติดตามการแก้ไขปัญหาโรงงานอุตสาหกรรม พร้อม หารือ สอจ. ระดมสมองการตรวจกำกับโรงงานที่สร้างผลกระทบต่อชุมชนและสิ่งแวดล้อม
วันที่ 26 ตุลาคม 2566 นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่สำนักงานอุตสาหกรรมจังหวัดสมุทรสาคร (สอจ.สมุทรสาคร) โดยมีนายพุทธิกรณ์ วิชัยดิษฐ อุตสาหกรรมจังหวัดสมุทรสาคร และเจ้าหน้าที่ให้การต้อนรับ ร่วมประชุมรายงานความก้าวหน้าการแก้ไขปัญหาโรงงานอุตสาหกรรมในพื้นที่จังหวัดสมุทรสาคร และระดมสมองเพื่อวางแผนการดำเนินงาน และแนวทางการตรวจกำกับโรงงานในพื้นที่จังหวัดสมุทรสาครที่มีจำนวนมากกว่า 6,300 โรงงาน โดยจนถึงไตรมาสแรกของปี 2567 จะเน้นตรวจติดตามอย่างเข้มข้นในโรงงานจำพวกหล่อหลอมโลหะ ห้องเย็น และโรงงานที่ระบายน้ำทิ้งลงสู่ลำคลองสาธารณะซึ่งส่งผลกระทบต่อชุมชนและสิ่งแวดล้อม นอกจากนี้ ยังหารือการนำระบบ IT มาช่วยบริหารและกำกับติดตามโรงงานในการแก้ไขข้อร้องเรียน มลพิษทางน้ำ รวมถึงการตั้งเป้าหมายที่จะผลักดันจังหวัดสมุทรสาครเป็นเมืองอุตสาหกรรมสีเขียว ภายใน 1-2 ปีข้างหน้าอีกด้วย

ที่มา : https://www.thaigov.go.th/news/contents/details/73782