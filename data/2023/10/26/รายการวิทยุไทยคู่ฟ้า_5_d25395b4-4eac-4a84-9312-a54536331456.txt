รัฐบาลไทย-ข่าวทำเนียบรัฐบาล-ส่งดาวเทียม THEOS-2 ปฏิบัติภารกิจในห้วงอวกาศ


วันพฤหัสบดีที่ 26 ตุลาคม 2566
26/10/2566
พิมพ์
ส่งดาวเทียม THEOS-2 ปฏิบัติภารกิจในห้วงอวกาศ
วันเสาร์ที่ 7 ตุลาคม 2566
ต่อจากนี้ไป ขอเชิญรับฟังไทยคู่ฟ้า
ประเทศไทยส่งดาวเทียมสำรวจโลกดวงใหม่ THEOS-2 ขึ้นสู่วงโคจรในห้วงอวกาศ
จากท่าอวกาศยานเฟรนช์เกียนา ทวีปอเมริกาใต้ ในวันนี้ (7ต.ค.66) เวลา 08.36 น.ตามเวลาประเทศไทย
ดาวเทียม THEOS-2 จะสานต่อภารกิจของดาวเทียมไทยโชต หรือ THEOS-1
ซึ่งทำหน้าที่สำรวจทรัพยากรและติดตามสถานการณ์ต่าง ๆ ของโลกมาตลอด 15 ปี เช่น
ทำหน้าที่ติดตามพื้นที่ความเสียหายจากสถานการณ์น้ำท่วม สถานการณ์ไฟป่าและหมอกควันในพื้นที่ภาคเหนือ
สถานการณ์น้ำมันรั่วกลางอ่าวไทย ติดตามการเปลี่ยนแปลงและการใช้ประโยชน์ที่ดินและทรัพยากรป่าไม้
ตลอดจนเข้าร่วมโครงการติดตามสถานการณ์ภัยพิบัติร่วมกับดาวเทียมอื่นกว่า 10 ดวง ในเอเชียแปซิฟิก
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/73760