รัฐบาลไทย-ข่าวทำเนียบรัฐบาล-กระทรวงเกษตรฯใส่ใจสิ่งแวดล้อม เตรียมส่งเสริมปศุสัตว์สีเขียว


วันพฤหัสบดีที่ 26 ตุลาคม 2566
กระทรวงเกษตรฯใส่ใจสิ่งแวดล้อม เตรียมส่งเสริมปศุสัตว์สีเขียว
กระทรวงเกษตรฯใส่ใจสิ่งแวดล้อม เตรียมส่งเสริมปศุสัตว์สีเขียว
นายไชยา พรหมา รัฐมนตรีช่วยว่าการกระทรวงเกษตรและสหกรณ์ เปิดเผยภายหลังหารือแนวทางในการส่งเสริมพัฒนาธุรกิจอาหารสัตว์และปศุสัตว์ไทย ร่วมกับ สมาคมผู้ผลิตอาหารสัตว์ไทย โดยมี นายอภัย สุทธิสังข์ รองปลัดกระทรวงเกษตรและสหกรณ์ นายสัตวแพทย์โสภัชย์ ชวาลกุล รองอธิบดีกรมปศุสัตว์ และเจ้าหน้าที่ที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ ว่า ปัจจุบันสถานการณ์กระแสตลาดอาหารสัตว์โลกได้ให้ความสำคัญต่อกระบวนการผลิตวัตถุดิบอาหารสัตว์ที่เป็นมิตรต่อสิ่งแวดล้อมมากขึ้น ซึ่งสอดคล้องกับนโยบายการบริหารจัดการของกระทรวงเกษตรและสหกรณ์โดยรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) ได้มีการจัดตั้งคณะกรรมการบริหารนโยบายการจัดการทรัพยากรทางการเกษตร ทำการเกษตรที่ใส่ใจสิ่งแวดล้อม (Go Green) ด้วย BCG และ Carbon Credit โดยบูรณาการร่วมกับหน่วยงานราชการภายในสังกัดเพื่อขับเคลื่อนนโยบายการจัดการทรัพยากรทางการเกษตรที่ลดผลกระทบต่อสิ่งแวดล้อม สู่การปฏิบัติอย่างเป็นรูปธรรม และเพื่อแลกเปลี่ยนข้อมูลที่เป็นประโยชน์ต่อการพัฒนางานจากผู้เชี่ยวชาญที่เกี่ยวข้อง ในการส่งเสริมพัฒนาองค์ความรู้ให้กับเกษตรกรอย่างทั่วถึงพร้อมทั้งประสานหน่วยงานภายนอกที่เกี่ยวข้องในการส่งเสริมการปรับเปลี่ยนกระบวนการผลิตของโรงงานอุตสาหกรรม โรงฆ่าสัตว์ เพื่อการที่เป็นมิตรต่อสิ่งแวดล้อมตลอดห่วงโซ่ปศุสัตว์ต่อไป

ที่มา : https://www.thaigov.go.th/news/contents/details/73800