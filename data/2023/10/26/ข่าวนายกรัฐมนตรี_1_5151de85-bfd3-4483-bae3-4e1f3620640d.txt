รัฐบาลไทย-ข่าวทำเนียบรัฐบาล-นายกฯ นำคณะรัฐมนตรีเข้าชมภาพยนตร์ไทย “สัปเหร่อ” สนับสนุนเป็นซอฟต์พาวเวอร์สู่สากล 


วันพฤหัสบดีที่ 26 ตุลาคม 2566
25/10/2566
พิมพ์
นายกฯ นำคณะรัฐมนตรีเข้าชมภาพยนตร์ไทย “สัปเหร่อ” สนับสนุนเป็นซอฟต์พาวเวอร์สู่สากล
นายกฯ นำคณะรัฐมนตรีเข้าชมภาพยนตร์ไทย “สัปเหร่อ” สนับสนุนเป็นซอฟต์พาวเวอร์สู่สากล
นายชัย วัชรงค์ โฆษกประจำสำนักนายกรัฐมนตรี เผยว่า วันนี้ (25 ตุลาคม 2566) เวลา 19.30 น. ณ โรงภาพยนตร์ พารากอน ซีนี เพล็กซ์ ศูนย์การค้าสยามพารากอน กรุงเทพมหานคร นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง นำคณะรัฐมนตรี ประกอบด้วย นายสมศักดิ์ เทพสุทิน รองนายกรัฐมนตรี นางพวงเพ็ชร ชุนละเอียด รัฐมนตรีประจำสำนักนายกรัฐมนตรี นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม นายสุทิน คลังแสง รัฐมนตรีว่าการกระทรวงกลาโหม และนางสาวศุภมาส อิสระภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ร่วมรับชมภาพยนตร์ไทย “สัปเหร่อ”
โดยนายกรัฐมนตรีและคณะรัฐมนตรีบางส่วนได้สวมผ้าไทย ทั้งนี้ ก่อนเข้าชมภาพยนตร์ฯ นายกรัฐมนตรีพร้อมคณะรัฐมนตรีได้ร่วมถ่ายรูปกับผู้กำกับและนักแสดงภาพยนตร์ไทย เรื่อง “สัปเหร่อ” ซึ่งบรรยากาศเป็นไปอย่างเป็นกันเอง
สำหรับภาพยนตร์ไทย “สัปเหร่อ” เป็นหนังที่มีเนื้อเรื่องซ่อนซอฟต์พาวเวอร์อยู่ในตัวละคร ผ่านวิถีชาวบ้านแบบอีสาน มีอัตลักษณ์เจาะลึกชัดเจนในเรื่องประเพณีงานศพ สร้างสถิติใหม่ให้กับวงการหนังไทย สร้างรายได้ทั่วประเทศทะยานสู่ 500 ล้านบาท หลังเข้าฉายเมื่อวันที่ 5 ตุลาคม 2566 และยังคงได้รับกระแสตอบรับจากแฟน ๆ ภาพยนตร์ ตีตั๋วเข้าชมอย่างต่อเนื่อง นอกจากนี้ภาพยนตร์เรื่อง “สัปเหร่อ” ยังขึ้นแท่นหนังไทยที่ทำรายได้สูงสุดในรอบ 8 ปี โดยเรื่องนี้จักรวาลไทบ้าน หวังพาหนังสัปเหร่อ หนังอีสานสู่สากลต่อไป

ที่มา : https://www.thaigov.go.th/news/contents/details/73753