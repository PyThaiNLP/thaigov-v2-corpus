รัฐบาลไทย-ข่าวทำเนียบรัฐบาล-ครม. ไฟเขียววงเงิน 1.7 พันล้าน จัดเอเชียนอินดอร์ และมาเชี่ยลอาร์ทเกมส์ ต้นปี 67


วันพฤหัสบดีที่ 26 ตุลาคม 2566
ครม. ไฟเขียววงเงิน 1.7 พันล้าน จัดเอเชียนอินดอร์ และมาเชี่ยลอาร์ทเกมส์ ต้นปี 67
.....
ที่ประชุมครม. (24 ต.ค. 66) รับทราบการเลื่อนจัดการแข่งขันกีฬาเอเชียนอินดอร์และมาเชี่ยลอาร์ทเกมส์ ครั้งที่ 6 ที่ประเทศไทยเป็นเจ้าภาพและจัดแข่งขันที่กรุงเทพฯ และ จ.ชลบุรี จากเดิมวันที่ 17 - 26 พ.ย. 66 เลื่อนเป็นวันที่ 24 ก.พ. - 6 มี.ค. 67
.
พร้อมเห็นชอบกรอบวงเงินงบฯ สำหรับเป็นค่าใช้จ่ายในการเป็นเจ้าภาพจัดการแข่งขันกีฬาเอเชียนอินดอร์และมาเชี่ยลอาร์ทเกมส์ ครั้งที่ 6 วงเงิน 1,745 ล้านบาท โดยให้กระทรวงการท่องเที่ยวและกีฬา การกีฬาแห่งประเทศไทย (กกท.) พิจารณานำรายได้จากการบริหารสิทธิประโยชน์ต่าง ๆ มาสมทบเป็นค่าใช้จ่ายสำหรับดำเนินการจัดการแข่งขัน รวมทั้งเร่งประชาสัมพันธ์ข้อมูลการแข่งขันกีฬา สร้างการรับรู้และเพิ่มโอกาสรับการสนับสนุนจากภาคเอกชนเพิ่มเติม โดยจากกรอบ 1,745 ล้านบาทที่เห็นชอบนั้น ขอให้ใช้จากงบ กกท. งบกองทุนพัฒนากีฬาไปก่อน หากไม่เพียงพอค่อยของบกลางเพิ่มเติม
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73766