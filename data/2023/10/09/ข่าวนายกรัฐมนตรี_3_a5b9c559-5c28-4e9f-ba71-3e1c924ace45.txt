รัฐบาลไทย-ข่าวทำเนียบรัฐบาล-นายกฯ พบภาคเอกชนรายใหญ่ฮ่องกงระหว่างอาหารเย็น เอกชนฮ่องกงชื่นชมวิสัยทัศน์และทิศทางการขับเคลื่อนเศรษฐกิจ บริหารประเทศของนายกรัฐมนตรี


วันจันทร์ที่ 9 ตุลาคม 2566
09/10/2566
พิมพ์
นายกฯ พบภาคเอกชนรายใหญ่ฮ่องกงระหว่างอาหารเย็น เอกชนฮ่องกงชื่นชมวิสัยทัศน์และทิศทางการขับเคลื่อนเศรษฐกิจ บริหารประเทศของนายกรัฐมนตรี
นายกฯ พบภาคเอกชนรายใหญ่ฮ่องกงระหว่างอาหารเย็น เอกชนฮ่องกงชื่นชมวิสัยทัศน์และทิศทางการขับเคลื่อนเศรษฐกิจ บริหารประเทศของนายกรัฐมนตรี
วันนี้ (9 ตุลาคม 2566) เวลา 18.30 น. (เวลาท่องถิ่นที่ฮ่องกงเร็วกว่าไทย 1 ชม.) ณ โรงแรม Conrad นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือภาคเอกชนรายใหญ่ฮ่องกง นายชัย วัชรงค์ โฆษกประจำสำนักนายกรัฐมนตรี สรุปสาระสำคัญดังนี้
นายกรัฐมนตรีกล่าวกับนักธุรกิจถึงนโยบาย การเปิดประเทศ พร้อมรับความร่วมมือ ประเด็นการค้าการลงทุนระหว่างกัน โดยยินดีที่ได้พบภาคเอกชนฮ่องกง และร่วมรับประทานอาหารเย็นในวันนี้
ในโอกาสนี้ ภาคเอกชนรายใหญ่ฮ่องกงต่างสนใจในศักยภาพของไทย และได้สอบถามถึงนโยบายการดำเนินธุรกิจในไทย รวมทั้งการพัฒนาเพื่อสร้างความเชื่อมโยงระหว่างทั้งสองฝ่าย
โดยภาคเอกชนฮ่องกง ชื่นชมวิสัยทัศน์ การดำเนินนโยบาย และทิศทางการขับเคลื่อนเศรษฐกิจของนายกรัฐมนตรี ซึ่งรวมถึงการบริหารรัฐบาล ของนายกรัฐมนตรีด้วย โดยการมาฮ่องกงของนายกฯ ในครั้งนี้ ถือเป็นโอกาสพิเศษ เปิดหน้าใหม่ของความสัมพันธ์ โดยเฉพาะความร่วมมือในการสร้างการเติบโตทางธุรกิจของภาคเอกชนทั้งสอง แม้การนัดหมายจะกระชั้นชิด แต่ก็เกิดขึ้นและประสบความสำเร็จ สามารถสร้างความเชื่อมั่น เพิ่มความใกล้ชิดระหว่างกัน
ทั้งนี้ ภาคเอกชนฮ่องกงที่เข้าพบ ได้แก่
1. Mr. Adriel Chan, Vice Chair, Hang Lung Properties
2. Mr. Kin Chan, Founding Shareholder, Argyle Street Management Limited
3. Ms. Pansy Ho, Group Executive Chairman, Shun Tak Holdings Limited
4. Mr. George Hong Choy, Chief Executive, Link REIT
5. Mr. Brian Li, Co-CEO/Executive Director, Bank of East Asia Ltd
6. Mr. David Liao, Group Executive, HSBC Group
7. Mr. Francis Lui, Deputy chairman, Galaxy Entertainment
8. Mr. Daryl Ng, Deputy Chairman, Sino Group
9. Ms. Hui Kwok, Chairman, Shangri-La Asia
10. Mr. Raymond Kwok, Chairman, Sun Hung Kai Properties
11. Mr. Lawrence Ho, Chairman, Melco Resorts & Entertainment Limited

ที่มา : https://www.thaigov.go.th/news/contents/details/73172