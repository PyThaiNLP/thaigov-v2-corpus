รัฐบาลไทย-ข่าวทำเนียบรัฐบาล-มีผลแล้ว! ลดค่าไฟฟ้าเหลือ 3.99 บาท/หน่วย ตั้งแต่รอบบิลเดือน ก.ย. - ธ.ค. 66


วันจันทร์ที่ 9 ตุลาคม 2566
มีผลแล้ว! ลดค่าไฟฟ้าเหลือ 3.99 บาท/หน่วย ตั้งแต่รอบบิลเดือน ก.ย. - ธ.ค. 66
.....
ที่ประชุมคณะกรรมการกำกับกิจการพลังงาน (กกพ.) มีมติเห็นชอบค่าเอฟทีเรียกเก็บในงวดเดือนก.ย. – ธ.ค. 66 ตามที่ผู้รับใบอนุญาตซึ่งเป็นรัฐวิสาหกิจเสนอมาในอัตรา 20.48 สตางค์ต่อหน่วย ทำให้ค่าไฟฟ้าเฉลี่ยรวมอยู่ที่ 3.99 บาทต่อหน่วย (ไม่รวมภาษีมูลค่าเพิ่ม) ตามมติ ครม.
.
ซึ่งขณะนี้อยู่ระหว่างการส่งหนังสือแจ้งการไฟฟ้าฝ่ายจำหน่าย (กฟผ. กฟน. และ กฟภ.) เพื่อประกาศค่าเอฟทีค่าใหม่ ซึ่งผู้ที่จ่ายค่าไฟฟ้าในรอบเดือนก.ย. 66 ไปแล้ว จะได้รับการหักส่วนลดค่าไฟฟ้าดังกล่าวในรอบบิลเดือนต.ค. ต่อไป
.
สำหรับ มติ กกพ. ครั้งนี้ เป็นผลสืบเนื่องจากที่ประชุม ครม. (18 ก.ย. 66) เห็นชอบมาตรการปรับลดอัตราค่าไฟฟ้าที่ประกาศเรียกเก็บกับผู้ใช้ไฟฟ้ารอบเดือนก.ย. – ธ.ค. 66 จากอัตรา 4.45 บาทต่อหน่วย ลงเหลือ 3.99 บาทต่อหน่วย โดยให้กระทรวงพลังงาน รับไปพิจารณาดำเนินการในส่วนที่เกี่ยวข้องตามกฎหมาย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73130