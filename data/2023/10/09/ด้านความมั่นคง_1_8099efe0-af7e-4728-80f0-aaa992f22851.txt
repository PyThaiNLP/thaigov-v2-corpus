รัฐบาลไทย-ข่าวทำเนียบรัฐบาล-ทส. จับมือ 3 พันธมิตร เปิดแคมเปญรักษ์โลก ชวนนักเรียนดูแลสิ่งแวดล้อม ด้วยแนวคิด 3 RE Challenge 


วันจันทร์ที่ 9 ตุลาคม 2566
ทส. จับมือ 3 พันธมิตร เปิดแคมเปญรักษ์โลก ชวนนักเรียนดูแลสิ่งแวดล้อม ด้วยแนวคิด 3 RE Challenge
ทส. จับมือ 3 พันธมิตร เปิดแคมเปญรักษ์โลก ชวนนักเรียนดูแลสิ่งแวดล้อม ด้วยแนวคิด 3 RE Challenge
ทส. จับมือ 3 พันธมิตร เปิดแคมเปญรักษ์โลก ชวนนักเรียนดูแลสิ่งแวดล้อม ด้วยแนวคิด 3 RE Challenge
วันที่ 3 ตุลาคม 2566 เวลา 13.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ร่วมแถลงข่าวเปิดตัวโครงการความร่วมมือแคมเปญ “React  For Change ลองเปลี่ยนโลก” ร่วมกับ นายชัชชาติ  สิทธิพันธุ์ ผู้ว่าราชการกรุงเทพมหานคร นางสาวชนิดา คล้ายพันธ์ หัวหน้าฝ่ายนโยบายสาธารณะ TikTok และ นายพิพัฒน์  อภิรักษ์ธนากร CEO บริษัท  คิดคิด จำกัด ณ อาคารไอราวัตพัฒนา ห้องบางกอก ศาลาว่าการ กทม.2 ดินแดง กรุงเทพฯ เชิญชวนนักเรียนร่วมดูแลสิ่งแวดล้อม ด้วยแนวคิด 3 RE Challenge ประกอบด้วย Refill: ชวนพกกระบอกน้ำ กล่องข้าว เพื่อลดใช้พลาสติกแบบใช้ครั้งเดียว Recheck: เช็คการใช้ชีวิตให้เป็นมิตรต่อสิ่งแวดล้อมง่าย ๆ ทำได้อย่างไรบ้าง และ Recycle: ชวนแยกขยะประเภทต่าง ๆ แยกอย่างไร ขยะไปไหนต่อ โดยนำคอนเทนต์ที่สร้างสรรค์มานำเสนอผ่านช่อง TikTok ซึ่งโรงเรียนที่สามารถลดการปล่อยก๊าซเรือนกระจกมากที่สุด 10 อันดับแรก จะได้รับรางวัลเชิดชูเกียรติ เพื่อเป็นแบบอย่างให้กับโรงเรียนอื่น ๆ ต่อไป
ปกท.ทส. กล่าวว่า กระทรวงทรัพยากรธรรมชาติและสิ่งแวดล้อม ได้ให้ความสำคัญกับการสร้างจิตสำนึกในการมีส่วนร่วมดูแลรักษาสิ่งแวดล้อมของเยาวชน โดยมีโครงการโรงเรียนอีโคสคูล (Eco-School) และมีเป้าหมายขยายโครงการอย่างต่อเนื่องทั่วประเทศ เพื่อให้โรงเรียนเป็นศูนย์กลางการเรียนรู้ด้านการรักษาทรัพยากรธรรมชาติและสิ่งแวดล้อมควบคู่ไปกับแนวทางการศึกษาเพื่อการพัฒนาที่ยั่งยืน ซึ่งมีครู นักเรียน และบุคลากรในโรงเรียนได้ร่วมกันดูแลสิ่งแวดล้อมรอบตัวเอง เริ่มต้นจากในห้องเรียนไปจนถึงระดับโรงเรียน และขยายต่อไปถึงการพัฒนาสิ่งแวดล้อมในชุมชน ทั้งนี้ แคมเปญ “React  For Change ลองเปลี่ยนโลก” ที่ได้ทางช่อง TikTok มาร่วมเชิญชวนเด็กและเยาวชนให้มาร่วมนำเสนอวิธีรักษ์โลกและดูแลสิ่งแวดล้อมจะเป็นอีกหนึ่งวิธีที่จะช่วยกระตุ้นให้เกิดการดูแลรักษาสิ่งแวดล้อมของเราให้ดีขึ้นได้ต่อไป

ที่มา : https://www.thaigov.go.th/news/contents/details/73117