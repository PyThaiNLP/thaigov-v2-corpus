รัฐบาลไทย-ข่าวทำเนียบรัฐบาล-กรมทางหลวง รายงานสถานการณ์น้ำท่วมประจำวันที่ 9 ตุลาคม 2566 ผ่านไม่ได้ 4 แห่ง ในพื้นที่จังหวัดอุตรดิตถ์ พร้อมแนะนำเส้นทางเลี่ยง


วันจันทร์ที่ 9 ตุลาคม 2566
กรมทางหลวง รายงานสถานการณ์น้ำท่วมประจำวันที่ 9 ตุลาคม 2566 ผ่านไม่ได้ 4 แห่ง ในพื้นที่จังหวัดอุตรดิตถ์ พร้อมแนะนำเส้นทางเลี่ยง
....
จากสถานการณ์ร่องมรสุมพาดผ่านประเทศไทยตอนบนในช่วงตลอดสัปดาห์ที่ผ่านมา ส่งผลให้ภาคเหนือและภาคตะวันออกเฉียงเหนือมีฝนตกหนักก่อให้เกิดปัญหาน้ำท่วมในหลายพื้นที่ กรมทางหลวง (ทล.) กระทรวงคมนาคม ได้สั่งการให้สำนักงานทางหลวง แขวงทางหลวง หมวดทางหลวงในพื้นที่ ลงพื้นที่ติดตามสถานการณ์น้ำท่วมอย่างใกล้ชิด และได้จัดเจ้าหน้าที่คอยอำนวยความสะดวกแก่ประชาชน เพื่อบรรเทาความเดือดร้อนของประชาชนให้ได้รับความสะดวกปลอดภัยในการสัญจรโดยเร็วที่สุดอย่างต่อเนื่อง ตามข้อสั่งการของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ที่มีความห่วงใยประชาชนผู้ประสบภัยในครั้งนี้ พร้อมทั้งเฝ้าระวังตลอด 24 ชั่วโมง พร้อมกันนี้ ทล. ได้สรุปสถานการณ์อุทกภัยประจำวันที่ 9 ตุลาคม 2566 เวลา 16.00 น. พบทางหลวงถูกน้ำท่วมในพื้นที่ 9 จังหวัด ได้แก่ จังหวัดอุบลราชธานี ขอนแก่น หนองบัวลำภู มหาสารคาม กาฬสินธุ์ ยโสธร อุตรดิตถ์ แพร่ และเชียงใหม่ 16 สายทาง 23 แห่ง การจราจรผ่านไม่ได้ 4 แห่ง ในพื้นที่จังหวัดอุตรดิตถ์ ดังนี้
- บน ทล.1083 ในพื้นที่อำเภอบ้านโคก สาย ห้วยน้อยกา - เด่นชาติ ช่วง กม. ที่ 1+500 - 1+725 ระดับน้ำ 60 เซนติเมตร เส้นทางเลี่ยงให้ใช้ ทล.117 ไปบรรจบ ทล.1083 ที่ กม.11+073 พร้อมจัดเจ้าหน้าที่อำนวยความสะดวกด้านการจราจร
- บน ทล.117 ในพื้นที่อำเภอฟากท่า สาย น้ำปาด - นาไพร ช่วง กม.ที่ 369+400 - 369+800 ระดับน้ำ 90 เซนติเมตร เส้นทางเลี่ยงให้ใช้ ทล.117 ไปบรรจบ ทล.117 ที่ กม. 370+350 พร้อมจัดเจ้าหน้าที่อำนวยความสะดวกด้านการจราจร
- บน ทล.117 ในพื้นที่อำเภอฟากท่า สาย น้ำปาด - นาไพร ช่วง กม. ที่ 368+175 - 368+900 ระดับน้ำ 110 เซนติเมตร เส้นทางเลี่ยงให้ใช้ ทล.117 ไปบรรจบ ทล.117 ที่ กม. 370+350 พร้อมจัดเจ้าหน้าที่อำนวยความสะดวกด้านการจราจร
- บน ทล.117 ในพื้นที่อำเภอฟากท่า สาย น้ำปาด - นาไพร ช่วง กม. ที่ 367+800 - 367+900 ระดับน้ำ 30 เซนติเมตร เส้นทางเลี่ยงให้ใช้ ทล.117 ไปบรรจบ ทล.117 ที่ กม. 370+350 พร้อมจัดเจ้าหน้าที่อำนวยความสะดวกด้านการจราจร
ทั้งนี้ ขอให้ประชาชนเดินทางด้วยความระมัดระวัง ปฏิบัติตามป้ายเตือนน้ำท่วม ป้ายแนะนำ และคำแนะนำของเจ้าหน้าที่อย่างเคร่งครัด เพื่อความปลอดภัยในการเดินทาง พร้อมช่วยเหลือผู้ประสบภัย และเฝ้าระวังสถานการณ์ตลอดเวลา หากต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วน ทล.โทร. 1586 (โทรฟรีตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ www.doh.go.th หรือ ทวิตเตอร์ ทล. @prdoh1

ที่มา : https://www.thaigov.go.th/news/contents/details/73164