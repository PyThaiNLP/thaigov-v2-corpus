รัฐบาลไทย-ข่าวทำเนียบรัฐบาล-คํากล่าว นายเศรษฐา ทวีสิน นายกรัฐมนตรี ในโอกาสแสดงความยินดีการส่งดาวเทียม THEOS-2 ขึ้นสู่วงโคจรสำเร็จ


วันจันทร์ที่ 9 ตุลาคม 2566
09/10/2566
พิมพ์
คํากล่าว นายเศรษฐา ทวีสิน นายกรัฐมนตรี ในโอกาสแสดงความยินดีการส่งดาวเทียม THEOS-2 ขึ้นสู่วงโคจรสำเร็จ
คํากล่าว
นายเศรษฐา ทวีสิน นายกรัฐมนตรี
ในโอกาสแสดงความยินดีการส่งดาวเทียม THEOS-2 ขึ้นสู่วงโคจรสำเร็จ
คํากล่าว
นายเศรษฐา ทวีสิน นายกรัฐมนตรี
ในโอกาสแสดงความยินดีการส่งดาวเทียม THEOS-2 ขึ้นสู่วงโคจรสำเร็จ
วันที่ 9 ตุลาคม 2566
ในนามของรัฐบาลไทยและประชาชนคนไทยทุกคน ผมขอแสดงความยินดีที่วันนี้ประเทศไทยประสบความสำเร็จสามารถส่งดาวเทียม THEOS-2 ขึ้นสู่วงโคจรได้เป็นผลสำเร็จ
รัฐบาล มุ่งเน้นมาตลอดว่า จะใช้วิทยาศาสตร์ เทคโนโลยีและนวัตกรรม เป็นเครื่องมือในการพัฒนาประเทศ และพัฒนาคุณภาพชีวิตให้กับพี่น้องประชาชน ข้อมูลจากดาวเทียม THEOS-2 นี้จะเป็นข้อมูลฐานที่สำคัญในการนำไปพัฒนาสร้างประโยชน์ได้อย่างเท่าเทียม ลดความเหลื่อมล้ำ เพื่อความเป็นอยู่ที่ดีขึ้นของพี่น้องประชาชน อาทิ ด้านการจัดการเกษตร ด้านการจัดการเมือง  ด้านทรัพยากรธรรมชาติและสิ่งแวดล้อม ด้านการจัดการน้ำ ด้านการจัดการภัยธรรมชาติ รวมถึงด้านความมั่นคง ด้วย
ดาวเทียม THEOS-2 เป็นสมบัติของพี่น้องประชาชนชาวไทยทุกคน เป็นดาวเทียมที่สามารถบันทึกภาพได้รายละเอียดสูงมากถึง 50 เซนติเมตรต่อพิกเซล (cm/pixel) ซึ่งเป็นคุณสมบัติที่ล้ำหน้ามาก ดีที่สุดในกลุ่มประเทศอาเซียน เทียบชั้นได้กับดาวเทียมรายละเอียดสูงกับกลุ่มประเทศผู้นำระดับโลก จัดว่าเป็นโครงสร้างพื้นฐานที่สำคัญด้านวิทยาศาสตร์และเทคโนโลยีของประเทศ ที่เป็นความภาคภูมิใจของพวกเรา
ทั้งนี้ ผมขอขอบคุณกระทรวงการอุดมศึกษา วิทยาศาสตร์ วิจัยและนวัตกรรม (อว.) และองค์การอวกาศของประเทศอย่าง GISTDA (จิสด้า) ที่จะช่วยขับเคลื่อนและผลักดันวงการอวกาศของประเทศไทยให้มีความก้าวหน้า
ผมหวังเป็นอย่างยิ่งว่าดาวเทียม THEOS-2 จะเป็นอีกกลไกสำคัญหนึ่งที่ทำให้ประเทศไทยมีความก้าวล้ำทางเทคโนโลยีขั้นสูงเพื่อต่อยอดการพัฒนาทั้งสังคมและเศรษฐกิจของประเทศ สืบไป
ขอบคุณครับ

ที่มา : https://www.thaigov.go.th/news/contents/details/73133