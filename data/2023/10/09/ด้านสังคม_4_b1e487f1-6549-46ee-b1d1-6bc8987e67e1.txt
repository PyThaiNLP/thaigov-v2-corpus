รัฐบาลไทย-ข่าวทำเนียบรัฐบาล-“วราวุธ” รมว.พม. กำชับ ปลัด พม. ส่งทีม พม. จังหวัด ค้นหาครอบครัวผู้ได้รับผลกระทบจากอิสราเอล พร้อมเร่งเยียวยาสภาพจิตใจ


วันจันทร์ที่ 9 ตุลาคม 2566
“วราวุธ” รมว.พม. กำชับ ปลัด พม. ส่งทีม พม. จังหวัด ค้นหาครอบครัวผู้ได้รับผลกระทบจากอิสราเอล พร้อมเร่งเยียวยาสภาพจิตใจ
“วราวุธ” รมว.พม. กำชับ ปลัด พม. ส่งทีม พม. จังหวัด ค้นหาครอบครัวผู้ได้รับผลกระทบจากอิสราเอล พร้อมเร่งเยียวยาสภาพจิตใจ
วันที่ 9 ตุลาคม 2566 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวถึงเหตุการณ์ความรุนแรงในตะวันออกกลาง ว่า ขอแสดงความเสียใจกับครอบครัวของผู้ที่เสียชีวิต และผู้ที่ได้รับบาดเจ็บจากเหตุการณ์ความรุนแรงดังกล่าว  ในส่วนของกระทรวงการพัฒนาสังคมและความมั่นคงของมนุษย์ (พม.) นั้น ตนได้มอบหมายให้นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) ซึ่งขณะนี้ ร่วมอยู่ในวอร์รูม (War Room) ที่รัฐบาลจัดตั้งขึ้นเพื่อติดตามเหตุการณ์อยู่ตลอดเวลาว่า มีใครที่ได้รับผลกระทบเพิ่มเติมหรือไม่ อย่างไร อยู่ที่จังหวัดไหนบ้าง  โดยขอให้ส่งเจ้าหน้าที่ทีม One Home พม.จังหวัด นักจิตวิทยา และสหวิชาชีพ รีบเข้าไปเยี่ยมและพูดคุยกับครอบครัวผู้ที่ได้รับผลกระทบ โดยเฉพาะครอบครัวของผู้ที่ได้รับการยืนยันว่าเสียชีวิตแล้ว ซึ่งจะต้องเข้าไปเยียวยาสภาพจิตใจโดยเร็วที่สุด ซึ่งขณะนี้ได้ดำเนินการไปบางส่วนแล้ว
นายวราวุธ กล่าวเพิ่มเติมว่า ขณะนี้ การช่วยเหลือเยียวยาผู้ที่ได้รับผลกระทบ จะมีหลายฝ่ายเข้าไปช่วยเหลือ แต่สำหรับการพูดคุยเยียวยาสภาพจิตใจ ทางกระทรวง พม. จะมีความเชี่ยวชาญ จึงได้กำชับให้ ปลัด พม. ดำเนินการให้ทั่วถึง นอกจากนี้ หน่วยงานอื่นๆ จะมีมาตรการต่าง ๆ กันไป แต่เรื่องการเยียวยาสภาพจิตใจนั้น ทางกระทรวง พม. สามารถดำเนินการได้ โดยทีมงานสหวิชาชีพและนักจิตวิทยา
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#กระทรวงพม #รมวพม #รับฟังทำจริง

ที่มา : https://www.thaigov.go.th/news/contents/details/73147