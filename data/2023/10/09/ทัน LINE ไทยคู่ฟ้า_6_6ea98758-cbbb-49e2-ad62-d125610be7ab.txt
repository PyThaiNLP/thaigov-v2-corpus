รัฐบาลไทย-ข่าวทำเนียบรัฐบาล-ไฟเขียว! โครงการชดเชยดอกเบี้ย เสริมสภาพคล่องแก่เกษตรกร “เลี้ยงหมู-ไก่ไข่รายย่อย ปี 66”


วันจันทร์ที่ 9 ตุลาคม 2566
ไฟเขียว! โครงการชดเชยดอกเบี้ย เสริมสภาพคล่องแก่เกษตรกร “เลี้ยงหมู-ไก่ไข่รายย่อย ปี 66”
.....
กระทรวงพาณิชย์ เผยว่า “โครงการชดเชยดอกเบี้ยเพื่อเสริมสภาพคล่องให้แก่เกษตรกรผู้เลี้ยงไก่ไข่ และสุกร ปี 2566” ได้รับความเห็นชอบจากคณะกรรมการบริหารกองทุนรวมเพื่อช่วยเหลือเกษตรกร (คบท.) แล้ว
.
สำหรับผู้ที่ได้รับการชดเชยดอกเบี้ย ในโครงการนี้ จะได้รับการชดเชยดอกเบี้ย ไม่เกิน 3% ต่อปี สูงสุดไม่เกิน 6 เดือน วงเงินกู้รวม 2,000 ล้านบาท คือเกษตรกรผู้เลี้ยงไก่ไข่และสุกร รายย่อย-เล็ก-กลาง:
> เลี้ยงไก่ไข่ไม่เกิน 100,000 ตัว
> เลี้ยงสุกรไม่เกิน 5,000 ตัว
.
ประโยชน์ที่เกษตรกรจะได้รับ:
>> ลดภาระค่าดอกเบี้ยจากการกู้ยืมจากธนาคารพาณิชย์/ธนาคารของรัฐ
>> ช่วยเสริมสภาพคล่อง บรรเทาภาระต้นทุนการผลิตให้เกษตรกรผู้เลี้ยงสุกร และไก่ไข่ ที่ได้รับผลกระทบจากภาวะต้นทุนการผลิตที่ปรับเพิ่มขึ้นจากการเปลี่ยนแปลงสภาพภูมิอากาศ และโรคระบาดในสัตว์
>> สร้างสมดุลด้านปริมาณและราคาให้กับผู้บริโภค มุ่งรักษาเสถียรภาพราคาไข่ไก่ และเนื้อสุกรให้อยู่ในระดับที่เหมาะสม
.
ผู้ที่สนใจข้อมูลเพิ่มเติม สามารถติดตามได้ที่เว็บไซต์ของกรมการค้าภายใน กระทรวงพาณิชย์: www.dit.go.th โทร. 02-507-5530 หรือสายด่วน 1569
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73131