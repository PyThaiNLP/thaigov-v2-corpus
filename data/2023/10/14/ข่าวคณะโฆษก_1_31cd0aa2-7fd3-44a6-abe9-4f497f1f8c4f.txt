รัฐบาลไทย-ข่าวทำเนียบรัฐบาล-โฆษกรัฐบาลเผย รัฐบาลขอบคุณความเชื่อมั่นนักท่องเที่ยวจีน ยืนยันที่พักมาไทยถึง 5.9 แสนคนรัฐบาลยืนยันจะดำเนินมาตรการเพิ่มความปลอดภัยเพื่อทักท่องเที่ยวและคนไทยทุกคน


วันเสาร์ที่ 14 ตุลาคม 2566
โฆษกรัฐบาลเผย รัฐบาลขอบคุณความเชื่อมั่นนักท่องเที่ยวจีน ยืนยันที่พักมาไทยถึง 5.9 แสนคนรัฐบาลยืนยันจะดำเนินมาตรการเพิ่มความปลอดภัยเพื่อทักท่องเที่ยวและคนไทยทุกคน
โฆษกรัฐบาลเผย รัฐบาลขอบคุณความเชื่อมั่นนักท่องเที่ยวจีน ยืนยันที่พักมาไทยถึง 5.9 แสนคนรัฐบาลยืนยันจะดำเนินมาตรการเพิ่มความปลอดภัยเพื่อทักท่องเที่ยวและคนไทยทุกคน
วันที่ 14 ตุลาคม 2566 นายสัตวแพทย์ชัย วัชรงค์ โฆษกประจำสำนักนายกรัฐมนตรีเปิดเผยว่า รัฐบาลขอบคุณความเชื่อมั่นของนักท่องเที่ยวจีนที่มีต่อประเทศไทย จากการสำรวจพบว่า ตัวเลขนักท่องเที่ยวยังคงยืนยันเที่ยวบินและที่พักถึง 5.9 แสนคน รัฐบาลให้สัญญาจะดำเนินมาตรการ ดูแลความปลอดภัย แก่นักท่องเที่ยวอย่างเต็มที่
โฆษกประจำสำนักนายกรัฐมนตรีเปิดเผยว่า ตัวเลขจากการท่าอากาศยานไทยแสดงว่านักท่องเที่ยวจีนที่จองการเดินทางเข้ามาในประเทศไทย 6.5 แสนคน ก่อนเกิดเหตุการณ์ที่สยามพารากอน ยังคงยืนยันที่พัก และเที่ยวบินมาที่ไทยถึง 5.9 แสนคน ลดน้อยลงเพียง 9.2% ซึ่งถือว่าเป็นความเบี่ยงเบนที่อยู่ในเกณฑ์ปกติ จึงสะท้อนได้ว่านักท่องเที่ยวจีนยังคงมีความเชื่อมั่นที่จะมาเที่ยวเมืองไทยเช่นเดิมไม่เปลี่ยนแปลง
อย่างไรก็ดี โฆษกรัฐบาลกล่าวว่า เมื่อเที่ยบกับภาวะปกติที่ตัวเลขจำนวนนักท่องเที่ยวที่เข้ามาเที่ยวจริงจะแตกต่างจากจำนวนที่จองเข้ามาล่วงหน้าราวๆ +-15% ดังนั้นจึงถือได้ว่า ความแตกต่างองตัวเลขจำนวนนักท่องเที่ยวจีนที่เข้ามาเที่ยวไทยก่อนและหลังเหตุการณ์ที่สยามพารากอนมีความเปลี่ยนแปลงอยู่ในเกณฑ์ปกติ สะท้อนให้เห็นว่านักท่องเที่ยวจีนยังคงมีความเชื่อมั่นในประเทศไทย และยืนยันที่จะเดินทางเข้ามาเที่ยวไทยเช่นเดิม
“ขอขอบคุณนักท่องเที่ยวจีนที่เข้าใจประเทศไทย และเชื่อมั่นในรัฐบาลไทย โดยนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังได้สั่งการกำชับการทำงานให้ทุกหน่วยงานที่เกี่ยวข้อง ดำเนินการตามมาตรการที่ยกมาตรฐานขึ้นอย่างดีที่สุด เพื่อดูแลนักท่องเที่ยว รวมทั้งเพื่อดูแลพี่น้องคนไทยทุกคน” นายสัตวแพทย์ชัย กล่าว

ที่มา : https://www.thaigov.go.th/news/contents/details/73336