รัฐบาลไทย-ข่าวทำเนียบรัฐบาล-ปลัดฯ ณัฐพล จัดหนัก จัดเต็มส่งท้ายปี 2566 เตรียมจัดงานกาชาด ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า สินค้าอุตสาหกรรมมากมาย พร้อมตื่นตากับศิลปินดาราทุกวัน ที่ร้านกระทรวงอุตสาหกร


วันอาทิตย์ที่ 8 ตุลาคม 2566
08/10/2566
พิมพ์
ปลัดฯ ณัฐพล จัดหนัก จัดเต็มส่งท้ายปี 2566 เตรียมจัดงานกาชาด ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า สินค้าอุตสาหกรรมมากมาย พร้อมตื่นตากับศิลปินดาราทุกวัน ที่ร้านกระทรวงอุตสาหกร
ปลัดฯ ณัฐพล จัดหนัก จัดเต็มส่งท้ายปี 2566 เตรียมจัดงานกาชาด ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า สินค้าอุตสาหกรรมมากมาย พร้อมตื่นตากับศิลปินดาราทุกวัน ที่ร้านกระทรวงอุตสาหกรรม
วันที่ 4 ตุลาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการจัดงานร้านกระทรวงอุตสาหกรรมในงานกาชาด ประจาปี 2566 พร้อมด้วยนางสาวณัฏฐิญา เนตยสุภา รองปลัดกระทรวงอุตสาหกรรม นายภาสกร ชัยรัตน์ ผู้ตรวจราชการกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม นายวัชรุน จุ้ยจำลอง รองอธิบดีกรมส่งเสริมอุตสาหกรรม นายเอกนิติ รมยานนท์ รองเลขาธิการสำนักงานมาตรฐานผลิตภัณฑ์อุตสาหกรรม นายวีริศ อัมระปาล ผู้ว่าการการนิคมอุตสาหกรรมแห่งประเทศไทย และผู้บริหารกระทรวงอุตสาหกรรม เข้าร่วม ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
โดยสภากาชาดไทย กำหนดจัดงานกาชาดประจำปี 2566 ในรูปแบบผสมผสาน On ground บริเวณสวนลุมพินี ถนนพระรามที่ 4 ระหว่างวันที่ 8 -18 ธันวาคม 2566 ภายใต้แนวคิด “งานกาชาด 100 ปี รื่นรมย์สุขฤดี ณ ที่แห่งการให้” โดยกระทรวงอุตสาหกรรมได้เข้าร่วมออกร้านกระทรวงอุตสาหกรรมในงานกาชาด ประจำปี 2566 บนพื้นที่ขนาด 360 ตารางเมตร เพื่อจัดกิจกรรมแสดงผลงานของหน่วยงานที่เป็นประโยชน์ต่อสังคมและมีส่วนร่วมกับสภากาชาดไทยในกิจกรรมต่าง ๆ โดยมีวัตถุประสงค์เพื่อเผยแพร่พระมหากรุณาธิคุณและพระราชกรณียกิจ ที่ทรงมีต่อพสกนิกรชาวไทย การเฉลิมฉลองในโอกาสที่จัดงานกาชาดประจำปี ครบ 100 ปี พร้อมเผยแพร่ภารกิจของสภากาชาด และสร้างการมีส่วนร่วมกับหน่วยงานทั้งภาครัฐและเอกชน สถาบันการศึกษา มูลนิธิ สมาคม สโมสร ผู้มีอุปการคุณ และประชาชน ตลอดจนการจัดหารายได้โดยเสด็จพระราชกุศลบำรุงสภากาชาดไทย
สำหรับกิจกรรมภายในร้านกระทรวงอุตสาหกรรม ประกอบด้วย เกมส์จับรางวัลลุ้นรับของรางวัลใหญ่ เช่น เครื่องใช้ไฟฟ้า ตู้เย็น โทรทัศน์สี รถจักรยาน ตุ๊กตา เครื่องอุปโภค บริโภค และสินค้าอุตสาหกรรม เป็นต้น การแสดงจากศิลปิน ดารา นักร้องที่มีชื่อเสียงทุกวัน และสลากบำรุงกาชาดไทยร้านกระทรวงอุตสาหกรรม ในราคา 100 บาท พร้อมลุ้นรางวัลใหญ่ เช่น รถยนต์ไฟฟ้า รถจักรยานยนต์ ทองรูปพรรณ อื่น ๆ อีกมากมาย แล้วพบกันที่ร้านกระทรวงอุตสาหกรรม วันที่ 8 -18 ธันวาคม 2566 บริเวณทางเข้าประตู 2 หน้าริมสระน้ำ สวนลุมพินี

ที่มา : https://www.thaigov.go.th/news/contents/details/73092