รัฐบาลไทย-ข่าวทำเนียบรัฐบาล-“ขอนแก่นสร้างสุข ฝ่ายปกครองบูรณาการตำรวจจัดระเบียบสังคม สร้างความสุขให้กับพี่น้องประชาชน” พ่อเมืองขอนแก่น สั่งการฝ่ายปกครองเมืองขอนแก่น-ตำรวจภูธรเมืองขอนแก่น ตรวจร้านเหล้าในพื้นที่


วันอาทิตย์ที่ 8 ตุลาคม 2566
08/10/2566
พิมพ์
“ขอนแก่นสร้างสุข ฝ่ายปกครองบูรณาการตำรวจจัดระเบียบสังคม สร้างความสุขให้กับพี่น้องประชาชน” พ่อเมืองขอนแก่น สั่งการฝ่ายปกครองเมืองขอนแก่น-ตำรวจภูธรเมืองขอนแก่น ตรวจร้านเหล้าในพื้นที่
พ่อเมืองขอนแก่น สั่งการฝ่ายปกครองเมืองขอนแก่น-ตำรวจภูธรเมืองขอนแก่น ตรวจร้านเหล้าหลัง ม.ขอนแก่น พบเปิดเกินเวลาถึงตี 3 จึงได้ทำการจับกุมดำเนินคดีตามกฎหมาย พร้อมประชาสัมพันธ์หากประชาชนได้รับความเดือดร้อนรำคาญหรือพบการกระทำผิดกฎหมาย แจ้งสายด่วน 1567
“ขอนแก่นสร้างสุข ฝ่ายปกครองบูรณาการตำรวจจัดระเบียบสังคม สร้างความสุขให้กับพี่น้องประชาชน”  พ่อเมืองขอนแก่น สั่งการฝ่ายปกครองเมืองขอนแก่น-ตำรวจภูธรเมืองขอนแก่น ตรวจร้านเหล้าหลัง ม.ขอนแก่น พบเปิดเกินเวลาถึงตี 3 จึงได้ทำการจับกุมดำเนินคดีตามกฎหมาย พร้อมประชาสัมพันธ์หากประชาชนได้รับความเดือดร้อนรำคาญหรือพบการกระทำผิดกฎหมาย แจ้งสายด่วนศูนย์ดำรงธรรม โทร. 1567 ตลอด 24 ชั่วโมง
วันนี้ (8 ต.ค. 66) นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่นได้นำแนวนโยบายสำคัญของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย (มท.1) ซึ่งได้เน้นย้ำ 10 นโยบายสำคัญ โดยเฉพาะอย่างยิ่ง “การจัดระเบียบสังคม” ที่ได้เน้นย้ำว่า หน้าที่ของกระทรวงมหาดไทย คือ มุ่งเน้นการจัดระเบียบสังคมเพื่อสร้างสังคมให้สงบสุข บ้านเมืองเป็นระเบียบเรียบร้อย ปลอดอบายมุข ประชาชนมีความมั่นคงปลอดภัยในชีวิตและทรัพย์สิน สิ่งใดที่ขัดกับความมุ่งหมายนี้ ก็คือสิ่งที่เราต้องใช้กลไกของรัฐในการกำจัดให้สิ้นไป
“ทั้งนี้ เมื่อเวลา 03.00 น. ตนได้สั่งการให้ นายประจวบ รักแพทย์ นายอำเภอเมืองขอนแก่น ได้บูรณาการร่วมกับพันตำรวจเอก ปรีชา เก่งสาริกิจ ผู้กำกับการสถานีตำรวจภูธรเมืองขอนแก่น สนธิกำลังฝ่ายปกครองที่ทำการปกครองอำเภอเมืองขอนแก่น เจ้าหน้าที่ตำรวจสถานีตำรวจภูธรเมืองขอนแก่น และสมาชิกกองอาสารักษาดินแดน เข้าตรวจสถานบริการและสถานประกอบการที่มีลักษณะคล้ายสถานบริการ จำนวน 5 แห่ง โดยพบ 2 ร้าน คือ ร้าน AMA อาม่า และ ร้าน THE MOON ยังเปิดให้บริการในเวลาดังกล่าว และมีผู้มาใช้บริการเป็นจำนวนมาก ซึ่งเป็นช่วงเวลาที่เกินกว่าเวลาที่กฎหมายกำหนด เจ้าหน้าที่จึงได้จับกุมผู้จัดการร้านพร้อมแจ้งข้อหา "ขายเครื่องดื่มแอลกอฮอล์ในเวลาที่รัฐมนตรีประกาศกำหนดห้ามขาย" พร้อมควบคุมตัวผู้ต้องหาส่งพนักงานสอบสวน สถานีตำรวจภูธรเมืองขอนแก่น ดำเนินคดีตามกฎหมาย” นายไกรสรฯ กล่าว
นายไกรสร กองฉลาด ผู้ว่าราชการจังหวัดขอนแก่น กล่าวเพิ่มเติมว่า จังหวัดขอนแก่นให้ความสำคัญในการดูแลคุณภาพชีวิตของพี่น้องประชาชนทุกช่วงวัยให้สามารถดำรงชีวิตในสังคมได้อย่างเป็นปกติสุข ไม่ทำสิ่งที่ผิดกฎหมายหรือขัดต่อศีลธรรมอันดีของสังคม โดยที่ผ่านมาได้ดำเนินการตรวจตราและดูแลรักษาความสงบเรียบร้อยของบ้านเมืองมาอย่างเข้มข้นต่อเนื่อง พร้อมทั้งบูรณาการร่วมกับสถาบันการศึกษาต่าง ๆ ได้กำหนดมาตรการในการส่งเสริมและดูแลนักเรียน นักศึกษา เด็ก และเยาวชน ให้ใช้ชีวิตได้อย่างมีความสุขด้วยการใช้เวลาที่เกิดประโยชน์ ในขณะเดียวกันก็เข้มงวดกวดขันผู้ที่ลักลอบกระทำผิดกฎหมายทุกประเภท ทั้งนี้ หากพี่น้องประชาชนพบเห็นการกระทำผิดกฎหมายในด้านการจำหน่ายเครื่องดื่มแอลกอฮอล์ สิ่งผิดกฎหมาย หรือเปิดสถานบริการและสถานประกอบการที่มีลักษณะคล้ายสถานบริการเกินเวลา หรือมีเสียงดังรบกวนสร้างความเดือดร้อนรำคาญ ขอให้ได้แจ้งสายด่วนศูนย์ดำรงธรรม โทร. 1567 ตลอด 24 ชั่วโมง

ที่มา : https://www.thaigov.go.th/news/contents/details/73104