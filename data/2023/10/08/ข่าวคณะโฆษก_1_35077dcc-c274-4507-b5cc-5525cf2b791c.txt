รัฐบาลไทย-ข่าวทำเนียบรัฐบาล-​นายกฯ สั่งการกำชับการทำงานติดตามสถานการณ์อิสราเอล ให้กำลังใจคนไทยที่บาดเจ็บ และให้เจ้าหน้าที่ดูแล ช่วยเหลือคนไทยผู้ได้รับผลกระทบทุกคน


วันเสาร์ที่ 7 ตุลาคม 2566
07/10/2566
พิมพ์
​นายกฯ สั่งการกำชับการทำงานติดตามสถานการณ์อิสราเอล ให้กำลังใจคนไทยที่บาดเจ็บ และให้เจ้าหน้าที่ดูแล ช่วยเหลือคนไทยผู้ได้รับผลกระทบทุกคน
​นายกฯ สั่งการกำชับการทำงานติดตามสถานการณ์อิสราเอล ให้กำลังใจคนไทยที่บาดเจ็บ และให้เจ้าหน้าที่ดูแล ช่วยเหลือคนไทยผู้ได้รับผลกระทบทุกคน
วันนี้ ( 7 ตุลาคม 2566) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ติดตามสถานการณ์กรณีการเกิดเหตุการณ์ฉุกเฉินในอิสราเอลอย่างต่อเนื่อง ห่วงใย ให้กำลังใจคนไทยในพื้นที่ต่อเนื่อง รวมทั้งให้กำลังใจผู้บาดเจ็บชาวไทย สั่งการให้ดูแลอย่างดี
โฆษกประจำสำนักนายกรัฐมนตรี เปิดเผยว่า นายกรัฐมนตรีรับทราบรายงานว่ามีคนไทยบาดเจ็บ 1 ราย โดยนายกรัฐมนตรีสั่งการให้เข้มงวดการติดตามสถานการณ์ ดูแลคนไทยในพื้นที่ ให้ข้อมูลประชาชนต่อเนื่อง
“นายกรัฐมนตรีสั่งการให้สถานเอกอัครราชทูตฯ รวมทั้งหน่วยงานที่เกี่ยวข้องประสานการทำงานร่วมกันอย่างเข้มข้น เพื่อช่วยดูแล ติดตามพี่น้องคนไทย ผู้ได้รับผลกระทบในพื้นที่ทุกคน รวมทั้ง ให้ข้อมูลต่อเนื่อง โดยในโอกาสนี้ นายกรัฐมนตรี ให้กำลังใจผู้ได้รับบาดเจ็บ และสั่งการให้เจ้าหน้าที่ดูแล ช่วยเหลืออย่างดี และขอให้คนไทยในพื้นที่ติดตามข่าว ข้อความ คำแนะนำจากสถานเอกอัครราชทูตฯ อย่างต่อเนื่อง เพื่อความปลอดภัย” นายชัยฯ กล่าว
โดยขอให้ติดต่อสถานเอกอัครราชทูตฯ
หมายเลขโทรศัพท์ (+972) 546368150
-กองคุ้มครองและดูแลผลประโยชน์คนไทยในต่างประเทศ หมายเลข 02 5751047-51

ที่มา : https://www.thaigov.go.th/news/contents/details/73083