รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานในงานฌาปนกิจเหยื่อที่สยามพารากอน 


วันอาทิตย์ที่ 8 ตุลาคม 2566
08/10/2566
พิมพ์
รัฐมนตรีว่าการกระทรวงยุติธรรม เป็นประธานในงานฌาปนกิจเหยื่อที่สยามพารากอน
รัฐมนตรีว่าการกระทรวงยุติธรรม เป็นประธานในงานฌาปนกิจเหยื่อที่สยามพารากอน
ในวันอาทิตย์ที่ ๘ ตุลาคม ๒๕๖๖ ระหว่างเวลา ๑๐.๐๐ - ๑๓.๓๐ น. ณ วัดผาสุกมณีจักร อำเภอปากเกร็ด จังหวัดนนทบุรี พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีมาติกา บังสุกุล และฌาปนกิจ นางสาว MOE MYINT ผู้เสียชีวิตชาวเมียนมาร์ จากกรณีที่สยามพารากอน พร้อมด้วย นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นางจิรภา สินธุนาวา ผู้ตรวจราชการกระทรวงยุติธรรม นายสำรวม บุญเสริม ผู้ช่วยปลัดกระทรวงยุติธรรม นายเรืองศักดิ์ สุวารี อธิบดีกรมคุ้มครองสิทธิและเสรีภาพ นางสาวศิริประกาย วรปรีชา รองอธิบดีกรมพินิจและคุ้มครองเด็กและเยาวชน นางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา และนางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ เข้าร่วมงานฯ
ทั้งนี้ รัฐมนตรีว่าการกระทรวงยุติธรรม ได้มอบเงินช่วยเหลือเยียวยาตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ.๒๕๕๙ จำนวน ๒๐๐,๐๐๐ บาท พร้อมทั้งให้สัมภาษณ์กับสื่อมวลชนในการดำเนินการด้านต่างๆ เกี่ยวกับการดำเนินคดีดังกล่าว

ที่มา : https://www.thaigov.go.th/news/contents/details/73103