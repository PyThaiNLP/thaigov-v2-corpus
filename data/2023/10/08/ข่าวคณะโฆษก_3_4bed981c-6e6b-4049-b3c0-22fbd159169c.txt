รัฐบาลไทย-ข่าวทำเนียบรัฐบาล-นายกฯ ประณามการโจมตีอิสราเอล ที่ทำให้เกิดการสูญเสีย พร้อมสั่งการกองทัพอากาศอพยพคนไทยจากอิสราเอล 


วันอาทิตย์ที่ 8 ตุลาคม 2566
08/10/2566
พิมพ์
นายกฯ ประณามการโจมตีอิสราเอล ที่ทำให้เกิดการสูญเสีย พร้อมสั่งการกองทัพอากาศอพยพคนไทยจากอิสราเอล
นายกฯ ประณามการโจมตีอิสราเอล ที่ทำให้เกิดการสูญเสีย พร้อมสั่งการกองทัพอากาศอพยพคนไทยจากอิสราเอล
วันนี้ (8 ตุลาคม 2566) นายชัย วัชรงค์ โฆษกประจำสำนักนายกรัฐมนตรีเปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังประณามการโจมตีอิสราเอล ทำให้ ผู้บริสุทธิ์เสียชีวิตและบาดเจ็บ พร้อมกันนี้ได้สั่งการให้กองทัพอากาศอพยพคนไทยออกจากอิสราเอล
โฆษกประจำสำนักนายกรัฐมนตรี กล่าวว่า นายกรัฐมนตรีประณามว่าเป็นการโจมตีที่ไร้มนุษยธรรม และแสดงความเสียใจอย่างสุดซึ้งต่อรัฐบาลและประชาชนอิสราเอล โดยขอร่วมกับประชาคมโลกประณามการกระทำดังกล่าว
พร้อมกันนี้ นายกรัฐมนตรีได้สั่งการให้กองทัพอากาศเตรียมพร้อมเครื่อง Airbus A340 และ C-130 อพยพคนไทยออกจาก อิสราเอลทันที
“นายกรัฐมนตรีติดตามสถานการณ์ร่วมกับกระทรวงต่างประเทศอย่างใกล้ชิด ต้องการให้คนไทยปลอดภัย และได้กลับบ้าน ด้วยความกังวลใจต่อการรายงานเข้ามาว่ามีแรงงานไทยถูกจับด้วย ซึ่งกำลังยืนยันข้อมูลจากทางการอิสราเอล ทั้งนี้ นายกรัฐมนตรีได้สั่งการทางกองทัพและหน่วยแพทย์ฉุกเฉินเตรียมความพร้อมให้การช่วยเหลือ” นายชัย กล่าว

ที่มา : https://www.thaigov.go.th/news/contents/details/73086