รัฐบาลไทย-ข่าวทำเนียบรัฐบาล-วธ. ชวนสัมผัสมนต์เสน่ห์แห่งสีสันศิลปะ และวัฒนธรรม อันมีชีวิตชีวาของฮ่องกง  ร่วมชมกิจกรรมทางศิลปวัฒนธรรมหลากหลายแขนง มากมายตลอดเดือนตุลาคมและพฤศจิกายนนี้!


วันอาทิตย์ที่ 22 ตุลาคม 2566
วธ. ชวนสัมผัสมนต์เสน่ห์แห่งสีสันศิลปะ และวัฒนธรรม อันมีชีวิตชีวาของฮ่องกง  ร่วมชมกิจกรรมทางศิลปวัฒนธรรมหลากหลายแขนง มากมายตลอดเดือนตุลาคมและพฤศจิกายนนี้!
วธ. ชวนสัมผัสมนต์เสน่ห์แห่งสีสันศิลปะ และวัฒนธรรม อันมีชีวิตชีวาของฮ่องกง  ร่วมชมกิจกรรมทางศิลปวัฒนธรรมหลากหลายแขนง มากมายตลอดเดือนตุลาคมและพฤศจิกายนนี้!
วธ. ชวนสัมผัสมนต์เสน่ห์แห่งสีสันศิลปะ และวัฒนธรรม อันมีชีวิตชีวาของฮ่องกง  ร่วมชมกิจกรรมทางศิลปวัฒนธรรมหลากหลายแขนง คอนเสิร์ต “Shostakovich Piano Concerto” สุดอลังการ โดยวง Hong Kong Philharmonic Orchestra (HK Phil) ที่มีชื่อเสียง และอีกมากมายตลอดเดือนตุลาคมและพฤศจิกายนนี้!
วันที่ 21 ตุลาคม 2566 นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม เข้าร่วมและกล่าวสุนทรพจน์ในพิธีเปิดงาน Hong Kong Week 2023@Bangkok พร้อมรับชมการแสดงดนตรีออเครสตร้าของวง the Hong Kong Philharmonic Orchestra (HK Phil) โดยมีนาย Kevin Yeung เลขาธิการกระทรวงวัฒนธรรม กีฬา และการท่องเที่ยว เขตบริหารพิเศษฮ่องกง นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม นางยุถิกา อิศรางกูร ณ อยุธยา รองปลัดกระทรวงวัฒนธรรม นาย Vincent Liu อธิบดี Leisure and Cultural Services Department เขตบริหารพิเศษฮ่องกง คุณหญิงปัทมา ลีสวัสดิ์ตระกูล ประธานกรรมการบริหารวงดุริยางค์ฟีลฮาร์โมนิกแห่งประเทศไทย นาย Pason Lam ผู้อำนวยการสำนักงานเศรษฐกิจและการค้าฮ่องกงประจำประเทศไทย ดร. ณรงค์ ปรางค์เจริญ คณบดีวิทยาลัยดุริยางคศิลป์ มหาวิทยาลัยมหิดล นาย Benedikt Fohr ประธานบริหาร วงดุริยางค์ฟีลฮาร์โมนิกแห่งเขตบริหารพิเศษฮ่องกง รวมทั้งแขกผู้มีเกียรติจากหลายหน่วยงานทั้งภาครัฐและเอกชน เข้าร่วม ณ มหิดลสิทธาคาร มหาวิทยาลัยมหิดล ศาลายา จังหวัดนครปฐม สำหรับการแสดงดนตรีดังกล่าว ถือเป็นการแสดงครั้งแรกในไทยของวง HK Phil โดยมีนายภูมิ พรหมชาติ นักเปียโนชื่อดังชาวไทย และนายนิติภูมิ บำรุงบ้านทุ่ม หัวหน้ากลุ่มทรัมเป็ตของวง HK Phil ร่วมแสดงด้วยและโอกาสนี้ได้คัดเลือกบทเพลงพิเศษอย่าง "ลาวดวงเดือน" มาบรรเลงภายในงาน
นายเสริมศักดิ์ กล่าวว่า ไทยและฮ่องกงมีความสัมพันธ์ฉันมิตรที่ดีต่อกัน โดยเฉพาะความสัมพันธ์ด้านวัฒนธรรม ทั้งสองฝ่ายต่างมีวัฒนธรรมที่เป็นเอกลักษณ์และมีความโดดเด่น ทั้งด้านประวัติศาสตร์ ประเพณี ศิลปะ การแสดงทางวัฒนธรรม รวมไปถึงด้านอุตสาหกรรมสร้างสรรค์ ปัจจุบัน ทั้งไทยและฮ่องกงต่างให้ความสำคัญกับการนำทุนทางวัฒนธรรมที่มีอยู่มาใช้เป็นเครื่องมือในการพัฒนาเศรษฐกิจและสังคม เพื่อส่งเสริมความเป็นอยู่ที่ดีแก่ประชาชนทั้งสองฝ่าย กระทรวงวัฒนธรรม (วธ.) ซึ่งเป็นหน่วยงานสนับสนุนการจัดงานจึงบูรณาการความร่วมมือกับหน่วยงานต่าง ๆ ในประเทศไทย ร่วมจัดกิจกรรมแลกเปลี่ยนทางวัฒนธรรม โดยใช้ชื่อว่า การจัดงาน Hong Kong Week 2023 @Bangkok ระหว่างวันที่ 21 ตุลาคม 2566 - 12 พฤศจิกายน 2566 โดยกิจกรรมทางวัฒนธรรมที่จะเกิดขึ้นในงานนี้ จะสะท้อนให้เห็นถึงมรดกทางวัฒนธรรมอันทรงคุณค่าของฮ่องกง ผ่านศิลปะการแสดง ดนตรี ภาพยนตร์ แฟชั่น และการจัดนิทรรศการต่าง ๆ จากศิลปินชาวฮ่องกงที่ได้รังสรรค์ผลงานขึ้นมาอย่างน่าสนใจ ซึ่งจะทำให้เกิดการแลกเปลี่ยนทางวัฒนธรรม การสร้างความเข้าใจทางวัฒนธรรมที่ถูกต้อง รวมถึงส่งเสริมมิตรภาพในระดับประชาชนในแน่นแฟ้นมากยิ่งขึ้น
ทังนี้ การจัดงาน Hong Kong Week 2023 @Bangkok ระหว่างวันที่ 21 ตุลาคม - 12 พฤศจิกายน 2566 มีไฮไลท์ที่น่าสนใจ ทั้งคอนเสิร์ต “Shostakovich Piano Concerto” สุดอลังการ จากวง HK Phil ที่มีชื่อเสียง คอนเสิร์ต “Brass and Percussion” ที่น่าตื่นเต้น โดย HK Phil ร่วมแสดงกับวงดุริยางค์ฟีลฮาร์โมนิกแห่งประเทศไทย การแสดงศิลปะการเต้นรำ “Convergence” ที่ได้รับรางวัล โดยผสมผสานการเต้นรำเข้ากับศิลปะการต่อสู้แบบจีนโดย Hong Kong Dance Company ฯลฯ นอกจากนี้ ยังมีในส่วนของนิทรรศการ การฉายภาพยนตร์ และการแสดงแฟชั่นโชว์ ที่ให้เข้าชมฟรี อาทิ นิทรรศการ ‘Hong Kong Intangible Cultural Heritage Carnival’ Exhibition นิทรรศการและการฉายภาพยนตร์ Next Generation : Emerging Directors Exhibition & Hong Kong Film Gala Presentation การจัดแสดงแฟชั่นโชว์ JUXTAPOSED 2023 Hong Kong Fashion in Bangkok และการฉายภาพยนตร์อนุรักษ์ Movies to GO-Border Crossings in Hong Kong Cinema-Thailand  เป็นต้น สำหรับผู้สนใจสามารถติดตามข้อมูลการจำหน่ายตั๋วและตารางการแสดงฟรีอื่น ๆ ได้ที่ www.hongkongweek.gov.hk

ที่มา : https://www.thaigov.go.th/news/contents/details/73637