รัฐบาลไทย-ข่าวทำเนียบรัฐบาล-นายกรัฐมนตรีแสดงความอาลัย “นายอาศิส พิทักษ์คุมพล” จุฬาราชมนตรี ถึงแก่อนิจกรรม 


วันอาทิตย์ที่ 22 ตุลาคม 2566
22/10/2566
พิมพ์
นายกรัฐมนตรีแสดงความอาลัย “นายอาศิส พิทักษ์คุมพล” จุฬาราชมนตรี ถึงแก่อนิจกรรม
นายกรัฐมนตรีแสดงความอาลัย “นายอาศิส พิทักษ์คุมพล” จุฬาราชมนตรี ถึงแก่อนิจกรรม
นายชัย วัชรงค์ โฆษกประจำสำนักนายกรัฐมนตรี เผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง แสดงความอาลัยต่อการถึงแก่อนิจกรรมของนายอาศิส พิทักษ์คุมพล จุฬาราชมนตรี เมื่อเวลา 10.32 น. วันนี้ (22 ตุลาคม 2566)
ทั้งนี้ สำนักจุฬาราชมนตรี ได้โพสต์ผ่านเพจสำนักจุฬาราชมนตรี ว่า ประกาศสำนักจุฬาราชมนตรี เรื่อง การถึงแก่อนิจกรรมของจุฬาราชมนตรี انا لله وانا اليه راجعون “แท้จริงเราเป็นสิทธิ์ของอัลลอฮ์และเราต้องกลับไปสู่พระองค์”
ตามที่ นายอาศิส พิทักษ์คุมพล จุฬาราชมนตรี ได้เข้ารับการรักษาอาการป่วยเป็นคนไข้ในพระบรมราชานุเคราะห์ ณ โรงพยาบาลจุฬาลงกรณ์สภากาชาดไทย ความละเอียดแจ้งแล้ว นั้น
สำนักจุฬาราชมนตรีขอประกาศให้ทราบโดยทั่วกันว่า นายอาศิส พิทักษ์คุมพล จุฬาราชมนตรี คนที่ 18 แห่งราชอาณาจักรไทย ได้กลับสู่ความเมตตาของอัลลอฮ์ (ถึงแก่อนิจกรรม) เมื่อวันอาทิตย์ที่ 22 ตุลาคม 2566 เวลา 10.32 น. และจะจัดพิธีละหมาดญะนาซะห์ (ละหมาดขอพร) ในวันจันทร์ที่ 23 ตุลาคม 2566 เวลา 10.00 น. ณ มัสยิดกลางประจำจังหวัดสงขลา เลขที่ 352 ถนนลพบุรีราเมศวร์ ตำบลคลองแห อำเภอหาดใหญ่ จังหวัดสงขลา

ที่มา : https://www.thaigov.go.th/news/contents/details/73639