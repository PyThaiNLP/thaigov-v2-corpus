รัฐบาลไทย-ข่าวทำเนียบรัฐบาล-ก.อุตฯ เตรียมจัดงานกาชาด จัดเต็มส่งท้ายปี 2566 ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า ที่ร้านกระทรวงอุตสาหกรรม


วันอาทิตย์ที่ 22 ตุลาคม 2566
22/10/2566
พิมพ์
ก.อุตฯ เตรียมจัดงานกาชาด จัดเต็มส่งท้ายปี 2566 ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า ที่ร้านกระทรวงอุตสาหกรรม
ก.อุตฯ เตรียมจัดงานกาชาด จัดเต็มส่งท้ายปี 2566 ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า ที่ร้านกระทรวงอุตสาหกรรม
วันที่ 20 ตุลาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการจัดงานร้านกระทรวงอุตสาหกรรมในงานกาชาด ประจำปี 2566 ครั้งที่ 3/2566 เพื่อติดตามความคืบหน้าการสนับสนุนของรางวัลสลากกาชาดและคูปองเกมส์ ประมาณการรายได้และค่าใช้จ่ายการจัดงานร้านกระทรวงอุตสาหกรรมในงานกาชาด ประจำปี 2566 และรูปแบบการจัดนิทรรศการและกิจกรรมร้านกระทรวงอุตสาหกรรมในงานกาชาด ประจำปี 2566 โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม รักษาราชการแทนรองปลัดกระทรวงอุตสาหกรรม นางสุชาดา โพธิ์เจริญ ที่ปรึกษาปลัดกระทรวงอุตสาหกรรม นายวีริศ อัมระปาล ผู้ว่าการการนิคมอุตสาหกรรมแห่งประเทศไทย นายเอกนิติ รมยานนท์ รองเลขาธิการสำนักงานมาตรฐานผลิตภัณฑ์อุตสาหกรรม นายนรุณ สุขสมาน รองเลขาธิการสำนักงานคณะกรรมการอ้อยและน้ำตาลทราย นายวัชรุน จุ้ยจำลอง รองอธิบดีกรมส่งเสริมอุตสาหกรรม และผู้บริหารกระทรวงอุตสาหกรรม เข้าร่วม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม��โดยสภากาชาดไทย กำหนดจัดงานกาชาดประจำปี 2566 ในรูปแบบผสมผสาน On ground บริเวณสวนลุมพินี ถนนพระรามที่ 4 ระหว่างวันที่ 8 -18 ธันวาคม 2566 ภายใต้แนวคิด “งานกาชาด 100 ปี รื่นรมย์สุขฤดี ณ ที่แห่งการให้” โดยกระทรวงอุตสาหกรรมได้เข้าร่วมออกร้านกระทรวงอุตสาหกรรมในงานกาชาด ประจำปี 2566 บนพื้นที่ขนาด 360 ตารางเมตร เพื่อจัดกิจกรรมแสดงผลงานของหน่วยงานที่เป็นประโยชน์ต่อสังคมและมีส่วนร่วมกับสภากาชาดไทยในกิจกรรมต่าง ๆ โดยมีวัตถุประสงค์เพื่อเผยแพร่พระมหากรุณาธิคุณและพระราชกรณียกิจ ที่ทรงมีต่อพสกนิกรชาวไทย การเฉลิมฉลองในโอกาสที่จัดงานกาชาดประจำปี ครบ 100 ปี พร้อมเผยแพร่ภารกิจของสภากาชาด และสร้างการมีส่วนร่วมกับหน่วยงานทั้งภาครัฐและเอกชน สถาบันการศึกษา มูลนิธิ สมาคม สโมสร ผู้มีอุปการคุณ และประชาชน ตลอดจนการจัดหารายได้โดยเสด็จพระราชกุศลบำรุงสภากาชาดไทย��สำหรับกิจกรรมภายในร้านกระทรวงอุตสาหกรรม ประกอบด้วย เกมส์จับรางวัลลุ้นรับของรางวัลใหญ่ เช่น เครื่องใช้ไฟฟ้า ตู้เย็น โทรทัศน์สี รถจักรยาน ตุ๊กตา เครื่องอุปโภค บริโภค และสินค้าอุตสาหกรรม เป็นต้น การแสดงจากศิลปิน ดารา นักร้องที่มีชื่อเสียงทุกวัน และสลากบำรุงกาชาดไทยร้านกระทรวงอุตสาหกรรม ในราคา 100 บาท พร้อมลุ้นรับของรางวัลมากมาย เช่น รถยนต์ไฟฟ้า รถจักรยานยนต์ ทองรูปพรรณ และอื่น ๆ แล้วพบกันที่ร้านกระทรวงอุตสาหกรรม วันที่ 8 -18 ธันวาคม 2566 บริเวณทางเข้าประตู 2 หน้าริมสระน้ำ สวนลุมพินี

ที่มา : https://www.thaigov.go.th/news/contents/details/73645