รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ขอบคุณผลโพลที่พอใจการทำงานของนายกรัฐมนตรี เปรียบเสมือนกำลังใจในการทำงาน พร้อมพิสูจน์การทำงานให้เห็นความตั้งใจ เห็นผลงานที่เป็นประโยชน์ต่อชีวิตประชาชนทุกคน


วันจันทร์ที่ 30 ตุลาคม 2566
30/10/2566
พิมพ์
โฆษกรัฐบาลเผย นายกฯ ขอบคุณผลโพลที่พอใจการทำงานของนายกรัฐมนตรี เปรียบเสมือนกำลังใจในการทำงาน พร้อมพิสูจน์การทำงานให้เห็นความตั้งใจ เห็นผลงานที่เป็นประโยชน์ต่อชีวิตประชาชนทุกคน
โฆษกรัฐบาลเผย นายกฯ ขอบคุณผลโพลที่พอใจการทำงานของนายกรัฐมนตรี เปรียบเสมือนกำลังใจในการทำงาน พร้อมพิสูจน์การทำงานให้เห็นความตั้งใจ เห็นผลงานที่เป็นประโยชน์ต่อชีวิตประชาชนทุกคน
วันที่ 30 ตุลาคม 2566 นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง รับทราบผล นิด้าโพลสนใจเรื่องนายกเศรษฐา เยือนต่างประเทศหรือไม่ โดยนายกรัฐมนตรีขอบคุณประชาชนที่พอใจการทำงานเป็นเสมือนกำลังใจในการทำงาน พร้อมพิสูจน์ผลงานกับคนที่ยังไม่พอใจ
โดยต่อคำถามเรื่อง “ความพอใจ” ในบทบาทและผลงานของนายกรัฐมนตรี มีผู้พอใจมากร้อยละ 18.40 ค่อนข้างพอใจร้อยละ 36.87 และเรื่อง “ความพอใจ” ต่อบทบาทของนายกฯ เกี่ยวกับการเดินทางเยือนต่างประเทศ มีผู้พอใจมากร้อยละ 23.40 ค่อนข้างพอใจร้อยละ 46.31
โฆษกประจำสำนักนายกรัฐมนตรีกล่าวว่า ซึ่งความพึงพอใจของประชาชนนี้เป็นพลัง เป็นกำลังใจให้นายกรัฐมนตรีพร้อมตั้งใจทำงานต่อไปเพื่อให้ผลของการทำงานที่ผ่านมาออกดอกออกผล เห็นเป็นความสำเร็จอย่างเป็นรูปธรรม ทั้งนี้ นายกรัฐมนตรีมีเป้าหมายในการทำงานเพื่อยกระดับชีวิตความเป็นอยู่ของพี่น้องประชาชน ลดหนี้ ลดรายจ่าย เพิ่มรายได้ ฟื้นฟูเศรษฐกิจภาพรวมให้ประเทศไทยเติบโตพัฒนาเท่าทันโดดเด่นในภูมิภาค ซึ่งรัฐบาลพร้อมทพงานเพื่อพิสูจน์ผลงานให้เป็นที่ประจักษ์แก่ทุกคน
“นายกรัฐมนตรีตั้งใจทำงานตลอดช่วงเวลาที่ผ่านมาเพื่อเศรษฐกิจภาพรวม และชีวิตความเป็นอยู่ของพี่น้องประชาชน แก้ไขปัญหา พัฒนาเศรษฐกิจ ลดความเหลื่อมล้ำ เพิ่มขีดความสามารถในการแข่งขัน พัฒนาอย่างเท่าทันกระแสโลก ทั้งนี้ ในการเดินทางของนายกรัฐมนตรีทุกครั้ง ตั้งใจให้ได้ผลสำเร็จมากกว่าการผูกสัมพันธ์ทวิภาคี และพหุภาคี ต้องการให้เกิดมิติความร่วมมือด้านเศรษฐกิจ การค้า การลงทุน ในด้านที่เป็นประโยชน์ อุตสาหกรรมอนาคต อุตสาหกรรมที่ไทยมีศักยภาพ เพื่อพัฒนาประเทศและคนไทย” นายชัย กล่าว

ที่มา : https://www.thaigov.go.th/news/contents/details/73929