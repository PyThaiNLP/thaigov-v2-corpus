รัฐบาลไทย-ข่าวทำเนียบรัฐบาล-รมช. ไชยา ร่วมกล่าวเปิดการประชุม 13th Global Agenda for Sustainable Livestock (GASL)


วันจันทร์ที่ 30 ตุลาคม 2566
รมช. ไชยา ร่วมกล่าวเปิดการประชุม 13th Global Agenda for Sustainable Livestock (GASL)
รมช. ไชยา ร่วมกล่าวเปิดการประชุม 13th Global Agenda for Sustainable Livestock (GASL)
นายไชยา พรหมา รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธานกล่าวเปิดงาน Multi-Stakeholder Collaboration to Strengthen Sustainability and Resilience of Livestock Systems in Response to Drivers of Change ภายใต้การประชุม 13thGlobal Agenda for Sustainable Livestock (GASL)  Multi-Stakeholder Partnership (MSP) Meeting and the Regional Conference on Sustainable Livestock Transformation ณ โรงแรมเซ็นทารา ริเวอร์ไซด์ เชียงใหม่ ว่า ในนามกระทรวงเกษตรฯ รู้สึกยินดีเป็นอย่างยิ่งที่ได้ต้อนรับทุกท่าน ว่าด้วยการประชุมในครั้งนี้ จะเป็นส่วนช่วยส่งเสริมความร่วมมือและความเข้าใจในการดำเนินด้านอาหารให้เกิดความยั่งยืนในทุกภาคส่วน ซึ่งเมื่อปี 2554 ประเทศไทยเคยเป็นเจ้าภาพการจัดการประชุม GASL ที่จังหวัดภูเก็ต ซึ่งวันนี้ได้มาเป็นเจ้าภาพอีกครั้งที่จังหวัดเชียงใหม่ เมืองใหญ่อันดับ 2 ของประเทศไทย ที่มีธรรมชาติที่สวยงาม และทรัพยากรธรรมชาติอันอุดมสมบูรณ์ผสมผสานกับวัฒนธรรมล้านนา ซึ่งจังหวัดเชียงใหม่มีความยั่งยืนด้านอาหารและด้านเกษตรเป็นของตนเอง มีระบบการศึกษาที่ช่วยสร้างเกษตรกรรุ่นใหม่ และอุตสาหกรรมภาคการเกษตรให้เติบโต รวมถึงมีการจัดการด้านปศุสัตว์ที่ดีที่จะช่วยให้การเกษตรประเทศไทยแข็งแกร่งมากยิ่งขึ้นในอนาคต และหวังว่าการร่วมมือในครั้งนี้ จะสามารถพัฒนาแนวทางการปฏิบัติที่มีเป้าหมายร่วมกัน และนโยบายเผื่อการจัดการปศุสัตว์ได้อย่างยั่งยืน รวมถึงมุ่งสู่การดูแลทรัพยากรป่าไม้และปศุสัตว์ในปี 2026 ไปด้วยกัน
สำหรับการประชุม13thGlobal Agenda for Sustainable Livestock (GASL)จัดขึ้นระหว่างวันที่ 30 ตุลาคม – 3 พฤศจิกายน 2566 ณ โรงแรมเซ็นทารา ริเวอร์ไซด์ เชียงใหม่ เป็นการผนึกกำลังระหว่างกระทรวงเกษตรและสหกรณ์ โดยกรมปศุสัตว์ องค์การอาหารและการเกษตรแห่งสหประชาชาติ (FAO)และคณะสัตวแพทยศาสตร์ มหาวิทยาลัยเชียงใหม่ซึ่งมีการประชุมแลกเปลี่ยนความเห็นระหว่างผู้มีส่วนได้ส่วนเสียภาคการปศุสัตว์ในทุกภาคส่วนได้แบ่งปันประสบการณ์ และร่วมหารือถึงปัจจัยการขับเคลื่อนความท้าทายที่มีความเกี่ยวข้องกับด้านปศุสัตว์ สุขภาพสัตว์สัตว์  โรคระบาดสัตว์ และอื่น ๆ เพื่อให้เกิดการผลักดันแผนงานปศุสัตว์ให้เกิดความยั่งยืนในระดับสากลต่อไป

ที่มา : https://www.thaigov.go.th/news/contents/details/73955