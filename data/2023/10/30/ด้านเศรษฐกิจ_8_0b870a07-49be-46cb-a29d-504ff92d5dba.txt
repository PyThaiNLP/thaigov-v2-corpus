รัฐบาลไทย-ข่าวทำเนียบรัฐบาล-กรมทางหลวงชนบท แจ้งเบี่ยงการจราจรบริเวณเกาะกลางบนถนนราชพฤกษ์ กม. ที่ 13+300 - 14+200 ขาออกเมือง ตั้งแต่วันที่ 2 พฤศจิกายน 2566 - 18 พฤษภาคม 2568


วันจันทร์ที่ 30 ตุลาคม 2566
กรมทางหลวงชนบท แจ้งเบี่ยงการจราจรบริเวณเกาะกลางบนถนนราชพฤกษ์ กม. ที่ 13+300 - 14+200 ขาออกเมือง ตั้งแต่วันที่ 2 พฤศจิกายน 2566 - 18 พฤษภาคม 2568
....
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน จะทำการเบี่ยงการจราจรชั่วคราว เพื่อดำเนินโครงการก่อสร้างสะพานข้ามคลองมหาสวัสดิ์ ถนนราชพฤกษ์ จังหวัดนนทบุรี โดยจะทำการติดตั้งกันแนวเขตก่อสร้าง ตลอด 24 ชั่วโมง บริเวณทางหลัก ชิดเกาะกลางบนถนนราชพฤกษ์ ช่วง กม. ที่ 13+300 - 14+200 ขาออกเมือง ระยะทางประมาณ 900 เมตร ตั้งแต่วันที่ 2 พฤศจิกายน 2566 - 18 พฤษภาคม 2568 ทั้งนี้ ทช. ขอความร่วมมือให้ผู้ใช้เส้นทางโปรดสังเกตป้ายจราจร ปฏิบัติตามป้ายเตือน ป้ายแนะนำอย่างเคร่งครัด เพื่อความสะดวกปลอดภัยในการเดินทางและขออภัยในความไม่สะดวกมา ณ โอกาสนี้ สอบถามข้อมูลเพิ่มเติมได้ที่สำนักงานโครงการฯ โทร. 09 5924 3532

ที่มา : https://www.thaigov.go.th/news/contents/details/73944