รัฐบาลไทย-ข่าวทำเนียบรัฐบาล-รองปลัดเกษตรฯ เปิดการประชุมสัมมนาเชิงปฏิบัติการ พร้อมพลิกโฉมด้านการเกษตรอย่างยั่งยืน


วันจันทร์ที่ 30 ตุลาคม 2566
รองปลัดเกษตรฯ เปิดการประชุมสัมมนาเชิงปฏิบัติการ พร้อมพลิกโฉมด้านการเกษตรอย่างยั่งยืน
รองปลัดเกษตรฯ เปิดการประชุมสัมมนาเชิงปฏิบัติการ พร้อมพลิกโฉมด้านการเกษตรอย่างยั่งยืน
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานเปิดการประชุมสัมมนาเชิงปฏิบัติการ เรื่อง ระบบเกษตรและอาหารที่ยั่งยืน อิ่ม..และ..ดี..2030 และงานเสวนาเนื่องในวันอาหารโลก ประจำปี 2566 (World Food Day 2023) โดยมี นายยุคล ลิ้มแหลมทอง ประธานคณะกรรมการขับเคลื่อนด้านความมั่นคงอาหารตลอดห่วงโซ่ คณะกรรมการอาหารแห่งชาติ ดร.นพ.ไพโรจน์ เสาน่วม ผู้ช่วยผู้จัดการ สำนักงานกองทุนสนับสนุนการสร้างเสริมสุขภาพ (สสส.) ดร.วนิดา กำเนิดเพ็ชร์ ผู้อำนวยการสำนักการเกษตรต่างประเทศ และเจ้าหน้าที่ที่เกี่ยวข้อง เข้าร่วม ณ ห้องประชุม โรงแรมอมารี วอเตอเกท กรุงเทพฯ โดยการประชุมสัมมนาเชิงปฏิบัติการฯ ครั้งนี้ มีวัตถุประสงค์การพบกันของภาคีเครือข่ายการขับเคลื่อนระบบเกษตรและอาหารที่ยั่งยืนของประเทศไทยอีกครั้ง (Reconnecting) เพื่อนำเสนอผลการวิจัยและการขับเคลื่อนด้านระบบเกษตรและอาหารที่ยั่งยืนของไทยและเพื่อรายงานผลการประชุม UN Food Systems +2 Stocktaking Moment  เมื่อเดือนกรกฎาคม 2566 และสืบเนื่องจากในเดือนตุลาคมมีวันที่สำคัญ คือ วันอาหารโลก ซึ่งตรงกับวันที่ 16 ตุลาคม ของทุกปี กระทรวงเกษตรและสหกรณ์จึงใช้โอกาสนี้ในการเฉลิมฉลองวันอาหารโลกในระดับประเทศ วันอาหารโลกปีนี้ องค์การอาหารและการเกษตรแห่งสหประชาชาติ หรือ FAO ได้ให้ความสำคัญกับปัญหาอุทกภัยและภัยแล้ง เนื่องจาก “น้ำ” เป็นองค์ประกอบที่สำคัญต่อการประกันความมั่นคงทางอาหาร จะเห็นได้จากธีมงานวันอาหารโลกในปีนี้ ที่ว่า “Water is life, Water is Food, Leave No One Behind”
รองปลัดกระทรวงเกษตรและสหกรณ์ กล่าวว่า กระทรวงเกษตรและสหกรณ์ เป็นหน่วยงานหลักในการขับเคลื่อนระบบเกษตรและอาหารที่ยั่งยืน นับตั้งแต่การเข้าร่วมการประชุมสุดยอดผู้นำระบบอาหารโลกเมื่อปี พ.ศ. 2564 โดยได้ให้ความร่วมมือกับภาคีเครือข่ายอย่างเข้มแข็งในการขับเคลื่อนงาน และการสร้างความรู้ความเข้าใจให้แก่ประชาชน หน่วยงานภาครัฐ เอกชน ประชาสังคม รวมถึงสถาบันการศึกษาและสถาบันการวิจัย และอื่น ๆ โดยหัวใจหลักของการขับเคลื่อนนี้ คือ การสร้างพันธมิตร หรือ Partnership ซึ่งเป็นเรื่องที่การประชุมสุดยอดผู้น าระบบอาหารโลกให้ความสำคัญ นอกจากนี้ การที่จะขับเคลื่อนเรื่องนี้ให้ประสบความสำเร็จได้ เราต้องไม่ทิ้งใครไว้ข้างหลัง หรือ Leave no one behind ตามเป้าหมายการพัฒนาที่ยั่งยืนของสหประชาชาติ ในโอกาสนี้ กระทรวงเกษตรและสหกรณ์ขอขอบคุณและชื่นชมภาคีเครือข่ายทุกท่าน ทุกองค์กรที่ได้ทำงานร่วมกันขับเคลื่อนระบบเกษตรและอาหารที่ยั่งยืนของประเทศไทย
ทั้งนี้ กระทรวงเกษตรและสหกรณ์ให้ความร่วมมือกับภาคีเครือข่ายทุกภาคส่วน โดยร่วมกันขับเคลื่อนประเด็น “อิ่ม..และ..ดี” สร้างความตระหนักรู้ในวงที่กว้างขึ้น เพื่อร่วมกันออกแบบนวัตกรรมเพื่อเป็นกรอบการทำงานขับเคลื่อนประเด็นนี้ร่วมกัน และการนำเทคโนโลยีเข้ามาประยุกต์ใช้ในการจัดการข้อมูลและการวิเคราะห์ข้อมูล ซึ่งดำเนินงานภายใต้โครงการ Technical assistance for national pathway for food and agriculture systems transformation และหวังเป็นอย่างยิ่งว่ากระทรวงเกษตรและสหกรณ์ได้นำนโยบายและกรอบการดำเนินงานด้านระบบเกษตรและอาหารที่ยั่งยืนของประเทศไทยที่ชัดเจนและปฏิบัติได้จริง นอกจากนี้ กระทรวงเกษตรและสหกรณ์ ภายใต้การกำกับดูแลโดยรัฐมนตรีว่าการกระทรวงเกษตรและสหกรณ์ ร้อยเอก ธรรมนัส พรหมเผ่า มีความมุ่งมั่นที่จะขับเคลื่อนและพลิกโฉมภาคเกษตรและอาหารอย่างยั่งยืน โดย “เกษตรกรต้องอยู่ดีสินค้าเกษตรมูลค่าสูง ทรัพยากรเกษตรยั่งยืน” มีนโยบายการเกษตรที่ใส่ใจสิ่งแวดล้อม หรือ Go Green Policy ด้วย BCG Model และ Carbon Credit เน้นการบูรณาการทำงานร่วมกันระหว่างหน่วยงาน เพื่อสร้างภาคเกษตรและอาหารให้เข้มแข็งต่อไป

ที่มา : https://www.thaigov.go.th/news/contents/details/73951