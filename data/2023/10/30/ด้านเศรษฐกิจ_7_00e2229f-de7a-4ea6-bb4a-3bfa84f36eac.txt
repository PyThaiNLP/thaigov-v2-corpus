รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างและยกระดับถนนสาย อย.5026 จังหวัดพระนครศรีอยุธยา เสร็จสมบูรณ์  


วันจันทร์ที่ 30 ตุลาคม 2566
กรมทางหลวงชนบท ก่อสร้างและยกระดับถนนสาย อย.5026 จังหวัดพระนครศรีอยุธยา เสร็จสมบูรณ์
....
กรมทางหลวงชนบท กระทรวงคมนาคม โดยแขวงทางหลวงชนบทพระนครศรีอยุธยา ดำเนินโครงการก่อสร้างถนนทางหลวงชนบทสาย อย.5026 แยกทางหลวงชนบท อย.2008 - บ้านตลาด อำเภออุทัย จังหวัดพระนครศรีอยุธยา เสร็จสมบูรณ์และเปิดให้ประชาชนใช้สัญจรเรียบร้อยแล้ว ก่อสร้างเป็นถนนคอนกรีตเสริมเหล็ก ขนาด 2 ช่องจราจร ผิวจราจรกว้าง 7 เมตร ไหล่ทางกว้างข้างละ 1.5 เมตร พร้อมติดตั้งสิ่งอำนวยความสะดวกและเครื่องหมายจราจร แบ่งเป็น 2 ช่วง คือ บริเวณช่วง กม. ที่ 11+510 - 11+750 และ 11+900 - 12+960 รวมระยะทาง 1.3 กิโลเมตร ใช้งบประมาณ 21.230 ล้านบาท เนื่องจากถนนสายดังกล่าวเป็นเส้นทางขนส่งสนับสนุนโครงข่ายโลจิสติกส์ มีโรงงานอุตสาหกรรม และเป็นพื้นที่ชุมชนหนาแน่น จึงทำให้มีการจราจร โดยเฉลี่ย 3,361 คัน/วัน รวมทั้งส่งเสริมเศรษฐกิจการคมนาคมขนส่งในภูมิภาคให้มีประสิทธิภาพ รองรับปริมาณการจราจรที่เพิ่มมากขึ้นในอนาคตได้อีกด้วย

ที่มา : https://www.thaigov.go.th/news/contents/details/73943