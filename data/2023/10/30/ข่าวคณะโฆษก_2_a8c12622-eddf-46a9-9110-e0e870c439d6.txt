รัฐบาลไทย-ข่าวทำเนียบรัฐบาล-​“คารม” เตือนนายจ้างและผู้ประกันตน รีบลงทะเบียนใช้สิทธิเลือกตั้งบอร์ดประกันสังคมได้ถึงวันที่ 31 ต.ค. นี้ 


วันจันทร์ที่ 30 ตุลาคม 2566
30/10/2566
พิมพ์
​“คารม” เตือนนายจ้างและผู้ประกันตน รีบลงทะเบียนใช้สิทธิเลือกตั้งบอร์ดประกันสังคมได้ถึงวันที่ 31 ต.ค. นี้
​“คารม” เตือนนายจ้างและผู้ประกันตน รีบลงทะเบียนใช้สิทธิเลือกตั้งบอร์ดประกันสังคมได้ถึงวันที่ 31 ต.ค. นี้
วันที่ 30 ตุลาคม 2566 นายคารม พลพรกลาง รองโฆษก ประจำสำนักนายกรัฐมนตรี กล่าวว่า กระทรวงแรงงาน โดยสำนักงานประกันสังคมมีการจัดการเลือกตั้งผู้แทนฝ่ายนายจ้างและผู้แทนฝ่ายผู้ประกันตน เป็นกรรมการในคณะกรรมการประกันสังคม ในวันที่ 24 ธันวาคม 2566
นายคารม กล่าวว่า เพื่อคัดสรรตัวแทนในการดูแลสิทธิประโยชน์ของผู้ประกันตน และบริหารกองทุนประกันสังคมให้มีเสถียรภาพ โดยผู้มีสิทธิจะสามารถเลือกผู้แทนฝ่ายนายจ้าง และผู้แทนฝ่ายผู้ประกันตน ฝ่ายละ 7 คน ซึ่งมาจากผู้ประกันตนมาตรา 33 มาตรา 39 มาตรา 40 และนายจ้างที่อยู่ในระบบประกันสังคม โดยให้นายจ้างและผู้ประกันตนลงทะเบียนใช้สิทธิเลือกตั้งคณะกรรมการประกันสังคมผ่านทาง www.sso.go.th หรือติดต่อที่สำนักงานประกันสังคมกรุงเทพมหานครพื้นที่/จังหวัด/สาขา ถึง 31 ตุลาคม 2566 นี้
“สามารถสอบถามรายละเอียด และคำแนะนำในการจัดการเลือกตั้งเพิ่มเติมได้ที่ศูนย์อำนวยการเลือกตั้งผู้แทนฝ่ายนายจ้างและผู้แทนฝ่ายผู้ประกันตนเป็นกรรมการในคณะกรรมการประกันสังคม โทร. 02-956-2222 ในวันและเวลาราชการ
หรือหากมีข้อสงสัยต้องการสอบถามข้อมูลเพิ่มเติม สามารถติดต่อได้ที่สำนักงานประกันสังคมกรุงเทพมหานครพื้นที่/จังหวัด/สาขาทุกแห่ง หรือที่สายด่วน 1506” นายคารม กล่าว

ที่มา : https://www.thaigov.go.th/news/contents/details/73920