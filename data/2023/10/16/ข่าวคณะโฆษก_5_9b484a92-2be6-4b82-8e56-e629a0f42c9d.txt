รัฐบาลไทย-ข่าวทำเนียบรัฐบาล-ครม.เห็นชอบร่างแถลงการณ์แสดงเจตจำนงระหว่างกระทรวงการอุดมศึกษา วิทยาศาสตร์ วิจัยและนวัตกรรมแห่งราชอาณาจักรไทย กับกระทรวงการอุดมศึกษาและการวิจัยแห่งสาธารณรัฐฝรั่งเศส


วันจันทร์ที่ 16 ตุลาคม 2566
16/10/2566
พิมพ์
ครม.เห็นชอบร่างแถลงการณ์แสดงเจตจำนงระหว่างกระทรวงการอุดมศึกษา วิทยาศาสตร์ วิจัยและนวัตกรรมแห่งราชอาณาจักรไทย กับกระทรวงการอุดมศึกษาและการวิจัยแห่งสาธารณรัฐฝรั่งเศส
ครม.เห็นชอบร่างแถลงการณ์แสดงเจตจำนงระหว่างกระทรวงการอุดมศึกษา วิทยาศาสตร์ วิจัยและนวัตกรรมแห่งราชอาณาจักรไทย กับกระทรวงการอุดมศึกษาและการวิจัยแห่งสาธารณรัฐฝรั่งเศสว่าด้วยความร่วมมือด้านการอุดมศึกษา วิทยาศาสตร์ วิจัยและนวัตกรรม
วันนี้ (16 ตุลาคม 2566) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีเห็นชอบร่างแถลงการณ์แสดงเจตจำนงระหว่างกระทรวงการอุดมศึกษา วิทยาศาสตร์ วิจัยและนวัตกรรมแห่งราชอาณาจักรไทย กับกระทรวงการอุดมศึกษาและการวิจัยแห่งสาธารณรัฐฝรั่งเศสว่าด้วยความร่วมมือด้านการอุดมศึกษา วิทยาศาสตร์ วิจัยและนวัตกรรม ดังนี้
1.เห็นชอบร่างแถลงการณ์แสดงเจตจำนงระหว่าง อว. แห่งราชอาณาจักรไทยกับกระทรวงการอุดมศึกษาและการวิจัยแห่งสาธารณรัฐฝรั่งเศล (ฝรั่งเศส) ว่าด้วยตความร่วมมือด้านการอุดมศึกษา วิทยาศาสตร์ วิจัยและนวัตกรรม ทั้งนี้ หากมีความจำเป็นต้องปรับปรุงแก้ไขร่างแถลงการณ์แสดงเจตจำนงฯ ในส่วนที่มิใช่สาระสำคัญหรือไม่ขัดต่อผลประโยชน์ของไทย ขอให้ อว.หารือร่วมกับกรมสนธิสัญญาและกฎหมายกระทรวงการต่างประเทศ (กต.) เพื่อพิจารณาดำเนินการในเรื่องนั้น ๆ โดยไม่ต้องเสนอคณะรัฐมนตรีเพื่อพิจารณาอีก
2.อนุมัติให้รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม หรือผู้แทนที่ได้รับมอบหมายจากรัฐมนตรีว่าการกระทรวงอุดมศึกษา วิทยาศาสตร์ วิจัยและนวัตกรรมเป็นผู้ลงนามในร่างแถลงการณ์แสดงเจตจำนงฯ ซึ่งคาดว่าจะมีการลงนามในร่างแถลงการณ์แสดงเจตจำนงฯ ระหว่างวันที่ 20 – 22 ตุลาคม 2566 ในช่วงการเยือนประเทศไทยของศาสตราจารย์ซิลวี เรอไตโย รัฐมนตีว่าการกระทรวงการอุดมศึกษาและการวิจัยแห่งสาธารณรัฐฝรั่งเศส
นายคารม กล่าว่า ร่างแถลงการณ์ฯ ดังกล่าว มีวัตถุประสงค์เพื่อเป็นกรอบการดำเนินความร่วมมือด้านการอุดมศึกษา วิทยาศาสตร์ เทคโนโลยีและนวัตกรรมระหว่างสถาบันอุดมศึกษาและหน่วยงานของทั้งสองประเทศบนพื้นฐานของความเสมอภาคและประโยชน์ร่วมกัน มีสาระสำคัญโดยสรุปดังนี้   ครอบคลุมความร่วมมือ 15 สาขาความร่วมมือ ได้แก่ (1) เทคโนโลยีชีวภาพและความหลากหลายทางชีวภาพ (2) พลังงานหมุนเวียน (3) วิทยาศาสตร์สุขภาพ (4) เทคโนโลยีอิเล็กทรอนิกส์และคอมพิวเตอร์ (5) เครื่องสำอางนวัตกรรม (6) การวิจัยแสงชินโครตรอนการประยุกต์ใช้และเทคโนโลยีที่เกี่ยวข้อง (7) เทคโนโลยีอวกาศ การสำรวจระยะไกล ระบบภูมิสารสนเทศและการสอบเทียบ (8) การเกษตร-อาหาร (9) การประเมินวัฏจักรชีวิต (10) นโยบายวิทยาศาสตร์ เทคโนโลยีและนวัตกรรม (11) การเปลี่ยนแปลงสภาพภูมิอากาศ (12) พลังงานนิวเคลียร์เพื่อสันติ (13) มนุษยศาสตร์และสังคมศาสตร์ (เช่น โบราณคดี มานุษยวิทยา ภูมิศาสตร์ ประวัติศาสตร์และวรรณคดีทางศาสนา) (14) การนำวิทยาศาสตร์สู่ชุมชนและการสื่อสารวิทยาศาสตร์ และ (15) สาขาความร่วมมืออื่น ๆ ซึ่งอาจเห็นพ้องในการดำเนินความร่วมมือร่วมกัน และครอบคลุม 5 กิจกรรม ได้แก่ (1) โครงการวิจัยและพัฒนาร่วม (2) การแลกเปลี่ยนนักศึกษา อาจารย์ นักวิทยาศาสตร์ ผู้เชี่ยวชาญ และนักวิจัย (3) การจัดงานและการเข้าร่วมในกิจกรรมความร่วมมือทางด้านวิทยาศาสตร์ หรือ ด้านวิชาการ การจัดประชุมการฝึกอบรม การประชุมเชิงปฏิบัติการ การจัดแสดงนิทรรศการ และอื่น ๆ (4) การแลกเปลี่ยนข้อมูลสารสนเทศและเอกสารด้านการอุดมศึกษาาวิทยาศาสตร์และเทคโนโลยี และ (5) รูปแบบความร่วมมือด้านวิทยาศาสตร์และเทคโนโลยีอื่น ๆ ซึ่งอาจเห็นพ้องร่วมกันในขอบข่ายของแถลงการณ์แสดงเจตจำนงฉบับนี้

ที่มา : https://www.thaigov.go.th/news/contents/details/73407