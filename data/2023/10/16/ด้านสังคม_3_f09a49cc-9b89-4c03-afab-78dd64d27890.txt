รัฐบาลไทย-ข่าวทำเนียบรัฐบาล-​รัฐมนตรีต่างประเทศบังกลาเทศ เข้าเยี่ยมคารวะรัฐมนตรีว่าการกระทรวงสาธารณสุข


วันจันทร์ที่ 16 ตุลาคม 2566
16/10/2566
พิมพ์
​รัฐมนตรีต่างประเทศบังกลาเทศ เข้าเยี่ยมคารวะรัฐมนตรีว่าการกระทรวงสาธารณสุข
มนตรีว่าการกระทรวงการต่างประเทศ สาธารณรัฐประชาชนบังกลาเทศ ได้เข้าเยี่ยมคารวะนพ.ชลน่าน ศรีแก้ว รัฐมนตรีว่าการกระทรวงสาธารณสุข โดยได้กล่าวชื่นชมระบบสาธารณสุขของประเทศไทย และขอให้สร้างความร่วมมือด้านสาธารณสุขระหว่าง 2 ประเทศ
วันนี้ (16 ตุลาคม 2566) เวลา 13.30 น. H.E. Dr. Abulkalam Abdul Momen (ดร. อาบุลคาลัม อับดุล โมเมน) รัฐมนตรีว่าการกระทรวงการต่างประเทศ สาธารณรัฐประชาชนบังกลาเทศ ได้เข้าเยี่ยมคารวะนพ.ชลน่าน ศรีแก้ว รัฐมนตรีว่าการกระทรวงสาธารณสุข โดยได้กล่าวชื่นชมระบบสาธารณสุขของประเทศไทย และขอให้สร้างความร่วมมือด้านสาธารณสุขระหว่าง 2 ประเทศ เนื่องจากประเทศไทยมีผู้เชี่ยวชาญ จำนวนมาก รวมทั้งขอให้ประเทศไทยสนับสนุนผู้สมัครของบังกลาเทศ ในการลงสมัครรับเลือกตั้งเป็นผู้อำนวยการองค์การอนามัยโลกประจำภูมิภาคเอเชียตะวันออกเฉียงใต้ ที่จะมีการเลือกตั้งในระหว่างการประชุมคณะกรรมการองค์การอนามัยโลกภูมิภาคเอเชียตะวันออกเฉียงใต้ สมัยที่ 76 ระหว่างวันที่ 30 ตุลาคม - 2 พฤศจิกายน 2566 ณ สำนักงานองค์การอนามัยโลกภูมิภาคเอเชียตะวันออกเฉียงใต้ กรุงนิวเดลี สาธารณรัฐอินเดีย ด้วย

ที่มา : https://www.thaigov.go.th/news/contents/details/73414