รัฐบาลไทย-ข่าวทำเนียบรัฐบาล-ธอส. จัดงาน GHB ALL HOME EXPO 2023 ครั้งที่ 5 @สมุทรปราการ คัดบ้านมือสองกว่า 500 รายการ ลดสูงสุด 50% ราคาขายต่ำสุดเพียง 90,000 บาท เท่านั้น!!


วันศุกร์ที่ 20 ตุลาคม 2566
20/10/2566
พิมพ์
ธอส. จัดงาน GHB ALL HOME EXPO 2023 ครั้งที่ 5 @สมุทรปราการ คัดบ้านมือสองกว่า 500 รายการ ลดสูงสุด 50% ราคาขายต่ำสุดเพียง 90,000 บาท เท่านั้น!!
ธอส. จัดงานมหกรรมบ้านมือสอง ธอส. : GHB ALL HOME EXPO 2023 ครั้งที่ 5 @สมุทรปราการ ระหว่างวันที่ 27-29 ตุลาคม 2566 ณ ศูนย์การค้าซีคอนสแควร์ ศรีนครินทร์ นำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ในกรุงเทพฯ ปริมณฑล และภูมิภาค มาจำหน่าย
ธนาคารอาคารสงเคราะห์ (ธอส.) เอาใจคนอยากมีบ้านช่วงไตรมาสสุดท้าย จัดงานมหกรรมบ้านมือสอง ธอส. : GHB ALL HOME EXPO 2023 ครั้งที่ 5 @สมุทรปราการ ระหว่างวันที่ 27-29 ตุลาคม 2566 ณ ศูนย์การค้าซีคอนสแควร์ ศรีนครินทร์ นำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ในกรุงเทพฯ ปริมณฑล และภูมิภาค มาจำหน่ายกว่า 500 รายการ พร้อมส่วนลดสูงสุด 50% จากราคาประเมิน โดยทรัพย์ที่มีราคาขายต่ำสุดเพียง 90,000 บาท ได้แก่ ทรัพย์ประเภทห้องชุด ชั้นที่ 4 จาก 4 ชั้น ขนาดเนื้อที่ 27.85 ตารางเมตร ในโครงการมีทรัพย์เรซิเด้นซ์ 2 เขตหนองแขม กรุงเทพฯ โดยผู้ที่ซื้อทรัพย์ภายในงานยังสามารถใช้สิทธิ์สินเชื่ออัตราดอกเบี้ย (ต่ำสุด) นานสูงสุด 24 เดือนด้วย พิเศษ!! ลูกค้าที่จองซื้อทรัพย์ภายในงานรับฟรีกระเป๋า 1 ใบ/1 รายการทรัพย์ (เงื่อนไขเป็นไปตามที่ธนาคารกำหนด) ผู้ที่สนใจซื้อทรัพย์สามารถวางเงินประกันการซื้อทรัพย์รายการละ 5,000 บาท ทรัพย์ในเขตกรุงเทพและปริมณฑล ซื้อได้ภายในงานระหว่างวันที่ 27-29 ตุลาคม 2566 ทรัพย์ในส่วนภูมิภาค ซื้อได้ที่ทำการสาขาภูมิภาคของธนาคาร  ตั้งแต่วันที่ 27 ต.ค. – 3 พ.ย. 2566 ทั้งนี้ ลูกค้าสามารถดูข้อมูลทรัพย์หรือสอบถามข้อมูลเพิ่มเติมได้ที่ G H Bank Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือ   ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHBALLHOME และ Line Official Account : @GHBALLHOME

ที่มา : https://www.thaigov.go.th/news/contents/details/73570