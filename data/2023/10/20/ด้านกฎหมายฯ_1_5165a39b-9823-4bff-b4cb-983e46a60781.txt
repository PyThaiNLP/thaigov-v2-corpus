รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานฌาปนกิจเหยื่อเหตุการณ์พารากอน พร้อมมอบเงินช่วยเหลือเยียวยาตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ. 


วันศุกร์ที่ 20 ตุลาคม 2566
20/10/2566
พิมพ์
รัฐมนตรีว่าการกระทรวงยุติธรรม เป็นประธานฌาปนกิจเหยื่อเหตุการณ์พารากอน พร้อมมอบเงินช่วยเหลือเยียวยาตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ.
รัฐมนตรีว่าการกระทรวงยุติธรรม เป็นประธานฌาปนกิจเหยื่อเหตุการณ์พารากอน พร้อมมอบเงินช่วยเหลือเยียวยาตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔
ในวันพฤหัสบดีที่ ๑๙ ตุลาคม ๒๕๖๖ เวลา ๑๔.๐๐ น. ณ วัดบางไผ่ อารามหลวง จังหวัดนนทบุรี พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีสวดพระอภิธรรมและฌาปนกิจ นางสาวเพ็ญพิวรรณ มิตรธรรมพิทักษ์ (คุณหนิง) ซึ่งได้รับบาดเจ็บสาหัสและเสียชีวิตในเวลาต่อมา ภายหลังจากเกิดเหตุการณ์ที่ศูนย์การค้าสยามพารากอน พร้อมด้วย นายเรืองศักดิ์ สุวารี อธิบดีกรมคุ้มครองสิทธิและเสรีภาพ นางสาวศิริประกาย วรปรีชา รองอธิบดีกรมพินิจและคุ้มครองเด็กและเยาวชน นางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา และนางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ เข้าร่วมงาน
ทั้งนี้ รัฐมนตรีว่าการกระทรวงยุติธรรมได้มอบเงินช่วยเหลือเยียวยาตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ.๒๕๕๙ ในเบื้องต้น และแสดงความเสียใจอย่างสุดซึ้ง ต่อนางเพ็ญศรี มิตรธรรมพิทักษ์ มารดาของผู้เสียชีวิต

ที่มา : https://www.thaigov.go.th/news/contents/details/73568