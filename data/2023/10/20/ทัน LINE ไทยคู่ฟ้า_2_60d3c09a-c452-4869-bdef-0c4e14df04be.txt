รัฐบาลไทย-ข่าวทำเนียบรัฐบาล-จัดตำแหน่งงาน 6 หมื่นอัตรา รองรับแรงงานไทยเดินทางกลับจากอิสราเอล


วันศุกร์ที่ 20 ตุลาคม 2566
จัดตำแหน่งงาน 6 หมื่นอัตรา รองรับแรงงานไทยเดินทางกลับจากอิสราเอล
.....
กระทรวงแรงงาน เผย กรมการจัดหางานจะดำเนินการสอบถามความสมัครใจของแรงงานที่เดินทางกลับมาจากประเทศอิสราเอล เพื่อหางานที่ตรงกับความต้องการ
.
โดยตำแหน่งงานในต่างประเทศ จะมีรายได้และลักษณะงานใกล้เคียงกับงานที่ประเทศอิสราเอล เช่น
• ไต้หวัน > ภาคก่อสร้าง
• สาธารณรัฐโปรตุเกส > คนงานเกษตร
• กรีซ > คนงานเกษตร
• สาธารณรัฐเกาหลี > งานปศุสัตว์ และงานภาคเกษตร (วีซ่า E-8) สามารถไปซ้ำได้และไม่ต้องสอบวัดระดับภาษาเกาหลี
.
สำหรับแรงงานไทยที่ต้องการกลับไปทำงานที่อิสราเอล กรมการจัดหางานได้มีหนังสือถึง “สำนักงานประชากรและตรวจคนเข้าเมืองของอิสราเอล (PIBA)” เพื่อขอให้พิจารณารับแรงงานไทยกลับเข้าทำงานในรัฐอิสราเอลอีกครั้ง หากสถานการณ์คลี่คลายลงซึ่งจะมีการเจรจาต่อรองต่อไป
.
ส่วนของแรงงานไทยที่ “ไม่ประสงค์เดินทางไปทำงานต่างประเทศแล้ว” ได้เตรียมตำแหน่งงานว่างจากทั่วประเทศ จำนวน 63,296 อัตรา ไว้รองรับแล้ว
.
ทั้งนี้ แรงงานที่ต้องการหางานทำสามารถสมัครงานที่:
• เว็บไซต์ ไทยมีงานทำ.doe.go.th หรือ Mobile Application “ไทยมีงานทำ”
• สำนักงานจัดหางานจังหวัดทุกจังหวัด
• สำนักงานจัดหางานกรุงเทพมหานครพื้นที่ 1 -10
.
โดยติดตามประกาศรับสมัครงานในต่างประเทศได้ที่เว็บไซต์ doe.go.th/overseas สอบถามรายละเอียดเพิ่มเติมที่ สายด่วน 1694
อ่านเพิ่มเติม คลิก https://www.thaigov.go.th/news/contents/details/73417
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/73564