รัฐบาลไทย-ข่าวทำเนียบรัฐบาล-รัฐมนตรีเกษตรฯสานต่อการจัดสรรที่ดินส.ป.ก. ภายใต้นโยบายคทช. ในพื้นที่จังหวัดกระบี่


วันศุกร์ที่ 20 ตุลาคม 2566
รัฐมนตรีเกษตรฯสานต่อการจัดสรรที่ดินส.ป.ก. ภายใต้นโยบายคทช. ในพื้นที่จังหวัดกระบี่
รัฐมนตรีเกษตรฯสานต่อการจัดสรรที่ดินส.ป.ก. ภายใต้นโยบายคทช. ในพื้นที่จังหวัดกระบี่มุ่งจัดระบบสาธารณูปโภคน้ำต้องไหลไฟต้องสว่างรวมถึงต้องมีการส่งเสริมอาชีพให้เกิดความยั่งยืน
ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เปิดเผยภายหลังลงพื้นที่พบปะเกษตรกร ณ พื้นที่โครงการจัดที่ดินทำกินให้ชุมชนตามนโยบายรัฐบาล (คทช.) แปลงหมายเลข 601 และแปลงหมายเลข 602 ต.เหนือคลอง อ.เหนือคลอง จ.กระบี่ ว่าตามที่รัฐบาลมีนโยบายแก้ไขปัญหาผู้ไร้ที่ดินทำกินโดยใช้กลไกคณะกรรมการนโยบายที่ดินแห่งชาติ(คทช.) ซึ่งนโยบายดังกล่าวเป็นนโยบายที่เอื้อให้สำนักงานการปฏิรูปที่ดินเพื่อเกษตรกรรม (ส.ป.ก.) สามารถขับเคลื่อนภารกิจด้านการจัดที่ดินทำกินให้แก่ผู้ยากไร้ไม่มีที่ดินทำกินและที่อยู่อาศัยได้รวดเร็วยิ่งขึ้นซึ่งจากคำสั่งของคสช. นี้ทำให้ส.ป.ก. จังหวัดกระบี่ได้ออกประกาศกำหนดพื้นที่เป้าหมายการดำเนินการกับผู้ครอบครองที่ดินในเขตปฏิรูปที่ดินเพื่อเกษตรกรรมโดยมิชอบด้วยกฎหมายในเขตปฏิรูปที่ดินจังหวัดกระบี่จำนวน 4 พื้นที่ได้แก่ 1) ประกาศสำนักงานการปฏิรูปที่ดินจังหวัดกระบี่เรื่องกำหนดพื้นที่เป้าหมายตามข้อ 1 (2) แห่งคำสั่งหัวหน้าคณะรักษาความสงบแห่งชาติที่ 36/2559 ประกาศณวันที่ 16 มีนาคม 2561 พื้นที่แปลงตำบลเขาพนมอำเภอเขาพนมจังหวัดกระบี่จำนวน 20 แปลงเนื้อที่ประมาณ 991-2-85 ไร่
2) ประกาศสำนักงานการปฏิรูปที่ดินเพื่อเกษตรกรรมเรื่องกำหนดพื้นที่เป้าหมายการดำเนินการกับผู้ครอบครองที่ดินในเขตปฏิรูปที่ดินเพื่อเกษตรกรรมโดยมิชอบกฎหมายประกาศณวันที่ 2 ตุลาคม 2562 แปลงที่ดินหมายเลข 601 ที่ดินตั้งอยู่ตำบลกระบี่น้อยอำเภอเมืองกระบี่จังหวัดกระบี่เนื้อที่ประมาณ 973 ไร่
3) ประกาศสำนักงานการปฏิรูปที่ดินเพื่อเกษตรกรรมเรื่องกำหนดพื้นที่เป้าหมายการดำเนินการกับผู้ครอบครองที่ดินในเขตปฏิรูปที่ดินเพื่อเกษตรกรรมโดยมิชอบกฎหมายประกาศณวันที่ 9 มีนาคม 2563 แปลงที่ดินหมายเลข 602 ที่ดินตั้งอยู่ตำบลกระบี่น้อยอำเภอเมืองกระบี่และตำบลห้วยยูงอำเภอเหนือคลองจังหวัดกระบี่เนื้อที่ประมาณ 683 ไร่
และ 4) ประกาศสำนักงานการปฏิรูปที่ดินเพื่อเกษตรกรรมเรื่องกำหนดพื้นที่เป้าหมายการดำเนินการกับผู้ครอบครองที่ดินในเขตปฏิรูปที่ดินเพื่อเกษตรกรรมโดยมิชอบกฎหมายประกาศณวันที่ 21 กรกฎาคม 2563 แปลงที่ดินหมายเลข 603 ที่ดินตั้งอยู่ตำบลกระบี่น้อยอำเภอเมืองกระบี่และตำบลห้วยยูงอำเภอเหนือคลองจังหวัดกระบี่เนื้อที่ประมาณ 3,617 ไร่
ทั้งนี้ในพื้นที่ดังกล่าวกรมชลประทานได้มีการจัดระบบท่อส่งน้ำความยาวรวม 59.228 กม. จากโครงการอ่างเก็บน้ำคลองแห้งเพื่อสนับสนุนน้ำในการเกษตรในเขตปฏิรูปที่ดินสำหรับแปลงที่ดินทั้ง 3 แปลงด้วย
จากนั้นรมว.กษ. ได้เดินทางไปติดตามการดำเนินงานในพื้นที่โครงการคทช. แปลงตำบลเขาพนมอ.เขาพนมจ.กระบี่เนื้อที่ประมาณ 976 ไร่ซึ่งเป็นอีกหนึ่งพื้นที่ที่ส.ป.ก. ได้มีการจัดที่ดินทำกินให้แก่ผู้ยากไร้ไม่มีที่ดินทำกินและที่อยู่อาศัยตามคำสั่งของ คสช. ปัจจุบันส.ป.ก. ได้อนุญาตให้สหกรณ์การเกษตรเมืองใหม่เขาพนมจำกัดเข้าทำประโยชน์ในที่ดินโดยมีเกษตรกรที่เป็นสมาชิกสหกรณ์เข้าทำประโยชน์ในแปลงที่ดินแล้วจำนวน 210 รายซึ่งที่ผ่านมาได้มีการพัฒนาด้านสาธารณูปโภคขั้นพื้นฐานก่อสร้างถนนสายหลักสายซอยแหล่งน้ำเพื่อการเกษตรโรงเรือนน้ำหยดระบบอัติโนมัติอาคารรวบรวมผลผลิตและอาคารอเนกประสงค์ควบคู่กับการอบรมส่งเสริมองค์ความรู้และสนับสนุนปัจจัยการผลิตจากหน่วยงานภาครัฐและภาคเอกชนเพื่อให้เกิดการใช้ประโยชน์ที่ดินอย่างเต็มประสิทธิภาพและเกษตรกรสามารถอาศัยอยู่ในพื้นที่ที่ได้รับการจัดสรรอย่าลยั่งยืน
ในโอกาสนี้รัฐมนตรีว่าการกระทรวงเกษตรฯได้เป็นประธานส่งมอบอาคารอเนกประสงค์ให้สหกรณ์การเกษตรในพื้นที่ดำเนินโครงการคทช. ในเขตปฏิรูปที่ดินจังหวัดกระบี่มอบหนังสือหนังสืออนุญาตให้เข้าทำประโยชน์ในเขตปฏิรูปที่ดิน (ส.ป.ก. 4-01) ให้กับเกษตรกรจำนวน 100 รายเยี่ยมชมนิทรรศการของหน่วยงานในสังกัดกระทรวงเกษตรฯและชมนิทรรศการผลิตภัณฑ์ของสหกรณ์การเกษตรพร้อมร่วมพิธีทำขวัญข้าว/เก็บข้าวไร่ร่วมหว่านพืชปุ๋ยสด (ปอเทือง) และปล่อยพันธุ์ปลาน้ำจืดบริเวณสระเก็บน้ำสาธารณะแห่งที่ 4 ด้วย
“การลงพื้นที่ในวันนี้ต้องการมาดูว่าหลังจากที่ห่างหายการทำงานไป 2 ปี พื้นที่ที่มีการยึดคืนจากกลุ่มนายทุนจำนวน 10,000 กว่าไร ได้ดำเนินการเป็นอย่างไรบ้าง ซึ่งในภาพรวมได้มีการดำเนินการไปได้อย่างดี ทั้งการพัฒนาโครงสร้างพื้นที่ และตั้งสหกรณ์ เป็นต้น หลังจากนี้ ที่ดินของรัฐที่ยังอยู่ในมือของกลุ่มนายทุน ในพื้นที่ 14 จังหวัดภาคใต้ ต้องการที่จะเอาคืนมาให้กับพี่น้องเกษตรกรได้เข้าทำประโยชน์ต่อไป ผมขอให้ความมั่นใจว่าจะจัดสรรที่ดินทำกินอย่างเท่าเทียมและเป็นรูปธรรม ที่ดินของรัฐที่ยังอยู่ในมือของกลุ่มนายทุน จะต้องเอาคืนมาให้กับพี่น้องเกษตรกรได้เข้าทำประโยชน์ อย่างไรก็ตาม ภาครัฐจะเข้าไปจัดระบบสาธารณูปโภค น้ำต้องไหล ไฟต้องสว่าง รวมถึงต้องมีการส่งเสริมอาชีพด้วย” ร้อยเอก ธรรมนัส กล่าว

ที่มา : https://www.thaigov.go.th/news/contents/details/73581