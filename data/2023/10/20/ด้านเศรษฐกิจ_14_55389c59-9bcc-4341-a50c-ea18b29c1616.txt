รัฐบาลไทย-ข่าวทำเนียบรัฐบาล-รองปลัดอภัยฯ เป็นประธานการประชุมชี้แจงการคัดเลือกตำบลต้นแบบขับเคลื่อนสินค้าเกษตรมูลค่าสูง 


วันศุกร์ที่ 20 ตุลาคม 2566
รองปลัดอภัยฯ เป็นประธานการประชุมชี้แจงการคัดเลือกตำบลต้นแบบขับเคลื่อนสินค้าเกษตรมูลค่าสูง
รองปลัดอภัยฯ เป็นประธานการประชุมชี้แจงการคัดเลือกตำบลต้นแบบขับเคลื่อนสินค้าเกษตรมูลค่าสูง
วันศุกร์ที่ 20 ตุลาคม 2566 เวลา 13.30 น. นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมชี้แจงการคัดเลือกตำบลต้นแบบขับเคลื่อนสินค้าเกษตรมูลค่าสูง ร่วมกับกองนโยบายเทคโนโลยีเพื่อการเกษตรและเกษตรกรรมยั่งยืน และเกษตรและสหกรณ์จังหวัด ทั้ง 76 จังหวัดทั่วประเทศ ผ่านระบบ Zoom Meeting โดย “ผลักดันสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูง” ตามนโยบายรัฐมนตรีว่าการกระทรวงเกษตรและสหกรณ์ ส่งเสริมสินค้าที่มีศักยภาพสูง มีการรับรองมาตรฐาน และมีตลาดรองรับภายในประเทศหรือต่างประเทศ เป้าหมายตำบลต้นแบบขับเคลื่อนสินค้าเกษตรมูลค่าสูง 200 ตำบลทั่วประเทศ เกษตรกรมีรายได้ 180,000 บาทต่อครัวเรือนต่อปี ภายในปีที่ 4 ของโครงการ พัฒนาสู่ความยั่งยืน ตามแนวทาง BCG Model ต่อไป

ที่มา : https://www.thaigov.go.th/news/contents/details/73595