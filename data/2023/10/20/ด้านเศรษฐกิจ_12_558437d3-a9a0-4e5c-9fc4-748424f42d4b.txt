รัฐบาลไทย-ข่าวทำเนียบรัฐบาล-สถาบันการบินพลเรือน พิธีลงนามบันทึกข้อตกลงความร่วมมือเครือข่ายกิจกรรมนักศึกษา 9 สถาบันเพื่อพัฒนาคุณภาพบัณฑิต


วันศุกร์ที่ 20 ตุลาคม 2566
สถาบันการบินพลเรือน พิธีลงนามบันทึกข้อตกลงความร่วมมือเครือข่ายกิจกรรมนักศึกษา 9 สถาบันเพื่อพัฒนาคุณภาพบัณฑิต
...
สถาบันการบินพลเรือน พิธีลงนามบันทึกข้อตกลงความร่วมมือเครือข่ายกิจกรรมนักศึกษา 9 สถาบันเพื่อพัฒนาคุณภาพบัณฑิต
สถาบันการบินพลเรือน (สบพ.) รัฐวิสาหกิจสังกัดกระทรวงคมนาคม จัดพิธีลงนามบันทึกข้อตกลงความร่วมมือเครือข่ายกิจกรรมนักศึกษา 9 สถาบัน เพื่อพัฒนาคุณภาพบัณฑิต ระหว่าง มหาวิทยาลัยราชภัฎสวนสุนันทา มหาวิทยาลัยเทคโนโลยีพระจอมเกล้าพระนครเหนือ มหาวิทยาลัยเทคโนโลยีราชมงคลพระนคร สถาบันการพยาบาลศรีสวรินทิรา สภากาชาดไทย สถาบันการบินพลเรือน ศูนย์ฝึกพาณิชย์นาวี มหาวิทยาลัยสยาม มหาวิทยาลัยหัวเฉียวเฉลิมพระเกียรติ สถาบันเทคโนโลยีภูมิแผ่นดิน โดยมีนางสาวภัคณัฏฐ์  มากช่วย ผู้ว่าการสถาบันการบินพลเรือน และ รองอธิการบดีฝ่ายกิจการนักศึกษา มหาวิทยาลัยราชภัฎสวนสุนันทา, รองอธิการบดีฝ่ายกิจการนักศึกษาและศิษย์เก่าสัมพันธ์ มหาวิทยาลัยเทคโนโลยีพระจอมเกล้าพระนครเหนือ ผู้ช่วยอธิการบดีฝ่ายกิจการนักศึกษา มหาวิทยาลัยเทคโนโลยีราชมงคลพระนคร รองอธิการบดี สถาบันการพยาบาลศรีสวินทิรา สภากาชาดไทย ผู้อำนวยการศูนย์ฝึกพาณิชย์นาวี ผู้ช่วยอธิการบดี มหาวิทยาลัยสยาม รองอธิการบดีมหาวิทยาลัยหัวเฉียวเฉลิมพระเกียรติ ผู้อำนวยการ สถาบันเทคโนโลยีภูมิแผ่นดิน ร่วมลงนามพร้อมด้วย ประธานสโมสรนักศึกษา นายกสโมสรนักศึกษา นายกองค์การนักศึกษา หัวหน้านักเรียน คณะนักเรียนผู้ปกครอง ผู้บริหาร สบพ. ร่วมเป็นสักขีพยานในการลงนามครั้งนี้ด้วย เมื่อวันที่ 20 ตุลาคม 2566 ณ สบพ. กรุงเทพฯ
การจัดพิธีลงนามครั้งนี้เป็นการลงนามร่วมกันดำเนินการจัดกิจกรรมเพื่อพัฒนานักศึกษา ตั้งแต่กลางปี 2554 และมีมหาวิทยาลัยของรัฐ มหาวิทยาลัยเอกชน และสถาบันเฉพาะทาง ให้ความสนใจและเข้าร่วม เกิดเป็นเครือข่ายกิจกรรมนักศึกษา 6 สถาบัน เพื่อพัฒนาคุณภาพบัณฑิต ในปี 2555 และได้เติบโตเป็นเครือข่ายกิจกรรมนักศึกษา 8 สถาบัน เพื่อพัฒนาคุณภาพบัณฑิตใน ปี  2562 อันประกอบด้วย มหาวิทยาลัยเทคโนโลยีราชมงคลพระนคร มหาวิทยาลัยสยาม มหาวิทยาลัยราชภัฎสวนสุนันทา ศูนย์ฝึกพาณิชย์นาวี มหาวิทยาลัยหัวเฉียวเฉลิมพระเกียรติ มหาวิทยาลัยเทคโนโลยีพระจอมเกล้าพระนครเหนือ สถาบันการพยาบาลศรีสวรินทิรา สภากาชาดไทยและสถาบันการบินพลเรือน และในปี 2566 นี้ เราได้ก้าวสู่เครือข่ายกิจกรรมนักศึกษา 9 สถาบัน เพื่อพัฒนาคุณภาพบัณฑิต โดยมีสมาชิกใหม่เพิ่มอีก 1 สถาบัน นั่นคือสถาบันเทคโนโลยีภูมิแผ่นดิน
นางสาวภัคณัฏฐ์ มากช่วย ผู้ว่าการสถาบันการบินพลเรือน กล่าวว่าการบันทึกข้อตกลงความร่วมมือร่วมกันในวันนี้ถือเป็นนิมิตหมายอันดีนับว่าเป็นจุดเริ่มต้นที่ดีในการพัฒนาคุณภาพนักศึกษาของสถาบันการศึกษาให้มีประสบการณ์ความรู้คุณธรรม และจริยธรรมอันจะนำไปสู่การเป็นพลเมืองที่ดี ดังมีวัตถุประสงค์ตามคำกล่าวรายงาน ซึ่งเป็นไปตามนโยบายของภาครัฐที่สนับสนุนด้านการศึกษาให้สร้างสังคมแห่งการเรียนรู้ตลอดชีวิต มุ่งส่งเสริมให้เป็นคนดีภูมิใจในชาติรวมทั้งเสริมสร้างศักยภาพของผู้เรียน เพื่อให้มีความพร้อมต่อการเปลี่ยนแปลงทางเศรษฐกิจสังคม และการเมืองของโลกอย่างมีคุณธรรม และจริยธรรม โดยสถาบันการบินพลเรือนจะสนับสนุนและส่งเสริมการดำเนินกิจกรรม เพื่อเพิ่มศักยภาพให้กับนักศึกษา เพื่อตอบสนองความต้องการของประเทศ และนโยบายของรัฐบาลอย่างมีระบบและยั่งยืนต่อไป

ที่มา : https://www.thaigov.go.th/news/contents/details/73591