รัฐบาลไทย-ข่าวทำเนียบรัฐบาล-เลขา รมว.มท. แจ้ง มท.1 เตรียมนั่งหัวโต๊ะเป็นประธานหารือเร่งวางมาตรการจำกัดการออกใบอนุญาตพกปืน ดูแลความปลอดภัยประชาชน พร้อมชงแก้กฎหมายหากมีความจำเป็น


วันพุธที่ 4 ตุลาคม 2566
04/10/2566
พิมพ์
เลขา รมว.มท. แจ้ง มท.1 เตรียมนั่งหัวโต๊ะเป็นประธานหารือเร่งวางมาตรการจำกัดการออกใบอนุญาตพกปืน ดูแลความปลอดภัยประชาชน พร้อมชงแก้กฎหมายหากมีความจำเป็น
เลขา รมว.มท. แจ้ง มท.1 เตรียมนั่งหัวโต๊ะเป็นประธานหารือเร่งวางมาตรการจำกัดการออกใบอนุญาตพกปืน ดูแลความปลอดภัยประชาชน พร้อมชงแก้กฎหมายหากมีความจำเป็น
น.ส.ไตรศุลี ไตรสรณกุล เลขานุการรัฐมนตรีว่าการกระทรวงมหาดไทย กล่าวว่า ในวันพรุ่งนี้ (5 ต.ค. 66) เวลา 11.00 น. นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย จะเป็นประธานการประชุม เพื่อพิจารณาแนวทางจำกัดการออกใบอนุญาตพกปืนแก่บุคคลทั่วไป ที่ทำเนียบรัฐบาล
สำหรับการประชุมในครั้งนี้ รัฐมนตรีว่าการกระทรวงมหาดไทย ได้มีข้อสั่งการให้อธิบดีกรมการปกครองประสานหน่วยงานที่เกี่ยวข้องเพื่อรวบรวมข้อมูล และเสนอเป็นแนวทางเพื่อที่ประชุม พิจารณากำหนดมาตรการควบคุมการครอบครอง การพกพา และการใช้อาวุธปืน เครื่องกระสุน สิ่งเทียมปืน เพื่อความปลอดภัยของประชาชน ทั้งในระยะสั้น ระยะกลาง และระยะยาว และพร้อมจะเสนอให้มีการแก้กฎหมายที่เกี่ยวข้องหากมีความจำเป็น

ที่มา : https://www.thaigov.go.th/news/contents/details/72951