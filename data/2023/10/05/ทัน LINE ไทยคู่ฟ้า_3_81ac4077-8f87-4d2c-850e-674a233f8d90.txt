รัฐบาลไทย-ข่าวทำเนียบรัฐบาล-ครม. ขยายเวลา “แรงงานข้ามชาติ” อยู่และทำงานในไทย พร้อมลดค่าธรรมเนียม เหลือ 500 บาท


วันพฤหัสบดีที่ 5 ตุลาคม 2566
ครม. ขยายเวลา “แรงงานข้ามชาติ” อยู่และทำงานในไทย พร้อมลดค่าธรรมเนียม เหลือ 500 บาท
.....
ครม. (3ต.ค.66) เห็นชอบ เรื่อง การบริหารจัดการการทำงานของคนต่างด้าวเพื่อส่งเสริมขีดความสามารถในการแข่งขันของประเทศและส่งเสริมสิทธิประโยชน์ของแรงงาน การปรับลดอัตราค่าธรรมเนียมการตรวจลงตรา และค่าธรรมเนียมคำขออนุญาตเพื่ออยู่ในราชอาณาจักรเป็นการชั่วคราวต่อไป ตามบันทึกความเข้าใจว่าด้วยความร่วมมือด้านการจ้างแรงงาน มีสาระสำคัญ ดังนี้
.
1. ผ่อนผันให้แรงงานข้ามชาติ ตามมติ ครม. 5 ก.ค.66 ที่นายจ้างยื่นบัญชีรายชื่อต่อกรมการจัดหางาน ภายใน 31 ก.ค.66 แล้ว ต้องดำเนินการตามแนวทางที่มติ ครม.กำหนด เพื่อให้อยู่และทำงานได้ถึง 31 ก.พ.68
2. ผ่อนผันให้แรงงาน กัมพูชา ลาว และเมียนมา ที่เข้ามาทำงานตาม MOU วาระ 4 ปี จะครบในวันที่ 31 ธ.ค.66 อยู่และทำงานได้ ถึง 30 เม.ย.67 โดยระหว่างผ่อนผันให้นายจ้างขออนุญาตนำแรงงานที่ได้รับการผ่อนผัน เข้ามาทำงานตาม MOU และให้แรงงานเดินทางกลับประเทศต้นทางแล้วกลับเข้ามาไทยในโอกาสแรกโดยไม่ต้องมีระยะเวลาพัก 30 วัน
3. ลดค่าธรรมเนียมตรวจลงตรา จาก 2,000 เหลือ 500 บาท ค่าธรรมเนียมคำขออนุญาตอยู่ จาก 1,900 เหลือ 500 บาท ทั้งแรงงานที่เข้ามาทำงานตาม MOU และ แรงงานที่ได้รับอนุญาตให้เข้ามาอยู่ในราชอาณาจักรเป็นกรณีพิเศษ
.
แรงงานตาม MOU ที่การจ้างงานครบวาระ 4 ปี ดำเนินการได้ทันทีที่ประกาศกระทรวงมหาดไทยและกระทรวงแรงงานมีผลบังคับใช้ นายจ้างและสถานประกอบการติดตามข่าวสารได้จากกรมการจัดหางาน สำนักงานจัดหางาน กทม. พื้นที่ 1-10 สำนักงานจัดหางานจังหวัดทั่วประเทศ หรือ สายด่วน 1506 กด 2
.
อ่านเพิ่มเติม คลิก >> https://www.thaigov.go.th/news/contents/details/72908
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72982