รัฐบาลไทย-ข่าวทำเนียบรัฐบาล-กระทรวงเกษตรฯ ประชุมหารือเตรียมเปิดตัว แอปพลิเคชั่น “เกษตรพิรุณราช” ให้บริการครบ จบ ทุกด้านการเกษตร


วันพฤหัสบดีที่ 5 ตุลาคม 2566
กระทรวงเกษตรฯ ประชุมหารือเตรียมเปิดตัว แอปพลิเคชั่น “เกษตรพิรุณราช” ให้บริการครบ จบ ทุกด้านการเกษตร
กระทรวงเกษตรฯ ประชุมหารือเตรียมเปิดตัว แอปพลิเคชั่น “เกษตรพิรุณราช” ให้บริการครบ จบ ทุกด้านการเกษตร รอยยิ้มของเกษตรกร คือ ความภูมิใจ
นายพีรพันธ์ คอทอง รองปลัดกระทรวงเกษตรและสหกรณ์ เป็นประธานการประชุมหารือการดำเนินการจัดทำศูนย์บริการเกษตรพิรุณราช กระทรวงเกษตรและสหกรณ์ เพื่อเป็นศูนย์บริการเกษตรกร (Service Mind for Farmer Smile Center) ผ่านระบบแอปพลิเคชั่น โดยมีวัตถุประสงค์ เพื่อให้เกษตรกร และประชาชนทั่วไปสามารถขอรับบริการต่าง ๆ รวมทั้งข้อมูลด้านเกษตร ตลอดจนรับเรื่องร้องเรียน และปัญหาด้านการเกษตร ผ่านระบบแอปพลิเคชั่น เพื่ออำนวยความสะดวกและให้เกิดความรวดยิ่งขึ้น โดยมี นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ ศูนย์เทคโนโลยีสารสนเทศและการสื่อสาร สำนักแผนงานและโครงการพิเศษ สำนักกฎหมาย สำนักบริหารกองทุนเพื่อช่วยเหลือเกษตรกรและรับเรื่องร้องเรียน เข้าร่วม ณ ห้องประชุม 134 กระทรวงเกษตรและสหกรณ์

ที่มา : https://www.thaigov.go.th/news/contents/details/73009