รัฐบาลไทย-ข่าวทำเนียบรัฐบาล-นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม ให้ บริษัท แกร็บแท็กซี่ (ประเทศไทย) จำกัด เข้าพบ เพื่อแสดงความยินดีในโอกาสเข้ารับตำแหน่งและรับทราบนโยบายของกระทรวง


วันพฤหัสบดีที่ 5 ตุลาคม 2566
นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม ให้ บริษัท แกร็บแท็กซี่ (ประเทศไทย) จำกัด เข้าพบ เพื่อแสดงความยินดีในโอกาสเข้ารับตำแหน่งและรับทราบนโยบายของกระทรวง
...
นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม ให้ บริษัท แกร็บแท็กซี่ (ประเทศไทย) จำกัด เข้าพบ เพื่อแสดงความยินดีในโอกาสเข้ารับตำแหน่งและรับทราบนโยบายของกระทรวงคมนาคม
นายสุริยะ จึงรุ่งเรืองกิจ รัฐมนตรีว่าการกระทรวงคมนาคม และ นายสุรพงษ์ ปิยะโชติ รัฐมนตรีช่วยว่าการ กระทรวงคมนาคม มอบหมายให้ นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม เป็นผู้แทน ให้นายวรฉัตร ลักขณาโรจน์ กรรมการผู้จัดการใหญ่ บริษัท แกร็บแท็กซี่ (ประเทศไทย) จำกัด เข้าพบ
เพื่อแสดงความยินดีในโอกาสเข้ารับตำแหน่งและรับทราบนโยบายของกระทรวงคมนาคมที่เกี่ยวข้องกับการให้บริการรถรับจ้างผ่านระบบอิเล็กทรอนิกส์ โดยมี นายเสกสม อัครพันธุ์ รองอธิบดีกรมการขนส่งทางบก และเจ้าหน้าที่ที่เกี่ยวข้องเข้าร่วม ในวันที่ 4 ตุลาคม 2566 ณ ห้องประชุมกระทรวงคมนาคม
นายสุรพงษ์ อึ้งอัมพรวิไล ได้กล่าวขอบคุณกับผู้บริหารบริษัท แกร็บแท็กซี่ (ประเทศไทย) จำกัด และกล่าวว่ารัฐมนตรีว่าการกระทรวงคมนาคม ได้ให้ความสำคัญในเรื่องการให้บริการรถรับจ้างผ่านระบบอิเล็กทรอนิกส์ และในฐานะผู้ให้บริการแพลตฟอร์มดิจิทัลเป็นสื่อกลางระหว่างผู้บริโภค ร้านค้า และผู้ให้บริการขนส่ง (ไรเดอร์) ขอให้บริษัทฯ ดำเนินงานภายใต้ระเบียบ ข้อบังคับ กฎหมายของกรมการขนส่งทางบกเป็นสำคัญ เป็นธรรมกับทุกฝ่าย เพื่อแก้ไขปัญหาข้อพิพาทต่าง ๆ ที่เกิดขึ้น และขอให้คำนึงและยึดถือผลประโยชน์ที่ประชาชนจะได้รับสูงสุด

ที่มา : https://www.thaigov.go.th/news/contents/details/72954