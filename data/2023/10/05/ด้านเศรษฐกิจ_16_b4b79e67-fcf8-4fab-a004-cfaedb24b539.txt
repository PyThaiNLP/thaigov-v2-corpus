รัฐบาลไทย-ข่าวทำเนียบรัฐบาล-ออมสินจัดโปรโดนใจ ในงานมหกรรมการเงินอุดรธานี ครั้งที่ 10 ชูสลากออมสิน รางวัลพิเศษ 50 ล้าน รางวัลที่ 1 อีก 30 ล้าน พร้อมด้วยขบวนสินเชื่อรักษ์โลกและสิ่งแวดล้อมล้นบูธ


วันพฤหัสบดีที่ 5 ตุลาคม 2566
05/10/2566
พิมพ์
ออมสินจัดโปรโดนใจ ในงานมหกรรมการเงินอุดรธานี ครั้งที่ 10 ชูสลากออมสิน รางวัลพิเศษ 50 ล้าน รางวัลที่ 1 อีก 30 ล้าน พร้อมด้วยขบวนสินเชื่อรักษ์โลกและสิ่งแวดล้อมล้นบูธ
ธนาคารออมสินร่วมงานมหกรรมการเงิน Money Expo อุดรธานี ครั้งที่ 10 นำเสนอโปรโมชันน่าสนใจในงานนี้ ทั้งผลิตภัณฑ์เงินฝากส่งเสริมการออมสำหรับทุกวัย สินเชื่อบ้าน สินเชื่อบุคคล และสินเชื่อธุรกิจ ที่เข้ากับกระแสรักษ์โลกที่กำลังมาแรง
ธนาคารออมสิน เข้าร่วมงานมหกรรมการเงิน Money Expo อุดรธานี ครั้งที่ 10 นำเสนอโปรโมชันน่าสนใจในงานนี้ ทั้งผลิตภัณฑ์เงินฝากส่งเสริมการออมสำหรับทุกวัย สินเชื่อบ้าน สินเชื่อบุคคล และสินเชื่อธุรกิจ ที่เข้ากับกระแสรักษ์โลกที่กำลังมาแรง โดยผลิตภัณฑ์เงินฝากไฮไลท์ ได้แก่ สลากออมสินพิเศษ 2 ปี เพิ่มรางวัลพิเศษมูลค่า 50 ล้านบาท 1 รางวัล สำหรับผู้ฝากทั้งแบบใบสลากและดิจิทัล ตั้งแต่วันที่ 21 ก.ย. - 30 พ.ย.66 ไม่จำกัดวงเงินสูงสุด ออกรางวัลในวันที่ 1 ธ.ค.66 และยังมีสิทธิ์ถูกรางวัลที่ 1 อีก 30 ล้านบาท รวมเงินรางวัลใหญ่ 80 ล้านบาท รับดอกเบี้ยหน่วยละ 0.80 บาท ดอกเบี้ยและเงินรางวัลไม่ต้องเสียภาษี เงินฝากเผื่อเรียกพิเศษ 13 เดือน ระยะเวลาฝากเงิน 13 เดือน อัตราดอกเบี้ย 1.75% ต่อปี เทียบเท่าเงินฝากประจำ 2.05% ต่อปี บุคคลธรรมดาไม่เสียภาษีเช่นกัน ฝากเงินขั้นต่ำ 10,000 บาท ไม่จำกัดวงเงินสูงสุด และ เงินฝากเผื่อเรียกพิเศษปันน้ำใจ ชวนลูกค้าปันดอกเบี้ยช่วยเหลือสังคมผ่าน 4 มูลนิธิ โดยเปิดบัญชีขั้นต่ำ 10,000 บาท ไม่จำกัดวงเงินฝากสูงสุด ระยะเวลาฝากเงิน 6 เดือน อัตราดอกเบี้ย 1.20% ต่อปี ผู้ฝากจะได้รับอัตราดอกเบี้ย 1.00% ต่อปี ไม่หักภาษี ซึ่งสูงกว่าดอกเบี้ยเงินฝากประจำ 6 เดือน และอีก 0.20% ต่อปี เลือกบริจาคให้มูลนิธิที่เข้าร่วมโครงการ
สำหรับผลิตภัณฑ์สินเชื่อมีโปรโมชัน สินเชื่อเคหะ ทั้งซื้อ ปลูกสร้าง ต่อเติม/ซ่อมแซม และรีไฟแนนซ์ จัดอัตราดอกเบี้ยสุดพิเศษคงที่ 6 เดือนแรก 1.990% เฉลี่ย 3 ปี เท่ากับ 3.800% โดยโปรโมชันนี้ลงทะเบียนจองสิทธิ์ได้ในงานวันที่ 6-8 ต.ค.66 สินเชื่อ GSB D-VERs เพื่อเป็นทุนหมุนเวียน ลงทุนในสินทรัพย์ถาวร และรีไฟแนนซ์ ดอกเบี้ยเฉลี่ย 3 ปีแรก = 6.25% สำหรับวงเงินกู้ 1-20 ล้านบาท กรณีทำประกันสินเชื่อและใช้หลักทรัพย์ค้ำเต็มวงเงินกู้ และ วงเงินกู้ 20-100 ล้านบาท เมื่อใช้หลักทรัพย์ค้ำประกันเต็มวงเงินกู้ พร้อมกันนี้ได้จัดโปรโมชันสินเชื่อเพื่อรักษ์โลกและสิ่งแวดล้อม ซึ่งเป็นกลุ่มผลิตภัณฑ์ตอบโจทย์ผู้บริโภคตามกระแสอนุรักษ์พลังงานและลดการปล่อยก๊าซเรือนกระจก โดยผู้บริโภครายย่อยที่มีความต้องการซื้อบ้านประหยัดพลังงาน สามารถใช้สินเชื่อ GSB Green Home Loan ดอกเบี้ยต่ำผ่อนสบาย วงเงินกู้สูงสุด 110% ส่วนผู้ที่ต้องการใช้พลังงานทดแทนเพื่อลดภาระค่าไฟ ทั้งยังได้มีส่วนช่วยลดการปล่อยก๊าซเรือนกระจก สามารถใช้สินเชื่อบุคคล GSB Go Green สำหรับติดตั้งแผงโซล่าร์ หรือซื้อรถยนต์ไฟฟ้า (EV) หรือรถยนต์ไฮบริดได้ ดอกเบี้ยคงที่ต่ำสุด 1.99% ต่อปี นาน 3 เดือนแรก งวดผ่อนชำระต่ำเริ่มต้นแสนละ 199 บาท/เดือน ด้านผู้ประกอบการที่ต้องการเงินทุนหมุนเวียนสำหรับทำธุรกิจตามโมเดลเศรษฐกิจ BCG (Bio/Circular/Green) สามารถใช้สินเชื่อ GSB for BCG Economy ได้ เช่น โรงไฟฟ้า อุตสาหกรรมยานยนต์และการขนส่ง อุตสาหกรรมท่องเที่ยวและบริการ และ สินเชื่อธุรกิจ “GSB Green Biz” สินเชื่อเงื่อนไขพิเศษสำหรับกลุ่มธุรกิจที่ใส่ใจสิ่งแวดล้อม อาทิ ธุรกิจผลิตและจำหน่ายรถยนต์ไฟฟ้า ธุรกิจผลิตวัสดุรีไซเคิล ธุรกิจตามแนวคิด Eco-Friendly ด้วยอัตราดอกเบี้ยเริ่มต้น MOR/MLR-2.5% ต่อปี ผ่อนนาน 10 ปี และไม่จำกัดวงเงินกู้อีกด้วย
มหกรรมการเงินอุดรธานี ครั้งนี้ ธนาคารออมสินเข้าร่วมงานภายใต้แนวคิด “GSB Journey to The Green Frontier : บนเส้นทางสู่โลกการเงินสีเขียว” สอดคล้องยุทธศาสตร์ธนาคารเพื่อสังคมที่มุ่งเน้นดำเนินการตามกรอบ ESG in action สู่การพัฒนาที่ยั่งยืน โดยให้ความสำคัญตั้งแต่กระบวนการจัดทำบูธที่เลือกใช้วัสดุที่เป็นมิตรต่อสิ่งแวดล้อม การออกแบบผลิตภัณฑ์และบริการที่เน้นสร้างผลกระทบเชิงบวกต่อสังคม แล้วพบกันที่งานมหกรรมการเงินอุดรธานี ณ เซ็นทรัล อุดรธานี ระหว่างวันที่ 6-8 ต.ค. 2566

ที่มา : https://www.thaigov.go.th/news/contents/details/72998