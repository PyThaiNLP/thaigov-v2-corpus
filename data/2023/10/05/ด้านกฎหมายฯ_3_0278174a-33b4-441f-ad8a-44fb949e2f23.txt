รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม​ ต้อนรับ​ สมาคมการประมงฯ​ ในโอกาสเข้าเยี่ยมคารวะ​ พร้อมรับเรื่อง​ กรณี​ การบังคับใช้กฎหมายประมง


วันพฤหัสบดีที่ 5 ตุลาคม 2566
05/10/2566
พิมพ์
รัฐมนตรีว่าการกระทรวงยุติธรรม​ ต้อนรับ​ สมาคมการประมงฯ​ ในโอกาสเข้าเยี่ยมคารวะ​ พร้อมรับเรื่อง​ กรณี​ การบังคับใช้กฎหมายประมง
รัฐมนตรีว่าการกระทรวงยุติธรรม​ ต้อนรับ​ สมาคมการประมงฯ​ ในโอกาสเข้าเยี่ยมคารวะ​ พร้อมรับเรื่อง​ กรณี​ การบังคับใช้กฎหมายประมง
ในวันพฤหัสบดีที่​ ๕​ ตุลาคม​ ๒๕๖๖​ เวลา​ ๑๔.๐๐​ น.​ พันตำรวจเอก​ ทวี​ สอดส่อง​ รัฐมนตรีว่าการกระทรวงยุติธรรม​ ให้การต้อนรับ​ นายมงคล สุขเจริญคณา ประธานคณะกรรมการบริหารสมาคมการประมงแห่งประเทศไทย​ พร้อมคณะ​ ในโอกาสเข้าเยี่ยมคารวะและหารือข้อราชการ​ โดยมี​ พันตำรวจโท​ ประวุธ​ วงศ์สีนิล​ รองปลัดกระทรวงยุติธรรม​ นายยอดฉัตร ตสาริกา ผู้อำนวยการกองกฎหมาย​ นายธัชชัย​ อุบลไพศาล​ ผู้อำนวยการกองตรวจการประมง​ กรมประมง​ เข้าร่วมฯ​ ณ​ ห้องรับรอง ๑๑-๐๓​ ชั้น​ ๑๑​ อาคารกระทรวงยุติธรรม
โอกาสนี้​ สมาคมการประมงฯ ได้แสดงความเชื่อมั่นในการปฏิบัติภารกิจของกระทรวงยุติธรรมเพื่อขับเคลื่อนให้การบังคับใช้กฎหมายในภาพรวมมีความเป็นธรรมและสอดคล้องกับหลักนิติธรรม โดยคำนึงถึงสภาพข้อเท็จจริงในการประกอบอาชีพ​และสภาพสังคม ทั้งนี้ สมาคมฯ มีความยินดีให้การสนับสนุนการทำงานของกระทรวงฯ ซึ่งกระทรวงฯยืนยันการยึดมั่นการคุ้มครองสิทธิและเสรีภาพตามกฎหมาย ตลอดจนการอำนวยความยุติธรรมให้แก่ประชาชนทุกภาคส่วนอย่างทั่วถึง

ที่มา : https://www.thaigov.go.th/news/contents/details/73006