รัฐบาลไทย-ข่าวทำเนียบรัฐบาล-ธอส. จัดโปรโมชันร่วมงานมหกรรมการเงินอุดรธานี ครั้งที่ 10 นำโดยสินเชื่อบ้านดอกเบี้ยต่ำ 6 เดือนแรกเพียง 0.70% ต่อปี เท่านั้น!!


วันพฤหัสบดีที่ 5 ตุลาคม 2566
05/10/2566
พิมพ์
ธอส. จัดโปรโมชันร่วมงานมหกรรมการเงินอุดรธานี ครั้งที่ 10 นำโดยสินเชื่อบ้านดอกเบี้ยต่ำ 6 เดือนแรกเพียง 0.70% ต่อปี เท่านั้น!!
ธอส. จัดโปรโมชันผลิตภัณฑ์ทางการเงินเอาใจชาวภาคอีสาน ในงานมหกรรมการเงินอุดรธานี ครั้งที่ 10 (Money Expo 2023 Udonthani) นำโดย สินเชื่อบ้าน 70 ปี ธอส. อัตราดอกเบี้ยต่ำคงที่นาน 3 ปีแรก โดยเดือนที่ 1 - 6 เท่ากับ 0.70% ต่อปี เดือนที่ 7 - 24 เท่ากับ 2.70%
ธนาคารอาคารสงเคราะห์ (ธอส.) จัดโปรโมชันผลิตภัณฑ์ทางการเงินเอาใจชาวภาคอีสาน ในงานมหกรรมการเงินอุดรธานี ครั้งที่ 10 (Money Expo 2023 Udonthani) นำโดย สินเชื่อบ้าน 70 ปี ธอส. อัตราดอกเบี้ยต่ำคงที่นาน 3 ปีแรก โดยเดือนที่ 1 - 6 เท่ากับ 0.70% ต่อปี เดือนที่ 7 - 24 เท่ากับ 2.70% ต่อปี ปีที่ 3 เท่ากับ 3.70% ต่อปี หรือเฉลี่ย  3 ปีแรกเพียง 2.70% เท่านั้น! กรณีกู้ 1 ล้านบาท ผ่อนชำระต่อเดือนเพียง 3,500 บาท นานถึง 2 ปี ให้กู้สำหรับผู้ที่ต้องการขอสินเชื่อเพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ลงทะเบียนระหว่างวันที่ 6 - 8 ตุลาคม 2566 ยื่นกู้ อนุมัติและทำนิติกรรมภายในวันที่ 15 พฤศจิกายน 2566 พิเศษ!! ลูกค้าที่มีวงเงินทำนิติกรรมสูงสุด 3 อันดับแรก รับเครื่องดูดฝุ่น Robot ฟรีทันที!
สลากออมทรัพย์ ธอส. ที่ให้ผลตอบแทนดี โอกาสถูกรางวัลสูง ประกอบด้วย ชุดขาลเพิ่มพูน ปี 2566 หน่วยละ1,000 บาท ผลตอบแทนหน้าสลาก 1.00% ต่อปี (เมื่อฝากครบกำหนด) และมีโอกาสรับผลตอบแทนผันแปร 0.15% ต่อปี รวมรับผลตอบแทนสูงสุด 1.15% ต่อปี โอกาสลุ้นรางวัลที่ 1 มูลค่า 2 ล้านบาท และรางวัลเลขท้าย 3 ตัว และ 2 ตัวทุกงวด รวม 36 งวด ชุดพิมานมาศ Plus Phase 2 หน่วยละ 50,000 บาท ผลตอบแทนหน้าสลาก 1.25% ต่อปี (เมื่อฝากครบกำหนด) พร้อมโอกาสลุ้นรางวัลที่ 1 รางวัลละ 3 ล้านบาท และรางวัลเลขท้าย 4 ตัว, 3 ตัว, 2 ตัว และ 1 ตัวทุกงวด รวม 24 งวด ชุดเกล็ดดาว Plus หน่วยละ 5,000 บาท ผลตอบแทนหน้าสลาก 0.65% ต่อปี (เมื่อฝากครบกำหนด) โอกาสลุ้นรางวัลที่ 1 มูลค่า 1 ล้านบาท และรางวัลเลขท้าย 3 ตัว, 2 ตัว และรางวัลเลขสลับเลขท้าย 3 ตัว และ 2 ตัว รวม 24 งวด จองสิทธิ์ภายในงานและซื้อสลากได้ระหว่างวันที่ 6 - 15 ตุลาคม 2566 (เงื่อนไขเป็นไปตามที่ธนาคารกำหนด) สำหรับลูกค้าที่จองสิทธิ์และซื้อสลากออมทรัพย์ จำนวนเงินตั้งแต่ 5 แสนบาท แต่ไม่เกิน 2 ล้านบาทต่อรายการ จะได้รับบัตร Starbucks มูลค่า 150 บาท จำนวน 1 ราย ต่อ 1 ใบ ต่อผลิตภัณฑ์ และซื้อจำนวนเงินมากกว่า 2 ล้านบาทขึ้นไปต่อรายการ จะได้รับเซ็ตกล่องสำหรับใส่อาหาร Super Lock มูลค่า 699 บาท จำนวน 1 ราย ต่อ 1 ชุด ต่อผลิตภัณฑ์ หรือจนกว่าของสมนาคุณจะหมด
บ้านมือสอง ธอส. คุณภาพดี ทำเลเด่น คัดพิเศษกว่า 400 รายการ ในจังหวัดอุดรธานี และจังหวัดใกล้เคียงมาจำหน่ายในราคาลดสูงสุด 50% จากราคาประเมิน โดยมีรายการที่น่าสนใจ อาทิ บ้านเดี่ยว 1 ชั้น ขนาดเนื้อที่ 58 ตารางวา ใน อ.ลำปลายมาส จ.บุรีรัมย์ ราคาเพียง 600,000 บาท นอกจากนี้ ยังสามารถใช้สิทธิ์สินเชื่ออัตราดอกเบี้ยต่ำสุด นานสูงสุดถึง 24 เดือน (เงื่อนไขเป็นไปตามที่ธนาคารกำหนด) โดยสามารถเลือกชมบ้านมือสอง ธอส. ผ่าน Application : GHB ALL HOME, Line Official Account : @GHBALLHOME หรือเว็บไซต์ www.ghbhomecenter.com ทั้งนี้ ลูกค้าที่ใช้บริการผลิตภัณฑ์ทางการเงินตามเงื่อนไขและระยะเวลาที่ธนาคารกำหนด จะได้รับของสมนาคุณฟรีอีกมากมาย โดยงานมหกรรมการเงินอุดรธานี ครั้งที่ 10 ที่มีกำหนดจัดขึ้นระหว่างวันที่ 6 - 8 ตุลาคม 2566 ณ เซ็นทรัล อุดรธานี สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/72970