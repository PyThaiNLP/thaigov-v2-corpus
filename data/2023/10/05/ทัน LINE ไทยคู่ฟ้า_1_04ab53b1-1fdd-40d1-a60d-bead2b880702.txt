รัฐบาลไทย-ข่าวทำเนียบรัฐบาล-รัฐบาล ตั้ง คกก. จัดงานเฉลิมพระเกียรติพระบาทสมเด็จพระเจ้าอยู่หัว ในโอกาสมหามงคลเฉลิมพระชนมพรรษา 6 รอบ


วันพฤหัสบดีที่ 5 ตุลาคม 2566
รัฐบาล ตั้ง คกก. จัดงานเฉลิมพระเกียรติพระบาทสมเด็จพระเจ้าอยู่หัว ในโอกาสมหามงคลเฉลิมพระชนมพรรษา 6 รอบ
.....
ที่ประชุมครม. (3 ต.ค. 66) เห็นชอบแต่งตั้งคณะกรรมการอำนวยการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ หรือ 72 พรรษา ในวันที่ 28 กรกฎาคม 2567 เพื่อพิจารณากำหนดนโยบายแนวทางการดำเนินงานการจัดงานเฉลิมพระเกียรติฯ ให้เป็นไปด้วยความเรียบร้อยและสมพระเกียรติยศ โดยมีคณะกรรมการฝ่ายต่าง ๆ จำนวน 7 คณะ
.
1. คณะกรรมการฝ่ายจัดพิธีการ มีรองนายกรัฐมนตรี (นายสมศักดิ์ เทพสุทิน) เป็นประธานกรรมการ
2. คณะกรรมการฝ่ายโครงการและกิจกรรม มีรองนายกรัฐมนตรี (นายสมศักดิ์ เทพสุทิน) เป็นประธานกรรมการ
3. คณะกรรมการฝ่ายประชาสัมพันธ์ มีรัฐมนตรีประจำสำนักนายกรัฐมนตรี (นางพวงเพ็ชร ชุนละเอียด) เป็นประธานกรรมการ
4. คณะกรรมการฝ่ายรักษาความปลอดภัยและการจราจร มีรองนายกรัฐมนตรี (พลตำรวจเอก พัชรวาท วงษ์สุวรรณ) เป็นประธานกรรมการ
5. คณะกรรมการฝ่ายจัดทำหนังสือจดหมายเหตุและหนังสือที่ มีรัฐมนตรีว่าการกระทรวงวัฒนธรรม (นายเสริมศักดิ์ พงษ์พานิช) เป็นประธานกรรมการ
6. คณะกรรมการฝ่ายกลั่นกรองการขอใช้งบประมาณ มีรองปลัดสำนักนายกรัฐมนตรีหรือผู้ตรวจราชการสำนักนายกรัฐมนตรีที่ได้รับมอบหมาย เป็นประธานกรรมการ
7. คณะกรรมการฝ่ายกลั่นกรองการขอใช้ตราสัญลักษณ์ มีผู้ทรงคุณวุฒิพิเศษประจำสำนักนายกรัฐมนตรี (นายภูมินทร ปลั่งสมบัติ) เป็นประธานกรรมการ
.
รายละเอียดเพิ่มเติม คลิก https://www.thaigov.go.th/news/contents/details/72892
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72980