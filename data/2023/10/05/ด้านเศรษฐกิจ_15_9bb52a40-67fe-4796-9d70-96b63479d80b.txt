รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะ เคาะตัวชี้วัดกระทรวงอุตสาหกรรม ปี 67 มุ่งตอบโจทย์ประสิทธิภาพและสมรรถนะ รับนโยบาย MIND ใช้หัวและใจ ปั้นอุตสาหกรรมคู่ชุมชน


วันพฤหัสบดีที่ 5 ตุลาคม 2566
05/10/2566
พิมพ์
ปลัดฯ ณัฐพล นั่งหัวโต๊ะ เคาะตัวชี้วัดกระทรวงอุตสาหกรรม ปี 67 มุ่งตอบโจทย์ประสิทธิภาพและสมรรถนะ รับนโยบาย MIND ใช้หัวและใจ ปั้นอุตสาหกรรมคู่ชุมชน
ปลัดฯ ณัฐพล นั่งหัวโต๊ะ เคาะตัวชี้วัดกระทรวงอุตสาหกรรม ปี 67 มุ่งตอบโจทย์ประสิทธิภาพและสมรรถนะ รับนโยบาย MIND ใช้หัวและใจ ปั้นอุตสาหกรรมคู่ชุมชน
วันที่ 2 ตุลาคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการกำกับการประเมินผลการปฏิบัติราชการของส่วนราชการในกระทรวงอุตสาหกรรม ประจำปีงบประมาณ พ.ศ. 2567 โดยมี นายเอกภัทร วังสุวรรณ นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม และคณะผู้บริหารกระทรวงอุตสาหกรรม เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม
โดยในการประชุมได้มีการกำหนดตัวชี้วัด ค่าน้ำหนัก ค่าเป้าหมายในการประเมินผลการปฏิบัติราชการของส่วนราชการในสังกัดกระทรวงอุตสาหกรรม องค์ประกอบที่ 1 การประเมินประสิทธิภาพผลการดำเนินงาน (Performance Base) (ร้อยละ 70) ประกอบด้วย ตัวชี้วัดตามภารกิจ (Functional KPIs) และตัวชี้วัดการขับเคลื่อนการบูรณาการร่วมกัน (Joint KPIs) องค์ประกอบที่ 2 การประเมินศักยภาพในการดำเนินงาน (Potential Base) ประกอบด้วย การพัฒนาองค์การสู่ดิจิทัล และการประเมินสถานะของหน่วยงานในการเป็นระบบรายการ 4.0 (PMQA 4.0) มุ่งตอบโจทย์แผนการปฏิบัติราชการและยุทธศาสตร์ของกระทรวงอุตสาหกรรม

ที่มา : https://www.thaigov.go.th/news/contents/details/72997