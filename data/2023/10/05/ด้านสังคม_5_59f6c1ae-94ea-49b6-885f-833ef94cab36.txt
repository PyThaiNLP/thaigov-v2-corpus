รัฐบาลไทย-ข่าวทำเนียบรัฐบาล-ดีอี เปิดสัมมนา "คดีภัยออนไลน์" สร้างเกราะป้องกัน


วันพฤหัสบดีที่ 5 ตุลาคม 2566
ดีอี เปิดสัมมนา "คดีภัยออนไลน์" สร้างเกราะป้องกัน
ดีอี เปิดสัมมนา "คดีภัยออนไลน์" สร้างเกราะป้องกัน
วันนี้ (5 ตุลาคม 2566) นางสาวพิยะดา สุดกังวาล รักษาการที่ปรึกษาด้านการสื่อสารกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดการจัดงานสัมมนาสำหรับประชาชนทั่วไป ผู้ให้บริการอินเทอร์เน็ต เครือข่ายเฝ้าระวังภัยออนไลน์ภาครัฐและเอกชน ในหัวข้อ “คดีภัยออนไลน์” จัดโดยกองป้องกันและปราบปราม การกระทําความผิดทางเทคโนโลยีสารสนเทศ สํานักงานปลัดกระทรวงดีอี เนื่องจากปัจจุบันมีอาชญากรรมทางเทคโนโลยีสารสนเทศจำนวนมาก โดยในปี พ.ศ.2565 - ปัจจุบัน มีจํานวนคดีออนไลน์ จํานวน 32,000 เรื่อง เช่น การหลอกลวงการปลอมแปลง การโพสต์ กลั่นแกล้ง การโพสต์ข้อความเพื่อเกิดความ วุ่นวายในสังคม (Fake News) การขายของที่ผิดกฎหมาย สื่อลามกอนาจาร และการหมิ่นสถาบันจนทําให้เกิดความแตกแยก ซึ่งมีแนวโน้มรุ่นแรงและก่อให้เกิดความเสียหายมากขึ้น ทั้งนี้เพื่อเป็นสร้างความรู้ ความเข้าใจให้ทันต่อสถานการณ์และเทคโนโลยีที่มีการพัฒนาเปลี่ยนแปลงอยู่เสมอ อันจะทำให้เกิดแนวการป้องกันและรักษาความปลอดภัยบนโลกออนไลน์ได้ดียิ่งขึ้น โดยมีผู้เข้าร่วมในงานจำนวน 120 คน และเข้าร่วมแบบออนไลน์ 260 คน ณ ห้องบุษราคม ชั้น 2 โรงแรม ไดมอนด์ ปาร์คอินน์เชียงราย รีสอร์ท จังหวัดเชียงราย
____________

ที่มา : https://www.thaigov.go.th/news/contents/details/72975