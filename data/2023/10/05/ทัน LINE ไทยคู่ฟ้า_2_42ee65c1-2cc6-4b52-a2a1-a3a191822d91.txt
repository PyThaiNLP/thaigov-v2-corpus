รัฐบาลไทย-ข่าวทำเนียบรัฐบาล-ปลื้ม! งาน OTOP Midyear 2023 ยอดจำหน่ายทะลุ 447 ล้านบาท ผู้เที่ยวชมงานกว่า 1.6 แสนคน


วันพฤหัสบดีที่ 5 ตุลาคม 2566
ปลื้ม! งาน OTOP Midyear 2023 ยอดจำหน่ายทะลุ 447 ล้านบาท ผู้เที่ยวชมงานกว่า 1.6 แสนคน
.....
ปิดฉากลงเป็นที่เรียบร้อยแล้วสำหรับงาน "OTOP Midyear 2023" ที่จำหน่ายสินค้า OTOP และผลิตภัณฑ์ของชุมชน คัดสรรจากทั่วทุกภูมิภาคของไทย จัดขึ้นในระหว่างวันที่ 23 ก.ย. - 1 ต.ค. 66 ณ ศูนย์แสดงสินค้าและการประชุมอิมแพค เมืองทองธานี จัดโดย กรมการพัฒนาชุมชน กระทรวงมหาดไทย เพื่อส่งเสริมการตลาด สร้างรายได้ให้กับผู้ประกอบการ OTOP
.
ซึ่งตลอด 9 วัน มียอดการจำหน่ายรวมกว่า 447 ล้านบาท มีผู้เที่ยวชม และอุดหนุนสินค้า 166,143 คน ผลิตภัณฑ์ที่ได้รับความนิยมเลือกซื้อ 5 อันดับแรก คือ
1) กลุ่มผ้าและเครื่องแต่งกาย มียอดจำหน่าย 136,425,482 บาท
2) โซนศิลปิน OTOP มียอดจำหน่าย 62,679,372 บาท
3) OTOP ชวนชิม ผักและผลไม้ มียอดจำหน่าย 44,851,189 บาท
4) ของใช้ ของตกแต่ง 41,754,483 บาท
5) โซน OTOP ขึ้นเครื่อง 35,388,990 บาท
.
รัฐบาลให้ความสำคัญต่อการสร้างงาน สร้างอาชีพ สร้างรายได้ของประชาชน ขยายผลและสนับสนุนให้มีโครงการหนึ่งตำบล หนึ่งผลิตภัณฑ์ (OTOP) ส่งเสริมให้ความรู้แก่ผู้ประกอบการ มุ่งยกระดับคุณภาพมาตรฐานผลิตภัณฑ์ให้สอดคล้องกับความต้องการของตลาด รวมทั้งเพิ่มช่องทางการตลาดให้มีความหลากหลายมากยิ่งขึ้น สร้างเศรษฐกิจฐานรากที่เข้มแข็งของประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/72981