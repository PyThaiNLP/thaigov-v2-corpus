รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ให้การต้อนรับ เลขาธิการ ก.ล.ต. พร้อมคณะ ในโอกาสแสดงความยินดีเนื่องในโอกาสเข้ารับตำแหน่ง พร้อมทั้งหารือถึงแนวทางความร่วมมือในการกำกับดูแลการดำเนินงานของภาคธุรกิจ 


วันพฤหัสบดีที่ 5 ตุลาคม 2566
05/10/2566
พิมพ์
รัฐมนตรีว่าการกระทรวงยุติธรรม ให้การต้อนรับ เลขาธิการ ก.ล.ต. พร้อมคณะ ในโอกาสแสดงความยินดีเนื่องในโอกาสเข้ารับตำแหน่ง พร้อมทั้งหารือถึงแนวทางความร่วมมือในการกำกับดูแลการดำเนินงานของภาคธุรกิจ
รัฐมนตรีว่าการกระทรวงยุติธรรม ให้การต้อนรับ เลขาธิการ ก.ล.ต. พร้อมคณะ ในโอกาสแสดงความยินดีเนื่องในโอกาสเข้ารับตำแหน่ง พร้อมทั้งหารือถึงแนวทางความร่วมมือในการกำกับดูแลการดำเนินงานของภาคธุรกิจ
ในวันพฤหัสบดีที่ ๕ ตุลาคม ๒๕๖๖ เวลา ๐๘.๐๐ - ๐๙.๐๐ น. พันตำรวจเอก ทวี สอดส่อง รัฐมนตรีว่ากระทรวงยุติธรรม พร้อมด้วย นางสาวเอมอร เสียงใหญ่ ผู้ตรวจราชการกระทรวงยุติธรรม นายเสกสรร สุขแสง ผู้ตรวจราชการกระทรวงยุติธรรม พันตำรวจตรี สุริยา สิงหกมล อธิบดีกรมสอบสวนคดีพิเศษ และคณะเจ้าหน้าที่จากกรมคุ้มครองสิทธิและเสรีภาพ กรมบังคับคดี และกรมสอบสวนคดีพิเศษ ได้ให้การต้อนรับสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) นำโดย นางพรอนงค์ บุษราตระกูล เลขาธิการ ก.ล.ต. พร้อมคณะ ในโอกาสแสดงความยินดีเนื่องในโอกาสเข้ารับตำแหน่งของรัฐมนตรีว่าการกระทรวงยุติธรรม พร้อมทั้งหารือถึงแนวทางความร่วมมือในการกำกับดูแลการดำเนินงานของภาคธุรกิจ สร้างสังคมให้โปร่งใสและเป็นธรรม ณ ห้องรับรองกระทรวงยุติธรรม ชั้น ๑๑ อาคารกระทรวงยุติธรรม
ในส่วนของกระทรวงยุติธรรม ได้มีความร่วมมือกับสำนักงาน ก.ล.ต.ในหลายมิติ อาทิ การกำกับดูแลการดำเนินงานของภาคธุรกิจ และการส่งเสริมสิทธิมนุษยชนในภาคธุรกิจภายใต้กรอบแผนปฏิบัติการระดับชาติว่าด้วยธุรกิจกับสิทธิมนุษยชน ระยะที่ ๒ (พ.ศ.๒๕๖๖-๒๕๗๐) โดยที่ผ่านมาได้มีการร่วมเป็นคณะกรรมการ/ อนุกรรมการ วิทยากร ตลอดจนร่วมกันจัดตั้งสถาบันธุรกิจกับสิทธิมนุษยชน เพื่ออบรมให้ความรู้ด้านสิทธิมนุษยชนแก่ภาคธุรกิจให้ดำเนินธุรกิจด้วยความรับผิดชอบและเคารพสิทธิมนุษยชนต่อไป

ที่มา : https://www.thaigov.go.th/news/contents/details/73004