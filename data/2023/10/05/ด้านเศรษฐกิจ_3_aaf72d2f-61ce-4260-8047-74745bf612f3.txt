รัฐบาลไทย-ข่าวทำเนียบรัฐบาล-นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม ให้กลุ่ม Grab เคลื่อนที่เร็วเราช่วยกัน และกลุ่มผู้ขับขี่ GrabBike (win) เข้าพบ เพื่อร่วมหารือแนวทางการแก้ไขปัญหาบร


วันพฤหัสบดีที่ 5 ตุลาคม 2566
นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม ให้กลุ่ม Grab เคลื่อนที่เร็วเราช่วยกัน และกลุ่มผู้ขับขี่ GrabBike (win) เข้าพบ เพื่อร่วมหารือแนวทางการแก้ไขปัญหาบร
..
นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม ให้กลุ่ม Grab เคลื่อนที่เร็วเราช่วยกัน และกลุ่มผู้ขับขี่ GrabBike (win) เข้าพบ เพื่อร่วมหารือแนวทางการแก้ไขปัญหาบรรเทาความเดือดร้อน
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม มอบหมายให้ นายสุรพงษ์ อึ้งอัมพรวิไล ที่ปรึกษารัฐมนตรีช่วยว่าการกระทรวงคมนาคม เป็นผู้แทน ให้กลุ่ม Grab เคลื่อนที่เร็วเราช่วยกัน และกลุ่มผู้ขับขี่ GrabBike (win) เข้าพบ เพื่อร่วมหารือแนวทางการแก้ไขปัญหาบรรเทาความเดือดร้อน       ของผู้ขับขี่ที่ได้รับผลกระทบจากการให้บริการ โดยมี นายเสกสม อัครพันธุ์ รองอธิบดีกรมการขนส่งทางบก และเจ้าหน้าที่ที่เกี่ยวข้องเข้าร่วม ในวันที่ 4 ตุลาคม 2566 ณ ห้องประชุมกระทรวงคมนาคม
นายสุรพงษ์ อึ้งอัมพรวิไล กล่าวว่า กลุ่ม Grab เคลื่อนที่เร็วเราช่วยกัน และกลุ่มผู้ขับขี่ GrabBike (win) ได้ยื่นหนังสือเพื่อขอให้กระทรวงฯ ช่วยเหลือ พร้อมร่วมหารือแนวทางการแก้ไขและบรรเทาความเดือดร้อนของผู้ขับขี่ที่ได้รับผลกระทบจากการให้บริการ ดังนี้
1. การลงทะเบียนที่มีขั้นตอนล่าช้ามากเกินไป และบางพื้นที่ในเขตกรุงเทพฯ และจังหวัดต่าง ๆ ยังไม่เปิดลงทะเบียน ขอให้ภาครัฐเร่งดำเนินการ
2. การปรับปรุงกฎหมายกำหนดขนาดเครื่องยนต์ของรถที่มีความเหมาะสมกับการรับ - ส่งผู้โดยสารสอดคล้องกับสถานการณ์ปัจจุบัน
3. ขอให้ภาครัฐเป็นผู้ประสานงานกลางระหว่างไรเดอร์และแพลตฟอร์มต่าง ๆ
4. ขอให้ภาครัฐเปิดอบรมการขับขี่และกฎหมายที่เกี่ยวข้องให้กับไรเดอร์อย่างต่อเนื่อง
ทั้งนี้ ที่ปรึกษารัฐมนตรีช่วยว่าการกระทรวงคมนาคม ได้สั่งการให้กรมการขนส่งทางบก (ขบ.) พิจารณาข้อเรียกร้องดังกล่าว และกำชับให้ดำเนินการภายใต้ระเบียบ ข้อบังคับ กฎหมาย เพื่อความเท่าเทียมและเป็นธรรม โดยยึดประโยชน์ที่ประชาชนจะได้รับเป็นสำคัญ ซึ่งหลังจากนี้ ขบ. จะเชิญทุกฝ่ายที่เกี่ยวข้องหารือร่วมกัน และนำข้อเรียกร้องไปพิจารณากำหนดแนวทางในการแก้ไขปัญหาที่เหมาะสม เพื่อให้ทุกฝ่ายสามารถประกอบอาชีพร่วมกันได้โดยเร็วต่อไป

ที่มา : https://www.thaigov.go.th/news/contents/details/72955