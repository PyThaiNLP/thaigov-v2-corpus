รัฐบาลไทย-ข่าวทำเนียบรัฐบาล-นายสุริยะ จึงรุ่งเรืองกิจ รัฐมนตรีว่าการกระทรวงคมนาคม ร่วมพิธีสวดพระพุทธมนต์และทำบุญ     ตักบาตรถวายพระราชกุศล เนื่องใน “วันนวมินทรมหาราช”


วันศุกร์ที่ 13 ตุลาคม 2566
นายสุริยะ จึงรุ่งเรืองกิจ รัฐมนตรีว่าการกระทรวงคมนาคม ร่วมพิธีสวดพระพุทธมนต์และทำบุญ     ตักบาตรถวายพระราชกุศล เนื่องใน “วันนวมินทรมหาราช”
....
วันนี้ (13 ตุลาคม 2566) เวลา 07.30 น. นายสุริยะ จึงรุ่งเรืองกิจ รัฐมนตรีว่าการกระทรวงคมนาคม พร้อมด้วย นางมนพร เจริญศรี นายสุรพงษ์ ปิยะโชติ รัฐมนตรีว่าการกระทรวงคมนาคม และนายชยธรรม์ พรหมศร ปลัดกระทรวงคมนาคม ร่วมพิธีสวดพระพุทธมนต์และทำบุญตักบาตรถวายพระราชกุศล เนื่องในวันนวมินทรมหาราช 13 ตุลาคม 2566 เพื่อน้อมรำลึกถึงพระมหากรุณาธิคุณในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ที่ทรงมีต่อปวงชนชาวไทยเป็นล้นพ้นอย่างหาที่สุดมิได้ ณ ท้องสนามหลวง โดยมี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง และภริยา เป็นประธานพิธี และมีประธานองคมนตรี ประธานรัฐสภา ประธานศาลฎีกาและภริยา ประธานวุฒิสภา ประธานองค์กรอิสระ คณะรัฐมนตรีและคู่สมรส หน่วยราชการในพระองค์ เลขาธิการนายกรัฐมนตรี ผู้ว่าราชการกรุงเทพมหานคร ผู้บัญชาการเหล่าทัพ ตำรวจ หัวหน้าส่วนราชการระดับปลัดกระทรวงหรือเทียบเท่า ปลัดกรุงเทพมหานคร ร่วมพิธีสวดพระพุทธมนต์และตักบาตรพระสงฆ์ จำนวน 189 รูป

ที่มา : https://www.thaigov.go.th/news/contents/details/73320