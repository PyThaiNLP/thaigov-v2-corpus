รัฐบาลไทย-ข่าวทำเนียบรัฐบาล-นายกรัฐมนตรีและภริยา เป็นประธานในพิธีสวดพระพุทธมนต์และพิธีทำบุญตักบาตรถวายพระราชกุศล เนื่องใน “วันนวมินทรมหาราช” 13 ตุลาคม 2566 


วันศุกร์ที่ 13 ตุลาคม 2566
13/10/2566
พิมพ์
นายกรัฐมนตรีและภริยา เป็นประธานในพิธีสวดพระพุทธมนต์และพิธีทำบุญตักบาตรถวายพระราชกุศล เนื่องใน “วันนวมินทรมหาราช” 13 ตุลาคม 2566
นายกรัฐมนตรีและภริยา เป็นประธานในพิธีสวดพระพุทธมนต์และพิธีทำบุญตักบาตรถวายพระราชกุศล เนื่องใน “วันนวมินทรมหาราช” 13 ตุลาคม 2566
นายสัตวแพทย์ชัย วัชรงค์ โฆษกประจำสำนักนายกรัฐมนตรีเผยว่า วันนี้ (13 ตุลาคม 2566) เวลา 07.30 น. ณ ท้องสนามหลวง นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พร้อมด้วย นางพักตร์พิไล ทวีสิน ภริยา เป็นประธานในพิธีสวดพระพุทธมนต์และพิธีทำบุญตักบาตรถวายพระราชกุศล เนื่องใน “วันนวมินทรมหาราช” 13 ตุลาคม 2566 โดยมีองคมนตรีและภริยา ประธานรัฐสภา ประธานศาลฎีกาและคู่สมรส ประธานวุฒิสภา ประธานองค์กรตามรัฐธรรมนูญและภริยา คณะรัฐมนตรีและคู่สมรส เลขาธิการนายกรัฐมนตรี หน่วยราชการในพระองค์ ผู้ว่าราชการกรุงเทพมหานคร ผู้บัญชาการเหล่าทัพ/ผู้บัญชาการตำรวจแห่งชาติพร้อมภริยา หัวหน้าส่วนราชการระดับปลัดกระทรวงหรือเทียบเท่า ปลัดกรุงเทพมหานคร เข้าร่วมพิธี
เมื่อนายกรัฐมนตรีและภริยาเดินทางถึงบริเวณท้องสนามหลวง สมเด็จพระราชาคณะ พระราชาคณะ จำนวน 10 รูป ขึ้นนั่งอาสน์สงฆ์ นายกรัฐมนตรีจุดธูปเทียนบูชาพระรัตนตรัย จุดธูปเทียนเครื่องทองน้อยหน้าพระบรมฉายาลักษณ์ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เจ้าหน้าที่อาราธนาศีล พระสงฆ์ให้ศีล พระสงฆ์สวดพระพุทธมนต์
จบแล้ว นายกรัฐมนตรีและภริยา คณะองคมนตรี ประธานรัฐสภา ประธานศาลฎีกาและคู่สมรส ประธานวุฒิสภา และประธานองค์กรตามรัฐธรรมนูญ ถวายเครื่องไทยธรรมแด่พระสงฆ์ จำนวน 10 รูป นายกรัฐมนตรีทอดผ้าไตรพระสงฆ์ จำนวน 10 ไตร พระสงฆ์สดับปกรณ์ พระสงฆ์ อนุโมทนา ถวายดิเรก นายกรัฐมนตรีกรวดน้ำรับพร แล้วกราบลาพระรัตนตรัย และถวายความเคารพหน้าพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
ต่อจากนั้น นายกรัฐมนตรีและภริยา นำผู้ร่วมพิธี ร่วมตักบาตรพระสงฆ์ จำนวน 189 รูป เป็นอันเสร็จพิธี

ที่มา : https://www.thaigov.go.th/news/contents/details/73314